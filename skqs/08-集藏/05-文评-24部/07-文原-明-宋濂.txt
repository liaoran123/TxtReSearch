文原

明  宋濂  撰
余诲人以文，丈夫负七尺之躯，其所学者，独文乎哉?虽然，余之所谓文者，乃尧、舜、文王、孔子之文，非流俗之文也，学之固宜。浦江郑楷、赵友同、义乌刘刚楷之弟柏，尝从余学，已知以道焉文，因作《文原》二篇以贻之。

上篇
人文之显，始于何时？实肇于庖牺之世。庖牺仰观俯察，画奇偶以象阴阳，变而通之，生生不穷，遂成天地自然之文。非惟至道含括无遗，而其制器尚象，亦非文不能成。如垂衣裳而治，取诸乾坤，上栋下宇而取诸大壮，书契之造而取诸夬，舟楫牛马之利而取诸涣、随，杵臼棺椁之制而取诸小过、大过，重门击柝以取诸豫，弧矢之用而取诸暌，何莫非灿然之文！自是推而存之，天理民彝之叔，礼乐刑政之施，师旅征伐之法，井牧州里之辨，华夷内外之别，复皆则而象之，故有关民用及一切孺纶范围之具，悉囿乎文。非文之别有其它也，然而事为既着，无以纪载之，则不能以行速，始托诸词翰以昭其文。略举一二言之。禹敷土，随山刊木，奠高山大川。既成功矣，然后笔之为《禹贡》之文。周制聘觐、燕飨、馋食、昏丧诸礼，其升降揖让之节既行之矣，然后笔之焉《仪礼》之文。孔子居乡党，容色言动之间，从容中道。门人弟子既皆见之矣，然后笔之为《乡党》之文。其它格言大训，亦莫不然，必有其实而后文随之，初未尝以徒言为也。譬犹聆众乐于洞庭之野，而后知其声音之抑扬、缀兆之舒疾也；习大射于矍相之圃，而后见观者如堵墙、序点之扬觯也。苟逾度而臆决之，终不近也。昔者游夏以文学名，谓观其会通而酌其损益之宜而已，非专止乎词翰之文也。呜呼！吾之所谓文者，天生之，地载之，圣人宣之，本建则其末治，体着则其用章，斯所谓秉阴阳之大化，正三纲而齐六纪者也。亘宇宙之始终，类万物而周八极者也。呜呼！非知经天纬地之文者，乌足以语此！

下篇
为文必在养气。气与天地同，苟能充之，则可配三灵，管摄万汇，不然，则一介之小夫尔。君子所以攻内不攻外，图大不图小也。力可以举鼎，人之所难也，而乌获能之，君子不贵之者，以其局乎小也。智可以搏虎，人之所难也，而冯妇能之，君子不贵之者，以其骛乎外也。气得其养，无所不周，无所不极也。揽而焉文，无所不参也，无所不包也。九天之属，其高不可窥，八柱之列，其原不可测；吾人之量得之。规毁魄渊，运行不息，棊地万荧，躔次勿紊，吾文之焰得之。昆仑元圃之崇清，层城九重之严邃，吾文之峻得之。南桂北瀚，东瀛西溟，杳渺而无际，涵负而不竭，鱼龙生焉，波涛兴焉，吾文之深得之。雷霆鼓舞之，风云翕张之，雨露润泽之，鬼神恍惚，曾不穷其端倪，吾文之变化得之。上下之间，白色自形，羽而飞，足而奔，潜而泳，植而茂，若洪若纤，若高若卑，不可数计，吾文之随物赋形得之。呜呼！斯文也，圣人得之，则傅之万世为经；贤者得之，则放诸四海而准。辅相天地而不过，昭明日月而不忒，调燮四时而无愆，此岂非文之至者乎？大道湮微，文气日削，骛乎外而不攻其内，局乎小而不图其大，此无他，四瑕、八冥、九蠹有以累之也。何谓四瑕？雅郑不分之谓荒，本末不比之谓断，筋骸不束之谓缓，旨趣不超之谓凡，是四者，贼文之形也。何谓八冥？诈者将以贼夫诚，椭者将以蚀夫圜，庸者将以混夫奇，瘠者将以胜夫腴，麤者将以乱夫精，碎者将以害夫完，陋者将以革夫博，昧者将以损夫明，是八者，伤文之膏髓也。何谓九蠹？滑其真，散其神，糅其气，徇其私，灭其知，丽其蔽，违其天，昧其几，丧其实，是九者，死文之心也。有一于此，则心死，心死则文丧矣。春葩秋卉之争麓也，鸢号林而蛩吟砌也，水涌蹄涔而火炫萤尾也，衣被土偶而不能视听也，蠛蠓死生于瓮盎，不知四海之大、六合之广也，斯皆不知养气之故也。呜呼！人能养气，则情深而文明，气盛而化神，当与天地同功也。与天地同功，而其智卒归之一介小夫，不亦可悲也哉！
余既作《文原》上下篇，言虽大而非夸，惟智者然后能择焉。去古远矣，世之论文者有二：曰载道，曰纪事。纪事之文，当本之司马迁、班固，而载道之文，舍六籍，吾将焉从？虽然，六籍者，本与根也；迁、固者，枝与叶也。此固近代唐子西之论，而余之所见，则有异于是也。六籍之外，当以孟子为宗，韩子次之，欧阳子又次之，此固国之通衢，无榛剂之塞，无蛇虎之祸，可以直趋圣贤之大道。去此，则曲狭僻径耳，荦确邪蹊耳，胡可行哉！余窃怪世之为文者，不为不多。骋新奇者，钩摘隐伏，变更庸常，甚至不可句读，且曰：「不信曲聱牙，非古文也。」乐陈腐者，一假场屋委靡之文，纷糅庞杂，略不见端绪，且曰：「不浅易轻顺，非古文也。」余皆不知其何说。大抵焉文者，欲其辞远而道明耳。吾道既明，何问其余哉？虽然，道未易明也，必能知言养气，始为得之余复悲世之为文者，不知其故，颇能操觚遣辞，毅然以文章家自居，所以益摧落而不自振也。合迁、孟、韩、欧之文焉一编，命二三子所学，日进于道，聊相与一言之。