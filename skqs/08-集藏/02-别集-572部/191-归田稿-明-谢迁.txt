　　归田稿　　（明）谢迁 撰  

　　●目录

　　序 
　　谢文正公传 
　　小像赞 
　　文正谢公年谱 
　　卷之一　　奏疏类  
　　卷之二　　序类　记类　墓志铭　墓表　题跋  
　　卷之三　　祭文类  
　　卷之四　　像赞类　铭类　调类  
　　文正公归田稿后跋 
　　敬跋归田稿后 

　　●序

　　○文正公归田集序

　　归田集者吾族先世木斋公所善也计以卷皆我公致□以后手编而成者也去□公公归生与疏废受急流勇退者羹矣缠时阉寺擅柄群小煸祸公以一身肩天下垂任力□与去□墓几□决腾而卒不胜也消长之机间不宦发□勉不□一日安于影而国是日至于不可问说者谓公不去则阉人之为患精不至已甚曷不□蛇□稍顺生意以徐阁其后嗴夫此皆士大夫急功名而志器不玄志为□于也大凡小人之肆毒于君子也易善□附和□者□□乃尔不成官以□膻勾火之徒奴颜婢膝而不顾外延□宦官为引援宦官□□□为羽翼□陷之祸滋起而清□触网使□□日再一逡廵不与刘公同决去就欲假长安尺□以究□且不可保更何沦匡救则公之毅□法□弃禄位如□屣扫东山片石自娱□长林丰草□诚□□昭且哲以保□身者不及此迄□今公□没已二百余耳勋业□□史册炳炳烺烺如日星河岳□可磨灭后人读此集渴厚而独□于汰闳□而不□□理□爱国爱君之情□见□词海内之士咸知珍而慕之庶几招□生风烈□况为公之子子□孙哉□之同谱保康居为公七世孔也虑遗稿藏久或为风雨朗剥蚀并并之年谱辑而付之梓夫古人著述传子后□着尔香□不□焉其不一再世輙弃坠散佚泯□不□收拾看何可腾□法令好古者于山巅水涯掇□片□只句以傍观噫而已如我伋急急□表彰其先世之诗矢可不谓□与梓成边余有滇□淉士之命□喜吾□之不忘先生-余尔□挟一编昭示于碧鸡金马之区为士林楷□爰乐淂而序序当不以余言为河汉云
　　康熙丙寅秋族孙金峩于道拜撰

　　○谢文正公归田稿序

　　谢文正公德业文章毝炳史册梨洲黄先生既为之传而九征诸君复序其归田稿八卷所以尊奖穪美之者至矣康熙丁卯夏公七世孙薇居为天雄郡丞循例来保阳迭掌要因廷谒间出袖中一编再拜曰锺和先文正公占巍科历仕成弘正嘉四朝两入中书省当武宗时与河南长沙同心辅政忤逆珰瑾被谗斥几陷死地偶幸不殒归老于杏山草堂赋诗见志念不忘君其素心倡和之作实与雪湖晦莽守溪西涯诸公相为鼓吹文献之不亡紧此之故今全集罹兵燹不可复得慬搜得归田稿八卷刻而传之庶文正公之手泽可藉此吉光片羽以垂不朽也敢乞一言以弁其端余以文正公立朝大节人人知之可不具论惟是抒写性灵形诸歌咏布在天下耳目如膏梁绮谷其谁不厌饫被服而此归田一集正所谓啜其珍而褐其华者也遂乐为之序以归之时在
　　康熙丁卯仲夏谷旦□加太子少保廵抚直隶等处地方管辖紫荆等关宣府一镇地方密云等关隘赞理军务兼理粮饷都察院右佥都御史三韩于成龙譔

　　○谢文正公归田稿序

　　忠贤父武古今盖无种矣先辈文正木斋谢公以王沂公自期而科名不愧同志绝温饱同正　色立朝同最后得谥同而高年六子则沂公所未备也盖文正之后无文正则司马康不维温国矣文正之后有文正则范忠宣嗣美希文矣然而许平仲耶律椘材之种种也元典之滥也李荼凌以容容获惭已倪始宁以狥国称变已以王介甫之执拗而得文也先是有不予欧阳公者而谩白文忠也以程伊川之荐举而得正也嗣后道学之谥少二名者如朱紫阳吕东菜皆是也国家谥法首文成而次文正又次文忠则文正公之亮节懿行盖在刘王二杨二张之间也明初惩胡汪之奸太祖诏革中书省不立而以六卿分职理天下廉政自文皇始置内阁而官不过五品亦不专出翰林洎三杨秉钧而后势以益重至嘉隆之间几几真相矣若洛阳吴县之谠亮永嘉丹徒之才畛新都华亭之弘博新郑江陵之英毅山阴归流之端方内辅君德外总机务朝政之清浊海内之安危职任綦重至裁抑内臣独扶国体则啇文毅卓卓苐一以吾文正权衡其间同锄贼瑾密保朝纲则固亚文毅而俦诸贤矣姻友天雄司马谢薇居搜淂公苐五子松麓君至手抄归田稿八卷欲重□之梓属予为序先是家理斋兵部藏有木斋归田刻槁而间补其阙漏比松麓所抄稍增而余从实录淂谏选妃嫔疏又以廷对策雪湖墓志石刻记叙行实等益之为一卷并年谱一卷共十卷余更三复校正衷然称全书矣夫以公之诗无一首不有雪湖比于李杜互怀元白石交为极盛而公子汝湖宗伯尔曰诗文酷似欧阳文忠而刚毅正直之气过之迹公之以归田名稿也欧阳文忠之意也公固自比文忠也文忠之于韩忠献公之于刘文靖相得甚类而惜乎任守忠之助不行于贼□此非晦庵与公之才之不足数为之也读晦庵疏而公在弘治正德论事之书备之矣盖同官同署也公诗虽多录野优游湖山唱和然而安平镇则纪敬皇治水之功郊坛庆成诸作则述肃皇制礼之效而雪湖唱和外晦庵守路西涯龙山两峯石淙罗□石门待用系念为多然石淙之再入也差不满于晦庵公起而晦庵已亡使晦庵在不知于公又何如也公之诗温厚博大雪湖之诗清新苍□此又在文字之外者余不悉论而独喜公之后裔薇居先宦于闽广而刻公之东山志今宦于魏博而刻公之归田稿南北并奏真不媿椟砚楹书者矣　峕
　　大清康熙甲子春王縠旦同里后学诸来聘九征氏拜撰

　　●谢文正公传

　　谢迁字于□成化乙未进士苐一人授翰林院修撰有御史骤迁中丞者台中请文于迁迁曰此人不为公论所与我可以谀言诬之乎不许孝宗登极迁左席子兼侍讲内侍郭镛请选妃嫔迁言上方谅阴岂宜□此待陵工毕徐议之未晚也弘治八年以少詹事入相奄人李广死欲加恩典迁力陈其不可兵部以军与议加南方折银每石三之二迁曰先朝以官田税重故立折银以宽之今□再加民不堪命矣其事遂寝孝肃太后崩礼官拟与孝庄并祔太庙迁集议别立奉慈殿以祀之奄人齐玄奉使武当勅中欲载便宜行事辽东守将张天祥妄杀论死近幸欲庇之迁皆执不可上不能夺也是时内仓库诸司宦官多索贿赂民不□其害迁乘间言于上上令撰旨禁约迁曰客言设禁无益也湏令曹司搜括弊端明白开奏而后科条可立也从之上阁治甚切委任二三相臣刘徤聅于任事而资迁之谋断李东阳长于润色而资迁之典则故能成弘治之盛上大渐三人同受顾命武宗立而奄人刘瑾之祸作尚书韩文伏□论之恃迁等主张于内收拷群奄而焦芳泄之于瑾瑾淂预备遂不可动迁与徤皆归瑾恨不已逻卒一出莫不危之迁曰天佑吾明必无是事君不见刘元城□事乎矫旨□职弟廸子丕皆除名嘉靖六年起户部尚书谨身殿大学士玉京而引疾又四年卒年八十三赠太传谥文正
　　大清康熙甲子春王谷旦同里后学黄宗羲太冲氏拜撰

　　●小像赞

　　太傅文正谢公小像（缺图）

　　小像赞

　　才乏经纶器非瑚琏意广智量狭中浅幸际昌期滥叨盛选迹误厕于庙廊荣谬膺夫轩冕固知小载不可以大受而绵力不足以致远每临事而兢惕怕扪心而怀赧徒追先皇之殊遇欲图报塞而强勉结舌之际持论侃侃匪躬之故遭时蹇蹇触危机而罔恤当逆锋而直犯岂见可而忘难惟以缩而自反向非圣明之护持葢将大僇之不免既蒙庥而瓦全亟奉头而鼠窜寂寞之坳宽闲之畈农圃是亲麋鹿为伴苟藏拙而引恬因习闲而成散谢世路之纷华遂平生之疏懒肆川泳而林栖玩霞舒而云卷振素衣于高冈濯敝缨于清涧藉嘉荫以夷犹求素心而往返遵王路之平平履幽贞之坦坦内深省乎百愆德敢忘乎一饭时歌咏夫太平聊优游吾衰晚木翁自赞

　　●文正　谢公年谱

　　七世裔孙锺和重辑
　　门人倪宗正编

　　正统十四年己巳冬十二月二十八日公生时新构落成甫迁居而生公大父直庵公在闽中闻之喜遂以命名
　　景泰元年庚午
　　二年辛未
　　三年壬申
　　四年癸酉
　　五年甲戌始就外傅
　　六年乙亥
　　七年丙子从舅氏愤斋邹先生学府巳能属对一日直庵公与愤斋夜坐偶闻蛙声遽曰蛙鸣水泽为官乎为私平应声曰马出河图将孔也将治也直庵公与愤斋大奇之
　　天顺元年丁丑
　　二年戊寅
　　三年己卯
　　四年庚辰时年十二父简庵公以礼经授之初作经义即成章不烦改削直庵公见之甚喜自是学日益进
　　五年辛巳
　　六年壬午
　　七年癸未时年十五家事鞅掌简庵寡兄弟无分其劳者公早暮服勤而学亦不废
　　八年甲申
　　成化元年乙酉
　　二年丙戌
　　三年丁亥郡守京口吉公惠见之欲辟为从事恳辞吉公嘉其志曰于提学宪副刘公遂补邑庠弟子员
　　四年戊子初应浙江乡试不偶归益励志进学
　　五年己丑
　　六年庚寅
　　七年辛卯提学佥宪松江张公悦临邑考校擢置案首大器之是岁乡试复不偶
　　八年壬辰张公再考校仍置案首遂补廪膳生
　　九年癸巳
　　十年甲午中乡试第一名藩臬诸公见之喜咸相谓曰此甚似商公异日名位必继之矣
　　十一年乙未会试礼部学士琼台丘公得卷甚称赏取置第三名犹以得卷间晚不　　其文为恨
　　廷对擢第一甲第一名授翰林院修撰先是京中苦霪雨
　　廷试之朝　制策甫降天忽晴霁缙绅皆喜以为得人之征时方
　　诏翰林诸臣就馆阁进学自是益肆力弗怠阁老而下咸器重之
　　十二年丙申
　　十三年丁酉
　　十四年戊戌初考书最授权
　　勑命进阶文林郎推　封简庵公如其官母邹氏妻徐氏皆安人
　　十五年己亥
　　十六年庚子时宪台中有以附权幸骤升都宪者诸台官相率持厚币请文为贺峻拒之公在翰林廉慎自将不妄交际类如此
　　十七年辛丑同考会试乡人有不第者肆为丑诋弗与较巳而廷试一甲第一第二名皆公所取而亦乡人也众始服焉
　　十八年壬寅公次子丕生于京邸公亟以书报简庵公即命为仲弟于五公后先是于五公蚤世简庵公邹安人痛惜不置公亦念未有为其后者徐安人自生长子正后十四年而复生丕人以为孝友所感
　　十九年癸卯冬满九载铨曹例试一论冢宰历城尹公取董子正心以正朝廷语为题授公曰是语老夫端有望于子尹公在铨曹素名有知人之鉴自公初登第即以台辅期待之相见必加礼既书最升右春坊右谕德
　　二十年甲辰春再与会试同考时孝宗毓德春宫宪庙慎简侍从公遂选充讲读官内外咸以为得人
　　二十一年乙巳充　经筵讲官
　　二十二年丙午三载书最授诰命进阶奉直大夫加封父如其官母妻俱宜人
　　二十三年丁未孝宗龙升升左春坊左庶子兼翰林院侍读加支从四品俸
　　弘治元年戊申初开　经筵奉勑充讲官仍　日侍讲读与修
　　宪庙实录时上在谅阴内侍郭镛者方宠幸遽请选妃嫔以备六宫公上疏谏其畧曰伏闻陛下因内侍进言欲选妃嫔以充后宫臣愚闻之且惧以为陛下聪明神圣岂宜有此举动夫六宫之制固所当备而三年之忧岂容顿忘今山陵之功未毕谅阴之痛犹新曩陛下以神器之重万几之烦勉遵遗诏俯从吉典葢亦出于甚不得巳臣知陛下食旨不甘闻乐不乐居处不安之心未尝顷刻少衰柰何遽有此事必进言者巧为谀词以动陛下而一时误听之耳陛下春秋向盛如日初升血气未定如泉始达况至孝格天深仁覆物众所祝愿天必降休维熊维罴之祥螽斯麟趾之庆将有不期然而然者俟山陵既毕礼制既终徐议其事亦未晚也疏入命礼部会议于是尚书周洪谟等请如臣迁之言行于祥禫后庶为得礼上从之镛衔其说之不行亦不能有所加也
　　二年己酉乞告省亲时上方勤听讲　不允公自为讲官务积诚意以开悟圣聪每将进讲必谢绝人事焚香设案置讲章预为演习如在上前及当讲敷畅详明无少疑滞上每倾耳听之后之柄用葢眷注有素也是岁以归省不遂遣长子正迎养
　　三年庚戌春简庵至京邸就养迄冬思归公再疏恳乞送父还乡且省母上嘉其孝诚特许之赐白金文绮及宝钞为道里费且诏驰驿往促令速来是岁冬十一月抵家
　　四年辛亥春三月还京夏四月满三载书最进阶春政大夫秋八月
　　实录成升詹事府少詹事兼翰林院侍讲学士加支从三品俸冬十月闻母宜人讣乞还乡守制上命有司为营葬且遣官谕祭实异数也
　　五年壬子冬葬母宜人于其乡牛屯山之麓
　　六年癸丑继丁简庵公忧
　　七年甲寅葬简庵公预以开圹合葬请上遣官谕祭令有司如制终事
　　八年乙卯春　内阁员缺　命多官公举五六员公与长沙李公同被　简擢召命至家时服尚未阕秋八月既终制乃赴召冬十月至京具疏辞重任乞仍供旧职不允优旨敦勉莅事升詹事兼职如故时武宗在东宫将出阁特圱储端之任也公赴召廵按移檄有司具水手银若干公郄之即以为重阵乡贤祠费邑人颂焉
　　九年丙辰　命主考礼部会试所取多知名士众咸称之时日讲视初年少间公特具疏以请上嘉纳之是岁　赐二品服
　　十年丁巳奉勑修大明会典充总裁官有谏禁中祀三清等疏赐属带
　　十一年戊午春东宫出阁奉勑升太子少保兵部尚书兼东阁大学士冬以诏书例授诰命进阶资政大夫妻加　封夫人赠祖考考惛如其官祖妣妣皆夫人是岁清宁宫灾疏请修人事以应天变词甚剀切上嘉纳之引咎乞避位　不允
　　十二年己未太监李广死欲例加恩典公力陈其不可上从之时内外文武群僚多有与广交结者科道交章论列而近幸或曲为掩护公力劝上从公论以清朝纲上以干碍众虽务为令容而后亦渐次罢黜矣是岁赐一品服
　　十三年庚申东宫既出阁屡疏请远佞幸亲儒臣戒嬉游勤讲读上每嘉纳之
　　十四年辛酉虏犯大同官军失利上为之旰食遣内侍持　手札问安边机宜公立疏十二事以进上即行之时国用颇乏兵部尚书钧阳马公文升奏请于南方折银米内每石加银二钱本至阁下公执不可曰南方多官田税额甚重有亩至一石以上者宣德正统间知民不堪命故立折银法以宽之今若加二钱则反重于本色民复重累矣且足国惟在节用用不节虽加赋何益请付外廷公议其可否本既出物议沸腾事遂寝
　　十五年壬戌屡有勤政保治节用恤民等疏时视朝稍晏诸司章奏或平报迟亦有留中不出者又炽造营修等事颇繁故力言之皆见采纳是岁有玉带之　赐
　　十六年癸亥春赐蟒衣大明会典成升太子太保礼部尚书兼武英殿大学士夏授荣禄大夫冬征武冈蛮冦平赐俘获人口
　　十七年甲子以灾异迭见乞避位　不允再疏恳辞且举礼部尚书吴宽吏部侍郎王鏊自代二公雅有时望故特举之上甚嘉悦而吏部侍郎焦芳者交结近幸汲汲求进以公所举妨其路深憾之是岁孝肃太后崩先是孝庄太后崩时礼官预拟二后并祔至是上召议陵寝事因请命礼官集众议以正典礼上卒从众议别立奉慈殿以奉孝肃神主太监齐玄者有事湖广武当山勑内欲加激浊扬清便宜行事等语公曰此宪臣之职也执不可上从之辽东将官张天祥掩杀不辜冐功赏事觉近幸曲为掩护欲颠倒其是非公力争之忤旨盛怒巳而复　温颜慰谕葢谅其无他也是时内府各库及各仓场诸石署事内臣多作奸索赂民不胜其害每因事言之而群小蒙蔽弊莫能革一日太监戴义传　旨曰上访知诸内臣害人谓先生辈素深恶之可撰
　　旨通行禁约公曰虚言设禁无益也须令部司搜剔弊端明白开奏俾其奸无所容而后严立条禁有犯必诛庶可以苏民困乃手疏备陈之上甚悦翌日召至榻前面谕令即撰旨施行于是各仓库马坊弊顿为更革御马监军士多以虚名冐赏给其弊尤甚每以禁兵不许外知有司莫或敢诘至是亦就清查粮赏十省六七矣又言近日营卫官军及各司工匠俱多旷缺至于民间户口亦渐衰耗生齿□繁而版籍日减葢多逃亡脱漏故也宜一体根究上即令撰　旨付诸部务责成效上临御久晚益励精庶务故屯田盐法及边方马政等事怕因公等言渐次修举事方有绪而宫车晏驾矣至今令人抚膺痛惜而不能巳焉其间关系尤重者则莫若荆襄等处流民屯聚生育莫可数计而荡无名籍自成化初区处失宜用兵驱逐几致大变是后遂置之不问迄今生聚又倍蓰于前公深忧之每与同列议该部莫肯协心后得尚书洪洞韩公文克承上意议举刑部侍郎何公鉴往经理之公撰勑令随宜安集附籍还乡各顺其情至皆敛然听命柰忌功者百计沮挠中道而止然所得编户亦三十余万葢百十之一二耳向使得究厥成则流聚之民皆有名籍而荆襄诸郡可保无虞矣识者有遗恨焉随事纳忠时有献替然事关机密多不存稿人罕得而知也
　　十八年乙丑夏五月上不豫与顾命秋七月奉　勑加少傅兼太子太傅尚书大学士如故疏辞不允乃拜　命
　　正德元年丙寅春二月一品满三载给诰命进阶光禄大夫勋柱国妻加　封一品夫人追赠曾祖考祖考考皆如其官曾祖妣祖妣妣皆一品夫人初开经筵奉　勑同知经筵事纂修孝庙实录奉　勑充总裁官时政多缺失自劾不职上疏乞辞避重任又条陈论列恳辞重任俱温旨勉留既又抗章乞休仍　温旨勉留冬十月再引疾恳疏乞休奉勑给驿还乡并　赐人夫食米　勑曰卿出逄景运历事先朝首擢廷魁荐登秘阁诚心直道博学宏才昌辞大阐于谋猷健笔弘敷于制作清白之操百炼愈精刚毅之气万人必往荷先皇之永命寔朕躬之是遗嗣统之初茂隆倚任乃能开心辅德随事纳忠定国是于着龟献箴言于药石时当勒恤义切臣邻方一体之是资遽累章而求退勉留至再祈请益坚特示允俞用成雅尚命有司给驿还乡月给食米五石岁拨人夫八名应用仍赐白金彩币袭衣以表眷怀夫状元执政自古为难而全节完名尤不易得兼兹众美式见于今卿归养德抱和颐神益寿化善良于乡里贻宦业于子孙续安石之高风酬王曾之素志于戏志力有余年龄未艾卿其保慎之哉故谕武宗之初即位也以三臣皆受先朝顾托曲加优礼言无不从巳而焦芳者求进弥急既以乡曲之故怨刘公荐引不力又怨公先荐吴王二公乃肆为倾夺之计益交结群小媒孽百端谤加于刘公者靡所不至亦次及公谗间既入事多掣肘渐不可为公见其几遂力求去公与刘公既去　　　　而芳遂进逆贼刘瑾者擅柄乃深相结纳表里扇构恣意妄作无复顾　公归乡杜门僻处绝口世故惟与一二故老徜徉山水间而芳以公众望所属恐其复起深忌之造为不根之谤激怒瑾贼必欲置公于渊人皆为公危之而公自处裕如也公在内阁余十年与刘李二公同辅政李公雅与公善刘公亦敬信之二公或微有不合公常委曲调和于其间俾不相矛盾故三人共事无少间隙有所建明必出于长或有不可并力争之如出一口至当任怨时则未尝以先后为退托故职任无旷物论与之孝庙任遇始终不衰晚年于公尤加眷注大臣以疾在告例必数日后乃遣医公尝以疮疾一日不入朝朝始退而太医问疾者巳至前此所未有也近习有欲窃美者或巧为浸润孝庙輙曰彼辅导之职事固当然又尝面谕曰先生辈职在辅导先生不言当谁言耶又尝曰先生辈是腹心大臣凡事正宜为朕担当圣明委任之隆槩如此公接物甚恭逊而自处甚严非其人不苟合居要地门无杂宾贵戚近幸一无所交惟以忠勤上结主知善类倚以为重其去位人尤惜之留都科道交章奏留触怒权奸骈首逮系备遭惨毒有至死者不悔也
　　二年丁卯逆瑾遣诇事者络绎旁午竟无所得无何乡人有应诏荐举者因波及公且蔓延刘公几致不测赖上保全之与刘公俱夺职瑾复移怒捏旨公弟武选员外郎廸致仕子编修丕为民
　　三年戊辰公即杏山庄旧址构小堂为逸老之所自是足迹不入城府日与宪副雪湖冯公倡和其间有湖山倡和傅于时公在馆阁及投老林泉诗文甚富共若干卷藏于家皆正大温厚不事雕琢后当有垂之不朽者此特绪余耳间与客或诸群从围棋不较胜负兴阑即推枰静坐
　　四年己巳岁饥大赒邻族之贫乏者嗣后岁以为常虽疏戚远乡亦每有待粟举炊待槥举殓者
　　五年庚午逆瑾伏诛公与刘俱蒙诏宥而廸丕亦复职先是瑾捏旨追夺　诰勑及赏赉等物责限甚廹公即日珍袭将纳诸官是夕适诛瑾报至遂寝
　　六年辛未新刱祠堂每旦必衣冠率子孙焚香参谒遇忌辰虽老犹茹素祭物必躬视务极丰洁祭仪一遵文公家礼而少加损益俾世守焉
　　七年壬申海溢公募人瘗溺尸数百出粟赒族里之被患者海堤乃元余姚州州判叶公怕所筑比为湖水冲啮公遗书廵视都御史陶公琰大加修筑堤外复修备潮塘高厚俱倍昔公念叶州判之功议建祠以专祀之有司尝具请祠费亦且征于官而事竟不就公每论及輙以为恨公家居几有司过访必备举民间利弊为言而于水利尤惓惓乡人德之
　　八年癸酉
　　九年申戌修族谱谢氏之先有长二公者自临海徙居余姚东山乡之四门宋末寿和皇太后尝诏族人各逃避自为生理长二公之徙葢其时也谱逸不存亦以此耳后临海有以旧谱来会者寔祖晋太傅文靖公傅至宋少傅惠正公历历可考而徙居四门世次甚明今续谱只以长二公为始祖葢恪尊直庵公之训也
　　十年乙亥
　　十一年丙子
　　十二年丁丑公几七十患颈疽甚危公忽忆飞龙夺命丹进一服病势顿减调理二月而愈众以为神佑
　　十三年戊寅
　　十四年己卯
　　十五年庚辰
　　十六年辛巳今上登极　诏加优典缙绅荐起公者甚众弟廸子丕皆起用廸升参议丕又以纂修武庙实录被　召是岁九月适徐夫人大故丕不果行公每出游湖山必携子弟止杏庄或经旬而归自徐夫人卒虽遇风雨必返
　　嘉靖元年壬午　遣进士邵经邦赍　勑存问上存藩邸即知公名故恩典独加隆焉　勑曰朕惟人臣立朝得行其志建功立业者固难而退处其乡寿考康宁完名全节足以系天下之望尤为不易卿性资端方器识宏远粤自蚤年潜心正学遂以文章大魁天下蜚声翰苑誉望弥隆逮我孝宗皇帝简注有素爰自宫端擢居内阁朝夕献替不激不随宣达德意慎守彝章培植人才护惜善类延访于便殿顾问于平台危言谠论俾益弘多当时政化清美寔惟卿二三大臣佐理之功暨闻末命付托谆切益感知遇誓竭诚悃故当武宗皇帝改元之初随事纳忠协心匡弼其毅然不可回之气往往形于词色厘革宿弊斥逐群小直道难容告老而归高风大节播在天下中遭权奸横加谗抑旋复昭明人咸钦仰之不置乃今年跻七秩体履安康子姓蕃茂全德盛名求之前代亦不多见焉朕嗣承天序图新治理顾兹尊贤优老之典诚不可缓惟卿累朝耆旧寔轸朕怀矧夫公论明扬至再至三亦可以见卿之贤于人远矣兹特遣官赍勑存问仍赐羊酒命有司月馈官廪八石岁给舆隶十名用表异数卿其体朕至意颐养天和茂膺寿祉用表仪于天下则非特卿一乡一邑之光而巳书曰尔身在外乃心罔不在王室行将起卿于家庶几得闻猷告以辅朕之不逮惟国家有无穷之休而卿亦有无穷之闻矣钦哉故谕公贝疏遣长子正入谢　温旨褒答仍荫正为中书舍人因及洛阳刘公洪洞韩公各荫子一人正以徐夫人殡在堂乞亥终制即降批查伊母应得恤典于是遣官谕祭者再造坟安葬并造公圹斋粮三十石麻布五十疋旧例一品夫人卒止谕祭一坛斋粮麻布必勋戚始得今加隆如此以　内阁重臣例耳葬地在杏山之麓即公逸老所也
　　二年癸未令有司时加存问从都御史何公天衢请也
　　三年甲申仲子丕赴　召北上公曰我所望汝者尽臣职报国恩耳是后凡寓书至京必举此二言为训他事一无所及
　　四年乙酉
　　五年丙戌
　　六年丁亥时公年虽八十朝垑尤望复起少师鹅湖费公尝荐公甚力不果用至是以邃庵杨公荐遣官斋勑起公于家　勑曰朕惟自古君天下者必图任旧臣啇书曰人惟求旧周书曰无遗寿　葢以老成之人阅历多则举措审见闻博则谋虑精况其风声容色足以消人邪心弭人逸志欲弘至治必得若人卿蚤以文魁天下扬历馆阁望重一时德器才业简在先朝既乃以忠直见忤摈斥家居者十有六年朕在藩邸巳知其名比当临御之初复采公言遣官存问迩因内阁缺人辅臣荐卿堪为元佐深协朕怀特遣行人陈侃赍勑召卿于家仍令浙江镇守廵按等官敦趣上道驰驿而来虚席以待惟卿风采　　表仪朝着尚资纳诲辅德之功用成者大休明之治若常行政务及文字纂述之事俱不相劳且朕既曲尽礼下之诚卿亦当勉图体国之义勿上辞章以负朕望昔唐之郭子仪裴度宋之文彦博俱以耋年被召系国重轻卿年虽老精力尚健是宜幡然而起母令诸臣专美前代惟卿之休亦惟邦家之光卿其钦承之故谕公感上恩礼过隆义不容巳乃八月发程十月抵京陛见之日天颜甚悦举朝士大夫门生故吏咸以复见公为喜下庄途人众观如堵越数日勑改户部尚书谨身殿大余如故复命充明伦大典总裁官公在舟中尝具疏稿其一畧曰臣退休衰耄分与草木同腐荷蒙圣明笃念旧臣特　勑召用不容辞避且待臣以纳诲辅德之任者朝夕纳诲以辅台德此商高宗之所以待傅说之典顾臣庸陋何敢妄希古人然思无以仰答陛下之殊遇因敢窃支古人之绪余以　献传说之告高宗曰仕木从绳则正后从谏则圣后克圣臣不命其承畴敢不秪若王之休命葢谓君德莫先于纳谏君能纳谏则臣下不待命令而信从矣臣又闻伊尹之告太甲曰有言逆于汝心必求诸道有言逊于汝志必求诸非道葢谓鲠直之言人所难受巽顺之言人所易从臣愿陛下兼听　　于诸逆心之言　曲赐优容以作忠直之气详加审察以遏谀佞之风则圣德日新圣治日隆矣此辅德第一义也其一畧曰恭惟皇上赫然励精锐意更化深惩宽慢之弊痛革党比之私此诚今日急务臣闻之君道固贵乎刚居上以宽为本求治不可太急更张亦须有渐若骤加严廹恐惶骇失措者多矣且为政惟在得人人才亦甚难得若弃短取长则人皆可用小过不宥则下无全人臣愿陛下明察之余济以宽简刚断之际加以含弘广招延之门开自新之路至于用舍之际务合众论之公如此则人不乏用而事功可成矣公入朝后自度衰年不能久居位遂力求生还二疏不果上十二月上以天寒且见公拜起颇艰特旨凡常朝免公朝参除夕　赐诗一帙内有恭和御制诗
　　七年戊子正月从上郊祀　赐锦织大带　赐翊学诗一帙时公偶婴微疾上遣中官　赐酒米食菜等物　遣太医院官诊视复　遣鸿胪寺卿郑绅　谕旨令即出供职二月公以衰疾恳辞上亦念公老允之　赐勑遣官护送人夫食米照旧陛辞锡宴仍　赐白金文绮宝钞袭衣勑曰卿始奋奇挺灵来自南服以文学魁天下既而自翰林转宫僚讲筵供奉敷仁义之嘉言史局编摩持是非之直笔积历既久官序屡迁遭际孝皇擢居纶阁谋猷隐于入告功化着于外宣承顾命以受遗属谗言之罔极优游林壑者二十余年缙绅想望其风采朕入嗣大统以来廷臣交荐继以辅臣之请乃遣勑使召卿于家趋命入朝朕深嘉悦方切倚毗而以年老乞归上疏恳请休致朕慰留益切而卿请益坚察其志有不但巳者勉从所恳给驿差官护送还乡人夫食米照旧拨给应用仍命有司时加存问夫求旧固右仁之义而优老亦王者之仁卿之年跻于八十而其请至于四五固有不得而强留者矣古者大夫为父师士为少师朝夕坐里门教其乡人子弟此风俗之所由厚也卿年虽老而精力犹健尚敛其所未竟者以教于其家覃施于其乡孔子曰是亦为政奚其为为政传之天下必有闻风而兴起者不亦大有益于我国家欤卿其保光颐神益臻寿耇以慰朕怀故谕　内阁杨公等请遣公子正护送为便上可时丕亦欲请假待行公曰日讲在迩汝宣尽心职业勿以我为念止之我朝父子翰林固多未有先后为　日讲官者又庆成安班父子俱在　殿上皆殊遇也缙绅荣之公归适生玄孙五世相见人尤以为罕
　　八年己丑九月公胃气偶伤不食数日而愈冬十一月疾再作公寓书正丕以不及见为言先是正足患风湿将乞恩养病陆太孺人思归不将欲给假送母还乡及得书即日其疏恳请俱蒙
　　允公闻之喜二子未抵家而公疾愈矣
　　九年庚寅公见二子归侍乐甚日宴聚一堂乡人羡之公状貌秀伟高额丰颐美髭须衣冠有定制不逐时好耄年入朝少壮无异及得请归精神倍常众谓公之寿殊未可量也十二月忽旧疾再作力疾撰愤斋先生墓表复寄老友朱东谷诗一章诗曰天上归来久杜门生平心事有谁论衰残伏枕还忧　国强起含贻且美孙元夕华灯喧里巷新春淑气满乾坤追思朋旧今无几何日相过倒一尊诗成前二日东谷巳死公实未之知诚一异事然此议虽出病笔气格不减众犹望公当勿药而公素知命自度不能起矣
　　十年辛卯元旦公力疾具冠服望阙行礼守廵诸公过访犹恳恳以民间利弊为言无异平时诸子见公饮食渐减劝进药饵公笑而不答　至二月十八日子孙家众咸侍侧披衣起坐而逝远近闻之莫不恸悼公罗疾几三月无一□语语诸子惟曰吾生荷国恩巳踰涯分莫可为报身后慎勿乞恤典三月抚按官以讣闻上震悼辍视朝　遣官谕祭者九遣工部罗主事余庆启圹合葬　赠太傅谥文正谥出圣明特笔殊惬舆情　诰曰奉天承运皇帝制曰人臣尽忠不以进退渝其节朝廷眷旧不以存亡异其恩矧兹黄阁之耆英雅系苍生之重望悬车再遂易篑俄闻宜极优崇用昭终始故致仕少傅兼太子太傅户部尚书谨身殿大学士进阶特进光禄大夫左柱国谢迁少负奇才出逄日运名魁多士词林擅华国之誉资历清阶经幄展格心之蕴典史局而万世之是非不谬司文柄而一时之俊彦兼收蚤际孝皇擢居秘省庆明良之交会效丙魏以同心玉几受遗金腾载启雀鼠构衅虽见沮于匪人麟凤储祥终应征于治世逮朕嗣统首诏褒贤劲气清风验海内瞻依之切高年硕德孚朝端论荐之公爰增级以殊沾复遣官而存问荐膺召命深慰群情屡上辞章竟成雅志旻天弗吊慨大老之不遗斯文未亡恍令仪之长在兹特赠为太傅谥文正于戏赫赫台垣命数偶符于安石明明舆论声称奚媿于王曾全归河岳之精永作衣冠之范幽灵弗昧茂渥其承

　　●归田稿卷之一

　　七世裔孙锺和重辑

　　奏疏类

　　谢存问疏 

　　○谢存问疏

　　致仕少傅兼太子太傅礼部尚书武英殿大学士臣谢迁谨奏为谢恩事臣迁伏蒙圣恩赐勑遣官存问且加赐羊酒舆隶官廪臣迁诚惶诚恐稽首顿首拜受窃念臣本菲才误蒙孝宗敬皇帝知遇之隆顾托之重欲图报称勉竭驽庸不自知其力之不足既而格心无术辅导罔効引身退避杜门省愆俯仰怀惭罪责难逭分与草木同腐幸而沟壑未填兹者伏遇皇帝陛下天启圣明嗣承大统一新万化雷动风行凡在疲困之徒咸遂更生之愿如臣衰朽特轸圣慈不加负国之诛重锡优老之典宠命下及惭惧交并顾兹垂暮之年谅无图报之日惟有一言献纳庶几少効涓埃臣闻传说之告高宗曰学于古训乃有获又曰监于先王成宪其永无愆此诚告君之至言为君之要道也自今观之所谓古训者二帝三王之典谟训诰及诸经史之所载者是巳成宪者圣祖神宗之典章法度凡今诸司所职者是巳仰惟陛下圣性之睿哲固出于生知而圣德之成就必资乎问学经筵儒臣分直进讲所以熏陶涵养者在是燕闲之时尤博览羣籍以广见闻苟有疑义难明即召劝讲之臣面赐质问务求通解戒一暴十寒之失积日就月将之功则圣学缉熙而圣德之成可以追踪古昔帝王之盛近代不足言矣我朝祖宗之法酙酌古今之宜诸司而能恪守万世可以常行奈何世远人亡政久弊积渐失其初者有矣听览之际谓宜申饬百司讲求成宪苟有窒碍难行即召执政之臣面加啇确务合旧制究诘舛讹之端振革废弛之弊则圣政有恒而圣治之成可以绍休圣祖神宗之盛垂裕于无疆矣夫一日万几固未易缕陈而一心万化惟在于知要臣故特举君道之至要以裨聪明之万一共他军民利病政治缺失陛下明诏许诸人直言无隐况以言为职者林立于廷必能为陛下次第陈之惟望留神省览不以疏浅而或遗不以拂逆而见拒则宗社幸甚生灵幸甚臣受恩深重不胜瞻仰恳切之至为此具本专令长男谢正臣赍抱赴京谨具奏闻伏候勑旨谢时加存问疏
　　致仕少傅兼太子太傅礼部尚书武英殿大学士臣谢迁谨奏为谢恩事臣先蒙圣恩赐勑遣官存问具本令长男正赍抱赴京谢恩荷蒙圣慈温旨慰谕褒奖过情且录荫臣男正为中书舍人随该正以母徐氏病故在具本乞恩终制复蒙圣恩钦赐臣妻徐氏葬祭并斋粮麻布之赙近又该都御史何天衢奏为优老乞言以裨圣政事滥及臣名节该钦奉圣旨还着有司时加存问陛下恤臣之私既及臣子又及臣妻而于臣之微□尤荷轸念猥厪告存仰惟天地涵育之仁不遗衰朽顾臣桑榆垂廹之景莫报恩私惟遥瞻阙廷勉効嵩祝而巳为此具本令男亘赍抱赴京谢恩臣不胜恳悃之至谨具奏闻伏候勑旨
　　致仕少傅兼太子太傅礼部尚书武英殿大学士臣谢迁谨奏为衰病陈情辞免重命事臣某伏蒙圣明因大学士杨一清等论荐特遣行人赍勑召臣又命镇守廵按等官来即臣家敦趣起程臣闻命惊惶罔知攸措窃臣本以驽劣之资昔明重任负孝宗敬皇帝顾托之命死有余责皇上嗣承大统之初不即诛戮曲加恩礼存问优恤有隆无替臣铭心刻骨图报无由兹又涣颁宠命贲及丘园起臣于衰废之余欲还臣于密勿之地且许以优逸预断辞章异数殊恩自昔罕比臣非木石宁不感激思奋奈臣犬马之年垂及八旬疾病侵寻衰惫巳甚耳目之视听不真手足之动履欠便加以痰嗽昡晕不时交作摧残无用之状实有难尽言者虽欲勉强就道诚恐委顿不前反累陛下优老之仁莫副陛下虚席之意且以一清等之所推荐勑旨之所期待臣自揣浅薄虽在强壮之时亦非敢当况今衰残如是之甚乎臣是以趦趄缩恧寝食靡宁惭汗忧惶措身无地遥瞻天阙徒切驰恋而巳恭惟皇上英明天纵圣德日新寤寐求才宵旰图治此诚云龙风虎之会而臣以桑榆景廹犬马力疲不能就攀鳞附翼之列咨嗟感泣不能自巳伏望圣明谅臣愚衷悯臣朽腐容臣辞免恩命俾得保终于丘壑不致陨越于道路则始终成全之恩真同天地矣臣不胜恳切仰望之至为此具本令男某赍抱赴京谨具奏闻伏候勑旨
　　致仕少傅兼太子太傅礼部尚书武英殿大学士臣谢迁谨奏为恳辞重命事臣昔滥叨任使奉职无状引疾乞休跧伏海滨二十有余年矣误蒙圣明轸念召命下临臣自知衰病不堪巳尝具本辞免伏蒙温旨慰谕且命有司敦趣臣感荷殊宠莫报涓埃只得力疾奔驰不遑他恤幸获进趋阙下仰瞻天颜庆忭之私无可云喻退自省念惭惧交并恭惟皇帝陛下圣明天启政化日新方将展古昔帝王之大猷广祖宗列圣之丕绪惟兹勿之寄必需卓越之才如臣庸劣衰颓岂宜谬玷行列此臣审知愚分实非崇餙虚词伏望圣慈俯垂矜察仍赐归休庶不贻覆餗之讥以负虚席之意臣不胜恳悃之至谨具奏闻伏候勑旨
　　致仕少傅兼太子太傅礼部尚书武英殿大学士臣谢迁谨奏为辞免新命事臣以庸劣衰残勉趋召命自惧不堪重任恳乞赐归伏蒙皇上不轻弃遗益隆恩宠既奉温旨慰谕又蒙特勑吏部升臣户部尚书谨身殿大学士臣闻命战兢措身无地窃念臣自退休田里优游散逸二十余年今方进趋阙廷未及勉効分寸而遽叨殊锡虽欲强颜承受宁不内怀惭悚臣感荷圣恩思图报塞万一再不敢固求赐归但乞容臣辞免新升职衔仍以旧衔供职庶几心安理得可以効涓埃臣不胜恳悃之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨题为献纳事臣以庸劣衰朽不能仰任使累疏乞休未蒙俞允窃自思念无可以报厚恩敢陈一得之愚冀効涓埃之益恭惟皇上赫然励精锐意更化深惩宽慢之弊痛革党比之私此诚大有为之资不世出之王臣愚何幸躬逄其盛然臣尝闻之君道固贵乎刚居上以宽为本求治不可太急更张亦须有渐若骤加严廹恐惶骇失措者多矣且为政惟在得人人才亦甚难得若弃短取长则人皆可用小过不宥则下无全人况更易频数则人无固志苟图免责事亦难就绪矣臣愿陛下大扩天地之量少霁雷霆之威明察之余济以宽简刚断之际加以含引广招贤之门开自新之路使有过者可以改悔不及者可以勉力至于用舍之际务合众论之公如此则人不乏用事功可成矣陛下以纳诲辅待臣臣愿陛下成雍熙太和之治故不敢不尽其愚伏望圣明俯赐采纳岂惟愚臣之幸实宗社生灵之幸也谨具题以闻
　　少傅兼太子太傅户部尚书谨身殿大学士臣谢迁谨题为献纳事臣退休衰耄分与草木同腐荷蒙圣明笃念旧臣特勑召用不容辞避且待臣以纳诲辅德之任夫朝夕纳诲以辅台德此商高宗之所以待传说者也顾臣庸陋何敢妄希然思无以仰答陛下之殊遇因敢窃支古人之绪余以献傅说之告高宗曰木从绳则正后从谏则圣后克圣臣不命其承畴敢不祗若王之休命葢谓君德莫先于纳谏君能纳谏则臣下不待命令而信从矣天启圣明嗣承大统从谏如流天下称圣既而进言者执见或谬拂逆过甚致有龃龉间隔而近来谏诤之言日益稀矣此固臣下不能将顺圣德之过也臣又尝闻伊尹之告太甲曰有言逆于汝心必求诸道有言逊于汝志必求诸非道葢谓鲠直之言人所难受巽顺之言人所易从难受者未必皆非故必求诸道不可遽以逆于心而拒之易从者未必皆是故必求诸非道不可遽以逊于志而从之葢欲矫乎情之偏也臣愚伏愿陛下兼听纳于诸逆耳之言曲赐优容以作忠直之气于诸逊志之言详加审察以遏谀佞之风则圣德日新圣治日隆矣此辅德苐一义也故敢冐昧陈之伏惟圣明留意缘系献纳事理谨具题以闻
　　少傅兼太子太傅户部尚书谨身殿大学士臣谢迁谨奏为衰老陈情乞赐归休事臣犬马之齿今年巳八十矣去岁误蒙圣恩特勑召用不容辞避臣勉强奔趋忘其力之不足既获瞻覩天颜恭谢恩命自惟衰残昏耄无以仰副驱策即欲恳乞归休伏蒙皇上不弃驽朽进臣户部尚书谨身殿大学士职衔照旧内阁办事旋复悯臣拜起艰难免臣常参异宠殊恩益深感激黾勉从事又自入朝以来仰见皇上圣德天纵而日新圣学缉熙而罔间锐意更化夙夜励精此诚千载之奇逄也臣虽无似亦欲思依日月之光以观雍熙之治奈病随年至力与年衰视听不真动履欠便又况眩晕时作神思不清今就列备员巳更时月而纳诲辅德莫效涓埃虽皇上不咎素餐臣心能不自愧乎伏望圣慈曲赐矜悯容臣仍旧归休俾得及未尽之年遂首丘之愿则陛下始终成全之恩真与天地同矣臣不胜恳切仰望之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨奏为衰病恳乞归休事臣以年衰力惫不能仰称任使具本乞休伏蒙圣旨朕图任老成赞弘化理卿先朝耆旧德器才识公论素孚召用未久方切倚毗况精力未衰岂可遽求休致宜即出供职尽心辅导以副朕怀所辞不允吏部知道钦此臣仰承恩命益深惭惧窃念臣迂愚无似休退有年自分与草木同腐而巳猥蒙皇上不轻弃遗起臣于衰废之余还臣于密勿之地实出望外臣当鞠躬尽瘁图报恩私使臣能効涓埃之益则虽捐躯陨首臣亦何敢自爱奈臣衰颓巳甚槁木不殊而谬玷崇班虚縻厚禄此臣所以朝暮怀惭不能自巳者也仰惟皇上英明天纵赫然励精寤寐求贤共图化理今调燮重任巳盛得人而臣以朽腐无用之资滥厕其列诚不足为有无若复苟且淹延不求退避则尸位素餐之诮必不能免而妨贤病国之罪亦将所逃乎伏望圣慈俯察愚衷蚤赐俞允使臣得生还故里则未尽之年皆陛下之赐也臣冐渎宸聪无任战栗之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨奏为谢恩事臣昨以衰病乞休荷蒙温旨慰谕未即赐允情不获巳再疏恳乞复蒙圣旨卿两疏乞休情词恳切朕日深谅但朝廷任贤求旧卿硕德旧臣方切倚任岂可固求休退宜即供职不允所辞钦此即又重荷圣慈轸念命太医院官诊视用药又命内臣颁赐酒肉米蔬等物又命鸿胪寺官来家宣谕殊恩异数倍万常伦臣感极而泣不能自巳即欲诣阙称谢勉强供职以图报涓埃奈臣痰火眩晕之疾举发无时恐或颠仆阶墀贻笑班列是以趦趄缩恧尚在调理瑾先具本谢恩窃念臣年既耄身巳衰甚病非外感药物难疗每自忖度朝不保暮恐终无以报塞厚恩伏望圣慈曲垂矜悯蚤赐允俞俾得生还故里则始终成全之恩没齿岂敢忘哉臣无任恳悃之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨奏为恳切陈情乞赐归休事臣以衰病昏耄不能仰称任使累疏乞休荷蒙温旨慰谕未即赐允即又重荷圣慈命太医院官诊视用药又命内臣颁赐酒肉米蔬等物又命鸿胪寺官来家宣谕皇上笃念旧臣不忍轻弃恩礼优渥有加无巳而臣不能图报万一是以面热内惭寝食俱废惟乞身引退庶可少赎负恩之罪随即具本陈谢复申前恳乃又节蒙圣旨如病痊可宜照前旨即出供职以副朕召用倚毗至意不必固辞钦此臣闻命战兢益切惭惧巳于今月十六日力疾入朝陛谢思欲勉强供职图効涓埃奈痰嗽眩晕之疾忽复交作动虞颠仆不能支持臣年既衰迈病复缠绵虽欲苟延不过虚縻廪禄而旷职怠事之咎抑将何所逃乎臣是以不避烦渎冐昧恳陈伏望圣慈曲垂矜悯蚤赐允俞俾臣得遂生还之愿则始终成全之恩真与天地同其大矣臣不胜恳悃之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨奏为恳陈愚悃乞赐残骸事臣以老病乞休再四陈恳伏蒙圣旨朕以卿先朝耆旧况辅臣所荐特虚席以待其所倚毗非轻望以匡弼朕躬赞襄化理卿屡屡为辞固欲求去大臣事君当以竭诚尽心为忠舍邪从正为本庶可引君当道为善治以福斯民卿宿儒博学理欲公私岂不晓然可勿以去为辞即出办事副朕求旧召用之意钦此臣闻命惊惶不胜感泣皇上所以俯念老臣者礼遇优崇慰谕谆切天高地厚之恩有隆无替顾臣何人可以当此臣遵奉圣谕敢不痛自修省仰承德意即欲勉强供职图効涓埃奈臣犬马之年巳及八十元气虚耗疾病交侵手颤足痿目昏耳瞶痰郁气逆胸膈痞惫而眩晕颠仆时切怀忧朝夕不能自保恐难久于人世此臣之所自知而急欲求去者也若年力尚可支持而崇餙虚词苟求安便则臣之罪无所逃矣恭惟皇上好生之德真同天地优老之仁远迈帝王臣是以敢冐昧陈恳烦渎宸聪伏望圣慈曲垂矜悯蚤赐允俞俾臣垂尽之龄得全归于丘壑而未朽骸不陨越于道路则臣虽不能图报于生前亦当感恩于地下矣臣不胜激切仰望之至谨具奏闻伏候勑旨
　　少傅兼太子太傅户部尚书谨身殿大学士臣谢迁谨奏为谢恩事臣以衰老病惫恳乞归休荷蒙圣慈悯念特赐俞允而宠礼优渥体恤周备巳不胜感激今日蚤陛辞复蒙加赐白金袭衣文锜宝镪以为归荣圣主所以惠养老臣者无所不用其至诚天高地厚之恩也臣稽首顿首拜受讫顾臣桑榆景廹巳无图报之日即今违离阙廷徒切恋慕惟回瞻北极祝圣寿于万年尤愿庆协前星绵本支于亿世此臣区区犬马之忱没齿不能少忘也谨具本称谢以闻
　　致仕少傅兼太子太傅户部尚书谨身殿大学士臣谢迁谨奏为谢恩事臣以年迈力疲不能仰承在使恳乞退休荷蒙圣慈悯念曲赐允俞厚加恩典且命臣男中书舍人正护送还乡臣以垂尽之龄幸叨恩庇遂得道路无虞生还故里苟延残喘以终余年仰惟皇上优老之仁真同天地而臣以朽腐之质莫报涓埃还家以来扪心自愧惟朝暮引领遥瞻天阙虔祝圣寿无疆同天长而地久更愿圣学罔间务日就而月将用康九有之生灵益隆万年之宗社此臣区区犬马之忱也谨因臣男正回还具本令其赍抱赴京少申谢悃谨具奏闻
　　致仕少傅兼太子太傅户部尚书谨身殿大学士臣谢迁谨奏为谢恩事嘉靖七年闰十月初六日臣本府官钦遵诏旨恩例备彩帛羊酒来家问劳天宠光被闾里欢腾臣不胜感戴谨稽首顿首登拜领受讫恭惟皇上孝治天下尊亲爰举彝章加崇徽号又推广孝之道诞敷锡类之仁诏示万方恩覃庶类甚盛典也臣以衰朽之质荷涵育之慈方遂归休躬逄嘉会滥叨殊锡敻出常伦何幸如之愧不能趋觐阙廷随班庆仰瞻宸极驰情祝颂而已伏愿皇上纯嘏天隆至养于万年圣治日新永得欢心于万国臣不胜恳悃之至为此具本令弟谢逊赍抱赴京谢恩谨具奏闻
　　致仕少傅兼太子太傅户部尚书谨身殿大学士臣谢迁谨奏为谢恩事臣某伏蒙圣恩以明伦大典书成特差鸿胪寺序班杨孙元颁赐臣一部天宠光被闾里欢腾臣不胜感戴谨稽首顿首登拜领受讫恭惟皇上诞膺天命纂承大统伦序素定普率归心诚非前代嗣统之君所可拟伦者也皇上德隆孝治礼重尊亲明伦大典之作昭揭万古之纲例程成一代之典则此诚大圣人之制作非寻常肤浅之见所能仰窥者也臣质本迂愚年复衰耄往岁强趋召命旋乞归休重荷圣慈悯念俯赐允俞虽尝滥叨总裁之命未能少効微劳及至书成进御之时不获追随班列上辜恩遇内省惭惶今兹宠锡自天臣实躬无地礼当诣阙称谢而又衰病不谨具本令男谢豆赍抱赴京谢恩臣遥瞻阙廷无任恋慕之至谨具奏闻

　　归田稿卷之一终

　　●归田稿卷之二

　　序类 
　　记类 
　　墓志铭 
　　墓表 
　　题跋 

　　◆序类◆ 

　　山庄唱和小序 
　　湖山唱和序 
　　食老嘉话序 
　　赠都宪何君廵抚河南序 
　　使轺赠言序 
　　赠邑宰丘君以义被召之京序 
　　□□宪□□□□□□序 

　　○山庄唱和小序

　　是岁夏雪湖二过余杏庄夏初迄仲颇有旱叹之虞既而连得雨农事孔嘉且雨中倍凉爽吾两人相与盘桓甚适时复赓一诗为乐韵仍旧而意弥新各得诗二十四首而别别后余兴相往复又各得　四首时则夏季向秋旱复如初夏故其间不能无悯农之意也自予归汝曲门中与雪湖以文字相娱唱和不少今夏会尤数诗尤多故特录为一卷后会有作当更续书之也时甲戌六月晦日木斋识

　　○湖山唱和序

　　予既谢事归养疴海陬知旧多疏绝葢以零落殆尽间有存者亦相远逾时经岁不获一聚首雪湖素莫逆居甚迩且强徤无恙日相与往还雪汝两湖之间山水颇幽胜盘桓不厌雪湖工于诗酷好吟咏兴至时輙有作予虽拙强而企焉有唱斯和因以为乐不知老之将至也居无何予横罹罪累戒吟思咎于时雪湖亦有母夫人之忧杏然绝响者几三载泊予蒙宽宥雪湖亦从吉乃复作积久遂盈卷帙葢虽消闲遣兴而其间怀君爱国悯世忧时之意亦自有不容巳者吾邑尹刘侯应征知吾二人之有是也强索观之不以为芜陋輙令从事史录之以去将以供燕览且请予识其颠末予不能拒也嗟夫采诗以观民风固王政之大瑞国风所陈无间美恶非徒然也去古既远有司者从事于簿书期会之间日不暇给能者亦不过取办承应苟免督责而巳矣其知观风审者不以为不急之务而蔑弃焉者几何人哉不图今日乃于吾刘侯得之良可嘉也吾辈诗虽无足采然闾阎之疾苦稼穑之艰难施措之缺失苟因其端而推见其至以究心于其间则亦岂非善政之一助也哉夫然则侯之尚文好古诚不为虚餙而吾辈之吟风美月亦不为无用允诗凡若干首为二卷联句若干首并附录焉

　　○食老嘉话序

　　宫保大司冦兼都宪两峯洪公其先上虞人也今年秋自杭城归展先茔既竣事乃访予海滨予初与公同进士第意气孚合相视如弟昆宦路周旋余三十载迄予谢事归道经淮扬值公以廵抚之节兼总漕运留恋不忍舍慨然以女许配吾子亘遂缔姻盟后五年公总师川陕荆洛旋休致归杭公女不幸殇折然时节问遗不废往还公二子静夫巨夫亦视吾诸子如昆弟通家眷爱之情有加杭城去吾邑仅三百里乃有钱塘曹娥余姚三江之隔舟车跋涉良艰欲与公一晤言不可得停云之叹恒切于怀闻公来喜不自胜亟遣吾子正丕往候于上虞途次且邀宪副雪湖冯公过予山庄出高桥同迓之雪湖吾姻家老契与公同乡荐同官秋曹素莫逆者也巳而同年友太守滑公宗源亦来会时则乡彦孙生维献介公行而吾弟廸及正丕皆侍焉杭州卫总麾白侯允卓颇好事公推爱之适有事临山偕挥使李侯克明俱来谒李亦吾姻家公德辉所及人固快覩之也盘桓累日宾主尽欢最后同过临山访雪湖复盘桓追送至上塘而别予与公话旧之余时赋一诗道意公和之众皆属和自始至暨别凡得诗若干首乡邦缙绅亦有闻而遥和者正总缉成卷曰将以为后日嘉话之征也于戏太丘朗陵之会汉史传之至于今人羡之不衰岂非以其名德之盛有足起人敬慕者乎余陋劣不敢妄希古人若公望重当时视古无忝况公之是行水源木本之思姻亲交友之谊实兼得之又有出于古人之外者安知后之视今不犹今之视昔也耶

　　○赠都宪何君廵抚河南序

　　圣天子嗣承大统肇更化理刬剔蠹弊登崇俊良于是吾浙左方伯何君道亨遂有廵抚河南都御史之擢予闻之喜因仰而叹曰圣智天授真知更化之要哉夫廉耻者士大夫之大闲风俗者国家之元你杝往自怙势窃柄之奸作大启侥幸之门而士习为之一变贪污奔竞波荡风靡克剥之政日加于下而生灵困惫有不忍言者矣今欲一洗而新之不在表率之地激扬之任乎道亨初为御史即着声台端间以直言为谗邪所中伤纷纭之际滥系党籍巳而大忞就戮善类稍苏乃起为郡守荐历宪副至长吾浙宪陟方伯盘桓居贞于兹有年清白坚持终始如一吏畏而民怀之不次之擢缙绅属望久矣兹当善治之初首膺简拔则夫所谓激扬表率于一方者真可谓得人矣且道亨尝守河南俭德雅操素孚于人今其往也风声所至葢将不令而行郡守庶寮有不愓然革心者乎闾阎小民有不蒙被其泽者乎中州大藩切近京辅异日政成化洽入长内台以当股肱耳目之寄以昭四方风动之休以成一代明良之盛又将不在吾道亨乎道亨行予以知旧之爱既为作一诗而藩司诸同寅复以赠言请不能辞故复道吾道所未尽者如此

　　○使轺赠言序

　　余自乞骸归海壖十有六年于兹每窃思念辜敬皇末命罪无所逃幸而苟免诛责乃闭户养疴待尽而巳皇上诞膺天命嗣承大统圣德广被政化一新以某先朝旧臣特蒙轸念赐勑遣官存问于时钱塘进士邵君某试政春官摄行人捧勑以来君小心翼翼将命惟谨至则奉宣德意既优且渥光被草莱遐陬僻壤之间老穉欢可填塞闾巷臣某宠荣踰分愈缩恧战兢措躬无地而乡里缙绅大夫士乃以为旷世殊典咸为某歆羡不置故于裙之还侈为诗歌以赠非直以壮行色实以颂圣德昭盛传于不朽也谓某亦不可以无述余何以为邵君赠哉余尝读皇华之诗始而曰周爰咨诹□而曰周爰咨谋曰周爰咨度曰周爰咨询反复丁宁不一而足葢古昔圣王遣使于外欲其宣上德而达下情故以广询博访委之为臣者亦惟恐不尽其职而诹谋度询无所不用其至也方今圣明更化诹咨善道下逮民隐如恐不及邵君奉使虽为存问老臣而来然自京师而抵南服往返数千里间道路之所经行耳目之所见闻得咨访者多矣抑古者采诗观民风葢谓闾阎里巷之情状率于歌谣见之君吁诸缙绅赠行之作而玩索焉则民风之堙郁亦或有得于言意之表者归而并献诸当宁以广聪明之万一则亦岂老臣之所愿望者哉

　　○赠邑宰丘君以义被召之京序

　　吾余姚以文献称久矣而莅兹上者往往有畏难之色岂文献足征之邦顾不若荒野鄙陋之地之易□乎是葢有说矣夫惟地大故人众人众故事繁事繁故政剧苟非操持之有要施措之得宜则簿书填委期会丛脞日给不暇诚有不胜其难为者势固然也今观吾丘君之莅吾邑则又祗见其易乃知□□之难人自难耳君以妙年登进士第初践□□即□兹大邑阅历未深而临事之际从容裁决动中□棨若老于世故者始至持法甚严凛不可犯及夫威令既行豪滑敛避则更济以宽和所谓平易近民者君实有之久之上下相孚令不烦而事集葢其明敏果断天资过人而将之以廉慎勒恪故能得夫操持之要□□之官如此吾邑负难治之名至君而一洗之矣故□□及□载声誉籍甚观风之使数加旌奖铨曹以闻□召命遂下将有台宪之擢吾既喜公道之明而又怅吾邑人之失所恃赖欲留之而不可得也噫若君之□识固宜骎□显□□膺重任以膏泽天下岂若一□□□□为□□□哉□行□其尚益坚乃志益慎□□□□□□□□□□□誉以慰吾邑人去后之□□□区区之所□□□也

　　○□□宪□□□□□□序

　　□□□□□□□□□□□都察副都御史领四川廵抚之节藩司同寅诸公重其行以赠言见属公之来□吾浙也雅志为民事必循轨度其律巳甚严无所挠屈时方有贵幸来有事于浙愤有司将迎之弗至文致其罪而波及于公坐是待报者累阅月人皆为公危之公自处裕如惟俟命而巳既而圣明察知其非辜俾还职未几乃有超擢之命舆论咸以为宜葢公之节行夙有源委卓然树立不忝其家乘粤自初登进士第列职郎署以至扬历藩省在在有声为缙绅所推重予病卧海滨虽罕所交接亦颇闻其槩洎来吾浙目击其行事益信所闻之不诬今其行固予所喜闻而乐道者言何能辞顾惟衰耄之言何足为公重然亦窃有欲告焉者夫致治之要莫急于厚民生以固邦本自昔圣帝明王之治未有不以是为先务我祖宗列圣相承尤惓焉百数十年来深仁厚泽固结于民心者至矣故虽或有衅孽而远近无离心良以是也比岁灾沴频作饥馑荐臻而官府无名之科需日益以繁生民之膏血日就竭矣任司牧之寄者乃恬不介意真若秦人视越人之肥瘠何哉葢自权奸窃柄以来幸门大启士习为之一变惟其身之谋而罔知闾阎疾苦之当恤者亦多矣虽更维新之化余风尚未尽殄此有识者之所深忧而窃叹者也转移之机不在激扬表率之地乎公今之蜀蜀固其旧治也一方兴革宜知之巳悉今之权任又非曩昔之比即其所被及于吾浙者而推之则其所以慰棠阴之思于蜀人者不言可知矣蜀之人一何幸哉异日政成化洽誉望益隆进长内台当天子腹心耳目之寄则其膏泽所及又岂直一方而巳哉请以是为公赠

　　◆记类◆ 

　　旌忠祠记

　　○旌忠祠记

　　旌忠祠者有司奉上命以祀死忠之臣也正德己卯夏六月十有四日宁藩逆贼宸濠反假宴会集抚按藩臬暨诸司于庭环列兵刃首呼廵抚都御史余姚孙公燧诈称密旨令起兵胁使从逆公正色抗词折之请见密旨濠语塞公复矢以天无二日臣无二君之义次问按察副使固始许公逵亦毅然曰惟有赤心耳岂从反乎濠怒令兵校曳出惠民门戕之二公骂不绝口延颈受刃时方盛阳日惨然无光忽有黑云蔽其尸竟日父老奔赴饮泣为敛于僧舍朝夕哀之濠见黑云之异亦惊怖遣人为市棺而棺巳具诸民矣葢逆濠之蓄异谋为日巳久孙公窥见其萌凡所以预为之防者靡不用其至濠务剥下以结权幸民不聊生公志在恤民每裁抑之动拂其意许公亦同志濠故知其必不可屈也首肆毒且用以威众民亦以是哀感之深也既而廵抚南赣都御史王公守仁起义兵讨贼濠败遂伏诛恭遇皇上嗣承大统诏礼部官议褒恤而廵按御史唐龙复疏请庙祀二公奉旨赠燧礼部尚书谥忠烈逵左副都御史谥忠节赐葬祭有加各录荫其子且命立祠享祀南昌城中旧有土神庙一区父老撤去神位奉二公祀之私号曰全大节祠以时谒祷及奉朝命有司遂修祀事于兹而浅隘弗称廵抚都御史陈公琳尝檄布政使　陈策蒋曙按察使曾有有谋改作事未就绪各迁代以去都御史盛公应期继至廵抚素重风教慨兹祀典宜隆乃檄布政使王荩严纮参政徐瓒林廷■〈木昂〉冯驯参议陆溥陈墀暨吾弟廸按察使丁沂副使周广谘度之佥谓贡院旧址面俯东湖明爽宏邃足以妥英灵而起瞻仰白于镇廵诸公咸可其议乃委南昌府石知刘守愚率县丞彭龄等董其役经始于嘉靖癸未秋九月迄甲申春二月而落成矣先是正德壬申瑞州华林冦猖獗按察副使安陆周公宪督兵追剿身先士卒父子俱殒于贼事闻巳蒙赠宪按察使谥节愍而未与祀典盛公疏请于朝下礼官议合以死勤事之义特允配享旌忠祠纶音远降适新祠考成乃奉孙许二公并位南向而以周公配享于左于时左布政使陈洪谟始至率僚属祗荐岁事庙貌崇严山川改观忠魂义槩俨若着□式慰邦人瞻仰之情祠五间前为享堂又前为中门为外门各杀其二厢庑庖湢及诸供祀之所以间计者凡二十缭以周垣深以文计者四十有八广以丈计者二十有七既完既固瞰湖竖绰揳石为之扁曰旌忠遵圣训也凡木石工役之费皆出自官帑于民无秋毫之扰经画调度纤悉毕举皆盛公所措授也于是盛公遣使致书属予纪其成吾弟亦以书来促此固区区之所钦羡而乐道者也何敢以衰耄辞嗟夫为子死孝为臣死忠诚天地之大义也义当死则舍生而取义降衷秉彝人孰无之圣贤立教垂训昭如日星章缝之士亦且素讲而饫闻之矣然非见之真信之笃守之固而能不迷眩于临难之顷者几希若三君子者捐躯殉国从容慷慨白刃如饴视昔颜袁二公之在常山张许二公之在睢阳葢异世而同符非其胸中确然素定能如是乎真可谓无忝所生不负所学者乎彼蠖屈鼠伏苟一时之生者能无傀于心乎江-西旧有康山庙祀三十六人豫章庙祀十四人皆开国时死忠之臣也仰惟我圣祖再造区夏振纲常于沦斁之余故当时同德不二之臣云合景从其盛有如此者百数十年来列圣相承仁涵义育内宁外安伏节死义之士无所□见往岁逆竖窃柄摧挫善类余惧夫士气之沮丧也每窃忧之今适遇事变而二三君子挺然继作光昭前烈所谓疾风知劲草岁寒知松栢信不诬矣天地之正气祖宗之遗泽不于是在乎此又深为世道庆也呜呼旌忠之祠与前二庙列峙邦域辉映古今以风励于天下岂直一方之伟观一时之美谈而已哉

　　◆墓志铭◆

　　明故安处士墓志铭 

　　○明故安处士墓志铭

　　吾邑宰西夏楚君书每为予谈其乡人安氏之盛累世不分财异食家众千指雍睦无间言予闻而嘉之既而安氏之子指挥廷璋遣其弟来托楚君乞予为铭其父处士之墓予以衰耄笔砚久荒辞之固而楚君之请益力不得巳则序而铭之处士讳海字士溶其先姑苏长洲人也高祖讳福三国初从军以功升总旗调宁夏中护卫系籍至今曾祖讳忠祖讳昱考讳某今官千户者曰廷璧葢处士从子也处士自少倜傥负槩不羣涉猎书史颇通大义天性孝友事亲能先意承志不少忤遇同气怡怡如也识达事体每亿料多中人有疑弗能决者多就质焉纵游淮浙荆湘间惟意所适晚乐维扬风土之胜遂侨寓成家家素殷裕至处士益充拓赀累巨万然好施予周贫恤匮虽倒囊倾橐无吝色乡邻姻党有依之以终身者四方文人墨士与之游者无间远近人而益敬每以古人嘉言善行训廸诸子姓子姓服其教皆循循雅饬家族众盛今且六世矣无异籍者比有司以事闻诏旌其闾正德丙寅二月朔日以疾卒于维扬距生景泰甲戌四月望日得寿五十有三配孺人黄氏西夏士人讳璟之女有淑德善理家政处士遨游湖海无内顾忧家声缉睦无少间亦以有孺人助于内也孺人卒于嘉靖癸未四月一日距生景泰甲戌八月十一日得寿七十子男四人长即廷璋例授宁夏中屯卫指挥次廷玺廷珍俱秦府引礼舍人次廷瑨善服贾克家女一适宁夏中屯卫百户刘瑨孙男五宗文宗武宗贤宗哲一尚幼女三长适卫庠生陈经世次聘高烈俞权廷璋辈将奉处士及孺人柩合葬夏城之南原葬以　月　日呜呼自世教衰民行日薄能惇德崇义承家睦族内外无间然者葢亦寡矣而有之　岂非君子所乐道哉若处士者宜可书也故铭以章之铭曰
　　九世同居昔闻公艺寥寥千载乃见安氏家众千指而食不异雍雍一门其亦且世讵谓戎伍懋兹德义启后光前实惟处士夏城南原堂封斯閟我铭非谀用诏来裔当克承之引而勿替

　　◆墓表◆

　　愤斋先生墓表

　　○愤斋先生墓表

　　先生吾先妣夫人之弟讳珙字廷璧姓邹氏愤斋其自号也先外祖悠然处士与外祖母俞孺人德善重于乡庆锺先妣及诸舅先生自幼秀颖异常长而笃志力学风格凝峻言动不苟人望之而起敬爱与先考简庵少傅年相若以学业行谊相砥砺友爱如同气先祖直庵少傅视之如视子弟然初莅官闽藩时携以自随遣就政和县学司训钱塘冯先生浩授诗经业成而归乡里大家争延致为子师吾谢氏族属颇众曾叔祖克成处士素好礼合一门子弟师之某时方垂髫获从诸生后见先生终日端坐不恶而严诸生一聆声亥即竦然各肄其业罔不就规度蚤暮升散出入在途次亦循循有序乡中父老见而知其为邹先生学徒也临山卫帅李侯选城中子弟之□者几百人辟馆舍十余楹延先生教之武弁家素号多顽劣先生学规严整率皆领其教无敢违气习为之一变至今卫中人犹慕之成化初诏求经明行修怀才抱德之士余杭知县朱　举先生应诏至京师在朝缙绅大夫士闻其名多遣子授业巳而铨曹泥于例须本县官举遂为有力者所夺先生拂衣归仍应浙江乡试复不偶无何婴股疾医药罔効遂不起成化戍子冬十二月十二日也时年方三十有六乡邦衣冠之士无问识与不识莫不痛悼之呜呼某尝闻之记曰凡学之道严师为难师严然后道尊道尊然后民知敬学世教衰微师道之不立久矣使如先生者得见用而任国学郡邑之师则其所造就岂胡安定得专美于前哉乃终不获一试惜哉先生虽专经业而雅好吟咏诗法盛唐所著有愤斋稿藏于家先生世业儒家不甚充裕而笃于孝友平素所得朿修之资悉以供门户费无一毫私蓄及其殁人始知之配胡氏乌山处士讳鼎之女淑慎俭勤相先生恪遵妇道子男三人昌蚤卒升仕武平卫经历杲未周而孤能自立女一人适同邑魏某孙男五人纺纪绚组练绚组俱为邑庠生绚力学如先生颇有时名继述显扬之美其将在绚乎先生殁六十有余年矣而墓上之表尚缺是某之罪也某今亦老矣恐后遂湮没无闻焉故力疾为纂述其梗槩如此令吾子中书舍人正为书而刻之若其家族世系则具见于悠然处士行状此不复赘处士状先祖直庵少傅所也

　　◆题跋◆

　　题史都宪墨竹卷后 
　　题旌节录后 
　　题赵御史丹陛纠仪图后 
　　题李西涯翰墨卷后 
　　题西涯诗篆卷后 
　　题赵松雪墨迹 
　　题一拙竹卷后 
　　题范以贞太守逞重荣卷后 
　　真庵存稿后跋 
　　曾祖考妣行实 
　　胥溪八咏诗序 
　　重修定海县学记（此篇当入前记类）

　　○题史都宪墨竹卷后

　　呜呼此吾友一拙公手笔也以遗仲子鸾鸾珍藏之如珙璧既免丧间以示予予为之泫然者久之公平生乐易简澹不役役于利而独好游艺适情墨竹其尤工者也每以是自诧人求之亦不甚吝然公殁未几而流落人间者巳不可多见岂人与琴俱亡耶悲哉鸾以手泽存焉宝爱之至可为能子矣鸾素称孝友慎笃予爱之重之今观于是而益信视彼狥利忘亲虽其亲所甚钟爱者不啻秦越之相视而惟利之图人鄙之殆若犬豕而彼方且自以为得计者岂直云霄粪壤之相远哉予不欲斥其名而于是焉发之犹庶几其或因吾言而有所悔悟耳

　　○题旌节录后

　　旌表节妇所以树风声励众志昭物则厚民彝甚盛典也近例其人未及旌而没不复与是典此实执事者沿袭拘碍之过也岂朝廷立法之本意哉夫自世教衰民俗漓贞志坚操完节全名求之缙绅大夫士巳不可多得况妇人女子乎而有之则虽异代隔世犹当搜访而表章之以示后况在当时耳目之所及者乃复旁出条格而沮尼之俾湮没无传焉谓之何哉吾固以为执事者之过也若洪雅李节妇者州闾乡党信之无间言郡邑亦既以闻于上矣方下观风者核实未及报而节妇殁事遂寝及其子吉为廷平乃具疏恳请至再至三不巳上悯其情特许之于是旌表之诏与貤赠之勑一时并下而节妇之勤劬坚苦始获暴白于世不然几何而不泯然也耶呜呼是母之贞节足以信舆论是子之诚孝足以动宸衷皆可传也使非遭际圣明洞烛幽隐亦何以得是哉然则吉之所以移孝为忠以图报塞殊遇者又当何如也耶

　　○题赵御史丹陛纠仪图后

　　此监察御史古巴赵君像也君尝侍朝纠仪绘为图以侈荣遇守溪翁为作赞词意巳独至君来浙间以示予夫礼莫严于朝廷故朝仪以御史纠之惩不肃也然殿陛森严天颜咫尺虽甚犷猂无良者至是亦神悸胆落其谁敢不肃哉乃或有愆于仪者葢奏对兴伏之顷进退周旋之际仓惶失措故尔朝廷设御史俾司风纪以肃百僚则其职之所当纠绳者岂直仪节之末而巳哉置流歠而问齿决舍豺狼而问狐狸君子谓之不知务君之贤宜必知所择矣君兹来盐法是综施措得宜宪节所临奸豪屏迹吏民畏而怀之非知务能如是乎操是以往所至殆未可量也君尚勖诸

　　○题李西涯翰墨卷后

　　涯老词翰精妙人求之不甚靳予与公为寮友余三十载相爱甚厚吾儿丕又获与其子兆先同笔砚丽泽相资者有年兆先不幸蚤逝公视丕如其子故尤加之意此卷精绝大非寻常应酬者比暌违来追惟畴昔游从笑语之欢邈不可得未尝不怅然兴怀每见其翰墨如接风采聊以自慰今年秋闻公奄作古人矣俯仰之间巳为陈迹殆非虚语呜呼悲哉闲中偶阅此卷为之泫然因识之

　　○题西涯诗篆卷后

　　甲戌夏杏庄与雪湖唱和消遣诗颇多间因摘写数首寄西涯巳而西涯寄和还以吾长子正稍习篆学素爱之故特示以篆体又虑传附者或为殷洪乔再寄一通至此其后至者也正什袭谨藏之念昔居京时吾三人雅相好无何雪湖蚤暌违予与西涯居独久今归老复得与雪湖游而西涯远隔数千里畴昔燕笑之欢邈不可得每形诸梦寐来和有云惟应两巾履长得梦中游又云羡君江海上犹得旧同游者乃彼此之衷曲而公道之也不意公奄忽长逝矣呜呼聚散存没之感可胜言哉偶与雪湖一展卷相对酸楚不能巳因以唱和原韵列于前而以哭公之诗系其后云

　　○题赵松雪墨迹

　　赵松雪翰墨妙绝当世后人乃有美女插花之讥葢病其太媚媚则媚矣不知其笔法自晋来媚中亦自有遒劲处近世刻本失真殊非本来面目学之者复效颦太过遂渐相远往往见其墨迹何尝如传刻之甚耶西宾朱国材出此帖示予予为持此论国材素得书法三昧者不以予言为不然遂识之

　　○题一拙竹卷后

　　都宪史公善墨竹每以是自适所作甚富然不吝与人公既殁其家箧笥所遗者无几此卷葢其得意仲子乡贡进士鸾特宝藏之岁久如新鸣呼平泉花木丁宁告戒不知当时子孙竟能保守之勿失否公雅量博爱虽所好不自私未尝以戒子孙鸾乃爱护惟谨亦可谓贤矣鸾孝友淳笃谨节不苟继述之图实远且大此特其细者耳不幸天不假其年赍志以殁哀哉鸾殁无后吾子编修丕自少同笔砚知其志意所存惧或流落非人也代为收藏之公与予莫逆视丕犹其子丕今于公手泽不异乎鸾也固宜间以告予予为忍泪而识之

　　○题范以贞太守　逞重荣卷后


　　朝廷锡命于臣而及其亲所以励臣节也莅官尽职为人所称道诚足以贻亲之荣否则辱亦随之以贞守宁国去郡几三十年矣而其人思之不衰且有去思碑之作真可谓无忝所生而于上之锡命亦无负矣展卷之余为之三叹

　　○真庵存稿后跋

　　先祖光禄公豪迈旷达平生有所作握笔伸纸顷刻间虽数千百言未尝须构思惟其易也视之若不屑为故未尝存稿晚年家居时某始将成童出就外傅之余侍左右私窃记录得数篇及稍长畧通文义则公巳弃背矣既又重茫海溢之变家下文籍断编残简皆沮洳之末故所存者止此耳痛哉某今亦巳老惧公手泽遂泯焉无传也命儿辈辑录之以系诸家乘呜呼天机云锦仅存尺寸识者固可窥见其全幅矣

　　○曾祖考妣行实

　　先曾祖考府君讳广字原广以字行姓谢氏其先台州临海县人也始祖讳长二宋末徙家余姚东山汝湖之汭上世谱牒失传兹不敢妄述长二生明四明四生还一还一生寿松寿松生回益回益生见贤配余氏生府君自始祖定居来子孙繁衍多至数千百指遂为一巨族而世业耕读安分自守无怨恶于乡人雅称善门至府君坦夷惇笃喜怒不形自少至老与物无竞尤以长厚称比邻有无赖者阴鸷狡黠肆为横逆睚眦之际輙昏夜火其庐乡人畏之如蛇虎府君朝夕相与一于信谊终不以恶人视之彼亦不敢有所加也既而其人为怨家所报复合门煨烬寒舍栋宇密比几为所延少顷风逐火熄□然无恙乡里嗟叹咸云天道为有知也府君弱冠而孤克自树立门户赖以不坠与弟原度处士相友爱白首不渝处士得子迟以庶子璲为之子巳而处士自有子亦竟不返葢其友于之笃彼此无间也故今孙支相承虽五服巳竭而雍睦弗替至于宗族姻党亲疏远近虽不同亦无不感其德者至于今犹颂之不衰府君生洪武甲寅正月七日卒正统壬戌十一月二十六日寿六十有九明年某月日卜葬湖南鸡鸣山之麓夫人严氏出同邑望族家素殷厚不好奢靡初归府君时值生事稍落乃以勤德相更益充裕门内百口罔不宜之天性慈仁或闻伤人害物之事掩耳蹙□若将凂焉尤好施予老而弥笃遇有乞贷者尽脱簪珥不吝先祖少傅公性至孝见簪珥有缺輙备具以奉未几复举以赈施亲邻中传之以为美谈至共见理明白不惑邪妄则有人所不能及者初曾祖没元祖卜葬湖南雅不信风水之说乡人有术士耻不售乘间丑为危言冀夫人惑之而先祖不敢违夫人毅然斥之曰既葬矣庸何改耶其人惭而退后亦竟无他也夫人生洪武癸丑十月二十四日卒天顺庚辰十月十有六日寿八十有八明年某月日合葬焉子三人长曰琼次即先祖讳莹历光禄署丞调福建布政司都事今赠光禄大夫柱国少傅兼太子太傅礼部尚书武英殿大学士次曰珉女一人适同邑陈礼广东左布政使　云鹏之叔父也孙男十一人浣泽次即先考讳恩累封右春坊右谕德今赠光禄大夫柱国少傅兼太子太傅礼部尚书武英殿大学士次溢滔瀚经纲纪纶继女四人适汪　诸诜潘府胡镗府今为广东按察司提学副使曾孙男三十一人迩次即不肖道逵选赠翰林院编修迅述吏部听选官暹逾逑廸兵部武选石员外郎遴廵逡遒遡通达遨迟遇迥迵迂运延近迼逸径过邑庠生女四人适宋　李潮韩炼徐旸玄孙男女未可数计兹不赘列窃惟曾祖考妣积德累仁以遗休于后先祖初官光禄有驰封之典而竟不遂抱恨终天迁今仰籍余荫幸获追赠三代庶可伸先祖之志稽诸典礼谓当立碑墓道乃不自量敢以干执事倘蒙不鄙俯赐一言则光被泉壤感激当何如也抑曾祖考妣平生善行甚多顾去世巳远迁复颛蒙无知不能详述苐摭其闻于长老者如此伏惟高明采择
　　正德丙寅仲夏谷旦

　　○胥溪八咏诗序

　　胥溪八咏诗者建平吕君文郁思其亲而作也士大夫交于君者从而和焉久之成巨帙而以序来请予忆曩岁乡友贾郡博汝易尝道文郁之贤与胥溪之胜领惠心目之间有日矣于其请也能不为之言乎夫所谓胥溪者葢文郁所居之地当吴楚之界伍子胥弃楚入吴尝渡此溪而憩息焉后人仰子胥之忠孝遂以名溪文郁之父仲和翁因取以为号其名益扬翁性恬澹日徜徉于胥溪之上当其耕读钓隐意与景会之时虽世所谓台鼎之荣陶猗之富举不足以动其心而移其志是胥溪之景天若为翁而设然非翁则亦莫能赏识如此其至也翁没十有三夫文郁登甲科官郎署翁获褒锡之荣而养不逮胥溪之胜固在也古者孝子思其亲于居处笑语志意乐嗜必极其想象形容之真文郁之于胥溪其能一日巳于情乎此八景之诗所由作也此诸君子所以继声而不容少靳也嗟夫胜景之在天地间不幸遇非其人而沦没于荒烟宿莽之中者多矣胥溪之胜固以翁而胜然非文郁为之抡扬则有声之画摹写逼真又未必若是其工且富也是集既传岂惟益者胥溪之名而文郁不死其亲之孝亦于是乎显矣抑水注川为溪是其涓涓之泉可达之而为盈科放海之势翁之所取于胥溪者不有在于是乎源故澄而浚之以比洁巳之操流故长而导之以喻泽物之功是八景之外又翁之所独得而未及究竟以望其后人者兹文郁推胥溪之意润溉斯民固足以潄余芳矣他日以其泽泽天下使溪山人物并美交重则有志乘史册任是集特为之发轫耳予虽老尚拭目以俟
　　正德丙寅孟夏既望

　　○重修定海县学记 【 此篇当入前记类】 

　　正德庚辰都御史高密李公昆左迁浙江按察司副使领廵视海道之命驻节定海首诣学谒庙目击圮敝慨然以修复为巳任适逻吏获海艘非式者鬻直足充其费遂定议于廵视都御史许公庭光廵按御史唐公凤仪佥曰宜乃以厥成责之知县郑君余庆始事于是岁之夏六月讫工于辛巳之冬十二月像设严整规制宏邃自殿庑祠宇以及斋堂廨舍庖湢之类罔不改观甃石凡若干所缭垣凡若干尺辟地凡若干丈增屋凡若干楹财不告匮民忘其劳是虽郑君经营之功大都出李公指授也考之县志定海有学自宋雍熙始中间兴坠屡矣至我朝成化间宪副朱公绅尝一新之迄今五十余年而修举盛美乃于　更化之会见焉不亦有数存乎其间耶郑君重念李公之绩不可泯乃托吾姚乡进士毛君复恳以记请迁何敢以难为言辞哉惟定海为万水之会东望沧溟浩渺无际潮汐之往来日月之吞吐鱼龙之出没一举睫而具见实大观之区也昔我夫子亟称于水岂徒取其周流无滞而巳哉葢道之所遇触目会心自不容巳川上之叹可想见也兹宫墙再新圣灵斯妥亟称而叹之意宜必有无间于存亡者乎然则游圣人之门者当何如必探无穷之道体事有本之学术充朝宗之念大回澜之力庶几其无愧乎斯固李公作新之意也是役也县丞胡良主簿吴恭典史赵大和教谕李儒训导刘绶李泰生员沃汝信薛俊周南义官俞章惛与有劳者因得附书

　　归田稿卷之二终

　　●归田稿卷之三

　　祭文类

　　祭吉太守文 
　　祭甘拙邹处士文 
　　祭外母文 
　　祭八舅文 
　　再祭八舅文 
　　祭滑安人文（周年宗元太守之配） 
　　祭陈用常文 
　　祭十叔祖文 
　　祭五叔文 
　　祭十八叔处士文 
　　祭冯太恭人文（佩之宪副之母） 
　　祭毛太恭人文（世章宪副之母） 
　　祭太仆邹公文 
　　祭六叔处士文 
　　祭毛太淑人文（应魁之母） 
　　祭陈氏侄女文 
　　祭潘亲母文 
　　祭华封官文（啇器大参之父） 
　　祭八叔处士文 
　　祭毛亲母文 
　　祭邵母恭人文 
　　祭魁一兄处士文 
　　祭刘太夫人文（应干大尹之配仁仲宗伯之母） 
　　祭十一叔文 
　　祭妻兄华一处士文 
　　祭蔡亲家太守文 
　　祭妹夫韩日成洎亡妹大娘子文 
　　祭德成都宪文 
　　祭同年佟大参文 
　　祭刘仁仲太宰文 
　　再祭妹夫韩日成洎亡妹大娘子文 
　　祭蔡茂成宪副亲家文 
　　祭姻家蔡孺人周氏文（汝尊之母） 
　　祭玉龙山文 
　　祭思斋兄文 
　　祭八舅母文 
　　祭亲家王方伯文 
　　祭冯雪湖亲家文 
　　祭王守溪文 
　　祭洪两峯文 
　　祭楚母大孺人文 
　　祭韩上舍文 
　　祭胡母黄太淑人文 
　　祭姑夫太常少卿南山潘公洎家姑恭人文 
　　祭应天府尹陈公文 
　　祭脢庵老先生文（斗刘徤字希贤号脢庵河南洛阳人也） 
　　祭姑胡太孺人文 
　　祭西涯先生文 
　　祭九叔处士文 
　　祭诸户侯文 
　　祭陈南坡文 
　　祭王阳明文 
　　祭赵古愚老先生文 

　　○祭吉太守文

　　惟公宏才伟识蚤遂登庸郡邑之政泽及疲癃一跌弗振终老于穷天乎命乎实系其逄昔在吾郡某方童蒙小试以言受知于公成我之德生我者同图报未能恒切子衷曩过京日杖履获从公犹矍铄笑语雍雍今我来归墓木成汬抠衣瞻拜如见仪容陈词荐酒啜涕临风尚享

　　○祭甘拙邹处士文

　　惟公世积善良家传诗礼信义之声洽于州里嗟予母党谱牒是通往返于锡眷爱甚隆予昔衔哀远烦存吊公今沦逝曷胜伤悼趋拜墓玉聊表予忱□灵不□庶其鉴歆尚享

　　○祭外母文

　　呜呼寿先五福孰全以生福自天锡谁其允承惟我外母克享遐龄逾八望九耳聪目明况当晚景家道日兴字养无违子孙绳绳天佑淑德诸福具并考终以令何憾幽冥尚兹伤悼半子之情輀车将发祖奠于庭灵其不昧鉴我微诚尚享

　　○祭八舅文

　　呜呼昔我外祖积德深厚庆泽所锺我母诸舅金玉其章松栢之茂次苐先零惟公独后公方矍铄宜享遐寿曾几何时而遽颠踣鸣呼哀哉我母视公如手如足母不可见见舅如母公忽弃背复何云觏彼苍者天吾将安咎时序推移新岁易旧音容如在敬奠卮酒悠悠我哀公其知否尚享

　　○再祭八舅文

　　呜呼吾舅倾逝方切痛悲日月易迈奄及周期宅兆既下窀穸攸宜敬奠一觞奉送灵輀天地茫茫永诀于兹瞻望弗及涕泪交颐呜呼哀哉尚享

　　○祭滑安人文 【 周年宗元太守之配】 

　　呜呼撄宁世泽久而不替笃生闻孙亦有贤配太郡抚摩式助于内归老乡邦白首相对宜寿而康遐龄未艾云胡一疾遽兹长逝某忝托年家闻讣兴喟灵輀载途敬陈一酹尚享

　　○祭陈用常文

　　呜呼昔在芹泮同游有年暨登朝着复相后先匪直交期婚媾且连悠悠晚景拟其林泉胡我来归公忽弃捐感今怀昔涕泪潸然敬陈薄奠表我微虔尚享

　　○祭十叔祖文

　　呜呼吾谢放姓数千百指领袖宗门如公者几博古通今敦德秉礼信睦之行孚于州里义方之训施□孙子粤有嘉名汝滨居士德与年俱后生仰止某于诸孙夙蒙佑启教之谤之载提其耳岁在乙未乃初筮仕挈我妻孥至于京邸跋涉风涛历数千里勖之官箴晨夕亹亹奉以周旋罔敢或替隙驹易流倏忽三纪幸获归休日侍杖履公犹强徤私心窃喜结天相吉宜锡遐祉眉寿无疆副我瞻倚云胡一疾溘焉弗起窀夕有期拜奠灵几丹旐曷归湖南山趾顾我先茔相望伊迩哀思倍增有泪如雨尚享

　　○祭五叔文

　　呜呼昔我先考生寡兄弟茕茕孑立辛苦百倍叔惟同堂情犹一气动輙相随终始不二昊天降割先考遐弃夫何奄忽叔又倾逝家门不幸言何可既敬奠一觞写我哀思尚享

　　○祭十八叔处士文

　　呜呼昔我先考羣从实繁济济一堂惟叔最少次苐凋丧存焉无几叔年未艾又忽倾逝家门不幸痛如之何日月易流幽明永隔临棺一奠用写我哀尚享

　　○祭冯太恭人文 【 佩之宪副之母】 

　　惟灵天赋淑质诸德既备天锡遐祉百福咸萃毓秀成贤远近瞻企禄养善养终始不异寿廹期颐倏然长逝在昔罕俦今岂有二某于令子忝托交契载拜登堂夙钦慈懿灵輀将发奉觞一酹尚享

　　○祭毛太恭人文 【 世章宪副之母】 

　　惟灵蚤以淑德克配俊英专门之礼科甲成名中道沦没乃显幽贞栢舟自誓玉洁氷清教成令子式继家声内省外臬执法明刑禄养既富荐沐褒荣曾孙满前兰桂斯馨寿跻大耄动止康宁考终以令厚积之征某夙蒙眷爱遂缔姻盟实惟尊庇施□□生闻讣伤悼□倍恒情□□载道薄奠表诚□□

　　○祭太仆邹公文

　　惟公精勤之学既发其身坚强之操不□于人□蹇宦途屡踬而起勇退急保终如始继志有子林壑优游胡为厌世奄忽仙游某自弱龄过蒙眷爱今兹归休幸接佳会天不憗遗遽失仪型临岐祖奠涕泪交零尚享

　　○祭六叔处士文

　　呜呼吾家伯叔彬彬济济天降丧割存者无几惟民强徤谓宜遐祉何期一疾而又弗起叔之有日亲爱莫比念我顾我朝夕亹亹遽兹永隔哀痛曷巳祖奠一觞灵其歆止尚享

　　○祭毛太淑人文 【 应魁之母】 

　　呜呼忠襄大节光照汗青内助惟贤自昔著称桓桓大参克绍家声实亦慈制于今可征天道不爽佑于冥冥褒封禄养寿且百龄倏然长逝全福完名某托交令子复忝姻盟灵輀将发薄奠表诚尚享

　　○祭陈氏侄女文

　　呜呼吾弟蚤逝仅存汝息时方周期呱呱在侧汝生不辰乃至此极念汝孤茕孰不隐恻幸而长成克肖父德于归有家妇道不忒男妻成行式继宗佑视汝咸宜吾心稍释所期永年寿弟□脉彼苍者天□夺之亟日月如流寒暑再易佳城既□□宫是□遣汝弟兄送汝窀穸茫茫泉壤遂成永隔倚门遥望老泪沾臆呜呼哀哉呜呼痛哉尚享

　　○祭潘亲母文

　　呜呼昔我先考托交良人吾弟襁褓遂结姻亲中虽不幸亲爱益笃某游泮宫深蒙馆谷铭佩厚德万一莫酬岁月荏苒巳及归休再拜登堂慈颜喜见年虽耄耋步履强徤夫何奄忽遽闻讣音感念畴昔伤切我心厚赙则宜无骖可脱敬奠一觞涕零呜咽尚享

　　○祭华封官文 【 啇器大参之父】 

　　惟灵蚤□家学名著乡邦庆□令子教擅义方□科高第□台□□禄养褒封茂膺晚福宜臻耄耋胡遽仙游□□□□为后遗留某托契姻连伤悼不□□輀将发荐此微礼尚享

　　○祭八叔处士文

　　呜呼我叔禀性最良声利不营陶然醉乡诸子林立教以义方干蛊有托家道日昌未及中寿胡遽沦亡家门不幸实切痛伤窀穸有期先陇之旁敬陈祖奠涕泪沾裳尚享

　　○祭毛亲母文

　　呜呼昔在秋官蜚英郎署家政聿修实维内助秋官蚤世有子若孙森然成立慈训具存妇道母仪乡闾钦企宜膺晚福胡遽沦弃众皆伤悼况托姻盟敬陈薄奠用表哀情尚享

　　○祭邵母恭人文

　　呜呼昔方伯公敬事我祖恭人择配一言而许伟哉宪副不负所期氷玉辉映室家咸宜宪副蚤休安于澹素志操不渝亦惟内助善人天佑宜享平康未及下寿胡遽云亡顾予姻家实旧旧谊松萝失依悼伤曷既属兹哀疾执绋莫从陈词遣奠聊□□□□享

　　○祭魁一兄处士文

　　呜呼吾宗昆弟无虑千指疏通易直如兄者几解纷导和为众所倚善者好之洽于乡里宜臻耄耋享有遐祉胡天不憗遽止于此宗门衰薄哀何能巳临枯一奠有泪如此尚享

　　○祭刘太夫人文 【 应干大尹之配仁仲宗伯之母】 

　　呜呼花封惠政庶几卓鲁去后见思称贤内助明庭礼乐接武夔龙成德曷由兹训之功载锡褒章厚绥禄养积善在躬百祥天降寿臻耄耋诸福具全溘焉仙逝亦何憾焉某受知良人托契贤子遥闻讣音伤悼不巳瞻望西蜀执绋莫从缄辞寄奠聊表哀衷尚享

　　○祭十一叔文

　　呜呼先考羣从蔼然一堂次第凋落惟叔寿康天胡降割又忽沦亡门祚衰薄实切痛伤宅兆既卜爰归其藏奉送灵輀奠以壶氷念叔平生以醉为乡冥漠有知更尽一觞尚享

　　○祭妻兄华一处士文

　　呜呼太朴既散民风日漓以智以力相诈相欺今人古风于兄见之自少至老无竞无为人皆如兄官法奚施天道福善耄耋则宜讵意兄寿而止于斯伤悼之情匪直予私敬奠一觞奉送灵輀瞻望浒塘泣涕涟濡尚享

　　○祭蔡亲家太守文

　　呜呼与公交游粤自韦布辱缔姻盟奄及衰暮新亲旧知慰我心愫向在杜门久旷承晤曩婴贱恙重烦枉顾握手论心欢如平素玩水登山公犹徤步别几何时遽闻公讣呜呼哀哉惟公盛德众所向慕伤悼之情又况亲故转盻幽明倏更岁序遣男代拜一觞聊具瞻望灵帏有泪如注尚享

　　○祭妹夫韩日成洎亡妹大娘子文

　　呜呼日成勤于干蛊以夜为昼知其有家罔恤厥躬吾妹之贤克相于内劬劳万状协力同心家道日隆甲子乡邑克家之称人无间言天而假年骎骎未艾胡遽降割相继沦亡千年强计一旦澌泯呜呼哀哉襁褓之儿孤婺之妇鱼之肉之将无不可抉植之念实切予怀室尔远而徒深恻怆日成平素笃于亲亲周恤保爱不遗余力无听不报在理则然君子忍之天其昭鉴予何为哉言亦赘矣日月易迈岁序忽改宅兆安厝尚未有期行路咨嗟冥漠知否薄陈一奠聊写予哀尚享日成与亡妹勤苦成家厚于骨肉抚二孤侄真如巳子待其妹及诸甥尤厚罗氏之富大半日成为之日成没遗孤在襁褓其妹与夫及其甥生员罗瑞七辈肆为侵渔畧无顾复之念其二侄亦然呜呼人之不仁一至此哉予无所泄其哀愤也故为文以祭之

　　○祭德成都宪文

　　呜呼人孰无死死得其所虽死犹生也若吾德成之死可谓得其所矣为国捐躯素志坚定从容慷慨白刃如饴生气凛然与严霜烈日争耀呜呼孤忠全节如吾德成者古今几何人哉天地之正气于是乎在祖宗列圣以来作士之效于斯见之岂直吾一乡一邑之光而巳哉圣明在上公论在大廷褒恤之典不日天降必有以慰九原之灵者区区衰耄之言何足为轻重哉顾惟夙昔相许不负所期激烈感慨之怀悲哀痛悼之意自有不能巳者尚歆鉴之

　　○祭同年佟大参文

　　呜呼同年之情异姓骨肉公守吾郡相爱尤笃惟公抗直困于烦言骥足未展仅参一藩闽山遥遥素称瘴疠旌斾南驰中道而逝公在仕途屈抑巳多载罹酷罚天其谓何忆昨京师握手言别讵谓匆匆遂成永诀过淮闻讣痛悼不胜临棺一奠涕泪交横尚享

　　○祭刘仁仲太宰文

　　呜呼天佑斯民为国生贤惟才与德亦罕具全德称其才见于东川质由天赋学自家传精专三礼淹贯羣编恂恂退抑似不能言其中朗耀如珠在渊妙龄发解唾手魁元明廷三策大对莫先爰擢史职旋跻讲筵德业日富令闻日宣乃陟卿曹乃司代言不激不随无党无偏柄用之望众口同然圣明嗣统侧席虚前登崇俊良茅拔茹连胡不憗遗而馆遽捐孰屯其膏不及黎元奈之何哉彼苍者天既厚其赋乃啬其年嗟余衰耄久巳归田江湖睽远顾念勤惓长笺短札谊重意虔游从之好终始弗谖讵谓奄忽遂隔九原瞻望巴蜀心旌徒悬缄辞寄奠有泪如泉尚享

　　○再祭妹夫韩日成洎亡妹大娘子文

　　呜呼吾妹云亡方切痛悲曾未旬月日成继之昊天降割乃酷如斯哀哀门户茕茕孤婺双殡在堂奄越三期平生勤苦亦复何为今闻安厝实慰我思岁聿云暮凛冽侵肌欲从执绋衰病莫支预陈一奠奉送灵輀瞻望弗及老泪双垂尚享

　　○祭蔡茂成宪副亲家文

　　呜呼人羡二难曰兄与弟学贵家传曰诗与礼孰兼得之吾乡蔡氏仲礼伯诗后先振起青云甲第联芳具美追随扬历纡金曳紫勇退急流同归故里锦衣昼游光照桑梓怡怡一堂宜享遐祉夫何奄忽相继云逝某夙忝交游姻盟再缔葭玉失衣伤悼曷巳祖奠一觞聊表微意尚享

　　○祭姻家蔡孺人周氏文 【 汝尊之母】 

　　呜呼家道兴替实由内助庆锺善门淑质天赋良人隐德安于韦布俭勤相成不愆于度义力教子识达时务克绍家声旋登仕路禄养有期年未衰暮夫何一疾遽闻哀讣伤悼同情况在亲故宅兆既卜灵輀即路遣奠一觞聊表哀愫尚享

　　○祭玉龙山文

　　惟公荐志力学省魁殿元列职词苑执经讲筵旋司邦礼峻陟天官勇退急流优游故乃有贤子继志非凡奇勋骤建懋赏世延貂蝉赫奕宠赐骈蕃天胡不憗公逝溘先某乡曲宦途与公周旋迄于归老复缔姻■〈女连〉悼伤之怀其何可言执绋莫从心旌徒悬遣男致奠涕泪潸然尚享

　　○祭思斋兄文

　　呜呼先民有言兄弟孔怀世降俗漓动致喧豗嗟我与兄少小相随出入起居秩然和谐迄今白首片言无乖我官京师兄处海涯相望相念日往月来我方归老兄尚未衰丘园行乐幸与兄偕兄先弃我呜呼痛哉时序易迈奄及葬埋遣奠一觞聊写我哀临风号恸老泪盈腮尚享

　　○祭八舅母文

　　惟我舅母夙昔称贤俭勤慈惠终老弗谖积善在躬福佑自天寿跻大耄子孙满前考终以令百福具全痛惟我母弃背溘先我见舅母如见母颜今亦巳矣哀何可言奉奠一觞有泪如泉尚享

　　○祭亲家王方伯文

　　惟公官至方伯位既崇矣人犹以为未究厥施寿跻古稀福亦隆矣人犹以为未及期颐公之素望允孚于人者于是乎槩可知矣葢棺事定是曰全归而况森然兰玉接武青云又不卜而可期矣复何憾哉輀车将发遣儿一奠用写哀情此固吾亲友之私耳尚享

　　○祭冯雪湖亲家文

　　呜呼世降不古朋友道丧久要不忘几何人哉惟我与公夙惇道谊自壮至老曾无间然晚缔姻盟爱好弥笃胡天不憗溘焉弃予俛仰之间遽成永隔湖山行乐谁复与俱呜呼哀哉惟公达生宅兆预卜岁聿云暮言归其藏奉送灵輀敬陈一奠悲伤之极言不成章公灵不昧其知之乎尚享

　　○祭王守溪文

　　呜呼惟名与节是调犬闲名节之难全也久矣士君子行藏进退始终无玷缺者古今几何人哉惟吾守溪蚤冠贤科文名籍甚晚跻台辅德望益隆及夫时与志违即引身求退优游桑梓全而归之呜呼若公者庶几其无余憾矣乎某自蚤岁获从公后心孚意契终老不渝密勿之地谬先忝窃葢尝慕推让之义而不获丹升归休之日相望伊迩亦尝有会老之约而未偿宿愿夫何奄忽遽闻讣音追念平生可胜痛悼兹闻灵輀将驾执绋莫从瞻望吴门惟含泪呜咽而巳缄词致奠聊写我哀灵其鉴之尚享

　　○祭洪两峯文

　　惟公宏才伟畧超拔时英甲科高第列职明刑中外扬历台省兼并望重缙绅曰维邦祯正德之初羣盗纵横乃膺简命四省提兵奸宄矫虔渐次殄平媢嫉当途谗谤猬兴公即见几抗疏辞荣湖山佳胜乡社良朋盘桓笑傲强徤康宁舆论攸属国有老成谓当起以弼明廷胡天不憗溘焉上征某自蚤岁忝同科名相与异姓弟兄宦路周旋载缔姻盟天缘弗竟眷爱弥增奄忽弃予痛悼曷胜奔赴则宜衰病未能江关渺渺徒切驰情当宁闻讣念昔股肱恤典优渥将即佳城执绋之役遣儿代行陈词致奠写我平生瞻望两峯涕泪交零尚享

　　○祭楚母大孺人文

　　惟灵夙全懿德表则闺门庆锺令子致身青云循良之政惠我邑民潘舆就养闾井欢欣云胡一疾奄忽沉沦百里何怙哀动缙绅顾余衰耄病卧海滨灵輀将驾瞻望徒勤遣儿执绋薄奠聊陈尚享

　　○祭韩上舍文

　　呜呼安阳流泽施及云仍司冦清德再振家声伟哉犹子兰茁其英冑监荫叙宠命是承允期骥足奋迅云程胡为中道一蹶而倾嗟我幼子方缔姻盟葭玉失依伤悼曷胜兹闻灵柩将即佳城祖奠一觞聊表哀情尚享

　　○祭胡母黄太淑人文

　　呜呼家道之兴实由妇德维太淑人闺阃之则笃生贤子天赋颖特文苑蜚英贤科发迹宦路翱翔士林矜式禄养丰腴褒封烜赫慈训足征善庆是积寿考令终福履不忒乡党姻亲犹切悼惜兹闻灵舆将归窀穸敬奠一觞庶其昭格尚享

　　○祭姑夫太常少卿南山潘公洎家姑恭人文

　　昔我　先祖慎于择壻东床之选得之途次公时垂髫头角颖异立谈之顷姻盟遂缔公承　我祖式克自励我姑于归俭勤相济积学成名甲科高第中外扬历学优而仕臬司提学实惟重寄广右大藩称善作士亲老乞休心切养志林壑优游学力益肆著述专攻屡空弗计名动缙绅荐剡相继太常清衔宠命荐至寿跻古稀我姑先逝曾几何时公复奄弃当宁褒贤锡以谕祭兼命冈司助营葬事即公平生可以无愧嗟我与公夙惇契谊少小相亲老而不替公今全归卜吉得地我方衰病召命忽至执绋莫从徒切驰系遣儿致奠不胜涕泪尚享

　　○祭应天府尹陈公文

　　公刚劲之气足以振风纪廉洁之操足以励贪墨明敏果断之识又足以辨曲直而明是非是故来长吾浙宪也未及一载而声闻四达巳彻于九重遂有京尹之擢缙绅之徒孰不以公道昭明贤俊超拔为庆幸也夫何
　　宠命甫临忽遘危疾竟以不起矣可胜悼哉差予衰耄病卧海滨辱公以吾子同年之雅顾念勤惓予方期公大用讵谓遽止于斯耶然予之所以悼公者又非通家之私情而巳也灵輀将驾遣奠一觞英灵不昧其鉴子衷尚享

　　○祭脢庵老先生文 【 斗刘徤字希贤号脢庵河南洛阳人也】 

　　呜呼敬皇御极时称盛治至仁如天覆冐斯世公居元寮明良相际谠论嘉□直节劲气诚意交孚委任无贰某忝从公后协力□志素性迂愚言多率易荷公优容曾不为异滥厕密勿苟免罪戾榻前末命同受重寄
　　龙驭上宾权奸恣肆守正不同横罹谗忌我时从公引身退避都门一别江湖两地转盻光阴二十余禩缅想风仪每形梦寐我今北上公巳长逝悠悠河洛徒切瞻企缄词寄奠临风啜涕尚享

　　○祭姑胡太孺人文

　　昔我先考生寡兄弟曰维二姑是为同气天降酷罚大姑先逝未及再期姑复相继呜呼哀哉姑蚤孀居栢舟自誓抚孤成立幸跻禄仕关柝虽微亦足养志迎养未几胡遽奄弃某钦奉召命道经徐沛瞻望夹沟曷胜驰系严程有期不遑留滞寄奠一觞潸然涕泪尚享

　　○祭西涯先生文

　　惟公海内文宗祠林人杰嗟我晚生幸从后列荷公接引不鄙疏拙紫阁同升屡更岁月敬皇殊遇我惭浅劣同寅协恭不为容悦榻前顾托相期尽节龙驭上宾憸邪作孽于时乞身草草言别讵谓与公遂成永诀自我告归茫茫燕越公尝念之音问不绝圣明嗣统邪党熄灭我巳衰颓困卧岩穴召命下临勉强赴阙公不可见徒劳企渴公墓在兹敬来瞻谒宿草巳荒含泪呜咽公灵不昧鉴我虔切尚享

　　○祭九叔处士文

　　呜呼昔我先考羣从如云次第零落惟叔仅存我归自京叔巳卧病犹及一见动色相庆曾未旬日叔遽云亡家门凶祸曷胜痛伤日月不居遂将安厝祖奠一觞老泪如注呜呼哀哉尚享

　　○祭诸户侯文

　　惟公交我先君情若同气朝夕往来终始无替先君不幸公亦长逝我今茕茕伤痛曷既灵柩在堂奄忽更岁谨具薄羞遣男一祭尚享

　　○祭陈南坡文

　　呜呼昔我侄女赋质柔嘉获配君子宜室宜家侄女不幸中道奄弃姻亲之情终始弗替天胡降割又夺南坡念及侄女伤如之何窀穸有期灵輀将举遣奠一觞老泪如雨尚享

　　○祭王阳明文

　　呜呼阳明而止于斯乎天生异才非偶然也固将以为桢子国胡为啬其年而不使之究厥施乎夫名高毁来自古巳然阳明不理于多口亦甚矣岂平素之所自立母乃太奇矣秋然戡定乱逆之勋表表在人耳目者九重固深知之矣又安得泯遗于鼎彝乎吾之所以悼阳明者为国惜才故尔岂直区区交亲之私乎呜呼阳明九原茫茫其亦知予之悲乎尚享

　　○祭赵古愚老先生文

　　夫人生有闻于当时死有传于后世是亦足矣而亦何悲惟公清资矫矫劲节危危忠孝之夙植识望之高远而辅以学术之精微顷以天潢首擢闽魁云衢既奋蜚声郎署分校礼闱幸欧裁之是协匪左右之为媒感受知而旃勉咸颂公之神鉴于不衰陟秋曹而督学乃舆论之攸推抡才品艺星光日辉指幽摘隐掣电轰雷奸宄凛凛其詟服而学者则翘然仰太山北斗之巍巍讵昊天弗吊声闻几甸魄降番禺虽迍邅踣踬中道摧车视彼富贵寿考待生而存随死而亡者果孰昂而孰低呜呼公其巳矣而不泯者有积庆之表与斥弘范之诗庶乎英风灵气不同物而腐败长在乎宇宙之间为后学之依归迁也怅哲人之云萎能不为之泣涕而踌躇呜呼公既有文为不朽有名为不死而临风遥企不能忘情者葢为斯文恸而岂以哭吾私


　　归田稿卷之三终

　　●归田稿卷之四

　　像赞类 
　　铭类 
　　调类 

　　◆像赞类◆

　　陈都阃像赞 
　　杨先生小像赞（名池字一清） 
　　逸题 
　　自题野服行乐图 
　　东谷像赞 
　　邵宪副先生像赞（文实方伯之祖） 
　　邵封官像赞（文实方伯之父） 
　　王文焕像赞 

　　○陈都阃像赞

　　雅志诗书折冲尊俎名重缙绅威加行伍为国爪牙传家簪组笃生贤孙克绳祖武转饷有经粤维政谱万艘一麾世泽斯溥呜呼此其遗休余烈犹足吾敬于瞻睹此吾浙都阃朴庵陈公遗像也公虽世承武弁而惇尚儒雅为缙绅所重予初登第时公方总浙漕来京每接其言论倏忽余三十年公捐馆久矣而其孙汝玉克绍前烈复以都阃之节总漕事兹予谢事南归适汝玉漕事竣获与并舟而南间出公像示予感念存没不胜怆然敬为题此

　　○杨先生小像赞 【 名池字一清】 

　　学足以润身而不餙其外才足以致用而不谐于时袖手静观有眼空尘表之意掀髯高咏或时出胸中之奇固宜乡邦称之为硕彦而子弟尊之为严师也欤

　　○逸题

　　□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□□寄□□重于□□□棠之□□□□木东鲁崇□□□□□斯补我思古□孰□□侣繄显□之方叔□文武之吉甫此葢众望之所咸属亦公平生之所自许谓宜永寿俊子厥服俾卒绍芳躅于前□□被□之不憗遗徒王事之嗟靡监呜呼九原而或可□吾非斯人其谁与

　　○自题野服行乐图

　　才乏经纶器非瑚琏意广智疏量狭中浅幸际□期滥叨盛选迹误厕于庙廊荣谬膺夫轩冕固□□载不可□大受而绵力不足以致远每临事而兢□恒扪心而怀赧徒追先皇之殊遇欲图报塞而强勉结舌之际持□□□□躬之故遭时蹇蹇触危机而罔恤当逆锋而直犯岂见可□□□□□□而自反向非圣明之护持葢将大僇之不免既蒙庥而瓦全亟奉头而鼠窜寂寞之坳宽闲之畈农圃是亲麋鹿为伴苟藏拙而引恬因习闲而成散谢世路之纷华遂平生之疏懒肆川泳而林栖玩霞舒而云卷振素衣于高冈濯敝缨于清涧藉嘉荫以夷犹求素心而往返遵王路之平平履幽贞之坦坦内深省乎百愆德敢忘乎一饭时歌咏夫太平聊优游吾衰晚

　　○东谷像赞

　　充积之学见于文词和粹之德发于威仪才固足以致用志亦存乎济时何闻誉蚤重于乡邦而选举竟诎于有司噫昆冈玉韫沧海珠遗实维舆论宁独旧知岂天有意于后学故留此耆宿之师也耶

　　○邵宪副先生像赞 【 文实方伯之祖】 

　　温温恭人谦谦君子是固其德之厚也簉羽台端蜚英翰苑抑又其才之茂也扬历荐火偃蹇而休尤足见其端确之守也既丰其积乃啬其施岂天将大昌其后也堂堂遗像端拜仰止是惟先光禄莫逆之旧而实吾乡邦前辈缙绅之领袖也

　　○邵封官像赞 【 文实方伯之父】 

　　蚤闲庭训无忝所生晚贻燕翼有美其承畅襟怀之坦夷谷空川旷伟仪观之丰砚鹄峙鸾停笑傲优游虽卒老于泉石褒封赫奕终不失夫簪缨呜呼斯人也其圣世之遗逸吾乡　之耆英也耶

　　○王文焕像赞

　　志蚤存乎用世学亦勤乎明经岂赋命之不辰胡名乖于垂成既削迹于场屋遂寄傲于棋枰生不事夫产业惟优游桑榆之景言不阿其所好抑庶几月旦之评年几大耄动若后生蚤暮善饭几杖靡凭人徒见其矍铄或犹讶其宁馨不知胸次之萧散直任□真之流行是诚无忝于三槐之华冑固宜时称为四明之耆英

　　◆铭类◆

　　古愚斋铭 

　　○古愚斋铭

　　吾邑张驻泊氏以医名世守惇恪其闻孙曰渊字德深尤白眉之良乃以古愚自号其志葢将绍先德而矫颓俗可嘉也予故为铭其斋以勖之铭曰粤稽古初风气未辟民生多愚其愚也直乃赋或偏匪貌斯餙浑然天真其究安宅世降日污淳风渐忒外貌若愚中心孔棘机巧横生奸伪百出举世滔滔莫知其极维驻泊孙思绍潜德业儒用医居今稽昔抱仁以施活幼是力剂不妄投力传思邈药不贰价信慕康伯行类迂疏衷全隐恻曰愚自将繄古乃则古愚伊何厥初罔绝慧弃智惇孚秉塞诎华去浮蹈悃履匐彼巧我拙彼佞我默不径不窦不逆不亿志则移山心靡转石终日不违千虑一得是谓古愚允维矜式懋哉尔承永延世泽

　　◆调类◆

　　戊寅腊月予幸七十初度同年王守溪少傅寄梁州序为寿□韵奉答 
　　守溪明年亦七十中秋后二日其初度也仍用前调一阕寄寿

　　○戊寅腊月予幸七十初度同年王守溪少傅寄梁州序为寿□韵奉答

　　茫茫江海悠悠昏旦叹惜年光易换迷途世故从来百样千般眼底翻云覆雨狂浪颓波天也那能管白云堆稳也与公眠吴越相望两地仙传雅调正家宴便当筵高咏愁怀散赓一阕赛强徤

　　○守溪明年亦七十中秋后二日其初度也仍用前调一阕寄寿

　　中秋前夕今辰初度万里清光快覩香生丛桂广寒真境清虚但见斗牛相映奎璧联辉元是文章府洞庭深处好胜蓬壶青雀西来蚤寄书王母降玉娥舞口?笑鹤南飞曲吾来暮遥祝赞寿彭祖

　　归田稿卷之四终

　　●文正公归田稿后跋

　　昔康乐公作颂祖德诗曾述太傅车骑之功和才不逮而名不彰则何述之有然稽我　先文正木斋公登大魁跻元辅内导君德外总机务历相四朝垂三十余年功名事业昭灼于当日尚论者谓与三杨诸公后先称美然嘉言懿行昔铭之太常纪之实录者今且编之信史着为章程矣譬之泰山北斗莫不知为高景星庆云莫不知为瑞自公卿大夫以至士庶人人得而知之道之固无烦后世子孙著述而传之亦非可私溯而出之者也独于　先文正公当告政退休之年有命名为归田稿者终不能不一述焉我　先文正公里居以午桥别墅犹嫌其营作之劳以洛社耆英犹厌其交接之烦却城市屏嚣尘优游于杏山之麓宾主于烟霞问答于渔樵雅慕陶渊明之为人爰取归去来兮一词断章摘句赋诗以见意惟是始终心存乎国遇岁时之庆典则有作忧切乎民感水旱之灾伤则有作贵不忘亲族义不失知交凡吉庆吉喜丧葬祭悼皆有作外此与雪湖先生唱和为多再则为国家爱惜人才以晦庵守溪西涯龙山两峯石淙罗峯石门诸先生未获柄用时征吟咏要以全集沦于嘉靖年间之倭冦继辑手抄复失于我　朝定鼎之兵燹卷帙之为数几何后世子孙均莫得而考焉和念　先文正公以真性情为真文章非骚坛墨客吟风美月者比每见四方之名人达士接读　先文正公之片纸只字如获珍宝类作帐中秘书而本支百世不得一藏本忍视其散失而无传焉可乎和自筮仕山左历粤闽金陵以及倅于天雄车马相撞时得广为采摭苐散之易而合之难所获诗文止此而梅花百咏尚无觅处不敢以阙失未全而姑待用分八卷以授梓并肖　先文正公之像及年谱重刻于首欲使后世子孙知行实之所在亦得知　先文正公之遗编手泽与功名事业之在史册者并垂不朽是不可以述云 峕
　　大清康熙甲子春王谷旦七世孙同知大名府事奉政大夫锺和熏沐顿首跋

　　●敬跋归田稿后

　　此先公致政后手笔自题曰归田稿间以授至且曰俟汝兄丕乞省得请还用续旧集至谨藏之嗣是人事龃龉共以顾未斋张甬川二公所诺前后序未得遂尔因循虚梓以俟往岁倭冦残委全集竟罹于火终天之恨尚忍言哉先公文章勋业载在国史播诸天下后世自有不可泯者然东山家乘传诸子孙终不可少况近时士大夫知慕先公而求遗稿者无以应之谋诸昆弟咸曰先以此锓梓可也至犹（下有逸文）