
　四岁部纪事
孔融别传孔文举年四岁时每与诸兄共食梨引小
者人问其故答曰我小儿法当取小由此宗族奇之
晋书谢安传安年四岁时谯郡桓彝见而叹曰此儿
风神秀彻当不减王东海
傅畅自叙畅年四岁散骑常侍扶风曾叔虎以德量
喜与余戏常解衣褶被其背脱余金环与侍者谓余
当□惜之而经数日不索遂于此见名言论甚重
儿世说傅亮四岁能解衣与人无吝□超称其才名
过乃父
南史蔡兴宗传兴宗幼为父廓所重谓有己风与亲
故书曰小儿四岁神气似可不入非类之室不与小
人游故以兴宗为之名兴宗为之字
儿世说宋虞愿四岁中庭橘熟人竞取之愿独恬然
梁书义安王大昕传大昕年四岁母陈夫人卒便哀
慕毁□有若成人
刘歊传歊幼有识慧四岁丧父与群儿同处独不戏
弄
陶季直传季直丹阳秣陵人也祖愍祖宋广州刺史
父景仁中散大夫季直早慧愍祖甚爱异之愍祖尝
以四函银列置于前令诸孙各取季直时甫四岁独
不取人问其故季直曰若有赐当先父伯不应度及
诸孙故不取愍祖奇之
儿世说陶弘景四岁以荻为笔画灰中学书
周书萧大圜传大圜幼而聪敏神情俊悟年四岁能
诵三都赋及孝经论语
唐书权德舆传德舆生四岁能赋诗积思经术无不
贯综
宋史刘永年传永年字君锡生四岁授内殿崇班许
出入两宫仁宗使赋小山诗有一柱擎天之语帝误
投金杯瑶津亭下戏谓左右曰能取之乎永年一跃
持之而出帝拊其首曰奇童子也常置内中年十二
始听出外
真德秀传德秀字景元后改为景希建之浦城人四
岁受书过目成诵
陈埙传埙字和仲庆元府鄞人大父叔平与同郡楼
钥友善死钥哭之埙纔四岁出揖如成人钥指盘中
银杏使属对埙应声曰金桃问何所据对曰以杜诗
鹦鹉啄金桃钥然曰亡友不死矣
袁逢吉传逢吉四岁能诵尔雅孝经
元史铁哥传铁哥父斡脱赤殁铁哥甫四岁性□悟
不为嬉戏从那摩入见帝问谁氏子对曰兄斡脱赤
子也帝方食鸡辍以赐铁哥铁哥捧而不食帝问之
对曰将以遗母帝奇之加赐一鸡
尧山堂外纪解缙四岁时出游市偶跌众笑之吟曰
细雨落绸缪砖街滑似油凤皇跌在地笑杀一群牛
明外史李东阳传东阳四岁能径尺书景帝召试之
甚喜抱置膝上赐果钞还家后两召讲尚书大义称
旨命入京学