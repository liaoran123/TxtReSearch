
　头部汇考
礼记
　　玉藻
头容直

注
无或倾顾欲其直也
　　又
头颈必中山立

注
头容欲直如山之凝然不摇动也
尔雅
　　释诂
元良首也

注
左传曰狄人归先轸之元良未闻
疏
谓头首也
　注云左传曰狄人归先轸之元者僖三十三年狄
　伐晋及箕八月戊子晋侯败狄于箕郄缺获白狄
　子先轸曰匹夫逞志于君而无讨敢不自讨乎免
　胄入狄师死焉狄人归其元面如生是也
　　释言
颠顶也

注
头上
疏
谓头上也诗曰有马白颠
素问
　　诊要经终论
五月六月天气盛地气高人气在头
　生长之气从地而升故肝而脾脾而直上于巅顶
　也岁六甲而以五月六月在头者止论五藏也故
　曰奇恒五中又曰章五中之情　按奇恒之道论
　五藏之神气五藏者三阴之所主也人气在头者
　厥阴与督脉会千巅五藏合而为三阴也三之气
　乃少阳相火所主相火者即厥阴包络之火也
　　脉要精微论
头者精明之府头倾视深精神将夺矣
　诸阳之神气上会于头诸髓之精上聚于脑故头
　为精髓神明之府髓海不足则头为之倾神气衰
　微则视深目陷也
灵枢经
　　阴阳二十五人篇
木形之人比于上角似于苍帝其为人苍色小头
　头小者木之巅小也
火形之人比于上征似于赤帝其为人赤色锐面小
头
　面锐头小者火之炎上者锐且小也
土形之人比于上宫似于上古黄帝其为人黄色圆
面大头
　头大者土之高阜也
金形之人比于上商似于白帝其为人方面白色小
头
　头小者金质收敛而不浮大也
水形之人比于上羽似于黑帝其为人黑色大头
　头大者水面平阔也
方言
　　杂释
□颜颡也湘江之间谓之中夏谓之□东齐谓
之颡汝颍淮泗之间谓之颜
　今建平人呼□为
春秋元命苞
　　头圆象天
头者神所居上圆象天气之府也岁必十二故人头
长一尺二寸
释名
　　释形体
头独也于体高而独也
首始也
额鄂也有垠鄂也故幽州人则谓之鄂也
角者生于额角也
頞鞍也偃折如鞍也
　　释疾病
秃无发沐秃也毼头生创曰瘕毼亦然也
博雅
　　释亲
首谓之头
之
然
颜题颡□也
析骨分经
　　头
头为精明之府顶属督脉顶之两旁属足太阳膀胱
经头角属足少阳胆经
　　脑
巅下为脑脑为髓之海中属督脉两旁属足太阳膀
胱经
　　□门
在发际上上属督脉
　　额
额颅在鼻根上上属足太阳膀胱经下属足阳明胃
经
本草纲目
　　头垢释名
梳上者名百齿霜
陶弘景曰术云头垢浮针以肥腻故云耳今当用肥
泽人者其垢可丸也
　　头垢气味
咸苦温有毒
　　头垢主治
别录曰淋闭不通陶弘景曰疗噎疾酸浆煎膏用之
立愈又治劳复大明曰中蛊毒蕈毒米饮或酒化下
并取吐为度
　　天灵盖释名
脑盖骨
纲
目
仙人盖
纲
目
头颅骨
马志曰此乃死人顶骨十字解者方家婉其名耳陈
藏器曰此是天生天赐盖押一身之骨□门未合即
未有也李时珍曰人之头圆如盖穹窿象天泥丸之
宫神灵所集修炼家取坎补离复其纯干圣胎圆成
乃开颅□而出入之故有天灵盖诸名也
　　天灵盖修治
陈藏器曰凡用弥腐烂者乃佳有一片如三指阔者
取得用煻灰火罨一夜待腥秽气尽却用童儿溺于
锅子中煮一伏时漉出于屋下掘一坑深一尺置
骨于中一伏时其药魂归神妙阳人使阴阴人使阳
王好古曰方家有用檀香汤洗过酥炙用或烧存性
者男骨色不赤女骨色赤以此别之也
　　天灵盖气味
咸平无毒
李时珍曰有毒
　　天灵盖主治
开宝曰傅尸尸疰鬼气伏连久瘴劳疟寒热无时者
烧令黑研细白饮和服亦合丸散用大明曰治肺痿
乏力羸瘦骨蒸盗汗酥炙用本草权度曰退心经蕴
寒之气
　　天灵盖发明
杨士瀛曰天灵盖治尸疰尸疰者鬼气也伏而未起
故令淹缠得枯骸枕骨治之则魂气飞越不复附人
故得瘥也陈承曰神农本经人部惟发髲一物其余
皆出后世医家或禁术之流奇怪之伦耳近见医家
用天灵盖治傅尸病未有一效残忍伤神殊非仁人
之用心苟有可易仁者宜尽心焉必不得已则宜以
年深渍朽绝尸气者可也
　　头垢附方
天行劳复含头垢枣核大一枚良
类
要

预防劳复伤寒初愈欲令不劳复者头垢烧研水丸
梧子大饮服一丸
外台
秘要

头身俱痛烦闷者头垢豆许水服囊盛蒸豆熨之（
肘
后方）

小儿霍乱梳垢水服少许
小儿哭疰方同上
百邪鬼魅方同上并千金
妇人吹乳百齿霜以无根水丸梧子大每服三丸食
后屋上倒流水下随左右暖卧取汗甚效或以胡椒
七粒同百齿霜和丸热酒下得汗立愈
卫生
宝鉴

妇人乳疖酒下梳垢五丸即退消
妇人足疮经年不愈名裙风疮用男子头垢桐油调
作隔纸膏帖之
并
简便

胫生疮头垢枯矾研匀猪胆调傅
寿
域方

下疳湿疮蚕茧盛头垢再以一茧合定煅红出火毒
研擦
杨
氏

小儿紧唇头垢涂之
肘
后方

菜毒脯毒凡野菜诸脯肉马肝马肉毒以头垢枣核
大含之咽汁能起死人或白汤下亦可
小
品方

自死肉毒故头巾中垢一钱热水服取吐
猘犬毒人头垢猬皮等分烧灰水服一杯口噤者灌
之　犬咬人疮重发者以头垢少许纳疮中用热牛
屎封之
诸蛇毒人梳垢一团尿和傅上仍炙梳出汗熨之（
并
千金方）

蜈蚣螫人头垢苦参末酒调傅之
箧
中

蜂虿螫人头垢封之
虫蚁螫人同上
并
集简

竹木刺肉不出头垢涂之即出
刘
涓子

飞丝入目头上白屑少许揩之即出
物类
相感志

赤目肿痛头垢一芥子纳入取泪
摘
元方

噫吐酸浆浆水煎头垢豆许服一杯效
普
济方

　　天灵盖附方
天灵盖散追取劳虫天灵二指大以檀香煎汤洗过
酥炙一气咒七遍云雷公神电母圣逢傅尸便须定
急急如律令尖槟榔五枚阿魏二分麝香三分辰砂
一分安息香三分甘遂三分为末每服三钱用童便
四升入银石器内以□白薤白各二七茎青蒿二握
桃枝甘草各二茎五寸长者柳枝桑枝酸榴枝各二
茎七寸长同煎至一升分作二次五更初调服前药
一服虫不下约人行十里又进一服天明再进取下
虫物名状不一急擒入油铛煎之其虫觜青赤黄色
可治黑白色难治然亦可断传染之患凡修合先须
斋戒千远处净室勿令病人闻药气及鸡犬猫畜孝
子妇人一切触秽之物见之虫下后以白粥补之数
日之后梦人哭泣相别是其验也
上青紫
庭仙方

虚损骨蒸千金方用天灵盖如梳火炙黄以水五升
煮取二升分三服起死神方也　张文仲□急方用
人头骨炙三两麝香十两为末捣千杵丸梧子大每
服七丸饮下日再服若胸前有青脉出者以针刺看
血色未黑者七日瘥
小儿骨蒸体瘦心烦天灵盖酥炙黄连等分研末每
服半钱米饮下日二服
圣
惠方

诸疟寒热天灵盖煅研末水服一盏取效
圣
惠方

膈气不食天灵盖七个每个用黑豆四十九粒层层
隔封水火升降杨梅色冷定取出去豆不用研末每
服一钱温酒下
孙氏
集效方

青盲不见方见龙脑香下
痘疮陷伏灰平不长烦燥气急用天灵盖烧研酒服
三分　一方入雄黄二分其疮自然起发
痘疹
经验方

下部疳疮天灵盖煅研末先以黄蘗汤洗净掺之神
效　又一方入红褐小红枣等分同烧研
刘氏
经验方

疮湿烂人顶骨烧研二钱龙骨三钱金丝硫黄一
钱为末用冬萝卜芽阴干熬水洗之乃贴
刘松石
保寿堂方

小儿白秃大豆髑髅骨各烧灰等分以腊猪脂和涂
姚僧坦
集验方


　头部艺文
　　头责子羽文　　　　　　　　晋张敏
太原温长仁颍川荀景伯范阳张茂先上郡刘文生
南阳邹润甫河南郑诩余友有秦生者虽有姊夫之
尊少而狎之同时昵好张荀之徒继踵登朝而此贤
身处陋巷屡沽而无善贾为之慨然又怪诸贤身已
既在位曾无伐木嘤鸣之声又违王贡弹冠之义故
因秦生容貌之盛为头责之文以戏之并嘲六子责
子羽曰吾托为子头万有余日矣大块禀我以精造
我以形我为子莳发肤置鼻耳安须眉插牙齿眸子
摛光双颧隆起每至出入人间遨游市里行者辟易
坐者竦跽如此者故我形之足伟也子冠冕弗戴金
银弗佩旨味弗尝食粟茹菜子遇我如雠我视子如
仇居尝不乐两者俱忧何其鄙哉子欲为仁贤耶当
如皋陶后稷巫咸伊陟保乂王家永见封殖子欲为
名高耶则当如许由子臧卞随务光洗耳逃禄千载
流芳子欲为游说耶则当如陈轸蒯通陆生邓公转
祸为福含辞从容子欲为恬淡耶则当如老之守
一庄周之自逸廓然离俗志凌云日子欲为隐遁耶
则当如荣期之带索渔父之瀺灂栖迟神丘垂饵巨
壑今子上不希道德中不效儒墨块然穷贱守此愚
惑察子之情观子之志退不能为处士进无望乎三
事而徒玩日劳形习为常人之所喜对曰吾以大幸
为子所寄今子欲使吾为忠耶则当如子胥屈平欲
使吾为信耶则当杀身而成名欲使吾为介节耶赴
水火以全贞此四者人之所忌故吾不敢造意头曰
吾欲告尔以养性诲尔以优游而与虮虱同性不听
我谋悲哉俱御人体而独为子头且拟人其伦谕子
侪偶子曾不如太原温颙颍川荀禹范阳张华上郡
刘许南阳邹湛河南郑诩此数子或蹇吃无宫商或
尪陋希言语或淹伊多恣态或驒騱少智谞或口如
含胶饴或头如巾齑杵而犹以文采可观意思详序
攀龙附凤并登天府岂若夫子徒令唇口腐烂手足
沾濡哉居有事之世而耻为权谋譬犹凿地抱瓮难
以求富嗟乎子羽何异牢槛之熊深□之虎石间饿
蟹中之鼠事力虽多而见功甚少宜其蜷局剪蹙
至老无所希也


　头部杂录
易经大过上六过涉灭顶凶□咎按程传履险蹈祸
如过涉于水至灭没其顶其凶可知
未济饮酒濡其首有孚失是
说卦九干为首按正义干尊而在上故为首大全丘
氏曰首会诸阳
说卦十一巽为广颡按大全徐氏曰二阳在上为广
颡吴氏曰阳体盛者额广阴体盛者额狭
诗经墉风君子偕老篇扬且之□也按注扬眉上广
也□白也
子之清扬扬且之颜也按注颜额角丰满也
卫风硕人篇螓首蛾眉按注螓如蝉而小其额广而
方正
礼记曲礼居丧之礼头有创则沐
王制南方曰蛮雕题交趾按注雕刻也题额也刻其
额以丹青涅之
楚辞魂兮归来无上天些一夫九首拔木九千些
吕氏春秋今有人于此断头以易冠杀身以易衣世
必惑也是何也冠所以饰头衣所以饰身今杀其所
饰而要所以饰则不知所为矣世之趋利似此亦不
知所为也
战国策白头如新倾盖如旧
淮南子说山训亡羊而得牛则莫不利失也断指而
免头则莫不利为也
礼斗威仪君乘火而王其民锐头君乘土而王其民
大头
春秋元命苞脑之为言在也人精在脑
在天为文昌在人为颜太一之谓也颜之言气畔
也阳立于五故颜博五寸
诗含神雾代汉者龙颜朱额
盐铁论古者君子思德小人思利今人坚额健舌或
以致业
说文首头也顶巅也
潜溪邃言人有奔走而求首者或告之曰尔首不亡
也指以示之恍然而悟学者之于道亦然


　头部外编
述异记昔盘古氏之死也头为四岳秦汉间俗说盘
古氏头为东岳腹为中岳左臂为南岳右臂为北岳
足为西岳
山海经三首国一身三首羽民国为人长头
共工之臣曰相抑氏九首以食于九山
后汉书南蛮传昔高辛氏有犬戎之寇帝患其侵暴
而征伐不克乃访募天下有能得犬戎之将吴将军
头者购黄金千镒邑万家又妻以少女时帝有畜狗
其毛五采名曰盘瓠下令之后盘瓠遂衔人头造阙
下群臣怪而诊之乃吴将军首也遂以女配盘瓠
楚王铸剑记楚干将为楚王作剑三年乃成王怒杀
之子赤欲报楚王王梦见一儿眉间广尺言欲报雠
王即购之千金儿闻之亡去入山行歌客有逢者谓
子年少何哭之甚悲邪曰楚王杀吾父吾欲报之客
曰闻王购子头千金将子头与剑来为子报之儿曰
幸甚即自刎两手捧头及剑奉之立僵客曰吾不负
子也于是尸乃仆客持头往见楚王王大喜客曰此
乃勇士头也当于汤镬煮之王如其言煮头三日三
夕不烂头踔出汤中踬目大怒客曰此儿头不烂愿
王自往临视之是必烂也王即临之客以剑拟王王
头随堕汤中客亦自拟己头头复堕汤中三首俱烂
不可识别乃分其汤肉葬之故通名三王墓
搜神记汉武时苍梧贾雍为豫章太守有神术出界
讨贼为贼所杀失头上马还营营中咸走来视雍雍
胸中语曰战不利为贼所伤诸君视有头佳乎无头
佳乎吏涕泣曰有头佳雍曰不然无头亦佳言毕遂
死
神仙传曹公捕左慈数日得之便断头以白曹公公
大喜曰果慈头定视是一束茅耳
搜神记秦时南方有落头民其头能飞吴时将军朱
桓得一婢每夜卧后头辄飞去或从狗窦或从天
中出入以耳为翼将晓复还数数如此旁人怪之夜
中照视惟有身无头其体微冷气息裁属乃蒙之以
被至晓头还碍被不得安两三度堕地噫□甚愁体
气甚急状若将死乃去被头复起傅颈有顷和平桓
以为大怪畏不敢畜乃放遣之既而详之乃知天性
也时南征大将亦往往得之又尝有覆以铜盘者头
不得进遂死
渤海太守史良好一女子许嫁而不果良怒杀之断
其头而归投于下曰当令火葬头语曰使君我相
从何图当尔
异苑晋太始中豫州刺史彭城刘德愿镇寿阳住内
屋闭户未合辄有人头进门扉窥看户内是丈夫露
髻团面内人惊告把火搜□了不见人刘明年竟被
诛
晋夏侯元字太初以当时才望为司马景王所忌而
杀之宗族为之设祭见元来灵坐上脱头置其傍悉
取果食鱼肉之属以内颈中毕还自安其头
元帝永昌元年丹阳甘卓将袭王敦既而中止及还
家多变怪自照镜不见其头乃视庭树而头在树上
心甚恶之先时历阳陈训私谓所亲曰甘侯头低而
视仰相法名为盼刀又目有赤脉自外而入不出十
年必以兵殁不领兵则可以免至是果为敦所袭
东晋谢安字安石于后府接宾妇刘氏见狗衔谢头
来久之乃失所在妇具说之谢容色无易是月而薨
幽明录河东贾□为琅邪参军夜梦一人面大
鼻目请曰爱君之貌换君之头可乎梦中不获已
遂被换去觉而人见者悉惊走还家家人悉藏自此
后能半面啼半面笑
异苑谢灵运以元嘉五年忽见谢晦手提其头来坐
别□血色淋漓不可忍视谢遂被诛
酉阳杂俎张魏公在蜀时有梵僧难□得如幻三眛
入水火贯金石变化无穷尝在饮会令人断其头钉
耳于柱无血身坐席上酒至泻入脰疮中面赤而歌
手复抵节会罢自起提首安之初无痕也
春渚记闻巴郡健步王信者持书至都始出郡城数
十里道傍顾见二道士野酌食桃甚大信亦休其仄
固乞之道士探怀取一大如盂者授之信喜跪谢引
裾裹桃而行未数里探桃将食则一人首也血渍殷
然即惊惧亟投之涧水疾走还郡状若狂人见人即
作怖畏状口称怖人怖人
近□记略建文时新宫初成见男子提一人头血色
模糊直入宫中索之无得也

　头部纪事
史记补三皇本纪女娲氏亦木德王诸侯有共工氏
与祝融战不胜而怒乃头触不周山崩天柱折地维
缺
拾遗记庖牺长头修目
路史太昊伏戏氏日角珠衡按注孝经援神契宋均
注云木精之人日角额有骨表取象日所出房所立
有星也珠衡之中有骨表如连珠象玉衡星
炎帝神农氏弘身而牛愿按注愿额首
河图黄帝广头龙额
竹书纪年帝颛顼首戴干戈有圣德
韩诗外传禽息秦大夫荐百里奚不见纳缪公出当
车以头击闑
五
结切
脑裂精出曰臣生无补于国不如
死也缪公感寤而用百里奚
左传僖公二十八年子玉从晋师晋侯梦与楚子搏
楚子伏己而盬其脑是以惧子犯曰吉我得天楚伏
其罪吾且柔之矣
杜预注曰
脑能柔物

史记老子传
注
正义曰老子广额额有三五达理日
角月悬
左传襄公十八年秋齐侯伐我北鄙中行献子将伐
齐梦与厉公讼弗胜公以戈击之首坠于前跪而戴
之奉之以走见梗阳之巫皋他日见诸道与之言同
巫曰今兹主必死若有事于东方则可以逞献子许
诺
史记孔子世家孔子生而首圩顶故因名曰丘云按
注索隐曰圩顶言顶上窊也故孔子顶如反宇反宇
者若屋宇之反中低而四傍高也孔子适郑与弟子
相失孔子独立郭东门郑人或谓子贡曰东门有人
其颡似尧其项类皋陶累累若丧家之狗子贡以实
告孔子孔子欣然笑曰形状末也而似丧家之狗然
哉然哉
论语摘辅象樊迟山额有若月衡反宇陷额是谓和
喜
晏子杂下篇景公畋于梧丘夜犹早公姑坐睡而梦
有五丈夫北面韦庐称无罪焉公觉召晏子而告其
所梦公曰我其尝杀不辜诛无罪邪晏子对曰昔者
先君灵公畋五丈夫罟而骇兽故杀之断其头而葬
之命曰五丈夫之丘此其地邪公令人掘而求之则
五头同穴而存焉公曰嘻令吏葬之国人不知其梦
也曰君悯白骨而况于生者乎
左传昭公五年竖牛奔齐孟仲之子杀诸塞关之外
投其首于宁风之棘上
二十一年华登以吴师救华氏败宋师齐乌枝鸣曰
用少莫如齐致死齐致死莫如去备彼多兵矣请皆
用剑从之华氏北复即之厨人濮以裳裹首而荷以
走曰得华登矣遂败华氏于新里
吴越春秋庆忌之吴将渡江于中流要离顺风而刺
庆忌庆忌顾而挥三捽其头于水中乃加于膝上嘻
嘻哉天下之勇士也乃敢加兵刃于我
越王攻吴兵入于江阳松陵欲入胥门来至六七里
望吴南城见伍子胥头巨若车轮目若耀电须发四
张射于十里
韩子内储说篇越王虑伐吴欲人之轻死也出见怒
□乃为之式从者曰奚敬于此王曰为其有气故也
明年请以头献王者岁十余人
淮南子道应训赵简子以襄子为后董阏子曰无恤
贱今以为后何也简子曰是为人也能为社稷忍羞
异日智伯与襄子饮而批襄子之首大夫请杀之襄
子曰先君之立我也曰能为社稷忍羞岂曰能刺人
哉处十月智伯围襄子于晋阳襄子疏队而击之大
败智伯破其首以为饮器
吕氏春秋必己篇孟贲过于河先其伍船人怒以楫
虓其头顾不知其孟贲也中河孟贲瞋目而视船人
舟人尽扬播入干河
战国策齐宣王见颜斶曰王者贵乎士贵乎对曰士
贵耳王者不贵王曰有说乎曰有昔者秦攻齐令有
敢去柳下季垄五十步而樵采者死不赦令曰有能
得齐王头者封万户侯赐金千镒由是观之生王之
头曾不若死士之垄也
列女传齐锺离春齐无盐邑之女其为人极丑无双
臼头深目顶上少发折腰出胸
春秋后语平原君对赵王曰沔池之会臣察武安君
为人也小头而锐瞳子白黑分明小头而锐断敢行
也瞳子白黑分明者视事明也
华阳国志周之季世巴国有乱将军蔓子请师于楚
许以三城楚王救巴巴国既宁楚使请城蔓子曰藉
楚之灵克弭祸难诚许楚王城将吾头往谢之城不
可得也乃自刎以头授楚使王叹曰使吾得臣若巴
蔓子用城何为乃以上卿礼葬其头
史记范雎传魏齐使人笞击雎雎佯死得出遂入秦
秦封雎为应侯魏使须贾于秦雎谓贾曰急持魏齐
头来不然且屠大梁魏齐走匿平原君所平原君入
秦昭王谓曰范君之仇在君之家愿使人取其头平
原君曰今不在臣所魏齐复走信陵君未肯见魏齐
怒而自刭赵王取其头予秦秦乃出平原君
蔺相如传赵得楚和氏璧秦王闻之愿以十五城易
璧相如奉璧入秦秦王大喜相如视秦王无意偿赵
城乃前曰璧有瑕请指示王王授璧相如持璧却立
倚柱怒发上冲冠谓秦王曰大王得璧无意偿赵城
故臣复取璧大王必欲急臣臣头与璧俱碎于柱矣
汉书项籍传汉军追羽至乌江羽顾见汉骑司马吕
马童曰若非吾故人乎马童面之指王翳曰此项王
也羽乃曰吾闻汉购我头千金邑万户吾为公得乃
自刭王翳取其头
田儋传汉王立为皇帝田横惧诛而与其徒属五百
余人入海居中高帝乃使使赦横罪而召之横至
尸乡□置谓其客曰横始与汉王俱南面称孤今汉
王为天子而横乃为亡虏北面事之其愧固已甚矣
且陛下所以欲见我不过欲一见我面貌耳陛下在
雒阳今斩吾头驰三十里间形容尚未能败犹可知
也遂自刭令客奉其头从使者驰奏之
栾布传汉击燕虏布彭越赎布为梁大夫使于齐未
反汉召彭越责以谋反枭首雒阳下诏有收视者辄
捕之布还奏事彭越头下
张骞传建元中匈奴降者言匈奴破月氐王以其头
为饮器
陈万年传万年子咸年十八以万年任为郎有异材
抗直数言事刺讥近臣书数十上迁为左曹万年尝
病召咸教戒于□下语至夜半咸睡头触屏风万年
大怒欲杖之曰乃公教戒汝汝反睡不听吾言何也
咸叩头谢曰具晓所言大要教咸□也
陈遵传遵长八尺余长头大鼻容貌甚伟
西京杂记广陵王胥有勇力常于别囿学格熊后遂
能空手搏之莫不绝胫后为兽所伤陷脑而死
后汉书逄萌传萌素明阴阳知王莽将败有顷乃首
戴瓦盎哭于市曰新乎新乎因遂潜藏
高获传获字敬公汝南新息人也为人尼首方面按
注尼首首象尼丘山中下四方高也
董宣传宣为洛阳令时湖阳公主苍头白日杀人因
匿主家吏不能得及主出行而以奴骖乘宣于夏门
亭候之乃叱奴下车因格杀之主即还宫诉帝帝大
怒召宣欲棰杀之宣叩头曰陛下圣德中兴而纵奴
杀良人将何以理天下乎臣不须棰请得自杀即以
头击楹流血被面帝令小黄门持之
申屠刚传刚迁尚书令光武尝欲出游刚以陇蜀未
平不宜晏安逸豫谏不见听遂以头轫乘舆轮帝遂
为止按注轫谓以头止车轮也
和熹邓皇后传后讳绥太傅禹之孙也年五岁太傅
夫人爱之自为剪发夫人年高目冥误伤后额忍痛
不言左右见者怪而问之后曰非不痛也太夫人哀
怜为剪发难伤老人意故忍之耳
李合别传公耳有奇表脑枕如鼎形
李固传固字子坚汉中南郑人司徒合之子也固貌
状有奇表鼎角匿犀足履龟文按注鼎角者顶有骨
如鼎足也匿犀伏犀也谓骨当额上入发际隐起也
周燮传燮字彦祖汝南安城人法曹掾燕之后也燮
生而钦颐折额丑状骇人其母欲弃之其父不听曰
吾闻圣贤多有异貌兴我宗者乃此儿也于是养之
始在髫鬌而知廉让
贾逵传逵自为儿童常在太学不通人间事身长八
尺二寸诸儒为之语曰问事不休贾长头
东夷传韩有三种一曰马韩二曰辰韩三曰弁韩马
韩人唯重璎珠以缀衣为饰及悬颈垂耳大率皆魁
头露紒布袍草履辰韩儿生欲令其头扁皆押之以
石
班超传超为人有志不修小节尝行诣相者曰祭酒
布衣诸生耳而当封侯万里之外超问其状相者曰
生燕颔虎头飞而食肉此万里侯相也
搜神记段医字元章广汉新都人也习易经明风角
有一生来学积年自谓略究要术辞归乡里医为合
膏药并以简书封于筒中告生曰有急发视之生到
葭萌与吏争度津吏挝破从者头生开筒得书言到
葭萌与吏斗头破者以此膏裹之生用其言创者即
愈
魏志武帝纪
注
曹瞒传曰太祖为人佻易无威重每
与人谈论戏弄言诵尽无所隐及欢悦大笑至以头
没杯案中肴□皆沾污巾帻
异苑管宁字幼安避难辽东还泛海遭风船垂倾没
宁潜思良久曰吾尝一朝科头三晨晏起今天怒猥
集过恐在此
吴志孙坚传初平三年坚征荆州击刘表
注
英雄记
曰刘表将吕公将兵缘山向坚坚轻骑寻山讨公公
兵下石中坚头应时脑出物故
魏志庞□传郭援高干等略取河东太祖使锺繇率
关中诸将讨之
注
魏略曰□手斩一级不知是援战
罢之后众人皆言援死而不得其首援锺氏之甥□
后于鞬中出一头繇见之而哭□谢繇繇曰援虽我
甥乃国贼也卿何谢焉
牵招传袁绍辟招为督军从事高干阴欲害招遂东
诣太祖辽东送袁尚首悬在马市招睹之悲感设祭
头下太祖义之
蜀志张飞传先主攻刘璋飞与诸葛亮等溯流而上
分定郡县至江州破璋将巴郡太守严颜生获颜飞
呵颜曰汝见大军至何以不降而敢拒战颜答曰我
州但有断头将军无降将军也飞怒令左右牵去斫
头颜色不变曰斫头便斫头何为怒耶飞壮而释之
引为宾客
魏志庞□传□与曹仁讨关羽亲与羽交战射羽中
额
卫觊传刘廙字恭嗣年十岁戏于讲堂上司马德操
抚其头曰孺子孺子黄中通理宁自知不
王隐晋书苍梧太守吴臣据郡邑不恭王命孙权遣
步骘为交州喻臣臣照镜不见其头骘因入斩之
蜀志秦宓传吴张温来聘宓至温问曰天有头乎宓
曰有之温曰在何方也宓曰在西方诗曰乃眷西顾
以此推之头在西方
魏延传延既善养士卒勇猛过人又性矜高当时皆
避下之唯杨仪不假借延延以为至忿有如水火十
二年诸葛亮出北谷口延为前锋出亮营十里梦头
上生角以问占梦赵直直诈延曰夫麒麟有角而不
用此不战而贼欲自破之象也退而告人曰角之为
字刀下为用头上用刀其凶甚矣亮病卒延叛据南
谷遣兵逆击仪士众莫为用命延独与其子奔汉中
仪遣马岱追斩之致首于仪仪自起踏之曰庸奴复
能作恶否
吴志孙和传权幽闭和于是骠骑将军朱据尚书仆
射屈晃率诸将吏泥头自缚连日诣阙请和权登白
爵观见甚恶之□据晃等无事忿忿
晋书赵至传至随嵇康还山阳改名浚字允元康每
曰卿头小而锐童子白黑分明有白起之风矣
张华传赵王伦孙秀疾华如雠武库火华惧因此变
作列兵固守然后救之故累代之宝及王莽头等尽
焚焉
石勒载记刘曜围洛阳勒亲救之谓徐光曰曜盛兵
成皋关上计也诸军集于成皋勒见曜无守军大悦
举手指天又自指额曰天也谓左右曰可以贺我矣
语林魏郡太守陈异尝诣郡民尹方方被头以水洗
盘抱小儿出更无余言异曰被头者欲吾治民如理
发洗盘者欲使吾清如水抱小儿者欲使吾爱民如
赤子也
前秦录东海王苻雄字元才洪之季子以功拜龙骧
将军征伐皆有殊绩雄丑形貌头大足短军中称之
为大头龙骧
苻坚字永固健弟雄之子祖洪见坚状貌奇而爱之
欲令头坚腹□字之曰坚头洪每谓健曰此儿姿貌
瑰伟质性过人头大镇重身长任大足短安下非常
相也
王隐晋书元帝白毫生额上有光明
晋书王珣传珣与谢元为桓温掾俱为温所敬重尝
谓之曰谢掾必拥旄仗节王掾当作黑头公皆未易
才也
庾亮传亮及苏峻战于建阳门未及陈士众弃甲而
走亮携其三弟怿条翼南奔温峤峻平帝幸温峤舟
亮泥首谢罪
慕容德传德姿貌雄伟额有日角偃月重文
世说祖广行恒缩头诣桓南郡始下车桓曰天甚晴
朗祖参军如从屋漏中来
王孝伯死县其首于大桁司马太傅命驾出至标所
熟视首曰卿何故趣欲杀我耶
易洞林郭璞为左尉周恭卜云君堕马伤头尉后乘
马行黄昏□下有犊车触马马惊头打石上流血殆
死
晋书桓元传元大司马温之孽子也温临终命以为
嗣年七岁温服终府州文武辞其叔父冲冲抚元头
曰此汝家之故吏也元因涕泪覆面众并异之
长沙耆旧传刘寿少时遇相师曰君脑有玉枕必至
公也后至太尉
搜神记秦瞻居曲阿彭皇野忽有物如蛇突入其脑
中蛇来先闻臭气便于鼻中入盘其头中觉哄哄仅
闻其脑间食声咂咂数日而出去寻复来取手巾缚
鼻口亦被入积年无他病唯患头重
宋书沈庆之传庆之患头风好着狐皮帽群蛮恶之
号曰苍头公
南齐书张欣泰传欣泰少时有人相其当得三公而
年纔三十后屋瓦堕伤额又问相者云无复公相年
寿更增亦可得方伯耳
南史范岫传岫博涉多通尤悉魏晋以来吉凶故事
南乡范云谓人曰诸君进止威仪当问范长头以岫
多识前代旧事也
梁书扶南国传顿逊国之外大海洲中有毗骞国去
扶南八千里传其王身长丈二头长三尺自古来不
死莫知其年南方号曰长颈王
儿世说徐陵数岁家人携候宝志志摩其顶曰此天
上石麒麟也
魏书古□传世祖大阅将校猎于河西□留守诏以
肥马给骑人□命给弱者世祖大怒曰尖头奴敢裁
量朕也朕还台先斩此奴□头尖世祖常名之曰笔
头是以时人呼为笔公
寇赞传赞为南雍州刺史赐爵河南公加安南将军
初赞之未贵也尝从相者唐文相文曰君额上黑子
入帻位当至方伯封公及贵也乃赐文衣服良马
北齐书神武本纪神武目有精光长头高颧
文宣帝纪帝既为王梦人以笔点己额旦以告馆客
王昙哲曰吾其退乎昙贺曰王上加额便成主字乃
当进也
三国典略齐南阳王绰与齐王俱五月五日生武成
以绰母李夫人非嫡故贬之为弟俗云其日生者脑
不坏烂死后逾一年方许收殓毛发不落如生人焉
隋书高祖本纪高祖生于冯翊般若寺皇妣尝抱高
祖忽见头上角出遍体鳞起皇妣大骇坠高祖于地
高祖为人龙颜额上有五柱入顶
刘焯传焯犀额龟背望高视远聪敏沉深弱不好弄
独异志隋炀帝无道杜伏威以齐州叛炀帝遣陈棱
击之棱下偏裨射中伏威额伏威怒曰不杀射我者
终不拔此箭由是奋击而入获所射者乃令拔箭毕
然后斩其首携入棱军中棱遂大败
唐书袁天纲传天纲在洛阳与杜淹王珪韦挺游见
窦轨曰君伏犀贯玉枕辅角完起十年且显立功其
在梁益间耶轨后为益州行台仆射帝在九成宫令
视马周曰马君伏犀贯脑贵验也近古君臣相遇未
有及公者
大唐新语高宗末年苦风眩头重目不能视则天幸
灾逞己志潜遏绝医术不欲其愈及疾甚召侍医张
文仲秦鸣鹤诊之鸣鹤曰风毒上攻若刺头出少血
则愈矣则天帘中怒曰此可斩天子头上岂是试出
血处耶鸣鹤叩头请命高宗曰医之议病理不加罪
且我头重闷殆不能忍出血未必不佳朕意决矣命
刺之鸣鹤刺百会及胐户出血高宗曰吾眼明矣言
未毕则天自帘中顶礼以谢鸣鹤等曰此天赐我师
也躬负缯宝以遗之高宗甚愧焉
唐书李白传张旭每大醉以头濡墨而书
香案牍司马承祯善金剪刀书脑中有小儿诵经声
玲玲如振玉额上小日如钱耀射一席
酉阳杂俎王皎善术数天宝中偶与客夜坐指星月
曰时将乱矣为邻人所传时上春秋高颇拘忌其语
为人所奏上令密诏杀之刑者镢其头数十方死因
破其脑视之脑骨厚一寸八分皎先与达奚侍郎还
往及安史平皎忽杖履至达奚家方知异人也
唐书刘栖楚传栖楚擢右拾遗敬宗立视朝常晏数
游畋失德栖楚谏曰陛下以少主践祚未几恶德流
布恐福祚之不长也臣以谏为官使陛下负天下讥
请碎首以谢遂额叩龙墀血被面
酉阳杂俎柳芳为郎中子登疾重时名医张方福初
除泗州与芳故旧芳贺之具言子病惟恃故人一顾
也张诘旦候芳芳遽引见登遥见登顶曰有此顶骨
何忧也因按脉五息复曰不错寿且愈八十乃留芳
数十字谓登曰不服此亦得登后为庶子年至九十
而卒
续博物志岭南溪洞中往往有飞头者故有飞头老
子之号头将飞一日前颈有痕匝项如红缕妻子共
守之及夜生翼飞去晓却还
实宾录五代卢旧祖父仕唐俱至显官子孙生而头
锐时人号尖头卢家
录异记洪州北界大王埠胡氏子亡其名胡本家贫
有子五人其最小者气状殊伟此子既生家稍充给
农桑营赡力渐丰足乡里咸异之其家令此子以船
载麦溯流诣州市未至间船势抵岸力不能制沙摧
岸崩得钱数百万其家益富市置仆马此子因往来
城市及中道所乘之马跑地不进因令左右斸之得
金五百两赍之还家他日复诣城市因有商胡遇之
知其头中有珠使人诱之以其狎熟饮之以酒取其
珠而去初额上有肉隐起如半球子形失珠之后其
肉遂陷既还家亲友眷属咸共嗟讶自是此子精神
减耗成疾而卒其家生计亦渐亡落焉
宋史陶榖传榖历刑部户部二尚书尝自曰吾头骨
法相非常当戴貂蝉冠尔盖有意大用也人多笑之
青箱杂记相国刘公沆累举不第天圣中将办装赴
省试一夕梦被人砍落头心甚恶之有乡人为解释
曰状元不到十二郎做
刘公
第十二
只得第二人刘公因
诘之曰虽砍却头刘沆在里盖南音谓项为沆刘留
同音后果第二人及第
泊宅编陆轸日记天圣中陆同判衢州一旦早起觉
印堂痒以手揣之司空部上有肉突起如指面大两
日渐坚实又至两月天庭亦然又一日天部辅角部
亦然又两月左右龙角骨起映得印堂甚低当月印
堂连山根起与二龙角相应相次左右眉棱连额角
每以相书考验此诸部骨起皆主封侯公相之贵然
公官不过吏部郎中直昭文馆典数郡而已其后孙
佃入政府赠公官至司空以此知之赠官亦不虚也
道山清话魏公在永兴一日有一幕官来参公一见
熟视蹙然不乐凡数月未尝交一语仪公乘间问公
幕官者公初不识之胡然一见而不乐公曰见其额
上有块隐起必是礼拜当非佳士恁地人缓急怎生
倚仗
老学庵笔记魏道□参政使金人军中抗辞不挠虏
酋大怒欲于马前斩之挥剑垂及颈而止故道□头
微偏
诚斋杂记子瞻有小妹善词赋敏慧多辨其额广而
如凸子瞻尝戏之曰莲步未移香阁下梅先露画
屏前
清波杂志蕲王每与军官饮不设果肴王权一日窃
怀一萝卜蕲王见之大怒曰小子如此口馋俾趋前
以手按其额痛不可忍随成痕肿既乃复与之饮
元史何荣祖传荣祖状貌魁伟额有赤文如双树背
负隆起有相者谓曰子位极人臣且寿相也
龙兴慈记国初顽民窜避缁流收聚数十掘深坑埋
身露顶大斧一削去数颗名铲头会惟一僧削去复
生连削连生凡四五次乃释之并罢斯会
见闻录文懿杨公讳守陈天庭有黑子七如北斗见
者奇之