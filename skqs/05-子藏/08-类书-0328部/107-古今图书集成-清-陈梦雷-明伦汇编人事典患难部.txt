
　患难部总论
易经
　　坎卦
习坎有孚维心亨行有尚

程
传
坎者陷也理□过而不已过极则必陷坎所以
　次大过也
本
义
习重习也坎险陷也其象为水阳陷
　阴中外虚而中实也此卦上下皆坎是为重险中
　实为有孚心亨之象以是而行必有功矣
彖曰习坎重险也水流而不盈行险而不失其信维
心亨乃以刚中也行有尚往有功也天险不可升也
地险山川丘陵也王公设险以守其国险之时用大
矣哉
象曰水洊至习坎君子以常德行习教事

本
义
治己治人皆必重习然后熟而安之
初六习坎入于坎窞凶

本
义
以阴柔居重险之下其陷益深故其象占如此
象曰习坎入坎失道凶也
九二坎有险求小得象曰求小得未出中也

本
义
处重险之中未能自出故为有险之象然刚而
　得中故其占可以求小得也
六三来之坎坎险且枕入于坎窞勿用象曰来之坎
坎终□功也

本
义
以阴柔不中正而履重险之间来往皆险前险
　而后枕其陷益深不可用也枕倚着未安之意
六四樽酒簋贰用缶纳约自牖终□咎象曰樽酒簋
贰刚柔际也

本
义
先儒读樽酒簋为一句贰用缶为一句今从之
　贰益之也九五尊位六四近之在险之时刚柔相
　际故有但用薄礼益以诚心进结自牖之象牖非
　所由之正而室之所受以明也始虽艰阻终得□
　咎
九五坎不盈祗既平□咎象曰坎不盈中未大也

本
义
九五虽在坎中然以阳刚中正居尊位而时亦
　将出矣
上六系用徽纆置于丛棘三岁不得凶象曰上六失
道凶三岁也

程
传
以其陷之深取牢狱为喻阴柔而陷之深至于
　三岁不得免也
　　明夷卦
明夷利艰贞

本
义
夷伤也为卦下离上坤日入地中明而见伤之
　象故为明夷又其上六为暗之主六五近之故占
　者利于艰难以守正而自晦其明也
彖曰明入地中明夷内文明而外柔顺以蒙大难文
王以之利艰贞晦其明也内难而能正其志箕子以
之

本
义
蒙大难谓遭纣之乱而见囚内难谓为纣近亲
　在其国内如六五之近于上六也
象曰明入地中明夷君子以莅众用晦而明

程
传
君子□所不照然用明之过则伤于察而□含
　弘之度古之圣人设前旒屏树者不欲明之尽乎
　隐也
初九明夷于飞垂其翼君子于行三日不食有攸往
主人有言

本
义
飞而垂翼见伤之象占者行而不食所如不合
　时义当然不得而避也
象曰君子于行义不食也

本
义
唯义所在不食可也
六二明夷夷于左股用拯马壮吉象曰六二之吉顺
以则也

本
义
伤而未切救之速则免矣
九三明夷于南狩得其大首不可疾贞象曰南狩之
志乃大得也

本
义
以刚居刚又在明体之上而屈于至暗之下正
　与上六暗主为应故有向明除害得其首恶之象
　然不可以亟也故有不可疾贞之戒成汤起于夏
　台文王兴于羑里正合此爻之义而小事亦有然
　者
六四入于左腹获明夷之心于出门庭象曰入于左
腹获心意也

本
义
左腹者幽隐之处获明夷之心于出门庭者得
　意于远去之义盖离体为至明之德坤体为至暗
　之地下三爻明在暗外故随其远近高下而处之
　不同六四以柔正居暗地而尚浅故犹可以得意
　于远去五以柔中居暗地而已迫故为内难正志
　以晦其明之象上则极乎暗矣故为自伤其明以
　至于暗又足以伤人之明盖下五爻皆为君子独
　上一爻为暗君也
六五箕子之明夷利贞象曰箕子之贞明不可息也

本
义
居至闇之地近至闇之君而能正其志箕子之
　象也贞之至也
大
全
云峰胡氏曰士大夫处平时易
　处明夷之地难处明夷之时为微子比干犹易为
　箕子难微子已去不可复去比干已死不必复死
　内难而能正其志箕子以之此殷有三仁而爻独
　以箕子言之也
程
传
箕子虽遭患难其明自存不可
　灭息若遇祸患遂失其所守则是亡其明乃灭息
　也古之人如扬雄者是也
上六不明晦初登于天后入于地

本
义
以阴居坤之极不明其德以至于晦始则处高
　位以伤人之明终必至于自伤而坠厥命故其象
　如此
象曰初登于天照四国也后入于地失则也

本
义
照四国以位言
　　蹇卦
蹇利西南不利东北利见大人贞吉

程
传
西南坤方体顺而易东北艮方体止而险在蹇
　难之时利于顺处平易之地不利止于危险也处
　顺易则难可纾止于险则难益甚蹇难之时必有
　圣贤之人则能济天下之难故利见大人也济难
　者必以大正之道而坚固其守故贞则吉也凡处
　难者必在乎守贞正设使难不解不失正德是以
　吉也若遇难而不能固其守入于邪滥虽使苟免
　亦恶德也
彖曰蹇难也险在前也

程
传
蹇有险阻之义屯亦难也困亦难也同为难而
　义则异屯者始难而未得通困者力之穷蹇乃险
　阻艰难之义各不同也险在前也坎险在前下止
　而不得进故为蹇
见险而能止知矣哉

程
传
犯险而进则有悔咎故美其能止为知也
大
全
中
　溪张氏曰蹇之所以为难者以其险之在前也见
　坎险之难而明艮止之义非智者孰能识之
蹇利西南往得中也不利东北其道穷也利见大人
往有功也当位贞吉以正邦也蹇之时用大矣哉

程
传
处蹇之时济蹇之道其用至大天下之难岂易
　平也非圣贤不能其用可谓大矣顺时而处量险
　而行从平易之道由至正之理乃蹇之时用也
象曰山上有水蹇君子以反身修德

程
传
山之峻阻上复有水坎水为险陷之象上下险
　阻故为蹇也君子观蹇难之象而以反身修德君
　子之遇险阻必反求诸己而益自修君子修德以
　俟时而已
　　困卦
困亨贞大人吉□咎有言不信

本
义
困者穷而不能自振之义坎刚为兑柔所揜九
　二为二阴所揜四五为上六所揜所以为困坎险
　兑说处险而说是身虽困而道则亨也二五刚中
　又有大人之象占者处困能亨则得其正矣非大
　人其孰能之故曰贞又曰大人者明不正之小人
　不能当也有言不信又戒以当务晦默不可尚口
　益取困穷
彖曰困刚揜也险以说困而不失其所亨其唯君子
乎

程
传
下险而上说为处险而能说虽在困穷艰险之
　中乐天安义自得其说乐也时虽困也处不失义
　则其道自亨困而不失其所亨也君子大人通称

大
全
张氏曰处险而说如颜子在陋巷而不改其乐
　柳下惠厄穷而不悯夫子厄于陈畏于匡孟子毁
　于臧仓身弥困而道弥亨唯君子能之
贞大人吉以刚中也有言不信尚口乃穷也

程
传
当困而言人所不信欲以口免困乃所以致穷
　也
象曰泽□水困君子以致命遂志

本
义
水下漏则泽上枯故曰泽□水致命犹言授命
　言持以与人而不之有也能如是则虽困而亨矣

大
全
朱子曰困厄有重轻力量有小大若能一日十
　二时点检自己念虑动作须是合宜仰不愧俯不
　怍如此而不幸填沟壑丧身殒命有不暇恤只得
　成就一个是处如此则方寸之间全是天理虽遇
　大困厄有致命遂志而已亦不知有人之是非向
　背惟其是而已
初六臀困于株木入于幽谷三岁不觌象曰入于幽
谷幽不明也

本
义
臀物之底也困于株木伤而不能安也初六以
　阴柔处困之底居暗之甚故其象占如此
大
全
中溪
　张氏曰人之体行则趾为下坐则臀为下初六困
　而不行此坐困之象也
九二困于酒食朱绂方来利用亨祀征凶□咎象曰
困于酒食中有庆也

本
义
困于酒食厌饫苦恼之意酒食人之所欲然醉
　饱过宜则是反为所困矣朱绂方来上应之也九
　二有刚中之德以处困时虽□凶害而反困于得
　其所欲之多故其象如此而其占利以亨祀若征
　行则非其时故凶而于义为□咎也
六三困于石据于蒺藜入于其宫不见其妻凶象曰
据于蒺藜乘刚也入于其宫不见其妻不祥也

本
义
阴柔而不中正故有此象而其占则凶石指四
　蒺藜指二宫谓三而妻则六也其义则系辞备矣
九四来徐徐困于金车吝有终象曰来徐徐志在下
也虽不当位有与也

本
义
初六九四之正应九四处位不当不能济物而
　初六方困于下又为九二所隔故其象如此然邪
　不胜正故其占虽为可吝而必有终也金车为九
　二象未详疑坎有轮象也
九五劓刖困于赤绂乃徐有说利用祭祀

本
义
劓刖者伤于上下上下既伤则赤绂□所用而
　反为困矣九五当困之时上为阴揜下则乘刚故
　有此象然刚中而说体故能迟久而有说也占具
　象中又利用祭祀久当获福
象曰劓刖志未得也乃徐有说以中直也利用祭祀
受福也
上六困于葛藟于臲□曰动悔有悔征吉象曰困于
葛藟未当也动悔有悔吉行也

本
义
以阴柔处困极故有困于葛藟于臲□曰动悔
　之象然物穷则变故其占曰若能有悔则可以征
　而吉矣
　　既济卦
象曰水在火上既济君子以思患而豫防之

大
全
平庵项氏曰人之用莫大于火而火常生患善
　济火者莫如水思火之为患而储水以防使水常
　在火上其力足以胜之则其患亡矣是故君子致
　道立教设政举事知末流之生患必皆有以防而
　济之进斋徐氏曰既济虽非有患之时而患每生
　于既济之后君子于此慎思而豫为之防则不至
　于患矣
六四繻有衣袽终日戒象曰终日戒有所疑也

程
传
终日戒惧常疑患之将至也处既济之时当畏
　慎如是也
　　系下传
易之兴也其于中古乎作易者其有忧患乎

本
义
夏商之末易道中微文王拘于羑里而系彖辞
　易道复兴
是故履德之基也谦德之柄也复德之本也恒德之
固也损德之修也益德之裕也困德之辨也井德之
地也巽德之制也

本
义
履礼也上天下泽定分不易必谨乎此然后其
　德有以为基而立也谦者自卑而尊人又为礼者
　之所当执持而不可失者也九卦皆反身修德以
　处忧患之事也而有序焉基所以立柄所以持复
　者心不外而善端存恒者守不变而常且久惩忿
　窒欲以修身迁善改过以长善困以自验其力井
　以不变其所然后能巽顺于理以制事变也
履和而至谦尊而光复小而辨于物恒杂而不厌损
先难而后易益长裕而不设困穷而通井居其所而
迁巽称而隐

本
义
此如书之九德礼非强世然事皆至极谦以自
　卑而尊且光复阳微而不乱于群阴恒处杂而常
　德不厌损欲先难习熟则易益但充长而不造作
　困身困而道亨井不动而及物巽称物之宜而潜
　隐不露
履以和行谦以制礼复以自知恒以一德损以远害
益以兴利困以寡怨井以辨义巽以行权

本
义
寡怨谓少所怨尤辨义谓安而能虑
易之兴也其当殷之末世周之盛德邪当文王与纣
之事邪是故其辞危危者使平易者使倾其道甚大
百物不废惧以终始其要□咎此之谓易之道也

本
义
危惧故得平安慢易则必倾覆易之道也
孔子家语
　　困誓
孔子曰不观高崖何以知颠坠之患不临深泉何以
知没溺之患不观巨海何以知风波之患失之者其
在此乎士慎此三者则无累于身矣
册府元龟
　　患难
老子有言祸兮福所倚福兮祸所伏则知患难之于
世也无准否泰之于人也靡常消息盈虚既明鉴而
斯在屈伸合散信任运而可量叔世惟艰圣人□厄
而体道祸机莫测贤者逃遁以俟时至有沈□以幸
全系狱而获宥道存于己命在于天或垂名声于后
代或擅美誉于当世信谓知穷达存亡之至者也若
乃被患于深刑无辜于横议道之废也其如命何
　　逃难
语曰贤者避世易曰君子见几盖天步既艰刑网方
密或显斥于权要或见谗于邪谄私憾方逞大戮将
至是以变易姓名毁坏形貌诡道以出间行而去投
迹于绝域濯缨于洪波以至隐迹穷山之中潜身复
壁之下属辞凄怆拊心涕洟生民之穷良可哀也若
乃负过越逸背国奔亡节行无闻逋逃是保纪于着
事罪莫大焉
　　亡命
商书曰自作孽不可逭老氏云天网恢恢疏而不漏
然而倒行逆施处阴休影天有所幸命或可逃非欲
绝迹以远人盖乃冯生而避法越自淑世迁讹淫刑
以逞末俗偷巧任气相高故有疾走避仇幽藏复怨
破去机械变易姓氏者若乃自底不类连逮余党穿
窬亟遁脱身长往或欲智免其如命何虽追捕之令
具存于方木而赦宥之泽亦被乎率土由是移乡以
防其不绝涤瑕以许其自新斯乃天地兼容荆棘蒙
润者矣
性理会通
　　力行
人之于患难只有一个处置尽人谋之后却须泰然
处之有人遇一事则心心念念不肯舍毕竟何益若
不会处置了放下便是无义无命也
人莫不知命之不可迁也临患难而能不惧处贫贱
而能不变视富贵而能不慕者吾未见其人也
处患难知其无可奈何遂放意而不反非安于义命
者

　患难部杂录
淮南子人间训夫鹊先识岁之多风也去高木而巢
扶枝大人过之则探鷇婴儿过之则挑其卵知备远
难而忘近患
读书镜诸葛孔明无论相业即苟全性命于乱世七
字不知当时有何奇策及观王铎尽忠唐室奋讨巢
贼功垂就令孜间之于内解其都统铎诗云二尘上
相逢明主九合诸侯愧昔贤可谓慨然有志者然铎
当国家板荡之际居将相衮钺之任乃携妓妾辎重
慢藏冶容行于虎狼之都三百口遂并命于高鸡泊
惟孔明躬耕薄田丑女寡欲其虑深矣乃知居乱世
要须十分清苦庶可自全
华川□辞君子平居若无所事也及涉于患难则智
愈明气愈平志愈增德愈成道愈凝故曰不遇盘根
错节无足以别利器

　患难部艺文二
诗

　　王风有兔爰爰三章
　周室衰微诸侯背叛君子不乐其生而作此诗
有兔爰爰雉离于罗我生之初尚无为我生之后逢
此百罹尚寐无吪
有兔爰爰雉离于罦我生之初尚无造我生之后逢
此百忧尚寐无觉
有兔爰爰雉离于罿我生之初尚无庸我生之后逢
此百凶尚寐无聪
　　渔父歌
　吴越春秋曰伍子胥逃楚与楚太子建奔郑晋顷
　公欲因太子谋郑郑知之杀太子建伍□奔吴追
　者在后至江江中有渔父子胥呼之渔父欲渡因
　歌云云子胥止芦之漪渔父又歌云云既渡渔父
　视之有饥色曰为子取饷渔父去子胥疑之乃潜
　深苇之中父来持麦饭鲍鱼羹盎浆求之不见因
　歌而呼之云云子胥出饮食毕解百金之剑以赠
　渔父不受问其姓名不答子胥诫渔父曰掩子之
　盎浆无令其露渔父诺胥行数步渔者覆船自沈
　于江
日月昭昭乎寖已驰与子期乎芦之漪
　　又
日已夕兮予心忧悲月已驰兮何不渡为事浸急兮
将奈何
　　又
芦中人芦中人岂非穷士乎
　　绝命词　　　　　　　　　汉息夫躬
　汉书曰躬初待诏数危言高论自恐遭害着绝命
　词后数年乃死如其文
元云泱郁将安归兮鹰隼横厉鸾徘徊兮矰若浮焱
动则机兮丛棘栈栈曷可栖兮发忠亡身自绕罔兮
冤颈折翼庸得往兮涕泣流兮萑兰心结愲兮伤肝
虹霓耀兮日微孽杳冥兮未开痛入天兮呜呼冤际
绝兮谁语仰天高兮自列招上帝兮我察秋风为我
吟浮云为我阴嗟若是兮欲何留抚神龙兮揽其须
游旷迥兮反无期雄失据兮世我思
　　被执作诗　　　　　　　　梁庾肩吾
发与年俱暮愁将罪共深聊持转风烛暂映广陵琴
　　赠中尉李彪　　　　　　北魏韩延之
　延之仕晋位平西府录事参军刘裕招之不屈后
　奔姚兴明帝泰常二年入魏为武牢镇将赐爵鲁
　阳侯
贾生谪长沙董儒诣临江愧无若人迹忽寻两贤踪
追昔渠阁游策驽□群龙如何情愿夺飘然独违从
痛哭去旧国□泪届新邦哀哉无援民嗷然失侣鸿
彼苍不我闻千里告志同
　　断句　　　　　　　　　　　　刘昶
　宋文帝第九子封晋熙王位中书令废帝以为徐
　州刺史人言昶有异志将诛之昶发兵无应者奔
　魏弃母妻唯携妾一人骑马自随在道为断句孝
　文使持节都督吴越彭楚诸军事镇徐州
白云满鄣来黄尘暗天起关山四面绝故乡几千里
　　菩提寺禁裴迪来相看说逆贼等凝碧池上作
　　音乐供奉人等举声便一时泪下私成口号诵
　　示裴迪　　　　　　　　　　唐王维
　纪事云禄山大会凝碧池梨园子弟欷歔泣下乐
　工雷海清掷乐器西向大恸贼支解于试马殿维
　时拘于菩提寺有诗云云后闻行在贼平皆下狱
　独维得免
万户伤心生野烟百官何日更朝天秋槐叶落空宫
里凝碧池头奏管弦
　　述怀　　　　　　　　　　　　杜甫
去年潼关破妻子隔绝久今夏草木长脱身得西走
麻鞋见天子衣袖露两肘朝廷□生还亲故伤老丑
涕泪授拾遗流离主恩厚柴门虽得去未忍即开口
寄书问山川不知家在否比闻同罹祸杀戮到鸡狗
山中漏茅屋谁复依户牖摧颓苍松根地冷骨未朽
几人全性命尽室岂相偶嵚岑
一
作崟
猛虎场郁结回
我首自寄一封书今已十月后反畏消息来于心亦
何有汉运初中兴生平老耽酒沉思欢会处恐作穷
独
一
作途
叟
　　彭衙行
合阳县西
北有彭衙城
前人
忆昔避贼初北走经险艰夜深彭衙道
一
作门
月照白
水山尽室久徒步逢人多厚颜参差谷鸟吟
一
作鸣
不
见游子还痴女饥□我啼畏虎狼闻
一作
猛虎
怀中掩其
口反侧声愈嗔小儿强解事故索苦李餐一旬半雷
雨泥泞相牵攀既无御雨
一
作温
备径滑衣又寒有时
经
一
作最
契阔竟日数里间野果充糇粮卑枝成屋椽
早行石上水暮宿天边烟少留周
一作固
一作同
家洼欲出
芦子关故人有孙宰高义薄曾云延客已曛黑张灯
启重门暖汤濯我足剪纸招我魂从此出妻孥相视
涕阑干众雏烂漫睡唤起沾盘餐誓将与大子永结
为弟昆遂空所坐堂安居奉我欢谁肯艰难际豁达
露心肝别来岁月周胡羯仍构患何当有翅翎飞去
堕尔前
　　乱后逢村叟
一作
时世行
　杜荀鹤
经乱衰翁居破村村中何事不伤魂因供寨木无桑
柘为着乡兵绝子孙还似平宁征赋税未尝州县略
安存至于鸡犬皆星散日落前山独倚门
　　旅泊遇郡中叛乱示同志　　　　前人
握手相看谁敢言军家刀剑在腰边遍搜宝货无藏
处乱杀平人不怕天古寺拆为修寨木荒坟开作甃
城砖郡侯逐出浑闲事正是銮舆幸蜀年
　　和友人送弟　　　　　　　　　前人
君说无家祇弟兄此中言别若为情干戈□日分头
去山水寒时信路行月下断猿空有影雪中孤雁却
无声我今骨肉虽饥冻幸喜团圆过乱兵
　　老夫五首　　　　　　　　　明袁凯
老夫避兵荒山侧三日无食在荆棘鞋袜破尽皮肉
碎血破两踵行不得于时瘦妻实卧病十声呼之一
声应夜深困绝倚枯树逐魂啼来雨如注
　　又
老夫避兵黄浦上八月秋涛势逾壮蛟龙变化不自
谋鲸鲵偃蹇还漂荡船中小儿惧且泣妇女呕吐无
人色我独兀坐面向天篙师疾呼更索钱
　　又
老夫避兵三江口江中夜夜蛟龙吼砉然一声脑欲
裂千尺长堤忽如走须臾海门风雨来江水震荡如
奔雷同行百船半沉溺无力救之空叹息
　　又
老夫避兵三泖边泖水阔绝无人烟恶风三日天正
黑湿云臭雾相盘旋草头飞虫嚙人肉更有青□口
尤毒小儿无知恣奔走我欲近前捉其手
　　又
老夫避兵东海头海风吹衣夜飕飕黄蒿断岸少人
迹饥鸢无食声啾啾狐狸向人呼姓名两足直立当
前行自信从来□力壮此日对之魂欲丧
　　逃难诗　　　　　　　　　　洪若皋
丙申十三载正月上元时苍茫闻盗贼东方光迷离
须臾门巷里四路皆贼骑翻身下□走颠倒衣裳披
骨肉各自散对面不相辞单身赴东邻越墙又度篱
篱高不可度足失刺伤皮我身已难保焉复顾四肢
后围到邻家东西莫所之邻翁似认我见我长叹咨
汝是读书人不走尚在兹我有夹墙内急入莫再迟
携我杵臼后墙实狭且卑推我侧身入戒我勿动移
墙头盖荐棘墙面挂席箕布置未及已贼忽劈门楣
老翁亟他往霍霍响矛魂飞□似落噤气勿嘘吹
中有两小女展转声嘻嘻低头掩其口高声反问谁
惟贼眼奢侈玉帛与珠玑急打东房去无心恋茅茨
不知谁家妇娇娆哭甚悲曰马奔封豕绎络走青丝
哀声与□杖懔栗寒心脾漫漫长夜窟手足无所施
低头若颈折自卯及夕曦皮肉已尽死局蹐不知疲
炮声四五动哄闻势少绥拨身杂众人脱袍去接
要命争先走不复知忸怩路逢我妻在偕出东城陴
顾我虽得脱父母尚未知母年六十六父年近期颐
平时少行走何以经险巇父母养子时百年有所资
生我不得力身完纵何为行人指示我适间有二耆
云是贵家翁双双东驱驰从此十里许尚可相攀追
既听消息真但走且莫羁新来海上贼数万满城弥
年少市棍徒白裹混相欺男妇尽被掳寸草不复遗
去去何甸甸搰搰田沟澌所遇多流血呻吟道傍尸
往来动契阔悲号振平灾□甑或负釜抱子或牵牺
攘攘数百辈杂沓相挤推夜深后岭道雨后北山崥
既无灯火具径滑泥又滋水涡并突口白影互相疑
平生苦短视十步九僛僛山麓逢幼弟仗尔来扶持
安乐重友生兄弟急难宜迢迢逾岩谷群峰势参差
昏鸦哺数子林树声喔咿寒坑泉幽咽野竹风飔飔
回首斗城中烈火照通逵黤黰气上积皇天惨不怡
暮宿王家庵晨过大寺基深山雪如练万丈白长麾
龙门翻银涛千军列素帷春寒穷谷里风景自堪奇
早风吹折骨冰霜生口髭指落不得直面目黑青黧
两日未饮食口燥腹又饥吾妻卧路泣掩面不能随
艰难古不免步步且自支黄昏到寺中僧去存老尼
衣袍换升米折椽向地炊烟尘着湿眼半夜成粥糜
血回汤入口魂招翻匙新栖且安息生理漫图维
三日归我宗父母亦来斯昆弟陆续到团聚哭淋漓
惊定还拭泪喜极复呜戏村妇墙头笑村童满堂窥
村老四五人叹惜前致词闻君新构房今日可耘耔
灰烬并瓦屑不留寸题榱人生有哀乐天地有盛衰
桑田变沧海何处是灵芝一家幸会合岂复论旧赀
攘攘唐黄巾纷纷汉赤眉无地无豪杰颠沛是吾师
九州四海大亘古长熙熙广□千万间怀葛至今垂
我无邻家翁今在海之湄父母不得见何况妻与儿
多谢邻家翁豁达露襟期谁肯流离际忘身济人危
吾知丈人者不受世磷缁誓将与丈人结欢致所私
妖氛犹未靖梦寐长劳思

　患难部纪事
史记周本纪崇侯虎谮西伯于殷纣曰西伯积善累
德诸侯皆向之将不利于帝帝纣乃囚西伯于羑里
闳夭之徒患之乃求有莘氏美女骊戎之文马有熊
九驷他奇怪物因殷嬖臣费仲而献之纣纣大悦曰
此一物足以释西伯况其多乎乃赦西伯其囚羑里
盖益易之八卦为六十四卦
左传僖公五年晋以杀太子申生之难公使寺人披
伐蒲重耳逾垣而走披斩其袪遂出奔翟
二十八年卫侯与元咺讼卫侯不胜晋执卫侯归之
于京师置诸深室□子职纳□饘焉
史记伍子胥传郑杀太子建建有子名胜伍胥乃与
胜俱奔吴到昭关昭关欲执之伍胥遂与胜独身步
走几不得脱追者在后至江江上有渔父乘船知伍
胥之急乃渡伍胥伍胥未至吴而疾止中道乞食至
于吴因公子光以见吴王
机警楚公子遇国难微服出亡将及门守门者难之
其仆操棰击公子背骂曰隶也不力何不早出守门
者不疑竟出云
左传定公四年吴入郢楚子涉睢济江入于云中王
寝盗攻之以戈击王王孙由于以背受之中肩王奔
郧郧公辛之弟怀将弒王辛以王奔随吴人从之子
期似王逃王而己为王曰以我与之王必免
吴越春秋越王勾践五年五月与大夫种范蠡入臣
于吴群臣皆送至浙江之上临水祖道军阵固陵大
夫文种前为祝其词曰皇天佑助前沉后扬福为德
根忧为福堂威人者灭服从者昌王虽牵致其后无
殃君臣生离感动上皇众夫哀悲莫不感伤臣请荐
脯行酒三觞越王仰天太息举杯垂涕默无所言种
复前祝曰大王德寿无疆无极乾坤受灵神祇辅翼
我王厚之祉祜在侧德销百殃利受其福去彼吴庭
来归越国觞酒既升请称万岁越王曰孤承前王余
德守国于边幸蒙诸大夫之谋遂保前王丘墓今遭
辱耻为天下笑将孤之罪耶诸大夫之责也吾不知
其咎愿二三子论其意大夫扶同曰何言之鄙也昔
汤系于夏台伊尹不离其侧文王囚于石室太公不
弃其国兴衰在天存亡系于人汤改仪而媚于桀文
王服从而幸于纣夏殷恃力而虐二圣两君屈己以
得天道故汤王不以穷自伤周王不以困为病越王
曰昔尧任舜禹而天下治虽有洪水之害不为人灾
变异不及于民岂况于人君乎大夫苦成曰不如君
王之言天有历数德有薄厚黄帝不让尧传天子三
王臣弒其君五霸子弒其父德有广狭气有高下今
之世犹人之市置货以设诈抱谋以待敌不幸陷厄
求伸而已大王不览于斯而怀喜怒越王曰任人者
不辱身自用者危其国大夫皆前图未然之端倾敌
破雠坐招泰山之福今寡人守穷若斯而云汤文困
厄后必霸何言之违礼仪夫君子争寸阴而弃珠玉
今寡人冀得免于军旅之忧而复反系获敌人之手
身为佣隶妻为仆妾往而不返客死敌国若魂魄有
愧于前君其无知体骨弃捐何大夫之言不合于寡
人之意于是大夫种范蠡曰闻古人曰居不幽志不
广形不愁思不远圣王贤主皆遇困厄之难蒙不赦
之耻身居而名尊躯辱而声荣处卑而不以为恶居
危而不以为薄五帝德厚而穷厄之恨然尚有泛滥
之忧三守暴困之辱不离三狱之困涕泣而受冤行
哭而为隶演易作卦天道佑之时过于期否终则泰
诸侯并救王命见符朱鬣元狐辅臣结发折狱破械
反国修德遂讨其雠擢假海内若覆手背天下宗之
功垂万世大王屈厄臣诚尽谋夫截骨之□无削剟
之利舀铁之矛无分发之便建策之士无暴兴之说
今臣遂天文案坠籍二气共萌存亡异处彼兴则我
辱我霸则彼亡二国争道未知所就君王之危天道
之数何必自伤哉夫吉者凶之门福者祸之根今大
王虽在危困之际孰知其非畅达之兆哉大夫计倪
曰今君王国于会稽穷于入吴言悲辞苦群臣泣之
虽则恨悷之心莫不感动而君王何为谩辞哗说用
而相欺臣诚不取越王曰寡人将去入吴以国累诸
侯大夫愿各自述吾将属焉大夫皋如曰臣闻大夫
种忠而善虑民亲其知士乐为用今委国一人其道
必守何顺心拂命群臣大夫曳庸曰大夫文种者国
之梁栋君之爪牙夫骥不可与匹驰日月不可并照
君王委国于种则万纲千纪无不举者越王曰夫国
者前王之国孤力弱势劣不能遵守社稷奉承宗庙
吾闻父死子代君亡臣亲今事弃诸大夫客官于吴
委国归民以付二三子吾之由也亦子之忧也君臣
同道父子共气天性自然岂得以在者尽忠亡者为
不信乎何诸大夫论事一合一离令孤怀心不定也
夫推国任贤度功绩成者君之命也奉教顺理不失
分者臣之职也吾顾诸大夫以其所能而云委质而
已于呼悲哉计倪曰君王所陈者固其理也昔汤入
夏付国于文祀西伯之殷委国于一老今怀夏将滞
志在于还夫适市之妻教嗣粪除出亡之君敕臣守
御子问以事臣谋以能今君王欲士之所志各陈其
情举其能者议其宜也越王曰大夫之论是也吾将
逝矣愿诸君之风大夫种曰夫内修封疆之役外修
耕战之备荒无遗土百姓亲附臣之事也大夫范蠡
曰辅危主存亡国不耻屈厄之难安守被辱之地往
而必反与君复雠者臣之事也大夫苦成曰发君之
令明君之德穷与俱厄进与俱霸统烦理乱使民知
分臣之事也大夫曳庸曰奉令受使结和诸侯通命
达旨赂往遗来解忧释患使无所疑出不忘命入不
被尤臣之事也大夫皓进曰一心齐志上与等之下
不违令动从君命修德履义守信温故临非决疑君
误臣谏直心不挠举过列平不阿亲戚不私于外推
身致君终始一分臣之事也大夫诸稽郢曰望敌设
阵飞矢扬兵履腹涉尸血流滂滂贪进不退二师相
当破敌攻众威凌百邦臣之事也大夫皋如曰修德
行惠抚慰百姓身临忧劳动辄躬亲吊死存疾救活
民命蓄陈储新食不二味国富民实为君养器臣之
事也大夫计倪曰候天察地纪历阴阳观变参灾分
别妖祥日月含色五精错行福见知吉妖出知凶臣
之事也越王曰孤虽入于北国为吴穷虏有诸大夫
怀德抱术各守一分以保社稷孤何忧焉遂别于浙
江之上群臣垂泣莫不咸哀越王仰天叹曰死者人
之所畏若孤之闻死其于心胸中曾无怵惕遂登舟
径去终不反顾越王夫人乃据船哭顾乌鹊啄江渚
之虾飞去复来因哭而歌之曰仰飞鸟兮乌鸢凌元
虚号翩翩集洲渚兮优恣啄虾矫翮兮云间任厥兮
往还妾无罪兮负地有何辜兮谴天帆帆独兮西往
孰知返兮何年心惙惙兮若割泪泫泫兮双悬又哀
吟曰彼飞鸟兮鸢乌已回翔兮翕苏心在专兮素虾
何居食兮江湖徊复翔兮游扬去复返兮于乎始事
君兮去家终我命兮君都终来遇兮何幸离我国兮
去吴妻衣褐兮为婢夫去冕兮为奴岁遥遥兮难极
冤悲痛兮心恻肠千结兮服膺于乎哀兮忘食愿我
身兮如乌身翱翔兮矫翼去我国兮心摇情愤惋兮
谁识越王闻夫人怨歌心中内恸乃曰孤何忧吾之
六翮备矣于是入吴见夫差稽首再拜称臣曰东海
贱臣勾践上愧皇天下负后土不裁功力污辱王之
军士抵罪边境大王赦其深辜裁加役臣使执箕
诚蒙厚恩得保须臾之命不胜仰感俯愧臣勾践叩
头顿首吴王夫差曰寡人于子亦过矣子不念先君
之雠乎越王曰臣死则死矣惟大王原之伍胥在傍
目若熛火声如雷霆乃进曰夫飞鸟在青云之上尚
欲缴微矢以射之岂况近卧于华池集于庭庑乎今
越王放于南山之中游于不可存之地幸来涉我壤
土入吾梐捆此乃厨宰之成事食也岂可失之乎吴
王曰吾闻诛降杀服祸及三世吾非爱越而不杀也
畏皇天之咎教而赦之太宰嚭谏曰子胥明于一时
之计不通安国之道愿大王遂其所执无拘群小之
口夫差遂不诛越王令驾车养马秘于宫室之中三
月吴王召越王入见越王伏于前范蠡立于后吴王
谓范蠡曰寡人闻贞妇不嫁破亡之家仁贤不官绝
灭之国今越王无道国已将亡社稷坏崩身死世绝
为天下笑而子及主俱为奴仆来归于吴岂不鄙乎
吾欲赦子之罪子能改心自新弃越归吴乎范蠡对
曰臣闻亡国之臣不敢语政败军之将不敢语勇臣
在越不忠不信令越王不奉大王命号用兵与大王
相持至今获罪君臣俱降蒙大王鸿恩得君臣相保
愿得入备扫除出给趋走臣之愿也此时越王伏地
流涕自谓遂失范蠡矣吴王知范蠡不可得为臣谓
曰子既不移其志吾复置子于石室之中范蠡曰臣
请如命吴王起入宫中越王范蠡趋入石室越王服
犊鼻着樵头夫人衣无缘之裳施左关之襦夫斫銼
养马妻给水除粪洒扫三年不愠怒面无恨色吴王
登高远望见越王及夫人范蠡坐于马粪之旁君臣
之礼存夫妇之仪具王顾谓太宰嚭曰彼越王者一
节之人范蠡一介之士虽在穷厄之地不失君臣之
礼寡人伤之太宰嚭曰愿大王以圣人之心哀穷孤
之士吴王曰为子赦之后三月乃择吉日而欲赦之
召太宰嚭谋曰越之与吴同土连域勾践愚黠亲欲
为贼寡人承天之神灵前王之遗德诛讨越寇囚之
石室寡人心不忍见而欲赦之于子奈何太宰嚭曰
臣闻无德不复大王垂仁恩加越越岂敢不报哉愿
大王卒意越王闻之召范蠡告之曰孤闻于外心独
喜之又恐其不卒也范蠡曰大王安心事将有意在
玉门第一今年十二月戊寅之日时加日出戊囚日
也寅阴后之辰也合庚辰岁后会也夫以戊寅日闻
喜不以其罪罚日也时加卯而贼戊功曹为螣蛇而
临戊谋利事在青龙青龙在胜光而临酉死气也而
□寅是时□其日用又助之所求之事上下有忧此
其非天网四张万物尽伤者乎王何喜焉果子胥谏
吴王曰昔桀囚汤而不诛纣囚文王而不杀天道还
反祸转成福故夏为汤所诛殷为周所灭今大王既
囚越君而不行诛臣谓大王惑之深也得无夏殷之
患乎吴王遂召越王久之不见范蠡文种忧而占之
曰吴王见擒也有顷太宰嚭出见种范蠡而言越王
复拘于石室伍子胥复谏吴王曰臣闻王者攻敌国
克之则加以诛故后无报复之忧遂免子孙之患今
越王已入石室宜早图之后必为吴之患太宰嚭曰
昔者齐桓割燕所至之地以贶燕公而齐君获其美
名宋襄济河而战春秋以多其义功立而名称君败
而德存今大王诚赦越王则功冠于五霸名越于前
古吴王曰待吾疾愈方为太宰赦之后一月越王出
石室召范蠡曰吴王疾三月不愈吾闻人臣之道主
疾臣忧且吴王遇孤恩甚厚矣疾之无瘳惟公卜焉
范蠡曰吴王不死明矣到己巳日当瘳惟大王留意
越王曰孤所以穷而不死者赖公之策耳中复犹豫
岂孤之志哉可与不可惟公图之范蠡曰臣窃见吴
王真非人也数言成汤之义而不行之愿大王请求
问疾得见因求其粪而尝之观其颜色当拜贺焉言
其不死以瘳起日期之既言信后则大王何忧越王
明日谓太宰嚭曰囚臣欲一见问疾太宰嚭即入言
于吴王王召而见之适遇吴王之便太宰嚭奉溲恶
以出逢户中越王因拜请尝大王之溲以决吉凶即
以手取其便与恶而尝之因入曰下囚臣勾践贺于
大王王之疾至己巳日有瘳至三月壬申病愈吴王
曰何以知之越王曰下臣尝事师闻粪者顺谷味逆
时气者死顺时气者生今者臣窃尝大王之粪其恶
味苦且楚酸是味也应春夏之气臣以是知之吴王
大悦曰仁人也乃赦越王得离其石室去就其宫室
执牧养之事如故越王从尝粪恶之后遂病口臭范
蠡乃令左右皆食岑草以乱其气其后吴王如越王
期日疾愈心念其忠临政之后大纵酒于文台吴王
出令曰今日为越王陈北面之坐群臣以客礼事之
伍子胥趋出到舍上不御坐酒酣太宰嚭曰异乎今
日坐者各有其词不仁者逃其仁者留臣闻同声相
和同心相求今国相刚勇之人意者内□至仁之存
也而不御坐其亦是乎吴王曰然于是范蠡与越王
俱起为吴王寿其辞曰下臣勾践从小臣范蠡奉觞
上千岁之寿辞曰皇在上令昭下四时并心察慈仁
者大王躬亲鸿恩立义行仁九德四塞威服群臣于
戏休哉传德无极上感太阳降瑞翼翼大王延寿万
岁长保吴国四海咸承诸侯宾服觞酒既升永受万
福于是吴王大悦明日伍子胥入谏曰昨日大王何
见乎臣闻内怀虎狼之心外执美词之说但为外情
以存其身豺不可为廉狼不可为亲今大王好听须
臾之说不虑万岁之患放弃忠直之言听用谗夫之
语不灭沥血之雠不绝怀毒之怨犹纵毛炉炭之上
幸不焦投卵千钧之下望必全岂不殆哉臣闻桀登
高自知危然不知所以自安也前据白刃自知死而
不知所以自存也惑者知返迷道不远愿大王察之
吴王曰寡人有疾三月曾不闻相国一言是相国之
不慈也又不进口之所嗜心不相思是相国之不仁
也夫为人臣不仁不慈焉能知其忠信者乎越王迷
惑弃守边之事亲将其臣民来归寡人是其义也躬
亲为虏妻亲为妾不愠寡人寡人有疾亲尝寡人之
溲是其慈也虚其府库尽其宝币不念旧故是其忠
信也三者既立以养寡人寡人曾听相国而诛之是
寡人之不智也而为相国快意耶岂不负皇天乎子
胥曰何大王之言反也夫虎之卑势将以有击也狸
之卑身将求所取也雉以眩移拘于绸鱼以有悦死
于饵且大王初临政负玉门之第九诚事之败无咎
矣今年三月甲戌时加鸡鸣甲戌岁位之会将也青
龙在酉德在土刑在金是日贼其德也知父将有不
顺之子君有逆节之臣大王以越王归吴为义以饮
溲食恶为慈以虚府库为仁是故为无爱于人其不
可亲面听貌观以存其身今越王入臣于吴是其谋
深也虚其府库不见恨色是欺我主也下饮王之溲
者是上食王之心也下尝王之恶者是上食王之肝
也大哉越王之崇吴吴将为所擒也惟大王留意察
之臣不敢逃死以负前王一旦社稷丘墟宗庙荆棘
其悔可追乎吴王曰相国置之勿复言矣寡人不忍
复闻于是遂赦越王归国送于蛇门之外群臣祖道
吴王曰寡人赦君使其返国必念终始王其勉之越
王稽首曰今大王哀臣孤穷使得生全还国与种蠡
之徒愿死于毂下上天苍苍臣不敢负吴王曰呜呼
吾闻君子一言不再今已行矣王勉之越王再拜跪
伏吴王乃引越王登车范蠡执御遂去至三津之上
仰天叹曰嗟乎孤之屯厄谁念复生渡此津也谓范
蠡曰今三月甲辰时加日昳孤蒙上天之命还归故
乡得无后患乎范蠡曰大王勿疑直□道行越将有
福吴当有忧至浙江之上望见大越山川重秀天地
再清王与夫人叹曰吾已绝望永辞万民岂料再还
重复乡国言竟掩面涕泣阑干此时万姓咸欢群臣
毕贺
晏子杂上篇崔杼既弒庄公而立景公杼与崔封相
之劫诸将军大夫及显士庶人于太宫之坎上令无
得不盟者为坛三仞坎其下以甲千列环其内外盟
者皆脱□而入维晏子不肯崔杼许之有敢不盟者
戟拘其颈□承其心令自盟曰不与崔庆而与公室
者受其不祥言不疾指不至血者死所杀七人次及
晏子晏子奉杯血仰天叹曰呜呼崔子为无道而弒
其君不与公室而与崔庆者受此不祥俯而饮血崔
杼谓晏子曰子变子言则齐国吾与子共之子不变
子言戟既在脰□既在心维子图之也晏子曰劫吾
以刃而失其志非勇也回吾以利而倍其君非义也
崔子子独不为天讨乎诗云莫莫葛虆施于条枚恺
悌君子求福不回今婴且可以回而求福乎曲刃钩
之直兵推之婴不革矣崔杼将杀之或曰不可子以
子之君无道而杀之今其臣有道之士也又从而杀
之不可以为教矣崔子遂舍之晏子曰若大夫为大
不仁而为小仁焉有中乎趋出授绥而乘其仆将驰
晏子抚其手曰徐之疾不必生徐不必死鹿生于野
命悬于厨婴命有系矣按之成节而后去诗云彼其
之子舍命不渝晏子之谓也
史记孔子世家孔子去卫将适陈过匡颜刻为仆以
其策指之曰昔吾入此由彼缺也匡人闻之以为鲁
之阳虎阳虎尝暴匡人匡人于是遂止孔子孔子状
类阳虎拘焉五日颜渊后子曰吾以汝为死矣颜渊
曰子在回何敢死匡人拘孔子益急弟子惧孔子曰
文王既没文不在兹乎天之将丧斯文也后死者不
得与于斯文也天之未丧斯文也匡人其如予何孔
子使从者为□武子臣于卫然后得去
孔子去曹适宋与弟子习礼大树下宋司马桓魋欲
杀孔子拔其树孔子去弟子曰可以速矣孔子曰天
生德于予桓魋其如予何
孔子去陈过蒲会公叔氏以蒲畔蒲人止孔子弟子
有公良孺者以私车五乘从孔子其为人长贤有勇
力谓曰吾昔从夫子遇难于匡今又遇难于此命也
已吾与夫子再罹难宁斗而死斗甚疾蒲人惧谓孔
子曰苟毋适卫吾出子与之盟出孔子东门孔子遂
适卫子贡曰盟可负耶孔子曰要盟也神不听
孔子在陈蔡之间楚使人聘孔子孔子将往拜礼陈
蔡大夫谋曰孔子贤者所刺讥皆中诸侯之疾今者
久留陈蔡之间诸大夫所设行皆非仲尼之意今楚
大国也来聘孔子孔子用于楚则陈蔡用事大夫危
矣于是乃相与发徒役围孔子于野不得行绝粮从
者病莫能兴孔子讲诵弦歌不衰子路愠见曰君子
亦有穷乎孔子曰君子固穷小人穷斯滥矣子贡色
作孔子曰赐尔以予为多学而识之者与曰然非与
孔子曰非也予一以贯之孔子知弟子有愠心乃召
子路而问曰诗云匪兕匪虎率彼旷野吾道非耶吾
何为于此子路曰意者吾未仁耶人之不我信也意
者吾未知耶人之不我行也孔子曰有是乎由譬使
仁者而必信安有伯夷叔齐使智者而必行安有王
子比干子路出子贡入见孔子曰赐诗云匪兕匪虎
率彼旷野吾道非耶吾何为于此子贡曰夫子之道
至大也故天下莫能容夫子夫子盍少贬焉孔子曰
赐良农能稼而不能为穑良工能巧而不能为顺君
子能修其道纲而纪之统而理之而不能为容今尔
不修尔道而求为容赐而志不远矣子贡出颜回入
见孔子曰回诗云匪兕匪虎率彼旷野吾道非耶吾
何为于此颜回曰夫子之道至大故天下莫能容虽
然夫子推而行之不容何病不容然后见君子夫道
之不修也是吾丑也夫道既已大修而不用是有国
者之丑也不容何病不容然后见君子孔子欣然而
笑曰有是哉颜氏之子使尔多财吾为尔宰于是使
子贡至楚楚昭王兴师迎孔子然后得免
说苑杂言篇孔子遭难陈蔡之境绝粮弟子皆有饥
色孔子歌两柱之间子路入见曰夫子之歌礼乎孔
子不应曲终而曰由君子好乐为无骄也小人好乐
为无慑也其谁知之子不我知而从我者乎子路不
悦授干而舞三终而出及至七日孔子修乐不休子
路愠见曰夫子之修乐时乎孔子不应乐终而曰由
昔者齐桓霸心生于莒勾践霸心生于会稽晋文霸
心生于骊氏故居不幽则思不远身不约则智不广
庸知而不遇之于是兴明日免于厄子贡执辔曰二
三子从夫子而遇此难也其不可忘已孔子曰恶是
何也语不云乎三折肱而成良医夫陈蔡之间丘之
幸也二三子从丘者皆幸人也吾闻人君不困不成
王列士不困不成行昔者汤困于吕文王困于羑里
秦穆公困于殽齐桓困于长勺勾践困于会稽晋文
困于骊氏夫困之为道从寒之及暖暖之及寒也唯
贤者独知而难言之也易曰困亨贞大人吉无咎有
言不信圣人所与人难言信也
庄子山木篇孔子穷于陈蔡之间七日不火食左据
槁木右击槁枝而歌焱氏之风有其具而无其数有
其声而无宫角木声与人声□然有当于人之心颜
回端拱还目而窥之仲尼恐其广己而造大也爱己
而造哀也曰回无受天损易无受人益难无始而非
卒也人与天一也夫今之歌者其谁乎回曰敢问无
受天损易仲尼曰饥渴寒暑穷桎不行天地之行也
运物之泄也言与之偕逝之谓也为人臣者不敢去
之执臣之道犹若是而况乎所以待天乎何谓无受
人益难仲尼曰始用四达爵禄并至而不穷物之所
利乃非己也吾命有在外者也君子不为盗贤人不
为窃吾若取之何哉故曰鸟莫知于鷾鸸目之所不
宜处不给视虽落其实弃之而走其畏人也而袭诸
人间社稷存焉尔何谓无始而非卒仲尼曰化其万
物而不知其禅之者焉知其所终焉知其所始正而
待之而已耳何谓人与天一邪仲尼曰有人天也有
天亦天也人之不能有天性也圣人晏然体逝而终
矣
家语困誓篇孔子之宋匡人简子以甲士围之子路
怒奋戟将与战孔子止之曰恶有修仁义而不免世
俗之恶者乎夫诗书之不讲礼乐之不习是丘之过
也若以述先王好古法而为咎者则非丘之罪也命
之夫歌予和汝子路弹琴而歌孔子和之曲三终匡
人解甲而罢
战国策淖齿杀闵王于鼓里太子乃解衣免服逃太
史之家为溉园君王后太史氏之女知其贵人善事
之
韩子说林篇鸱夷子皮事田成子田成子去齐走而
之燕鸱夷子皮负传而从至望邑子皮曰子独不闻
涸泽之蛇乎涸泽蛇将徙有小蛇谓大蛇曰子行而
我随之人以为蛇之行者耳必有杀子不如相衔负
我以行人必以我为神君也乃相衔负以越公道而
行人皆避之曰神君也今子美而我恶以子为我上
客千乘之君也以子为我使者万乘之卿也子不如
为我舍人田成子因负传而随之至逆旅逆旅之君
待之甚敬因献酒肉
战国策张丑为质于燕燕王欲杀之走且出境境吏
得丑丑曰燕王所为将杀我者人有言我有宝珠也
王欲得之今我已亡之矣而燕王不我信今子且致
我我且言子之夺我珠而吞之燕王必当杀子刳子
腹及子之肠矣夫欲得之君不可说以利吾要且死
子肠亦且寸绝境吏恐而赦之
史记范睢传范睢者魏人也字叔游说诸侯欲事魏
王家贫无以自资乃先事魏中大夫须贾须贾为魏
昭王使于齐范睢从留数月未得报齐襄王闻睢辩
口乃使人赐睢金十斤及牛酒睢辞谢不敢受须贾
知之大怒以为睢持魏国阴事告齐故得此馈令睢
受其牛酒还其金既归心怒睢以告魏相魏相魏之
诸公子曰魏齐魏齐大怒使舍人笞击睢折□折齿
睢佯死即裹以箦置□中宾客饮者醉更溺睢故僇
辱以惩后令无妄言者睢从箦中谓守者曰公能出
我我必厚谢公守者乃请出弃箦中死人魏齐醉曰
可矣范睢得出后魏齐悔复召求之魏人郑安平闻
之乃遂操范睢亡伏匿更名姓曰张禄当此时秦昭
王使谒者王稽于魏郑安平诈为卒侍王稽王稽问
魏有贤人可与俱西游者乎郑安平曰臣里中有张
禄先生欲见君言天下事其人有仇不敢昼见王稽
曰夜与俱来郑安平夜与张禄见王稽语未究王稽
知范睢贤谓曰先生待我于三亭之南与私约而去
王稽辞魏去过载范睢入秦至湖关望见车骑从西
来范睢曰彼来者为谁王稽曰秦相穰侯东行县邑
范睢曰吾闻穰侯专秦权恶内诸侯客此恐辱我我
宁且匿车中有顷穰侯果至劳王稽因立车而语曰
关东有何变曰无有又谓王稽曰谒君得无与诸侯
客子俱来乎无益徒乱人国耳王稽曰不敢即别去
范睢曰吾闻穰侯智士也其见事迟乡者疑车中有
人忘索之于是范睢下车走曰此必悔之行十余里
果使骑还索车中无客乃已王稽遂与范睢入咸阳
秦王拜范睢为相魏使须贾于秦范睢数曰为我告
魏王急持魏齐头来不然者我且屠大梁须贾归以
告魏齐魏齐恐亡走赵匿平原君所秦昭王闻魏齐
在平原君所欲为范睢必报其雠乃佯为好书遗平
原君曰寡人闻君之高义愿与君为布衣之友君幸
过寡人寡人愿与君为十日之饮平原君畏秦且以
为然而入秦见昭王昭王与平原君饮数日昭王谓
平原君曰范君之雠在君之家愿使人归取其头来
不然吾不出君于关平原君曰魏齐者胜之友也在
固不出也今又不在臣所昭王乃遗赵王书曰王之
弟在秦范君之雠魏齐在平原君之家王使人急持
其头来不然吾举兵而伐赵又不出王之弟于关赵
孝成王乃发卒围平原君家急魏齐夜亡出见赵相
虞卿虞卿度赵王终不可说乃解其相印与魏齐亡
间行念诸侯莫可以急抵者乃复走大梁欲因信陵
君以走楚信陵君闻之畏秦犹豫未肯见曰虞卿何
如人也时侯嬴在旁曰人固未易知知人亦未易也
夫虞卿一见赵王拜为上卿当此之时天下争知之
夫魏齐穷困过虞卿虞卿不敢重爵禄之尊解相印
捐万户侯而间行急士之穷而归公子公子曰何如
人人固不易知知人亦未易也信陵君大□驾如野
迎之魏齐闻信陵君之初难见之怒而自刭
荆轲传秦既灭燕于是逐太子丹荆轲之客皆亡高
渐离变名姓为人庸保匿作于宋子久之作苦闻其
家堂上客击筑仿徨不能去每出言曰彼有善有不
善从者以告其主曰彼庸乃知音窃言是非家丈人
召使前击筑一坐称善赐酒而高渐离念久隐畏约
无穷时乃退出其装匣中筑与其善衣更容貌而前
举坐客皆惊下与抗礼以为上客使击筑而歌客无
不流涕而去者宋子传客之
淮南子人间训秦牛缺径于山中而遇盗夺其车马
解其橐笥拖其衣被盗还反顾之无惧色忧志歡然
有以自得也盗遂问之曰吾夺子财货劫子以刀而
志不动何也秦牛缺曰车马所以载身也衣被所以
揜形也圣人不以所养害其养盗相视而笑曰夫不
以欲伤生不以利累形者世之圣人也以此而见王
者必且以我为事也还反杀之此能以知知矣而未
能以知不知也能勇于敢而未能勇于不敢也凡有
道者应卒而不乏难遭而能免故天下贵之今知所
以自行也而未知所以为人行也其所论未之究者
也人皆由昭昭于冥冥则几于道矣
汉书张良传良以家财求客刺秦王为韩报雠得力
士为铁樵重百二十金秦皇帝游至博浪沙中良与
客狙击秦皇帝误中副车秦皇帝大怒大索天下求
贼急甚良乃更名姓亡匿下邳
张耳陈余传耳大梁人也余亦大梁人好儒术游赵
苦陉富人公乘氏以其女妻之余年少父事耳相与
为刎颈交高祖为布衣时尝从耳游秦灭魏购求耳
千金余五百金两人变名姓俱之陈为里监门吏尝
以过笞余余欲起耳蹑使受笞吏去耳数之曰始吾
与公言何如今见小辱而欲死一吏乎余谢罪
季布传布楚人也为任侠有名项籍使将兵数窘汉
王项籍灭高祖购求布千金敢有舍匿罪三族布匿
濮阳周氏周氏曰汉求将军急迹且至臣家能听臣
臣敢进计即否愿先自刭布许之乃髡钳布衣褐置
广柳车中并与其家僮数十人之鲁朱家所卖之朱
家心知其季布也置买田舍乃之雒阳见汝阴侯滕
公说曰季布何罪臣各为其主用职耳项氏臣岂可
尽诛耶今上始得天下而以私怨求一人何示不广
也且以季布之贤汉求之急如此此不北走胡南走
越耳夫忌壮士以资敌国此伍子胥所以鞭荆平之
墓也君何不从容为上言之滕公心知朱家大侠意
布匿其所乃许诺侍间果言如朱家指上乃赦布当
是时诸公皆多布能摧刚为柔朱家亦以此名闻当
世布召见谢拜郎中
公孙敖传敖以因杆将军出击匈奴至余吾亡士多
下吏当斩诈死亡居民间
后汉书刘昆传昆少习容礼王莽世教授弟子恒五
百余人每春秋飨射常备列典仪王莽以昆多聚徒
众私行大礼有僭上心乃系昆及家属于外黄狱寻
莽败得免既而天下大乱昆避难河南负犊山中
刘元传元字圣公光武族兄也弟为人所杀圣公结
客欲报之客犯法圣公避吏于平林吏系圣公父子
张圣公诈死使人持丧归舂陵吏乃出子张圣公因
自逃匿
樊宏传宏父重恩加乡闾宏少有志行王莽末义兵
起刘伯升与族兄赐俱将兵攻湖阳城守不下赐女
弟为宏妻湖阳由是收系宏妻子令出譬伯升宏因
留不反湖阳军帅欲杀其妻子长吏以下共相谓曰
樊重子父礼义恩德行于乡里虽有罪且当在后会
汉兵日盛湖阳惶急未敢杀之遂得免脱
翟酺传酺以报舅雠当徙日南亡于长安为卜相工
后牧羊凉州遇赦还仕郡征拜议郎迁侍中
李固传固子燮字德公初固既策罢知不免祸乃遣
三子归乡里时燮年十三姊文姬为同郡赵伯英妻
贤而有智见二兄归具知事本默然独悲曰李氏灭
矣自太公以来积德累仁何以遇此密与二兄谋豫
藏匿燮托言还京师人咸信之有顷难作下郡收固
三子二兄受害文姬乃告父门生王成曰君执义先
公有古人之节今委君以六尺之孤李氏存灭其在
君矣成感其义乃将燮乘江东下入徐州界内令变
名姓为酒家佣而成卖卜于市各为异人阴相往来
燮从受学酒家异之意非恒人以女妻燮燮专精经


　患难部艺文一
　　贤难　　　　　　　　　　　汉王符
世之所以不治者由贤难也所谓贤难者非直体聪
明服德义之谓也此则求贤之难得尔非贤者之所
难也故所谓贤者乃将言乎循善则见妒行贤则见
嫉也而必遇患难者也虞舜之所以放殛子胥之所
以被诛上圣大贤犹不能自免于嫉妒则况乎中世
之人哉此秀士所以虽有贤材美质然犹不得直道
而行遂成其志者也处士不得直其行朝臣不得直
其言此俗化之所以败暗君之所以孤也齐侯之所
以夺国鲁公之所以放逐皆败绩厌覆于不暇而用
及治乎故德薄者恶闻美行政乱者恶闻治言此亡
秦之所以诛偶语而坑术士也念世俗之人自慢其
亲而憎人敬之自简其亲而憎人爱之者不少也岂
独品庶贤材时有焉邓通幸于文帝尽心而不违吮
痈而无□色帝病不乐从容曰天下谁最爱朕者乎
邓通欲称太子之孝则因对曰莫若太子之最爱陛
下也及太子问疾帝令吮痈有难色帝不悦而遣太
子既而闻邓通之常吮痈也乃惭而怨之及嗣帝位
遂致通罪而使至于饿死故邓通行所以尽心力而
无害人其言所以誉太子而昭孝慈也太子自不能
尽其称则反结怨而归咎焉称人之长欲彰其孝且
犹为罪又况明人之短矫世者哉且凡士之所以为
贤者且以其言与行也忠正之言非徒誉人而已也
必有触焉孝子之行非徒吮痈而已也必有驳焉然
则循行论议之士得不遇于嫉妒之名免于刑戮之
咎者盖其幸者也比干之所以剖心箕子之所以为
奴伯宗之所以死□宛之所以亡夫国不乏于妒男
也犹家不乏于妒女也近古以来自外及内其争功
名妒过己者岂希也予以唯两贤为宜不相害乎然
也范睢绌白起公孙弘抑董仲舒此同朝共君宠禄
争故耶唯殊邦异途利害不干者为可以免乎然也
孙膑修能于楚庞涓自魏变计诱以刖之韩非明治
于韩李斯自秦作思致而杀之嗟士之相妒岂若此
甚乎此未达于君故受祸耶唯见知为可以将信乎
然也京房数与元帝论难使制考功而选守晁错雅
为景帝所知使汉法而不乱夫二子之于君也可谓
见知深而宠爱殊矣然京房冤死而上曾不知晁错
既斩而帝乃悔此材明未足以卫身故及难邪唯大
圣为能无累乎然也帝乙以义故囚文王以仁故拘
夫体至行仁义据南面师尹卿士且犹不能无难然
则夫子削迹叔向缧绁屈原放沉贾谊贬黜锺离废
替何敞束缚王章抵罪平阿斥逐盖其轻士者也诗
云无罪无辜谗口敖敖彼人之心于何其臻由此观
之妒媚之攻击也亦诚工矣贤圣之居世也亦诚危
矣故所谓贤难也者非贤难也免则难也彼大圣群
贤功成名遂或爵侯伯或位公卿尹据天官简在帝
心夙夜侍宴名达而犹有若此则又况乎畎亩佚民
山谷隐士因人乃达时论乃信者乎此智士所以钳
口结舌括囊共默而已者也且闾阎凡品何独识哉
苟望尘僄声而已矣观其论也非能本闺之行迹
察臧否之虚实也直以面誉我者为智谄谀己者为
仁处奸利者为行窃禄位者为贤尔岂复知孝悌之
原忠正之直纲纪之化本途之归哉此鲍焦所以立
枯于道左徐衍所以自沈于沧海者也谚曰一大吠
形百犬吠声世之疾此固久矣哉吾伤世之不察真
伪之情也故设虚义以喻其心曰今观宰司之取士
也有似于司原之佃也昔有司原氏者燎猎中野鹿
斯东奔司原纵噪之西方之众有逐狶者闻司原之
噪也竞举音而和之司原闻音之众则反辍己之逐
而往伏焉遇夫俗恶之狶司原喜而自以获白瑞珍
禽也尽刍豢单囷仓以养之豕俯仰嚘咿为作容声
司原愈益珍之居无何烈风兴而泽雨作灌巨豕而
恶涂渝逐骇惧真声出乃知是家之艾豭尔此随声
逐响之过也众遇之未赴信焉今世主之于士也目
见贤则不敢用耳闻贤则恨不及虽自有知也犹不
能取必更待群司之所举则亦惧失麟鹿而获艾豭
奈何其不分者也未遇风之变者故也使一朝奇政
雨集则险隘之徒阘茸之质亦将别矣夫众小朋党
而固位谗妒群吠啮贤为祸败也岂希三代之以覆
列国之以灭后人犹不能革此万官所以屡失守而
天命数靡常者也诗云国既卒斩何用不监呜呼时
君俗主不此察也
　　党锢列传序　　　　　　　　后汉书
孔子曰性相近也习相远也言嗜恶之本同而迁染
之途异也夫刻意则行不肆牵物则其志流是以圣
人导人理性裁抑宕佚慎其所与节其所偏虽情品
万区质文异数至于陶物振俗其道一也叔末浇讹
王道陵缺而犹假仁以效己凭义以济功举中于理
则强梁褫气片言违正则□台解情盖前哲之遗尘
有足求者霸德既衰狙诈萌起强者以决胜为雄弱
者以诈劣受屈至有画半策而绾万金开一说而锡
琛瑞或起徒步而仕执珪解草衣以升卿相士之饰
巧驰辩以要能钓利者不期而景从矣自是爱尚相
夺与时回变其风不可留其敝不能反及汉祖仗剑
武夫兴宪令宽赊文礼简阔绪余四豪之烈人怀
陵上之心轻死重气怨惠必雠令行私庭权移匹庶
任侠之方成其俗矣自武帝以后崇尚儒学怀经协
术所在雾会至有石渠分争之论党同伐异之说守
文之徒盛于时矣至王莽专伪终于篡国忠义之流
耻见缨绋遂乃荣华丘壑甘足枯槁虽中兴在运汉
德重开而保身怀方弥相慕袭去就之节重于时矣
逮桓灵之间主荒政谬国命委于阉寺士子羞与为
伍故匹夫抗愤处士横议遂乃激扬名声互相题拂
品核公卿裁量执政婞直之风于斯行矣夫上好则
下必甚矫枉故直必过其理然矣若范滂张俭之徒
清心忌恶终陷党议不其然乎初桓帝为蠡吾侯受
学于甘陵周福及即帝位擢福为尚书时同郡河南
尹房植有名当朝乡人为之谣曰天下规矩房伯武
因师获印周仲进二家宾客互相讥揣遂各树朋徒
渐成尤隙由是甘陵有南北部党人之议自此始矣
后汝南太守宗资任功曹范滂南阳太守成□亦委
功曹岑晊二郡又为谣曰汝南太守范孟博南阳宗
资主画诺南阳太守岑公孝弘农成□但坐啸因此
流言转入太学诸生三万余人郭林宗贾伟节为其
冠并与李膺陈蕃王畅更相褒重学中语曰天下模
楷李元礼不畏强御陈仲举天下俊秀王叔茂又渤
海公族进阶扶风魏齐卿并危言深论不隐豪强自
公卿以下莫不畏其贬议屣履到门时河内张成善
说风角推占当赦遂教子杀人李膺为河南尹督促
收捕既而逢宥获免膺愈怀愤疾兄案杀之初成以
方伎交通宦官帝亦颇谇其占成弟子牢修因上书
诬告膺等养太学游士交结诸郡生徒更相驱驰共
为部党诽讪朝廷疑乱风俗于是天子震怒班下郡
国逮捕党人布告天下使同忿疾遂收执膺等其辞
所连及陈實之徒二百余人或有逃遁不获皆悬金
购募使者四出相望于道明年尚书霍谞城门校尉
窦武并表为请帝意稍解乃皆赦归田里禁锢终身
而党人之名犹书王府自是正直废放邪枉炽结海
内希风之流遂共相标榜指天下名士为之称号上
曰三君次曰八俊次曰八顾次曰八及次曰八厨犹
古之八元八凯也窦武刘淑陈蕃为三君君者言一
世之所宗也李膺荀昱杜密王畅刘佑魏朗赵典朱
为八俊俊者言人之英也郭林宗宗慈巴肃夏馥
范滂尹勋蔡衍羊陟为八顾顾者言能以德行引人
者也张俭岑晊刘表陈翔孔昱范康檀敷翟超为八
及及者言其能导人追宗者也度尚张邈王考刘儒
胡母班秦周蕃向王璋为八厨厨者言能以财救人
者也又张俭乡人朱并承望中常侍侯览意旨上书
告俭与同乡二十四人别相署号共为部党图危社
稷以俭及檀彬褚凤张肃薛兰冯禧魏元徐干为八
俊田林张隐刘表薛郁王访刘祗宣靖公绪恭为八
顾朱楷田盘□耽薛敦宋布唐龙咨宣褒为八及
刻石立墠共为部党而俭为之魁灵帝诏刊章捕俭
等大长秋曹节因此讽有司奏捕前党故司空虞放
太仆杜密长乐少府李膺司隶校尉朱颍川太守
巴肃沛相荀昱河内太守魏朗山阳太守翟超任城
相刘儒太尉掾范滂等百余人皆死狱中余或先殁
不及或亡命获免自此诸为怨隙者因相陷害睚□
之忿滥入党中又州郡承旨或有未尝交关亦离祸
毒其死徙废禁者六七百人熹平五年永昌太守曹
鸾上书大讼党人言甚方切帝省奏大怒即诏司隶
益州槛车收鸾送槐里狱掠杀之于是又诏州郡更
考党人门生故吏父子兄弟其在位者免官禁锢爰
及五属光和二年上禄长和海上言礼从祖兄弟别
居异财恩义已轻服属□末而今党人锢及五族既
乖典训之文有谬经常之法帝览而悟之党锢自从
祖以下皆得解释中平元年黄巾贼起中常侍吕强
言于帝曰党锢久积人情多怨若久不赦宥轻与张
角合谋为变滋大悔之无救帝惧其言乃大赦党人
诛徙之家皆归故郡其后黄巾遂盛朝野崩离纪纲
文章荡然矣凡党事始自甘陵汝南成于李膺张俭
海内涂炭二十余年诸所蔓衍皆天下善士三君八
俊等三十五人其名迹存者并载乎篇陈蕃窦武王
畅刘表度尚郭林宗别有传荀昱附祖淑传张邈附
吕布传胡母班附袁绍传王考字文祖东平寿张人
冀州刺史秦周字平王陈留平丘人北海相蕃向字
嘉景鲁国人郎中王璋字伯仪东莱曲城人少府卿
位行并不显翟超山阳太守事在陈蕃传字及郡县
未详朱沛人与杜密等俱死狱中唯赵典名见而
已
　　被幽连珠　　　　　　　　梁简文帝
吾闻道行则五福俱奏运闭则六极所锺是以麟出
而悲岂唯孔子途穷则恸宁比嗣宗
　　祭河南张员外文　　　　　　唐韩愈
贞元十九年君为御史余以无能同诏并跱君德浑
刚标高揭己有不吾如唾犹泥滓余戆而狂年未三
纪乘气加人无挟自恃彼婉娈者实惮吾曹侧肩帖
耳有舌如刀我落阳山以尹鼯猱君飘临武山林之
牢岁弊寒凶雪虐风饕颠于马下我泗君咷夜息南
山同卧一席守隶防夫抵顶交跖洞庭漫汗粘天无
壁风涛相豗中作霹雳追程盲进帆船箭激南上湘
水屈氏所沈二妃行迷泪踪染林山哀浦思鸟兽叫
音余唱君和百篇在吟君止于县我又南踰把相
饮后期有无期宿界上一又相语自别几时遽变寒
暑枕臂攲眠加余以股仆来告言虎入厩处无敢惊
逐以我去君云是物不骏于乘虎取而往来寅其
征我预在此与君俱膺猛兽果信恶祷而凭余出岭
中君□州下偕掾江陵非余望者郴山奇变其水清
写泊砂倚石有□无舍衡阳放酒熊咆虎□不存令
章罚筹猬毛委舟湘流往观南岳云壁潭潭穹材攸
擢避风太湖七日鹿角钩登大□怒颊豕□脔盘炙
酒群奴余啄走官□下首下尻高下马伏涂从事是
遭予征博士君以使己相见京师过愿之始分教东
生君掾雍首两都相望于别何有解手背面遂十一
年君出我入如相避然生阔死休吞不复宣刑官属
郎引章讦夺权臣不爱南昌是斡明条谨狱氓獠户
歌用迁澧浦为人受瘥还家东都起令河南屈拜后
生愤所不堪屡以正免身伸事蹇竟死不升孰劝为
善丞相南讨余辱司马议兵大梁走出洛下哭不凭
棺奠不亲斝不抚其子葬不送野望君伤怀有陨如
泻铭君之绩纳石壤中爰及祖考纪德事功外着后
世鬼神与通君其奚憾不余鉴衷呜呼哀哉尚飨