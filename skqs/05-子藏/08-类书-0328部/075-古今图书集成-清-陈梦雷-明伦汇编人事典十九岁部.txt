
　十九岁部纪事
左传襄公三十一年夏六月公薨立敬归之娣齐归
之子公子禂
注禂
昭公名
穆叔不欲曰是人也居丧而不
哀在戚而有嘉容是谓不度不度之人鲜不为患若
果立之必为季氏忧武子不听卒立之比及葬三易
衰衰衽如故衰于是昭公十九年矣犹有童心君子
是以知其不能终也
后汉书任延传更始元年以延为大司马属拜会稽
都尉时年十九迎官惊其壮
王允传允同郡郭林宗尝见允而奇之曰王生一日
千里王佐才也遂与定交年十九为郡吏时小黄门
晋阳赵津贪横放恣为一县巨患允讨捕杀之
吴志刘繇传繇年十九从父韪为贼所劫质繇篡取
以归由是显名
陈武传武子修有武风年十九权召见奖励拜别部
司马授兵五百人时诸将新兵多有逃叛而修抚循
得意不失一人权奇之
宋史寇准传准少英迈通春秋三传年十九举进士
太宗取人多临轩顾问年少者往往罢去或教准增
年答曰准方进取可欺君邪后中第授大理评事
渑水燕谈录初寇莱公十九擢进士第有善相者曰
君相甚贵但及第太早恐不善终若功成早退庶免
深祸盖君骨类卢多逊耳后果如其言
谈圃王德用号黑王相公年十九从父讨西贼威名
大震西人儿啼即呼黑大王来以惧之