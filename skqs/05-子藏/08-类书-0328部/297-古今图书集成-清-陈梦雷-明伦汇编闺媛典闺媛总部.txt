
　闺媛总部艺文一
　　古列女传小序　　　　　　　汉刘向
　　母仪传
惟若母仪圣贤有智行为仪表言则中义胎养子孙
以渐教化既成以德致其功业姑母察此不可不法
　　贤明传
惟若贤明廉正以方动作有节言成文章咸晓事理
知世纪纲循法兴居终身无殃妃后贤焉名号必扬
　　仁智传
惟若仁智豫识难易原度天理祸福所移归义从安
危险必避专专小心永惧匪懈夫人省兹荣名必利
　　贞顺传
惟若贞顺修道正进避嫌远别为必可信终不更二
天下之俊勤正洁行精专谨慎诸姬观之以为法训
　　节义传
惟若节义必死无避好善慕节终不背义诚信勇敢
何有险诐义之所在赴之不疑姜姒法斯以为世基
　　辩通传
惟若辩通文词可从连类引譬以投祸凶推摧一切
后不复重终能一心开意甚公妻妾则焉为世所诵
　　孽嬖传
惟若孽嬖亦甚嫚易淫妒荧惑背节弃义指是为非
终被祸败
　　列女传序　　　　　　　　　　后汉书
诗书之言女德尚矣若夫贤妃助国君之政哲妇隆
家人之道高士弘清淳之风贞女亮明白之节则其
徽美未殊也而世典咸漏焉故自中兴以后综其成
事述为列女篇如马邓梁后别见前纪梁李姬各
附家传若斯之类并不兼书余但□次才行尢高秀
者不必专任一操而已
　　女诫　　　　　　　　　　　魏荀爽
诗曰泉源在左淇水在右女子有行远父母兄弟明
当许嫁配适君子竭节从理昏定晨省夜卧早起和
颜悦色事如依恃正身洁行称为顺妇以崇螽斯百
叶之祉婚姻九族云胡不喜圣人制礼以隔阴阳七
岁之男王母不抱七岁之女王父不持亲非父母不
与同车亲非兄弟不与同筵非礼不动非义不行是
故宋伯姬遭火不下堂知必为灾傅母不来遂成于
灰春秋书之以为高也
　　女典篇　　　　　　　　　　　程晓
丈夫百行以功补过妇人四教以备为成妇德阙则
仁义废矣妇言亏则辞令慢矣妇工简则织荒矣
是以礼有功宫家室之教诗有牖下苹藻之奠然后
家道谐允仪表则见于内若夫丽色妖容高才美辞
貌足倾城言以乱国此乃兰形棘心玉曜凡质在邦
必危在家必亡
　　女史箴　　　　　　　　　　晋张华
茫茫造化两仪始分散气流形既陶既甄在帝庖羲
肇经天人爰始夫妇以及君臣家道以正王猷有伦
妇德尚柔含章贞吉婉娩淑慎正位居室施衿结缡
虔恭中馈肃慎尔仪式瞻清懿樊姬感庄不食鲜禽
卫女矫桓耳忘和音志厉义高而二主易心元熊攀
槛冯媛趋进夫岂无畏知死不□班妾有辞割欢同
辇夫岂不怀防微虑远道罔隆而不杀物无盛而不
衰日中则昃月满则微崇犹尘积替若骇机人咸知
饰其容而莫知饰其性性之不饰或愆礼正斧之藻
之克念作圣出其言善千里应之苟违斯义则同衾
以疑夫出言如微而荣辱由兹勿谓幽昧灵鉴无象
勿谓元漠神听无响无矜尔荣天道恶盈无恃尔贵
隆隆者坠鉴于小心戒彼攸遂比心螽斯则繁尔类
欢不可以黩宠不可以专专实生慢爱极则迁致盈
必损理固有然美者自美翩以取尤冶容求好君子
所雠结恩而绝职此之由故曰翼翼矜矜福所以兴
靖恭自思荣显所期女史司箴敢告庶姬
　　女史箴　　　　　　　　　　　裴頠
膏不厌鲜水不厌清玉不厌洁兰不厌馨尔形信直
影亦不曲尔声信清响亦不浊绿衣虽多无贵于色
斜径虽利无尚于直春华虽美期于秋实冰璧虽泽
期于见日浴者振衣沐者弹冠人知正服莫知行端
服美动目行美动神天道佑顺常与吉人
　　夫人答拜群妾议　　　　　　　挚虞
　汉魏故事王公群妾见于夫人夫人不答拜新礼
　以为礼无不答更制妃公侯夫人答妾拜虞议诏
　可其议
礼妾事女君如妇之事姑妾服女君期女君不报则
敬与妇同而又加贱也名位不同本无酬报礼无不
答义不谓此先圣殊嫡庶之别以绝陵替之渐峻□
其防犹有僭违宜定新礼自如其旧
　　临城公夫人停省太子妃令　梁简文帝
纁雁之仪既称合于二姓酒食之会亦有因不失亲
若使榛栗腶修贽馈必举副笄编珈盛饰斯备不应
妇见之礼独以亲阙顷者敬进酏醴已传妇事之则
而奉盘沃盥不行侯服之家是知繁省不同质文异
世临城公夫人于妃既是姑侄宜停省
　眼明囊赋　　　　　　　　　　　同前
　俗之妇人八月旦多以锦翠珠宝为眼明囊因竞
　凌晨取露以拭目聊为之赋
尔乃裁兹金缕制此妖饰缉濯锦之龙光剪轻羁之
蝉翼杂花胜而成疏依步摇而相逼明金乱杂细宝
交陈义同厌胜欣此节新拟椒花于岁首学夭桃于
暮春
　　列女传序　　　　　　　　　　魏书
夫妇人之事存于织组紃酒浆酰醢而已至如嫫
训轩宫娥成舜业涂山三母克昌二邦殆非匹妇之
谓也若乃明识列操文辩兼该声自闺庭号显列国
子政集之于前元凯编之于后随时缀录代不乏人
今书魏世可知者为列女传
　　荡子赋　　　　　　　　　北周庾信
荡子辛苦逐征行直守长城千里城陇水恒冰合关
山唯月明况复空□起怨倡妇生离纱独掩罗帐
长垂新筝不弄长笛羞吹常年桂苑昔日兰闺罗敷
总发弄玉初笄新歌子夜旧舞前溪别后关情无复
情奁前明镜不须明合欢无信寄回文织未成游尘
满□不用拂细草横阶随意生前日汉使着章台闻
道夫婿定应回手巾还欲燥愁眉即剩开逆想行人
至迎前含笑来
　　捣练赋　　　　　　　　　　　魏璀
细腰杵兮木一枝女郎砧兮石五彩闻后响而已续
听前声而犹在夜如何其秋未半于是拽鲁缟攘皓
腕始于摇扬终于陵乱四振五振惊飞雁之两行六
举七举遏彩云而一断隐高阁而如动度遥城而如
散夜有露兮秋有风杵有声兮衣有缝佳人听兮意
何穷步逍遥于凉景畅容与于晴空黄金钗兮碧云
发白素巾兮青女月佳人听兮良未歇擘长虹而乍
开凌倒景而将越是时也余响未毕微影方流逶迤
洞房半入宵梦窈窕闲馆方增客愁李都尉以胡笳
动泣向子期以邻笛增忧古人独感于听今者况兼
乎秋属南昌旧福东鲁前丘升黄绶之堂论文谢贾
入素王之庙捧瑟齐由愿君无按龙泉色谁道□珠
不可投
　　复三族刑议　　　　　　　　隋王通
传曰复三族刑惟不及妇人本志谓谋反大逆夷其
三族不在律令所以严恶类也又云女子有从之义
无自专之道若父母有罪而刑已出之女或夫党坐
诛又有随姓之戮一人之身内外受刑今女既嫁则
为异姓之妻如或产育则为他族之母婴戮被刑非
所以哀矜柔弱故三族刑因王敦大恶之后行之以
戒其恶也不及妇人矜无辜也
　　列女传序　　　　　　　　　　晋书
夫三才分位室家之道克隆二族交欢贞烈之风斯
着振高情而独秀鲁册于是飞华挺峻节而孤标周
篇于焉腾茂徽烈兼劭柔顺无愆隔代相望谅非一
绪然则虞兴妫汭夏盛涂山有有广隆殷之业
大任大姒衍昌姬之化马邓恭俭汉朝推德宣昭懿
淑魏代扬芬斯皆礼极中闱义殊月室者矣至若共
姜誓节孟母求仁华率傅而经齐樊授规而霸楚讥
文伯于奉剑让子发于分菽少君之从约礼孟光之
符隐志既昭妇则且擅母仪子政缉之于前元凯编
之于后具宣闺范有裨阴训故上从泰始下迄恭安
一操可称一艺可纪咸加撰录为之传云或位极后
妃或事因夫子各随本传今所不录在诸伪国暂阻
王猷天下之善足以惩劝亦同搜次附于篇末
史臣曰夫繁霜降节彰劲心于后雕横流在辰表贞
期于上德匪伊君子抑亦妇人焉自晋政陵夷罕树
风检亏闲爽操相趋成俗荐之以刘石汨之以苻姚
三月歌胡唯见争新之饰一朝辞汉曾微恋旧之情
驰骛风埃脱落名教颓纵忘反于兹为极至若惠风
之数乔属道韫之对孙恩荀女释急于重围张妻报
怨于强寇僭登之后蹈死不回伪篡之妃捐生匪吝
宗辛抗情而致夭王靳守节而就终斯皆冥践义途
匪因教至耸清汉之乔叶有裕徽音振幽谷之贞蕤
无惭雅引比夫悬梁靡顾齿剑如归异日齐风可以
激扬千载矣
　　列女传序　　　　　　　　　　隋书
自昔贞专淑媛布在方策者多矣妇人之德虽在于
温柔立节垂名咸资于贞烈温柔仁之本也贞烈义
之资也非温柔无以成其仁非贞烈无以显其义是
以诗书所记风俗所在图像丹青流声竹素莫不守
约以居正杀身以成仁者也若文伯王陵之母白公
杞植之妻鲁之义姑梁之高行卫君灵主之妾夏侯
文宁之女或抱信以含贞或蹈忠而践义不以存亡
易心不以盛衰改节其修名彰于既往徽音传于不
朽不亦休乎或有王公大人之妃偶肆情于淫僻之
俗虽衣绣衣食珍膳坐金屋乘玉辇不入彤管之书
不沾良史之笔将草木以俱落与麋鹿而同死可胜
道哉永言载思实庶姬之耻也观夫今之静女各励
松筠之操甘于玉折兰摧足以无绝今古故述其雅
志以綦前代之列女云
　　论妓妾改嫁书　　　　　　　　唐李谔
慎终追远民德归厚三年无改方称为孝闻朝臣之
内有父祖之没日月未远子孙便分其妓妾嫁卖实
损风化妾虽微贱亲承衣履服斩三年古今通式岂
容遽褫缞绖强傅铅华泣辞灵几之前付送他人之
室凡在见者犹致伤心况乎人子能堪斯忍复有朝
廷重臣位望通显平生交旧情若弟兄朝闻其死夕
规其妾方便求聘以得为限无廉耻之心弃朋友之
义居家治理可移于官既不正私何能赞务
　　论别宅妇女入宫表　　　　　张廷珪
昨奉进止别宅妇女皆遣入宫或母子生离或男女
永隔冤酷之至有甚于死况所进宫人皆非婉丽陛
下容易将入下人迫□而行不作无益害有益臣必
知其然矣伏以遭逢昌运沐浴湛恩如不披心竭忱
无乃希旨苟免谨重昧死奏闻伏望少垂矜察
　　谢妻封弘农郡夫人表　　　　　常
古者卿大夫之妻咸曰命妇亦曰内子但有称谓皆
无封邑其后虽有石延乡之赐亦无夫人之号唯
汉魏戚里晋宋外家平原清河疏郡以驭贵建昌高
密启邑以睦亲犹止于郡县君而已近代着令国朝
相袭阶至三品妻封夫人上比鹊巢远齐翟茀礼秩
兼盛等威稍逾其或襄赞勋臣光华戚属以兹而授
尚可相循臣以凡贱谬承委遇尸职已久愧心匪宁
仰酬国恩分寸未展内省家事慈渥过丰又蒙曲私
沾及主馈特封嘉号载锡徽章中壸庆其秩高外姻
贺其礼盛仪参贵列宠极私门自顾何功叨荣至此
顿逾涯分退益兢惶无任荷戴屏营之至
　　列女传序　　　　　　　　　旧唐书
女子禀阴柔之质有从人之义前代志贞妇烈女盖
善其能以礼自防至若失身贼庭不污非义临白刃
而慷慨誓丹衷而激发粉身不顾视死如归虽在壮
夫恐难守节窈窕之操不其贤乎其次梁鸿之妻无
辞偕隐共姜之誓不践二庭妇道母仪克彰图史又
其长也末代风靡贞行寂寥聊播椒兰以贻闺壸彤
管之职幸无忽焉
　　列女传序　　　　　　　　　　唐书
女子之行于亲也孝妇也节母也义而慈止矣中古
以前书所载后妃夫人事天下化之后彤史职废妇
训姆则不及于家故贤女可纪者千载间寥寥相望
唐兴风化陶淬且数百年而闻家令姓窈窕淑女至
临大难守礼节白刃不能移与哲人烈士争不朽名
寒如雪霜亦可贵矣今采获尤显行者着之篇以绪
正父父子子夫夫妇妇之懿云
　　古列女传序　　　　　　　　宋曾巩
刘向序列女传凡八篇事具汉书向列传而隋书及
崇文总目皆称向列女传十五篇曹大家注以颂义
考之盖大家所注离其七篇为十四与颂义凡十五
篇而益以陈婴母及东汉以来凡十六事非向书本
然也盖向旧书之亡久矣嘉佑中集贤校理苏颂始
以颂义为篇次复定其书为八篇与十五篇并藏于
馆阁而隋书以颂义为刘歆作与向列传不合今验
颂义之文盖向之自序又艺文志有向列女传颂图
明非歆作也自唐之乱古书之在者少矣而唐志录
列女传凡十六家至大家注十五篇者亦无录然其
书今在则古书之或有录而亡或无录而在者亦众
矣非可惜哉今校雠其八篇及十五篇者已定可缮
写初汉承秦之敝风俗已大坏矣而成帝后宫赵卫
之属尢自放向以谓王政必自内始故列古女善恶
所以致兴亡者以戒天子此向述作之大意也其言
太任之娠文王也目不视恶色耳不淫声口不出
傲言又以谓古之人胎教者皆如此夫能正其视听
言动者此大人之事而有道者之所畏也顾令天下
之女子能之何其盛也以臣所闻盖为之师傅保姆
之助诗书图史之戒珩璜琚瑀之节威仪动作之度
其教之者虽有此具然古之君子未尝不以身化也
故家人之义归于反身二南之业本于文王夫岂自
外至哉世皆知文王之所以兴能得内助而不知其
所以然者盖本于文王之躬化故内则后妃有关睢
之行外则群臣有二南之美与之相成其推而及远
则商辛之昏俗江汉之小国兔罝之野人莫不好善
而不自知此所谓身修故家国天下治者也后世自
学问之士多徇于外物而不安其守其室家既不见
可法故竞于邪侈岂独无相成之道哉士之苟于自
恕顾利冒耻而不知反己者往往以家自累故也故
曰身不行道不行于妻子信哉如此人者非素处显
也然去二南之风亦已远矣况于南向天下之主哉
向之所述劝戒之意可谓笃矣然向号博极群书而
此传称诗芣□柏舟大车之类与今序诗者之说尢
乖异盖不可考至于式微之一篇又以谓二人之作
岂其所取者博故不能无失欤其言象计谋杀舜及
舜所以自脱者颇合于孟子然此传或有之而孟子
所不道者盖亦不足道也凡后世诸儒之言经传者
固多如此览者采其有补而择其是非可也故为之
叙论以发其端云
　　女戒　　　　　　　　　　　　邵雍
妇道之常顺惟厥正是曰天明是其帝命嘉尔婉娩
克安尔亲往之尔家克施克勤尔顺惟何无违夫子
无然□□无然訿訿彼是而违尔焉作非彼旧而革
尔焉作仪无非无仪女生则戒王姬肃雍酒食是议
贻尔五物以铭尔心锡尔佩巾墨予诲言铜尔提
谨尔宾荐玉尔奁具素尔藻绚枕尔文竹席尔吴莞
念尔书训思尔退安彼实有室尔勿从室逊尔提提
尔生引逸
　　夫妻封号论　　　　　　　　　朱熹
妇人封号有夫为秦国公而妻为魏国夫人者亦有
封两国者秦桧封两国范伯达笑之曰一妻而为两
国夫人是何义理故蔡京皆改随其夫号如夫封建
安郡则妻亦封建安郡夫人封秦国则妻亦封秦国
夫人侯伯子男皆然如淑人硕人宜人孺人之类亦
京所定各随其夫官带之后人谓淑人硕人非妇人
所宜称看来称硕人亦无妨惟淑人则非所宜尔但
有一节未善有夫方封某郡伯而妻已先封某国夫
人者此则与京所改者相值龃龉不可行盖其封赠
格法如此当初合并格法也与整顿过则无病矣遂
使人得以咎之谓其法自相违戾如此是亦京不子
细乘势粗改后人以其出于京也遂不问是非一切
反之
　　列女传序　　　　　　　　　　辽史
男女居室人之大伦与其得烈女不若得贤女天下
而有烈女之名非幸也诗赞卫共姜春秋褒宋伯姬
盖不得已所以重人伦之变也辽据北方风化视中
土为□终辽之世得贤女二烈女三以见人心之天
理有不与世道存亡者
　　列女传序　　　　　　　　　　宋史
古者天子亲耕教男子力作皇后亲蚕教女子治生
王道之本风俗之原固有在矣男有塾师女有师氏
国有其官家有其训然而诗书所称男女之贤尚可
数也世道既降教典非古男子之志四方犹可隆师
亲友以为善女子生长环堵之中能着美行垂于汗
青岂易得哉故历代所传列女何可弃也考宋旧史
得列女若干人作列女传
　　列女传序　　　　　　　　　　史金
汉成帝时刘向始述三代贤妃淑女及淫泆奢僭兴
亡盛衰之所由汇分类别号列女传因以讽谏范晔
始载之汉史古者女子生十年有女师渐长有麻枲
丝茧之事有祭祀助奠之事既嫁职在中馈而已故
以无非无仪为贤若乃嫠居寡处患难颠沛是皆妇
人之不幸也一遇不幸卓然能自树立有烈丈夫之
风是以君子异之
　　列女传序　　　　　　　　　　元史
古者女子之居室也必有傅姆师保为陈诗书图史
以训之凡左右佩服之仪内外授受之别与所以事
父母舅姑之道盖无一不备也而又有天子之后妃
诸侯之夫人躬行于上以率化之则其居安而有淑
顺之称临变而有贞特之操者夫岂偶然哉后世此
道既废女子而处闺闼之中溺情爱之私耳不聆箴
史之言目不睹防范之具由是动逾礼则而往往自
放于邪僻矣苟于是时而有能以懿节自著者焉非
其生质之美则亦岂易致哉史氏之书所以必录而
勿敢略也元受命百余年女妇之能以行闻于朝者
多矣不能尽书采其尢卓异者具载于篇其间有不
忍夫死感慨自杀以从之者虽或失于过中然较于
苟生受辱与更适而不知愧者有间矣故特着之以
示劝励之义云
　　内训序　　　　　　　明仁孝文皇后
吾幼承父母之教诵诗书之典职谨女事蒙先人积
善余庆夙备掖庭之选事我孝慈高皇后朝夕侍朝
高皇后教诸子妇礼法唯谨吾恭奉仪范日聆教言
祇敬佩服不敢有违肃事今皇帝三十余年一遵先
志以行政教吾思备位中宫愧德弗似歉于率下无
以佐皇上内治之美以忝高皇后之训常观史传求
古贤妇贞女虽称德性之懿亦未有不由于教而成
者古者教必有方男子八岁而入小学女子十年而
听姆教小学之书无传晦庵朱子爰编缉成书为小
学之教者始有所入独女教未有全书世惟取范晔
后汉书曹大家女诫为训恒病其略有所谓女宪女
则皆徒有其名耳近世始有女教之书盛行大要撮
曲礼内则之言与周南召南诗之小序及传记而为
之者仰惟我高皇后教训之言卓越往昔足以垂法
万世吾耳熟而心藏之乃于永乐二年冬用述高皇
后之教以广之为内训二十篇以教宫壸夫人之所
以克圣者莫严于养其德性以修其身故首之以德
性次之以修身修身莫切于谨言行故次之以慎言
谨行推而至于勤励节俭而又次之以警戒人之所
以获久长之庆者莫加于积善所以无过者莫加于
迁善数者皆身之要而所以取法者则必守我高皇
后之教也故继之以崇圣训远而取法于古故次之
以景贤范上而至于事父母事君事舅姑又推而至
于母仪睦亲慈幼逮下而终之以待外戚顾以言词
浅陋不足以发扬深旨而其条目亦粗备矣观者于
此不必泥于言而但取其意其于治内之道或有裨
于万一云永乐三年正月望日序
　　女诫内训序　　　　　　　　　神宗
礼称天子理阳道以听天下之外治后理阴德以听
天下之内治男子正位化成俗美故能不降阶序而
天下咸理朕以冲昧统膺鸿绪仰承圣母谆谆训迪
勉以法祖亲贤励学勤政为务数年以来始克有省
俯焉思所以兴道致理者庶无廑夫慈虑焉顷以中
宫正位宗庙有助圣母恐母仪之教未阐乃取曹大
家女诫一书俾儒臣注解以弘内范盖以此书简要
明肃足为万世女则之规夙经圣慈服膺诵法是以
亟为表章暨仁孝文皇后内训二书俾诸保傅姆朝
夕进讲于宫闱爰以毓成淑德用奠坤维共襄干治
则是书之功莫大焉仍镂其副本颁示中外使庶民
之家得以训诲女子有资阃教其于刑于之化不无
裨益云尔万历八年岁在庚辰春三月御制序
　　古列女传序　　　　　　　　黄嘉育
客有问于黄怀英氏曰刘中垒津津女德王临川迂
其述诸狂女而子又津津中垒也将不临川是乎曰
姬吾语若地美而嘉禾生焉水清而嘉鱼出焉易凶
归妹诗赞王睢昌国刑家内则焉赖客何不临川迂
而迂中垒也曰中垒列传八篇离为十五益以十六
今不问其有无颂向歆撰而皆以为中垒传乎曰向
传八篇曹注离之固向传也益以陈母而下十六传
即不向笔而不失向意亦向传也合而炊与析而炊
而皆可熟也或炊粱或炊稷而皆可也曰汉去三
代近向所校天禄石渠之书宜甚精今取而图之则
未知所图者古佩服欤今佩服欤曰古者笄冠饰首
今则有步摇金爵翠翘搔头古者褕衣揜形今则有
凫翳方空雉头鹤绣便娟追俗冶化从时令向而在
则未知所图者古佩服欤今佩服欤曰硕士畸人贞
臣顺子传之图之将有风也而奚以是戋戋而巾帼
为曰古者后侲出就馆不□色不异味不傲言非时
而乐则太师韫琴而称不习有胎教焉既身阿保
负之士妻食之傅姆之专良慈爱提携之有襁褓教
焉始语而诏之数诏之方名有孩提教焉羁贯成童
而就外傅则成人之道习过半矣故曰父之教子也
倍母而子之化于母也十父则唯是巾帼焉其忽之
也曰吴道子作地狱变相而酷吏仿以锻炼子亦取
其嫮节孟行而风已远矣孽嬖而下不几雅终而侏
儒戏乎曰诗存濮上书纪牝晨不闻□姒独垂而龙
漦之女削不录也且人情有所艳必有所丑并而敶
之掇百金当不掇抟黍矣夫女子幼而公宫教之字
而夫子刑之阳教修阴事理房闼宜而万化起至于
宫闱恣赵朝政由王虽日取中垒而万之而笑其迂
者疑不止一临川也客唯唯适剞劂氏负版告成乃
述客难而弁之简端以为序
　　七诫序　　　　　　　　　　　程涓
夫二仪攸奠正内外之位斯分两族交承假室家之
愿永毕寤寐窈窕之诗发情而止乎礼义式严保姆
之化中冓而修夫帷薄彤管以之飞华缃册于焉腾
茂经之女则淑训多方垂诸世典谅非一操故夫妫
汭兴虞涂山起夏有有莘广隆殷之业太□太姒
衍昌姬之化以至孟母敬姜誓仁于邹鲁叔隗离春
取伯于晋齐少君之从约礼德曜之符隐志闺范女
训之益此其彰明较著者也有汉永初间大家班氏
以扶风世胄家学相传石渠大业国宪踵美博学涵
渊美在三之高谊贞心皎日励从一之孤标从容宫
掖严婕妤妃后之师出入宸旒参朝会因革之政寓
箴规于赋诵成揖让于戚畹积勤任子抗疏从兄邀
恩加金紫之荣惬生入玉门之想可谓妇则母仪绝
今古者矣迨乎耆年思贻厥训会毕鹿车之遣爰
申鸡鸣之诫惆怅綢绎而女诫七篇作焉缀管命辞
出经入史抒思撰录肆事杂物申亹亹之凡例□引
喻以多端吐款款之微言理陈详而顺序以诫命训
义取无违以七断章数符阴偶才惠如曹丰生论难
之不能儒硕如马南郡服习之恐后信婉娈之弦韦
而纨素之龟鉴也黄生开父披艺闲暇每厌艳编登
梓竹素务求典策以班姬号女中之宣文女诫备阃
内之观鉴爰授剞劂用布寰区夫使游女荡嬖回冶
靓为柔贞才妇淑姬施膏沐于训诂宫北毋容赵后
之诘周南蔚有江汉之遗九重圣善之祝轶五而超
三两宫慈仁之化笃近而举远是编也未必无小补
者矣庶几哉上窥作者之美意抑亦不负梓者之用
心乎
　　女孝经序　　　　　　　　　　前人
自石台孝经行而女孝经出其言采典坟经传杂拾
彤管内则之遗其所叙列自开宗明义以至王后夫
人邦君庶人舅姑三才孝治贤明纪德行五刑之属
广之为要道守信扬名谏诤胎教母仪不一而足以
举恶之鉴戒终焉天下国家戚畹闺壸之故犁然当
矣其檃括以就是编则唐朝散郎陈邈妻郑氏属曹
大家意为之黄生开父见而悦焉以其分章取义居
然洙泗面谭伏氏女之传尚书宋宣文之注周官皆
是类也乃授之剞劂氏分章而图之以梓梓成不佞
幸而卒业序之盖有私感焉则以古今之升降者悬
殊而悉唐室之所以不竞也何也至德要道先王所
以顺天下而和万民仲尼之授受曾子者备矣闺门
具礼之篇于女德举大概焉夫非是编之纲领乎哉
男正位外女正位内天地之大义也隆古盛时关睢
麟趾之化由宫闱而达悬故家人宜而刑于者远
若妫汭涂山□姒之盛于今为烈世典备载焉
盖孝顺德也备道大而取数弘天子王公所资先孩
提幼所固有而妇人女子未有能废之者也今经
所叙列者具是矣唐自长孙后理阴教弥自捡束采
古妇女事着女则徐惠妃拟楚词善谏诤宋尚宫拟
女论语皆卓有孝敬着贤淑声迨武氏窥伺之后家
法大溃及开元间诏论孝经同异孔郑二家之学若
聚讼然已卒废孔行郑而闺门之章删而永锢恶在
其利女贞也称先王孝治锡类意哉秦韩虢封国以
来已多惭德马嵬之役以一女子故奄至播迁邦分
崩离析而不能守后戚女谒之祸几与唐相始终闺
门之训何可废不讲耶由斯以谈女德在隆古则升
升则尊经在叔世则降降则畔教闺门之臧否而天
下之治忽系之矣此女孝经之所由作也虽其文辞
多袭旧章轶事未极驯雅然出于娥眉柔婉笄韦者
流视古才人学士之作何多让焉乃其悯朝政悼时
事而慨然致芹曝之献其意念良深远矣当是时也
朝廷嘉纳之行其书于世若津津乎孝治而卒无救
于天宝之乱且也郑氏以其侄女为永王妃思用是
为掖庭弦韦而房陵徙置内莫能助之是编也不几
于赘乎哉然要非经之罪也读其书论其世即妫汭
涂山□姒之隆夫孰有踰越者乎女德而竟此
可以室家可以国天下矣万历庚寅正月望吉
　　书七诫后　　　　　　　　　黄治征
嗟嗟女德之所关大矣与男教并盖天地阴阳判合
兼资理有固然镜之往古兴废存亡天下国家罔不
由兹大要以宣淫怀妒纵逸欲而悖伦常则以之废
而亡守贞逮下怀淑慎而遵彝教则以之兴而存其
化之枢而福之基乎故女训女则女传古人莫不于
是为兢兢然而枢泥基坏防溃纪黩摧败而不可救
药者且相望于世无亦阴柔嬖嫟眇论难谕要在男
教聿修反躬而树仪乎即仪树矣而不克令终者虽
圣哲之门且以不免无亦以至要又在于女子之一
心乎心恒惕励女德其庶几矣余睹轶诗见周之内
德与周之所以王焉太姜太任太姒一德相承三后
克赞故其诗曰天立厥配曰维德之行曰俔天之妹
然亦以周自太王世德日盛作求罔替表正闺门故
其诗曰刑于寡妻至于史之所记端一诚庄则其房
中所传自有心法故其诗曰思齐太任曰思媚周姜
曰太姒嗣徽音噫余于是知秉心要矣刑家急焉苟
知此义则于女训诸书直糟粕之又何有于班氏女
诫区区数章乃寿之梓何为哉虽然人心之善有感
则兴无感则忘男教之修尚资经籍矧兹女诫余谛
观之知其裨于女德者匪浅鲜也女德象坤坤道承
干故推厥生寝地示下弄瓦示勤见庙示祀主卑弱
也揭之为第一其次则有夫妇之义矣妇之事夫犹
夫御妇不先之学妇道曷全故诫其知学而以夫妇
为第二柔顺利贞妇之要也男恐如鼠女恐如虎故
诫其止足恭下而以敬慎为第三德容言功妇之行
也德匪才名言匪辨口容匪美丽功匪工巧故诫其
慎修而以妇行为第四妇一夫也人一天也天不可
二夫不可再故诫其居贞而以专心为第五妇之舅
姑夫之父母是非曲直反唇相稽即尔专心终非淑
德故诫其听顺而以曲从为第六妇之叔妹伯姒之
类自高自骄不谦不顺庭有闲言姑嫜靡乐故诫其
去骄盈守谦顺而以和叔妹为第七分章列目井井
有条意属义联绳绳有序出经入史班班有据故读
卑弱而知女德之大端读夫妇而知典学之为要读
敬顺而知犯刚之速戾读妇行而知立身之有度读
专心而知贞烈之寡过读曲从读和叔妹而知家人
之攸宜是诫也真所谓约而远微而臧其裨于女教
者大而作妇顺者深也故史臣纪之列传而余特表
章为一书楷录其文图画其像俾读其文则由文而
见意观其像则由像而识心且兼其注俾人由注而
得文闺门之暇房帷之中保姆在前妾媵在后目无
异视口无异说心无异思女德其有进乎且也班氏
之贤具载史籍女诫固其躬行心得之余者诚因是
而想见其为人一慕效之则家班氏而户大家其所
不可传者在我此诫亦直糟粕之可矣昔慈闱母吴
夫人幼时受此诫不幸早世淑德犹着闺门是刻也
亦志思云
　　书女孝经后　　　　　　　　　前人
大哉孝之为德也分浑元而立体经义贯于两仪资
品汇以顺名道德苞乎万象盖有生则有伦伦莫巨
于二人有伦则有孝孝实贯乎百行孝之所为大也
然若可望于君子未可望于匹妇讵知妇质阴而配
阳处房帷而相夫子匪僮僮何以助奠匪怡怡何以
承欢暌乖则家人离溺僻则群小愠女子之孝所为
大也顾一本同气男之孝萌自孩提异姓殊族女之
孝犹俟推类夫家云内性非天然苹藻有齐寒焕温
色匪石匪席宜室宜家淑媛寡能愚妇鲜喻女子之
孝所为难也但世有克孝者或母仪于率土或章顺
于阛阓或终誉于夙夜或善则于不朽或动天地而
迓休征或感神明而昭景福无论徽音即言叔季代
粒以乳冒刃全生提瓮不以贵宠骄盈断鼻不以存
亡改易以昌祚裔以延年龄以察神明以孚鱼鸟班
班史册不可枚数不则匮神斩祚败类玷躬此又女
子之孝得失之林也夫道大不可以小视事难不可
以易举法其所以得戒其所以失曷以哉载籍言孝
无虑百端孝经一书实为简要章仅十八义彻重元
盖宣尼之遗言孝子之龟鉴也有唐郑氏有慨于中
谓闺门章缺女孝未详虽道无二致而天地则悬教
本同归而阴阳殊别于是效其章句作女孝经纲举
目张一准先圣立言垂训专属房帷若以班氏为女
中之尼父诸女为女中之曾参首以开宗明义谓一
孝彻于三灵揭大端也次之后妃知关睢之乐窈窕
次之夫人知专直之保宗庙次之邦君知礼法之守
祭祀次之庶人知蚕织之为义利示大概也曰事舅
姑爱敬推自父母妇职也曰三才承干犹之一天妻
道也曰孝治雍睦洽于上下广仁也曰贤明闻见比
于媵妾廓智也曰纪德行则备五而除三而天夫之
义益彰曰五刑则禁□寡欲而逮众之惠益溥曰广
要道曰守信曰广扬名则异接而咸宜居贞而守一
行成而誉着谏诤匡恶也胎教善鞠也母仪式谷也
终之举恶昭大戒也或引经以终义或援古以证说
虽言歉于雅驯而意切于惩劝即大家之口吻谆谆
着明若孔曾之论难循循有序表上皇唐诏颁寰宇
有裨风化世所其珍惜方策之鲁鱼期剞劂之灿烂
楷书图像披阅宛然言同面命人似起原如樊如班
如姜师氏在侧若妹若骊若夏荼毒在旁虽宋高之
御笔马远之绘章何以加兹则见女子之孝图难如
易举大如细孝道得而妇顺明章妇顺明而男教益
显诚补先圣之未逮端闺范于无穷者也如曰不然
请问来哲
　　古今女史序　　　　　　　　赵如源
传以四德高妇行次具妇言则女红其后也古者璇
宫以才人诵箴记事每供应对则女学士其选矣昔
司马光尝谓风化之原本于男女易以阴阳合德为
中和之至讵谓女史可偏废乎譬之天道如歉于飞
霜冷露则四时元气不周地道废弱水柔泉则五行
运化有阙是以孔子订诗而关睢麟趾为王化伊始
毋论葛覃樛木之什即竹竿雄雉在所必载所以风
天下也三代而下女德之可风者不知凡几独太姜
太□太姒聿启成周八百基业嗣而椒阁兰房桑坛
织室奉日月之华者曾不少替至于慈令三迁和丸
画荻绳绳为母世范安可泯然而不与史乘争烈乎
大雀东征捣素自悼即陈思王且为避舍若夫临兰
修竹双鹤楼东孰非机云潘左之俦哉至于徐蕙进
疏之忠也缇萦上书之孝也甄氏题词之节也李妙
缘代罪之义也曹大家女诫之该也长秋宫让表之
逊也彤管熠耀可殚述耶窃怪夫班史氏之略于妇
行也余不慧每于灯萝薜之余课子世杰綢绎百
家渔猎稗官传载辑选古今名媛自皇娥嫘祖以还
下迨春秋战国汉魏六朝暨唐宋以及昭代其间兰
仪玉度宝跗芸编琢玉镂金剪霞裁雪吐凤唾珠辉
煌竹册文章诗赋掷地作金声者共计二十卷命之
女史盖与史乘共昭合德之义俾天下后世晓然知
女学士犹胜须眉丈夫哉其于风化之原未必无少
补云
　　名山藏列女记序　　　　　何乔远
贤淑之女世所不易得也存之可以辅世道贞之与
烈郡国志比比有乃其事虽甚难而迹多相类余又
不胜收焉盖于此有幸不幸矣若夫深山巨野之间
奇节艰贞不登于君子之载至泯泯乎无闻者乌可
谓无人哉则又余所不得而收者也

　闺媛总部艺文六
诗

　　赠酒店胡姬　　　　　　　　唐贺朝
胡姬春酒店弦管夜锵锵红毾铺新月貂裘坐薄霜
玉盘初鲙鲤金鼎正烹羊上客无劳散听歌乐世娘
　　代答闺梦还　　　　　　　　张若虚
关塞年华早楼台别望违试衫着暖气开镜觅春晖
燕入窥罗幕蜂来上画衣情催桃李艳心寄管弦飞
妆洗朝相待风花暝不归梦魂何处入寂寂掩重扉
　　古意　　　　　　　　　　　崔国辅
红荷楚水曲彪炳烁晨震未得两回摘秋风吹却花
时芳不待妾玉佩无处夸悔不盛年时嫁与青楼家
　　怨词二首　　　　　　　　　　前人
妾有罗衣裳秦王在时作为舞春风多秋来不堪着
楼头
一
作前
桃李□池上芙蓉落织锦犹未成蛩声入
罗幕
　　古意二首　　　　　　　　　　前人
玉笼熏绣裳着罢眠洞房不能
音
耐
春风里吹却兰麝
香
种棘遮蘼芜畏人来采杀比至狂夫还看看几花发
　　流水曲　　　　　　　　　　　前人
归来日尚早更欲向芳洲渡口水流急回船不自由
　　王孙游　　　　　　　　　　　前人
自与王孙别频看黄鸟飞应由春草误着处不成归
　　采莲　　　　　　　　　　　　前人
玉溆花争发金塘水乱流相逢畏相失并着采莲舟
　　襄阳曲二首　　　　　　　　　前人
蕙草娇红时光舞碧鸡城中美年少相见白铜鞮
少年襄阳地来往襄阳城城中轻薄子知妾解秦筝
　　子夜冬歌　　　　　　　　　　前人
寂寥抱冬心裁罗文褧褧夜久频挑灯霜寒剪刀冷
　　湖南曲　　　　　　　　　　　前人
湖南送君去湖北送君归湖里鸳鸯鸟双双他自飞
　　卫艳词　　　　　　　　　　　前人
淇上桑叶青青楼含白日此时遥望君车马城中出
　　古意　　　　　　　　　　　　前人
净扫黄金阶飞霜皎
一
作厚
如雪下帘弹箜篌不忍见
秋月
　　白纻辞　　　　　　　　　　　前人
洛阳梨花落
一
作白
如霰河阳桃叶生复齐坐惜（
一作怨又
作恐）
玉
一
作舞
楼春欲尽红绵粉絮裛妆啼
　　孤寝怨　　　　　　　　　　　崔珪
征戍动经年含情拂玳筵花飞织锦处月落捣衣边
灯暗愁孤坐□空怨独眠自君辽海去玉匣闭春弦
　　朗月行　　　　　　　　　　　张渐
朗月照帘幌清夜有余姿洞房怨孤枕挟瑟爱前墀
萱草已数叶梨花复遍枝去岁草始荣与君新相知
今年花未落谁分生别离代情难重论人事好乖移
合比月华满分同月易亏亏月当再圆人别星陨天
吾欲竟此曲意深不可传叹息孤鸾鸟伤心明镜前
　　洛阳女儿行　　　　　　　　　王维
洛阳女儿对门居纔可容颜十五余良人玉勒乘骢
马侍女金盘脍鲤鱼画阁朱楼尽相望红桃绿柳垂
檐向罗帏送上七香车宝扇迎归九华帐狂夫富贵
在青春意气骄奢剧季伦自怜碧玉亲教舞不惜珊
瑚持与人春窗曙灭九微火九微片片飞花璅戏罢
曾无理曲时妆成秖是熏香坐城中相识尽繁华日
夜经过赵李家谁怜越女颜如玉贫贱江头自浣纱
　　晚春归
一
作闺
思
一作
春闺
　前人
新妆可怜色落日卷罗
一
作帘
帷炉
一
作淑
气清珍簟墙
阴上玉墀春虫飞网户暮雀隐花枝向晚多愁思闲
窗桃李时
　　羽林骑闺人　　　　　　　　　前人
秋月临高城城中管弦思离人堂上愁□子□前戏
出门复映月望望青丝骑行人过欲尽狂夫终不至
左右寂无言相看共垂泪
　　古离别　　　　　　　　　　　王缙
下阶欲离别相对映兰丛含辞未及吐泪落兰丛中
高堂静秋日罗衣飘暮风谁能待明月回首见□空
　　杂诗　　　　　　　　　　　　崔颢
可怜青铜镜挂在白玉堂玉堂有美女娇弄明月光
罗袖拂金鹊彩屏点红妆妆罢含情坐春风桃李香
　　代闺人答轻薄少年　　　　　　前人
妾家近隔凤凰池粉壁纱窗杨柳垂本期汉代金吾
婿误嫁长安游侠儿儿家夫婿多轻薄借客探丸重
然诺平明挟弹入新丰日晚挥鞭出长乐青丝白马
冶游园能使行人驻马看自矜陌上繁华盛不念闺
中花鸟阑花间陌上春将晚走马斗鸡犹未返三时
出望无消息一去那知行近远桃李花开覆
一
作压
井
栏朱楼落日卷帘看愁来欲奏相思曲抱得秦筝不
忍弹
　　川上女　　　　　　　　　　　前人
川上女晚妆鲜日落青渚试轻□汀长花满正回船
暮来浪起风转急自言此去横塘近缘江无伴夜独
行独行心绪愁无尽
　　王家少妇
一作
古意
　　　　前人
十五嫁王昌盈盈入
一
作出
画堂自矜
一
作怜
年最少（
一作
正小）
复倚婿为郎舞爱前溪绿歌怜子夜长闲来斗百
草度日不成
一
作能
妆
　　长干曲四首
一作
江南曲
　　前人
君家何处住
一作
定何处
妾住在横塘停船暂借问或恐
一
作可
是同乡
家临九江水来去九江侧同是长干人自小不相识
下
一
作北
渚多风浪莲舟渐觉
一作
欲暂
稀那能不相待独
自逆
一
作送
潮归
三江潮水急五湖风浪涌由来花性轻莫畏莲舟重
　　采莲
一作
放歌行
　　　　　李颀
越溪女越溪莲齐菡双婵娟嬉游向何处采摘且
同船浩唱发容与清波生漪涟时逢岛屿泊几伴鸳
鸯眠襟袖既盈溢韾香亦相传薄暮归去来苎罗生
碧烟
　　江南曲四首　　　　　　　　储光羲
绿江深见底高浪直翻空惯是湖边住舟轻不畏风
逐流牵荇叶缘岸摘芦苗为惜鸳鸯鸟轻轻动画桡
日暮长江里相邀归渡头落花如有意来去逐船流
隔江看树色沿月听歌声不是长干住那从此路行
　　行路难　　　　　　　　　　王昌龄
双丝作绠系银瓶百尺寒泉辘轳上悬丝一绝不可
望似妾倾心在君掌人生意气好迁捐只重狂花不
重贤宴罢调筝奏离鹤回娇转盼泣君前君不见眼
前事岂保须臾心勿异西山日下雨足稀侧有浮云
无所寄但愿莫忘前者言銼骨为尘亦无愧行路难
劝君酒莫辞烦美酒千锺犹可尽心中片愧何可论
一闻汉主思故剑使妾常嗟万古魂
　　青楼曲二首　　　　　　　　　前人
白马金鞍从武皇旌旗十万宿长杨楼头少妇鸣筝
坐遥见飞尘入建章
驰道杨花满御沟红妆缦绾上青楼金章紫绶千余
骑夫婿朝回初拜侯
　　青楼怨　　　　　　　　　　　前人
香帷风动花入楼高调鸣筝缓夜愁肠断关山不解
说依依残月下帘钩
　　浣纱女　　　　　　　　　　　前人
钱塘江畔是谁家江上女儿全胜花吴王在时不敢
出今日公然来浣纱
　　闺怨　　　　　　　　　　　　前人
闺中少妇不知愁春日凝妆上翠楼忽见陌头杨柳
色悔教夫婿□封侯
　　越女
乐府诗集
作采莲曲
　　前人
越女作桂舟还将桂为楫湖上水渺漫清江不
一
作初

可涉摘取芙蓉花莫摘芙蓉叶将归问夫婿颜色何
如妾
　　春词二首　　　　　　　　　　常建
菀菀黄柳丝蒙蒙杂花垂日高红妆卧倚树春光迟
宁知傍淇水騕裊黄金羁
翳翳陌上桑南枝交北堂美人金梯出素手自提筐
非但畏蚕饥盈盈娇路傍
　　古兴　　　　　　　　　　　　前人
辘轳井上双梧桐飞鸟衔花日将没深闺女儿莫愁
年玉指泠泠怨金碧石榴裙裾蛱蝶飞见人不语颦
蛾眉青丝素丝红绿丝织成锦衾当为谁
　　春怨　　　　　　　　　　　　崔
夜静梦初惊纱早雾明晓妆脂粉薄春服绮罗轻
妾有今朝恨君无旧日情愁来理弦管皆是断肠声
　　古歌二首　　　　　　　　　薛维翰
美人怨何深含情倚金阁不嚬复不语红泪双双落
美人闭红烛独坐裁新锦频放剪刀声夜寒知未寝
　　春女怨　　　　　　　　　　　前人
白玉堂前一树梅今朝忽见数花开儿家门户寻常
闭春色因何入得来
　　怨歌　　　　　　　　　　　　前人
百尺珠楼临狭邪新妆能唱美人车皆言贱妾红颜
好要自狂夫不忆家
　　茱萸女　　　　　　　　　　　万楚
山阴柳家女九日采茱萸复得东邻伴双为陌上姝
插花向高髻结子置长裾忤姓恒迟缓非关诧丈夫
平明折林树日入返城隅侠客邀罗袖行人挑短书
蛾眉自有主年少莫踟蹰
　　闺情　　　　　　　　　　　　王諲
日暮裁缝歇深嫌气力微纔能收箧笥懒起下帘帷
怨坐空然烛愁眠不解衣昨来频梦见夫婿莫应知
　　赋得　　　　　　　　　　　刘长卿
莺啼燕语报新年马走龙飞路几千家住层城临汉
苑心随明月到胡天机中锦字论长恨楼上花枝笑
独眠为问元戎窦车骑何时返□勒燕然
　　春游吟　　　　　　　　　　　李华
初春遍芳甸千里蔼盈瞩美人摘新英步步玩春绿
所思杳何处宛在吴江曲可怜不得共芳菲日暮归
来泪满衣
　　古意　　　　　　　　　　　　崔曙
绿□总成竹红花亦成子能当此时好独自幽闺里
夜夜苦更长愁来不
一
作剧
如死
　　子夜春歌　　　　　　　　　　王翰
春气满林香春游不可忘落花吹欲尽垂柳折还长
桑女淮南曲金鞍塞北装行行小垂手日暮渭川阳
　　春女歌　　　　　　　　　　　前人
紫台穹跨连绿波红轩铪匝垂纤罗中有一人金作
面隔幌玲珑遥可见忽闻黄鸟鸣且悲镜边含笑着
春衣罗袖婵娟似无力行拾落花比容色落花一度
无再春人生作乐须及辰君不见楚王台上红颜子
今日皆成狐兔尘
　　古别离　　　　　　　　　　孟云卿
朝日上高台离人怨秋草但见万里天不见万里道
君行本迢远苦乐良难保宿昔梦同衾忧心常倾倒
含酸欲谁诉展转伤怀抱结发年已迟征行去何早
寒暄有时谢憔悴难再好人皆筭年寿死者何曾老
少壮无见期水深风浩浩
　　今别难　　　　　　　　　　　前人
结发生别离相思复相保如何日已久五变中庭草
渺渺大海途悠悠吴江岛但恐不出门出门无远道
远道行既难家贫衣复单严风吹积雪晨起鼻何酸
人生各有志岂不怀所安分明天上日生死愿同欢
　　行路难
五首
录二
　　　贺兰进明
君不见门前柳荣曜几时萧索久君不见陌上花狂
风吹去落谁家邻家思妇见之叹蓬首不梳心历乱
盛年夫婿长别离岁暮相逢色雕换
君不见芳树枝春花落尽蜂不窥君不见梁上泥秋
风始高燕不栖荡子从军事征战蛾眉婵娟守空闺
独宿自然堪下泪况复时闻乌夜啼
　　寒夜　　　　　　　　　　　孟浩然
闺夕绮窗闭佳人罢缝衣理琴开宝匣就枕卧重帏
夜久灯花落熏笼香气微锦衾重自暖遮莫晓霜飞
　　赋得盈盈楼上女　　　　　　　前人
夫婿久离别青楼空望归妆成卷帘坐愁思懒缝衣
燕子家家入杨花处处飞空□难独守谁为报金微
　　春意　　　　　　　　　　　　前人
佳人能画眉妆罢出帘帷照水空自爱折花将遗谁
春情多艳逸春意倍相思愁心极杨柳一种乱如丝
　　闺情　　　　　　　　　　　　前人
一别隔炎凉君衣忘短长裁缝无处等以意忖情量
畏瘦疑伤窄防寒更厚装半啼封裹了知欲寄谁将
　　春情　　　　　　　　　　　　前人
青楼晓日珠帘映红粉春妆宝镜催已厌交欢怜枕
席相将游戏绕池台坐时衣带萦纤草行即裙裾扫
落梅更道明朝不当作相期共斗管弦来
　　相逢行　　　　　　　　　　　李白
朝骑五花马谒帝出银台秀色谁家子云车珠箔开
金鞭遥指点玉勒近迟回夹毂相借问疑从天上来
怜肠愁欲断斜日又相催下车何轻盈飘飘似落梅
娇羞初解佩语笑共衔杯衔杯映歌扇似月云中见
相见不得亲不如不相见相见情已深未语可知心
胡为守空闺孤眠愁锦衾锦衾与罗帏缠绵会有时
春风正淡荡暮雨来何迟愿因三青鸟更报长相思
光景不待人须臾发成丝当年失行乐老去徒伤悲
持此道密意毋令旷佳期
　　春思　　　　　　　　　　　　前人
燕草如碧丝秦桑低绿枝当君怀归日是妾断肠时
春风不相识何事入罗帏
　　子夜四时歌　　　　　　　　　前人
长安一片月万户捣衣声秋风吹不尽总是玉关情
何日平胡虏良人罢远征
　　古风　　　　　　　　　　　　前人
绿萝纷葳蕤缭绕松柏枝草木有所托岁寒尚不移
奈何天桃色坐叹葑菲诗玉颜艳红彩云发非素丝
君子恩已毕贱妾将何为
　　拟古四首　　　　　　　　　　前人
青天何历历明星白如石黄姑与织女相去不盈尺
银河无鹊桥非时将安适闺人理纨素游子悲行役
瓶冰知冬寒霜露欺远客客似秋叶飞飘飖不言归
别后罗带长愁宽去时衣乘月托宵梦因之寄金微
高楼入青天下有白玉堂明月看欲堕当悬清光
遥夜一美人罗衣沾秋霜含情弄柔瑟弹作陌上桑
弦声何激烈风卷繞飞梁行人皆踯躅栖鸟去回翔
但写妾意苦莫辞此曲伤愿逢同心者飞作两鸳鸯
涉江弄秋水爱此荷花鲜攀荷弄其珠荡漾不成圆
佳期彩云重欲赠隔远天相思无由见怅望凉风前
去去复去去辞君还忆君汉水既殊流楚山亦此分
人生难称意岂得长为群越燕喜海日燕鸿思朔云
别久容华晚琅玕不能饭日落知天昏梦长觉道远
望夫登高山化石竟不返
　　寄远四首　　　　　　　　　　前人
忆昨东园桃李红碧枝与君此时初别离金瓶落井
无消息令人行叹复坐思坐思行叹成楚越春风玉
颜畏销歇碧纷纷下落花青楼寂寂空明月两不
见但相思空留锦字表心素至今缄愁不忍窥
远忆巫山阳花明渌江暖踌蹰未得往泪向南云满
春风复无情吹我梦魂断不见眼中人天长音信短
阳台隔楚水春草生黄河相思无日夜浩荡若流波
流波回海去定繞珠江滨遥将一点泪远寄如花人
妾在舂陵东君居汉江岛一旦望春光往来成白道
一为云雨别此地生秋草秋草秋蛾飞相思愁落晖
何由一相见灭烛解罗衣
　　闺情　　　　　　　　　　　　前人
流水去绝国浮云辞故关水或恋前浦云犹归旧山
怀君流沙去弃妾渔阳间玉筋日夜流双双落朱颜
黄鸟坐相悲绿杨谁更攀织锦心草草挑灯泪斑斑
窥镜不自识况乃狂夫还
　　学古思边　　　　　　　　　　前人
衔悲上陇首肠断不见君流水若有情幽哀从此分
苍茫愁边色惆怅落日曛山外接远天夭际复有云
白雁从中来飞鸣苦难闻足系一书札寄言难离群
离群心断绝十见花成雪胡地无春晖征人行不归
相思杳如梦珠泪湿罗衣
　　自代内赠　　　　　　　　　　前人
宝刀截流水无有断绝时妾意逐君行缠绵亦如之
别来门前草春尽秋转碧扫尽更还生萋萋满行迹
鸣凤始相得雄惊雌各飞游云落何在一往不见归
估客发东海知君在秋浦梁苑空锦衾阳台梦行雨
妾家三作相失势去西秦犹存旧歌管凄清闻四邻
曲度入紫云啼无眼中人女弟争笑弄悲羞泪盈巾
妾似井底桃开花向谁笑君如天上月不肯一回照
窥镜不自识别多憔悴深安得秦吉了为人道寸心
　　乌夜啼　　　　　　　　　　　前人
黄云城边乌欲栖归飞哑哑枝上啼机中织锦秦川
女碧纱如烟隔窗语停梭怅然忆远人独宿空房泪
如雨
　　捣衣篇　　　　　　　　　　　前人
闺里佳人年十余嚬蛾对影恨离居忽逢江上春归
燕衔得云中尺素书玉手开缄长叹息狂夫犹戍交
河北万里交河水北流愿为双鸟泛中洲君边云拥
青丝骑妾处苔生红粉楼楼上春风日将歇谁能览
镜看愁发晓吹篔管随落花夜捣戎衣向明月明月
高高刻漏长真珠帘箔掩兰堂横垂宝幄同心结半
拂琼筵苏合香琼筵宝幄连枝锦灯烛荧荧照孤寝
有便凭将金剪刀为君留下相思枕摘尽庭兰不见
君红巾拭泪坐氤氲明年若更征边塞愿作阳台一
段云
　　思边　　　　　　　　　　　　前人
去岁何时君别妾南园绿草飞蝴蝶今岁何时妾忆
君西山白雪暗秦云玉关去此三千里欲寄音书那
得闻
　　怨情　　　　　　　　　　　　前人
新人如花虽可宠故人如玉由来重花性飘扬不自
持玉心皎洁终不移故人昔新今尚故还见新人有
故时请看陈后黄金屋寂寂珠帘生网丝
　　庐江主人妇　　　　　　　　　前人
孔雀东飞何处栖庐江小吏仲卿妻为客裁缝君自
见城乌独宿夜空啼
　　平虏将军妻　　　　　　　　　前人
平虏将军妇入门二十年君心自有悦妾宠岂能专
出解□前帐行吟道上篇古人不唾井莫忘昔缠绵
　　长相思三首　　　　　　　　　前人
长相思在长安络纬秋啼金井栏微霜凄凄夜色寒
孤灯不明思欲绝卷帷望月空长叹美人如花隔云
端上有青冥之长天下有绿水之波澜天长路远魂
飞苦梦行不到关山难长相思摧心肝
日色已尽花含烟月明欲素愁不眠赵瑟初停凤凰
柱蜀琴欲奏鸳鸯弦此曲有意无人传愿随春风寄
燕然忆君迢迢隔青天昔时横波目今为流泪泉不
信妾肠断归来看取明镜前
美人在时花满堂美人去后余空□□中绣被卷不
寝至今三载闻余香香亦竟不灭人亦竟不来相思
黄叶落白露湿青苔
　　杨叛儿　　　　　　　　　　　前人
君歌杨叛儿妾劝新丰酒何许最关人乌啼白门柳
乌啼隐杨花君醉留妾家博山炉中沈香火双烟一
气凌紫霞
　　妾薄命　　　　　　　　　　　前人
汉帝重阿娇贮之黄金屋咳唾落九天随风生珠玉
宠极爱还歇□深情却□长门一步地不肯暂回车
雨落不上天水覆难再收君情与妾意各自东西流
昔日芙蓉花今成断肠草以色事他人能得几时好
　　大堤曲　　　　　　　　　　　前人
汉水横襄阳花开大堤暖佳期大堤下泪向南云满
春风复无情吹我梦魂散不见眼中人天长音信断
　　白头吟　　　　　　　　　　　前人
锦水东北流波荡双鸳鸯雄巢汉宫树雌弄秦草芳
宁同万死碎绮翼不分云间两分张此时阿娇正娇
□独坐长门愁日暮但愿君恩顾妾深岂惜黄金买
词赋相如作赋得黄金丈夫好新多异心一朝将聘
茂陵女文君因赠白头吟东流不作西归水落花辞
条羞故林兔丝本无情随风任颠倒谁使女萝枝而
来强萦抱两草犹一心人心不如草莫卷龙须席从
他生网丝且留琥珀枕或有梦来时覆水再收岂满
杯弃妾已去难重回古来得意不相负祗今唯见青
陵台
　　秋思　　　　　　　　　　　　前人
阏氏黄叶落妾望自登台月出碧云断单于秋色来
胡兵沙塞合汉使玉关回征客无归日空悲蕙草摧
　　玉阶怨　　　　　　　　　　　前人
玉阶生白露夜久侵罗袜却下水晶帘玲珑望秋月
　　陌上赠美人　　　　　　　　　前人
骏马骄行踏落花垂鞭直拂五云车美人一笑褰珠
箔遥指红楼是妾家
　　代寄情楚词体　　　　　　　　前人
君不来兮徒蓄怨积思而孤吟云阳一去已远隔巫
山绿水之沉沉留余香兮染绣被夜欲寝兮愁人心
朝驰余马于青楼恍乘空而夷犹浮云深兮不得语
却惆怅而怀忧使青鸟兮衔书恨独宿兮伤离居何
无情而两绝梦虽往而交疏横流涕而长嗟折芳洲
之瑶华送飞鸟以极目怨夕阳之西斜愿为连根同
死之秋草不作飞空之落花
　　长干行二首　　　　　　　　　前人
忆妾深闺里烟尘不曾识嫁与长干人沙头候风色
五月南风兴思君下巴陵八月西风起想君发扬子
去来悲如何见少离别多湘潭几日到妾梦越风波
昨夜狂风度吹折江头树渺渺暗无边行人在何处
好乘浮云骢佳期兰渚东鸳鸯绿蒲上翡翠锦屏中
自怜十五余颜色桃花红那作商人妇愁水复愁风
此首山谷
辨为李益作

妾发初覆额折花门前剧郎骑竹马来繞□弄青梅
同居长干里两小无嫌猜十四为君妇羞颜未尝开
低头向暗壁千唤不一回十五始展眉愿同尘与灰
常存抱柱信岂上望夫台十六君远行瞿塘滟滪堆
五月不可触猿声天上哀门前迟行迹一一生绿苔
苔深不能扫落叶秋风早八月蝴蝶黄双飞西园草
感此伤妾心坐愁红颜老早晚发三巴预将书报家
相迎不道远直至长风沙
　　渌水曲　　　　　　　　　　　前人
渌水明秋日南湖采白苹荷花娇欲语愁杀荡舟人
　　秋浦歌二首　　　　　　　　　前人
绿水净素月月明白鹭飞郎听采菱女一道夜歌归
炉火照天地红星乱紫烟赧郎明月夜歌曲动寒川
　　越女词四首　　　　　　　　　前人
吴儿多白□好为荡舟剧卖眼掷春心折花调行客
耶溪采莲女见客掉歌回笑入荷花去佯羞不出来
东阳素足女会稽素舸郎相看月未堕白地断肝肠
镜湖水如月耶溪女如雪新妆荡新波光景两奇绝
　　巴女词　　　　　　　　　　　前人
巴水急如箭巴船去若飞十月三千里郎行几岁归
　　怨情　　　　　　　　　　　　前人
美人卷珠帘深坐嚬蛾眉但见泪痕湿不知心恨谁
　　代赠远　　　　　　　　　　　前人
妾本洛阳人狂夫幽燕客渴饮易水波由来多感激
胡马西北驰香鬃摇绿丝鸣鞭从此去逐虏荡边陲
昔去有好言不言久离别燕支多美女走马轻风雪
见此不记人恩情云雨绝啼流玉筋尽坐恨金闺切
织锦作短书肠断回文结相思欲有寄恐君不见察
焚之扬其灰手迹自此灭
　　春怨　　　　　　　　　　　　前人
白马金羁辽海东罗帏绣被卧春风落月低轩窥烛
尽飞花入户笑□空
　　独不见　　　　　　　　　　　前人
白马谁家子黄龙边塞儿天山三丈雪岂是远行时
春蕙忽秋草莎鸡鸣西
一
作曲
池风摧寒□
一
作梭
响月
入霜闺悲忆与君别年种桃齐蛾眉桃今百余尺花
落成枯枝终然独不见流泪空自知
　　白纻辞三首　　　　　　　　　前人
扬清歌
一
作音
发皓齿北方佳人东邻子且
一
作旦
吟白
纻停绿水长袖拂面为君起寒云夜卷霜海空胡风
吹天飘塞鸿玉颜满堂乐未终馆娃月落歌吹蒙（
一作
中）

月寒天清夜沉沉美人一笑千黄金垂罗舞縠扬哀
音郢中白雪且莫吟子夜吴歌动君心动君心冀君
赏愿作天池双鸳鸯一朝飞去青云上
吴刀剪彩
一
作绮
缝舞衣明妆丽服夺春晖扬眉转袖
若飞雪倾城独立世所稀激楚结风醉忘归高堂月
落烛已微玉钗挂缨君莫迟
　　采莲曲　　　　　　　　　　　前人
若耶溪傍采莲女笑隔荷花共人语日照新妆水底
明风飘香袖空中举岸上谁家游冶郎三三五五□
垂杨紫骝嘶入落花去见此踟蹰空断肠
　　古意　　　　　　　　　　　　前人
君为女萝草妾作兔丝花轻条不自引为逐春风斜
百丈托远松缠绵成一家谁言会面
一
作合
易各在青
山□女萝发馨香免丝断人肠枝枝相纠结叶叶竞
飘扬生子不知根因谁共芬芳中巢双翡翠上宿紫
鸳鸯若识二草心海潮亦可量
　　对酒　　　　　　　　　　　　前人
蒲萄酒金叵罗吴姬十五细马驮青黛画眉红锦靴
道字不正娇唱歌玳瑁筵中怀里醉芙蓉帐底奈君
何
　　湖边采莲妇　　　　　　　　　前人
小姑织白纻未解将人语大嫂采芙蓉溪湖千万重
长兄行不在莫使外人逢愿学秋胡妇贞心比古松
　　代美人愁镜　　　　　　　　　前人
美人赠此盘龙之宝镜烛我金缕之罗衣时将红袖
拂明月为惜普照之余晖影中金鹊飞不灭台下青
鸾思独绝□砧一别若箭弦去有日来无年狂风吹
却妾心断玉筋并堕菱花前
　　杂体　　　　　　　　　　　韦应物
春罗双鸳鸯出自寒夜女心精烟雾色指历千万绪
长安贵豪家
一
作室
妖艳不可数裁此百日功唯将一
朝舞舞罢复裁新岂思劳者苦
　　青青何畔草　　　　　　　　　前人
黄鸟何关关幽兰亦靡靡此时深闺妇日照纱窗里
娟娟双青蛾微微启玉齿自惜桃李年误身游侠子
无事久别离不知今生死
　　西北有高楼　　　　　　　　　前人
绮楼何氛氲朝日正杲杲四壁含清风丹霞射其牖
玉颜正哀啭绝耳非世有但感离恨情不知谁家妇
孤云忽无色边马为回首曲绝碧天高余声散秋草
徘徊帷中意独夜不堪守思逐朔风翔一去千里道
　　凛凛岁云暮　　　　　　　　　前人
春至林木变洞房夕含清单居谁能裁好鸟对我鸣
良人久燕赵新爱移平生别时双鸳绮留此千恨情
碧草生旧迹绿琴歇芳声思将魂梦欢反侧寐不成
揽衣迷所次起望空前庭孤影中自恻不知双涕零
　　明月何皎皎　　　　　　　　　前人
白日淇上没空闺生远愁寸心不可限淇水长悠悠
芳树自妍芳春禽自相求徘徊东西厢孤妾谁与俦
年华逐丝泪一落俱不收
　　横塘行　　　　　　　　　　　前人
妾家住横塘夫婿□家郎玉盘的皪双白鱼湘簟玲
珑透象□象□可寝鱼可食不知郎意何南北岸上
种莲岂得生池中种槿岂得成丈夫一去花落树妾
独夜长心未平
　　代闺人　　　　　　　　　　　沈宇
杨柳青青鸟乱吟春风
一
作花
香霭洞房深百花帘下
朝窥镜明月窗前夜理琴
　　观王美人海图障子　　　　　　梁锽
宋玉东家女常怀物外多自从图渤海谁为觅湘娥
白鹭栖脂粉赪鲂跃绮罗仍怜转娇眼别恨一横波
　　代征人妻喜夫还　　　　　　　前人
征夫走马发渔阳少妇含娇开洞房千日废台还挂
镜数年尘面再新妆春风喜出今朝户明月虚眠昨
夜□莫道幽闺书信隔还衣总是旧时香
　　乌江女　　　　　　　　　　程弥纶
越艳谁家女朝游江岸傍青春犹未嫁红粉旧来娼
锦袖盛朱橘银钩摘紫房见人羞不语回艇入溪藏
　　采莲曲　　　　　　　　　　李康成
采莲去月没春江曙翠钿
一
作钗
红袖水中央青荷莲
子杂衣香云起风生归路长归路长那得久各回船
两摇手
　　江上曲　　　　　　　　　　李嘉佑
江心淡淡芙蓉花江口蛾眉独浣纱可怜应是阳台
女坐对鹭鸶娇不语掩面羞看北地人回身忽作空
山雨苍梧秋色不堪论千载依依帝子魂君看峰上
斑斑竹尽是湘妃泣泪痕
　　杂兴　　　　　　　　　　　　前人
花间昔日黄鹂啭妾向青楼已生怨花落黄鹂不复
来妾老君心亦应变君心比妾心妾意旧来深一别
十年无尺素归时莫赠路傍金
　　寓言　　　　　　　　　　　　贾至
凛凛秋闺夕绮罗早知寒玉砧调鸣杵始捣机中纨
忆昨别离日桐花覆井栏今来思君时白露盈□漙
闻有关河信欲寄双玉盘玉以委贞心盘以荐嘉餐
嗟君在万里使妾衣带宽
　　贫妇词　　　　　　　　　　　元结
谁知苦贫夫家有愁怨妻请君听其词能不为酸凄
所怜抱中儿不如山下麑空念庭前地化为人吏蹊

　闺媛总部艺文五
诗

　　日出东南隅行　　　　　　　陈后主
重轮上瑞晖西北照南威南威年二八开牖敞重闱
当垆送客去上苑逐春归鬓下珠胜月前云带衣
红裙结未解绿绮自难徽
　　三妇艳词四首　　　　　　　　同前
大妇西北楼中妇南陌头小妇初籹点回眉对月钩
可怜还自觉人看反更羞
大妇上高楼中妇荡莲舟小妇独无事拨帐掩娇羞
丈夫应自解更深难道留
大妇正当垆中妇裁罗襦小妇独无事淇上待吴姝
鸟归花复落欲去却踟蹰
大妇年十五中妇当春户小妇正横陈含娇情未吐
所愁晓漏促不恨灯销炷
　　乌栖曲　　　　　　　　　　　同前
陌头新花历乱生叶里啼鸟送春情长安游侠无数
伴白马骊珂路中满金鞍向暝欲相连玉面俱要来
帐前含态眼语悬相解翠带罗裙入为解合欢襦熏
百和香□中被织两鸳鸯乌啼汉没天应曙只持怀
抱送郎去
古诗纪
分作三首

　　东飞伯劳歌　　　　　　　　　同前
池侧鸳鸯春日莺绿珠绛树相逢迎谁家佳丽过淇
上翠钗绮袖波中漾雕轩绣户花恒发珠帘玉砌移
明月年时二七犹未笄转顾流盼鬟鬓低风飞蕊落
将何故可惜可怜空掷度
　　舞媚娘三首　　　　　　　　　同前
楼上多娇艳当并三五争弄游春陌相邀开绣户
转态结红裙含娇拾翠羽留宾乍拂弦托意时移柱
淇水变新台春垆当夏开玉面含羞出金鞍排夜来
春日好风光寻观向市傍转身移佩响牵袖起衣香
　　有所思三首　　　　　　　　　同前
荡子好兰期留人独自思落花同泪脸初月似愁眉
阶前看草蔓中对网丝不言千里别复是三春时
杳杳与人期遥遥有所思山川千里间风月两边时
相对春那剧相望景偏迟当由分别久梦来还自疑
佳人在北燕相望渭桥边团团落日树耿耿曙河天
愁多明月下泪尽雁行前别心不可寄惟余琴上弦
　　自君之出矣
六首
选三
　　　同前
自君之出矣不分道无情思君若寒草零落故心生
自君之出矣尘网暗罗帏思君如落日无有暂还时
自君之出矣绿草遍阶生思君如夜烛垂泪着鸡鸣
　　长相思二首　　　　　　　　　同前
长相思久相忆关山征戍何时极望风云绝音息上
林书不归回文徒自织羞将别后面还似初相识
长相思怨成悲蝶萦草树连丝庭花飘散飞入帷帷
中看只影对镜敛双眉两地同见月两别共春时
　　秋闺怨　　　　　　　　　　　阴铿
独眠虽已惯秋来只自愁火笼恒暖脚行障镇□头
眉含黛俱敛啼将粉共流谁能无别恨唯守一空楼
　　南征闺怨　　　　　　　　　　前人
江水旧言深征客理难寻独愁无处道长悲不自禁
逢人憎解佩从来懒听音唯当有夜鹊南飞似妾心
　　长相思二首　　　　　　　　　徐陵
长相思望归难传闻奉诏戍□兰龙城远雁门寒愁
来瘦转剧衣带自然宽念君今不见谁为抱腰看
长相思好春节梦里恒啼悲不泄帐中起前髻柳
絮飞还聚游丝断复结欲见洛阳花如君陇头雪
　　折杨柳　　　　　　　　　　　前人
袅袅河堤树依依魏主营江陵有旧曲洛下作新声
妾对长杨苑君登高柳城春还应共见荡子太无情
　　乌栖曲　　　　　　　　　　　前人
卓女红籹期此夜胡姬沽酒谁论价风流荀令好儿
郎偏能傅粉复熏香绣帐罗帷隐灯烛一夜千年犹
不足唯憎无赖汝南鸡天河未落犹争啼
　　和王舍人送客未还闺中有望　　前人
倡人歌吹罢对镜览红颜拭粉留花称除钗作小鬟
绮灯停不灭高扉掩未关良人在何处光唯见月还
　　长相思　　　　　　　　　　　陆琼
长相思久离别一罢鸳文绮荐绝鸿已去柳堪结室
冷镜疑冰庭幽花似雪容貌朝朝改书字看看灭
　　有所思　　　　　　　　　　张正见
深闺久离别积怨转生愁徒思裂帛雁空上望归楼
看花忆塞草对月想边秋相思日日度泪脸年年流
　　山家闺怨　　　　　　　　　　前人
王孙春好游云鬓不胜愁离鸿暂罢曲别路已经秋
山中桂花晚勿为俗人留
　　赋得佳期竟不归　　　　　　　前人
良人万里向河源倡妇三秋思柳园路远寄诗空织
锦宵长梦返欲惊魂飞蛾屡绕帷前烛衰草还侵阶
上玉衔啼拂镜不成妆促住繁弦还乱曲时分年移
竟不归偏憎寒急夜缝衣流萤映月明空帐□叶从
风入断机自对孤鸾向影绝终无一雁带书回
　　艳歌行　　　　　　　　　　　前人
城隅上朝日斜晖照杏梁并掩茱萸帐争移翡翠□
萦环聊向牖拂镜且调妆裁金作小靥散麝起微黄
二八秦楼妇三十侍中郎执戟超丹地丰貂入建章
未安文史阁独结少年场弯弧贯叶影学剑动星芒
翠盖飞城曲金鞍横道傍调鹰向新市弹雀往睢阳
行行稍有极暮暮归兰房前瞻富罗绮左顾足鸳鸯
莲舒千叶气灯吐百枝光满酌胡姬酒多烧荀令香
不学幽闺妾生离怨采桑
　　三妇艳　　　　　　　　　　　前人
大妇织残丝中妇□蛾眉小妇独无事歌罢咏新诗
上客何须起为待绝缨诗
　　怨诗二首　　　　　　　　　　江总
采桑归路河流深忆昔相期柏树林柰许新缣伤妾
意无由故剑动君心
新梅嫩柳未障羞情去恩移那可留团扇箧中言不
分纤腰掌上讵胜愁
　　乌栖曲　　　　　　　　　　　前人
桃花春水木兰桡金羁翠盖聚河桥陇西上计应行
去城南美人啼着曙
　　杂曲三首　　　　　　　　　　前人
行行春径蘼芜绿织素那复解琴心乍怯南阶悲绿
草谁堪东陌怨黄金红颜素月俱三五夫婿何在今
追虏关山陇月春雪冰谁见人啼花照户
殿内一处起金房并胜余人白玉堂珊瑚挂镜临网
户芙蓉作帐照雕梁房栊宛转垂翠幕佳丽逶迤隐
珠箔风前花管扬难留舞处花钿低不落阳台通梦
太非真洛浦凌波复不新曲中唯闻张女调定有同
姓可怜人但愿私情赐斜领不愿傍人相比并妾门
逢春自可荣君面未秋何意冷
泰山言应可转移新宠不信更参差合欢锦带鸳鸯
鸟同心绮袖连理枝皎皎新秋明月开早露飞萤暗
里来鲸灯落花殊未尽虬水银箭莫相催非是神女
期河汉别有仙姬入吹台未眠解着同心结欲醉那
堪连理杯后宫不惬茱萸芳夜夜争开苏合房宝钗
翠鬓还相似朱唇玉面非一行新人未语言如涩新
宠无前判不臧愿奉更衣兰麝气恐君马到自惊香
　　长相思二首　　　　　　　　　前人
长相思久离别征夫去远芳音灭湘水深陇头咽红
罗斗帐里绿绮清弦绝逶迤百尺楼愁思三秋结
长相思久别离春风送燕入檐窥暗开脂粉弄花枝
红楼千愁色玉筋两行垂心心不相照望望何由知
　　赋得空闺怨　　　　　　　　　前人
荡妻怨独守卢姬伤独居瑟上调弦落机中织素余
自羞泪无燥翻觉梦成虚复嗟长信阁寂寂往来□
　　闺怨篇　　　　　　　　　　　前人
寂寂青楼大道边纷纷白雪绮前池上鸳鸯不独
宿帐中苏合还空然屏风有意障明月灯火无情照
独眠辽西水冻春应少蓟北鸿来路几千愿君关山
及早度念妾桃李片时妍
　　姬人怨　　　　　　　　　　　前人
天寒海水惯相知空□明月不相宜庭中芳桂憔悴
叶井上□桐零落枝寒灯作花羞夜短霜雁多情恒
结伴非为陇水望秦川直置思君肠自断
　　姬人怨服散篇　　　　　　　　前人
薄命夫婿好神仙逆愁高飞向紫烟金丹欲成犹百
炼玉酒新熟几千年妾家邯郸好轻薄特忿仙童一
丸药自悲行处绿苔生何悟啼多红粉落莫轻小妇
狎春风罗袜也得步河宫云车欲驾应相待羽衣未
去幸须同不学箫史还楼上会逐姮娥戏月中
　　东飞伯劳歌　　　　　　　　　前人
南飞乌鹊北飞鸿弄玉兰香时会同谁家可怜出
牖春心百媚胜杨柳银□金屋挂流苏宝镜玉钗横
珊瑚年时二八新红脸宜笑宜歌羞更敛风花一去
杳不归祇为无双惜舞衣
　　宛转歌　　　　　　　　　　　前人
七夕天河白露明八月涛水秋风惊楼中恒闻哀响
曲塘上复有辛苦行不解何意悲秋气直置无秋悲
自生不怨前□促织鸣偏愁别路捣衣声别燕差池
自有返离蝉寂寞讵含情云聚怀清四望台月冷相
思九重观欲题芍药诗不成来采芙蓉花已散金樽
送曲韩娥起玉柱调弦楚妃叹翠眉结恨不复开宝
鬓迎秋度前乱湘妃拭泪洒贞筠策药浣衣何处人
步步香飞金薄履盈盈扇掩珊瑚唇已言采桑期陌
上复能解佩就江滨竞入华堂要花枕争开羽帐奉
华茵不惜独眠前下钓欲许便作后来薪后来暝暝
同玉□可怜颜色无比方谁能巧笑特窥井乍取新
声学绕梁宿处留娇堕黄珥镜前含笑弄明珰卷葹
摘心心不尽茱萸摘叶叶更芳已闻能歌洞箫赋讵
是故爱邯郸倡
　　紫骝马　　　　　　　　　　　前人
春草正萋萋荡妇出空闺识是东方骑犹带北风嘶
扬鞭向柳市细蹀上金堤愿君怜织素残妆尚有啼
　　病妇行　　　　　　　　　　　前人
窈窕怀贞室风流挟琴妇唯将角枕卧自影啼妆久
羞开翡翠帷懒对蒲萄酒深悲在缣素托意思箕帚
夫婿府中趋谁能大垂手
　　有所思　　　　　　　　　　顾野王
贱妾有所思良人久征戍笳鸣塞城表花开落芳树
白登澄月色黄龙起烟雾还闻雉子斑非复长征赋
　　艳歌行三首　　　　　　　　　前人
夕台行雨度朝梁照日辉东城采桑返南市数钱归
长歌挑碧玉罗尘笑洛妃欲知欢未尽栖乌已夜飞
齐倡赵女尽妖妍珠帘玉砌并神仙莫笑人来最落
后能使君恩得度前岂知洛渚罗尘步讵减天河秋
夕渡妖姿巧笑能倾城那思他人不增□莲花藻井
推芰荷采菱妙曲胜阳阿
燕姬妍赵女丽出入王宫公主第倚鸣瑟歌未央调
弦八九弄度曲两三章唯欣春日永讵愁秋夜长歌
未央倚鸣瑟轻风飘落蕊乳燕巢兰室结罗帷玩朝
日开翠幔卷妆罢金星出争攀四照花竞戏三条
术
　　杂句　　　　　　　　　　　　傅縡
新人新宠住兰堂翠帐金屏玳瑁□丛星不似珠帘
色度月还如粉壁光从来著名推赵子复有丹唇发
皓齿一娇一态本难逢如画如花定相似楼台宛转
曲皆通弦管逶迤彻下风北殿笑语长相共傍省欢
娱不复同讶许人情太厚薄分恩赋念能斟酌多作
绣被为鸳鸯长弄绮琴憎别鹤人今投宠要须坚会
使岁寒恒度前共取辰星作心抱无转无移千万年
　　山家闺怨　　　　　　　　　　李爽
山中多早梅荆扉达曙开竹巾君自折荷衣谁为裁
行云无处所人住在阳台
　　长相思　　　　　　　　　　　王瑳
长相思久离别两心同忆不相彻悲风凄愁云结柳
叶眉上销菱花镜中灭雁封归飞断鲤素还流绝
　　咏人娉妾仍逐琴心　　　　　伏知道
春色转相催佳人心自回长卿琴已弄秦嘉书未来
挂冠易分绶荐枕缺因媒染香风即度登垣花正开
贞楼若高下如何上阳台
　　有所思　　　　　　　　　　　陆系
别念限城闉还思楼上人泪想离前落愁闻别后新
月来疑舞扇花度忆歌尘只看今夜里那似隔河津
　　长相思　　　　　　　　　　　萧淳
长相思久离别新燕参差条可结壶关远雁书绝对
云恒忆阵看花复愁雪犹有望归心流黄未剪截
　　闺怨　　　　　　　　　　　吴思元
金风响洞房佳人心自伤泪随明月下愁逐漏声长
灯前羞独鹄枕上怨孤凰自觉鸳帷冷谁怜珠被凉
　　日出东南隅行　　　　　　　　殷谌
秦楼出佳丽正值朝日光陌头能驻马花处复添香
　　思公子　　　　　　　　　北齐邢邵
绮罗日减带桃李无颜色思君君未归归来岂相识
　　挟琴歌　　　　　　　　　　　魏收
春风宛转入曲房兼送小苑百花香白马金鞍去未
返红楼玉筋下成行
　　有所思　　　　　　　　　　裴让之
梦中虽暂见及觉始知非展转不能寐徙倚独披衣
凄凄晓风急暗暗月光微室空常达旦所思终不归
　　高句丽　　　　　　　　　北周王褒
萧萧易水生波燕赵佳人自多倾杯覆漼漼垂手
奋袖婆娑不惜黄金散尽只畏白日蹉跎
　　奉和示内人　　　　　　　　　庾信
燃香郁金屋吹管凤凰台春朝迎雨去秋夜隔河来
听歌云即断闻琴鹤倒回春窗刻凤下寒壁画花开
定取流霞气时添承露杯
　　结客少年场行　　　　　　　　前人
结客少年场春风满路香歌撩李都尉果掷潘河阳
隔花遥劝酒就水更移□今年喜夫婿新拜羽林郎
定知刘碧玉偷嫁汝南王
　　奉和赵王美人春日　　　　　　前人
直将刘碧玉来过阴丽华祇言满屋里并作一园花
新藤乱上格春水漫吹沙步摇钗梁动红输被角斜
今年逐春处先向石崇家
　　奉和赵王春日　　　　　　　　前人
城傍金谷苑园里凤凰池细管调歌曲长衫教舞儿
向人长曼脸由来薄面皮梅花绝解作树叶本能吹
香烟龙口出莲子帐心垂莫畏无春酒须花但见随
　　怨歌行　　　　　　　　　　　前人
家住金陵县前嫁得长安少年回头望乡泪落不知
何处天边胡尘几日应尽汉月何时更圆为君能歌
此曲不觉心随断弦
　　乌夜啼　　　　　　　　　　　前人
促柱繁弦非子夜歌声舞态异前溪御史府中何处
宿洛阳城头那得栖弹琴蜀郡卓家女织锦秦川窦
氏妻讵不自惊长泪落倒怨啼乌恒夜啼
　　燕歌行　　　　　　　　　　　前人
代北云气昼昏昏千里飞蓬无复根寒雁嗈嗈渡辽
水桑叶纷纷落蓟门晋阳山头无箭竹□勒城中乏
水源属国征戍久离居阳关音信绝能□愿得鲁连
飞一箭持寄思归燕将书渡辽本自有将军寒风萧
萧生水纹妾惊甘泉足烽火君讶渔阳少阵云自从
将军出细柳荡子空□难独守盘龙明镜饷秦嘉辟
恶生香寄韩寿春分燕来能几日二月蚕眠不复久
洛阳游丝百丈连黄河春冰千片穿桃花颜色好如
马榆荚新开巧似钱蒲桃一杯千日醉无事九转学
神仙定取金丹作几服能令华表得千年
　　闺怨　　　　　　　　　　　　前人
明镜圆花发空房故怨多几年留织女还应听渡河
　　效刘孝绰忆诗二首　　　　　隋炀帝
忆睡时待来刚不来卸妆仍索伴解佩更相催博山
思结梦沈水未成灰
忆起时投签初报晓被匿香黛残枕隐金钗袅笑动
上林中除却司晨鸟
　　采莲曲　　　　　　　　　　卢思道
曲浦戏妖姬轻盈不自持擎荷爱圆水折藕弄长丝
佩动裙风入妆消粉汗滋菱歌惜不唱须待暝归时
　　昔昔盐　　　　　　　　　　薛道衡
垂柳覆金堤蘼芜叶复齐水溢芙蓉沼花飞桃李蹊
采桑秦氏女织锦窦家妻关山别荡子风月守空闺
恒敛千金笑长垂双玉啼盘龙随镜隐彩凤逐帷低
飞魂同夜鹊倦寝忆晨鸡暗牖悬蛛网空梁落燕泥
前年过代北今岁往辽西一去无消息那能惜马蹄
　　豫章行　　　　　　　　　　　前人
江南地远接闽瓯山东英妙屡经游前瞻迭嶂千重
阻却带惊湍万里流枫叶朝飞向京洛文鱼夜过历
吴洲君行远度茱萸岭妾住长依明月楼楼中愁思
不开嚬始复临窗望早春鸳鸯水上萍初合鸣鹤园
中花并新空忆前时角枕处无复前日画眉人照骨
金环谁用许见胆明镜自生尘荡子从来好留滞况
复关山远迢递当学织女嫁牵牛莫作姮娥叛夫婿
偏讶思君无限极欲罢欲忘还复忆愿作王母三青
鸟飞来飞去传消息丰城双剑昔曾离经年累月复
相随不畏将军成久别只恐封侯心更移
　　为寒□妇赠夫　　　　　　　　王胄
月净闺偏冷更深夜转长霜纨犹掩扇雾縠未飘香
解带惭连理引被愧鸳鸯谁能未相识还为守空□
　　十索诗六首　　　　　　　　丁六娘
裙裁孔雀罗红绿相参对映以蛟龙锦分明奇可爱
粗细君自知从郎索衣带
为性爱风光偏憎良夜促曼眼腕中娇相看无厌足
欢情不耐眠从郎索花烛
君言花胜人人今去花近寄语落花风莫吹花落尽
欲作胜花妆从郎索红粉
二八好容颜非意得相关逢桑欲采折寻枝到懒攀
欲呈纤纤手从郎索指环
含娇不自转送眼劳相望无那关情伴共入同心帐
欲防人眼多从郎索锦障
兰房下翠帷莲帐舒鸳锦欢情宜早畅密意须同寝
欲共作缠绵从郎索花枕
　　赠情人　　　　　　　　　　李月素
感郎千金意含娇抱郎宿试作帷中音羞开灯前目
　　闺思　　　　　　　　　　　罗爱爱
几当孤月夜遥望七香车罗带因腰缓金钗逐鬓斜
　　因故人归作　　　　　　　　苏蝉翼
郎去何太速郎来何太迟欲借一尊酒共叙十年悲
　　寄阮郎　　　　　　　　　　张碧兰
郎如洛阳花妾似武昌柳两地惜春风何时一携手
　　阳春曲　　　　　　　　　　无名氏
芣苡生前径含桃落小园春心自摇荡百舌更多言
　　如意娘
乐苑曰如意娘商调
曲则天皇后所作也
　唐武后
看朱成碧思纷纷□□支离为忆君不信比来长下
泪开箱验取石榴裙
　　彩书怨　　　　　　　　　上官昭容
叶下洞庭初思君万里余露浓香被冷月落锦屏虚
欲奏江南曲贪封蓟北书书中无别意惟怅久离居
　　新曲二首　　　　　　　　长孙无忌
阿侬
一本无
此二字
家住朝歌下早传名结伴来游淇水上
旧欢情玉佩金钿随步远
一
作动
云罗雾縠逐风轻转
目机心悬自许何须更待听琴声
回雪凌波游洛浦遇陈王婉约娉婷工语笑侍兰房
芙蓉绮帐还开揜翡翠珠被烂齐光长愿今宵奉颜
色不爱吹
一
作闻
箫逐凤凰
　　堂堂词二首　　　　　　　　李义府
镂月为歌扇裁云作舞衣自怜回雪影好取洛川归
懒整鸳鸯被羞褰玳瑁□春风别有意密处也寻香
　　怨歌行　　　　　　　　　　虞世南
紫殿秋风冷雕甍落
一
作白
日沈裁纨凄断曲织素别
一
作引
离心掖庭羞
一
作若
改画长门不惜金宠移恩稍
薄情□恨转深香销翠羽帐弦断凤凰琴镜前红粉
歇阶上绿苔侵谁言掩歌扇翻作白头吟
　　佳人照镜　　　　　　　　　张文恭
倦采蘼芜叶贪怜照胆明两边俱拭泪一处有啼声
　　妾薄命　　　　　　　　　　李百药
团扇秋风起长门夜月明羞闻拊背入恨说舞腰轻
太常先
一
作应
已醉刘君恒带酲横陈每虚设吉梦竟
何成
　　火凤词二首　　　　　　　　　前人
歌声扇后出妆影镜中轻未能令掩笑何处欲障声
知音自不惑得念是分明莫见双嚬敛疑人含笑情
佳人靓晚妆清唱动兰房影出含风扇声飞照日梁
娇嚬眉际敛逸韵口中香自有横陈会应怜秋夜长
　　折杨柳　　　　　　　　　　韦承庆
万里边城地三春杨柳节叶似镜中眉花如关外雪
征人远乡思倡妇高楼别不忍掷年华含情寄攀折
　　赋得自君之出矣　　　　　　张九龄
自君之出矣不复理残机思君如满月夜夜减清辉
　　感遇　　　　　　　　　　　　前人
汉上有游女求思安可得袖中一札书欲寄双飞翼
冥冥愁不见耿耿徒缄忆紫兰秀空蹊皓露夺幽色
馨香岁欲晚感叹情何极白云在南山日暮长太息
　　有所思　　　　　　　　　　　杨炯
贱妾留南楚征夫向北燕三秋方一日少别比千年
不掩嚬红缕无论
一
作能
数绿钱相思明月夜迢递白
云天
　　折杨柳　　　　　　　　　　　前人
边地遥无极征人去不还秋容雕翠羽别泪损红颜
望断流星驿心驰明月关□砧何处在杨柳自堪攀
　　有所思　　　　　　　　　　宋之问
君子事行役再空芳岁期美人旷遥伫万里浮云思
园桃
一
作槿
绽红艳郊叶
一
作桑
柔绿滋坐看长夏晚秋
月生
一
作照
罗帷
　　有所思
一作刘希夷诗
题云代悲白头翁
　前人
洛阳城东桃李花飞来飞去落谁家幽闺女儿惜颜
色坐见落花长叹息今年花落颜色改明年花开复
谁在已见松柏摧为薪更闻桑田变成海古人无复
洛城东今人还对落花风年年岁岁花相似岁岁年
年人不同寄言全盛红颜子须怜半死白头翁此翁
白头真可怜伊昔红颜美少年公子王孙芳树下清
歌妙舞落花前光禄池台交锦绣将军阁上画神仙
一朝卧病无相识三春行乐在谁边婉转蛾眉能几
时须臾鹤发乱如丝但看古来歌舞地唯有黄昏鸟
雀飞
　　江南曲　　　　　　　　　　　前人
妾住越城南离居不自堪采花惊曙鸟摘叶喂春蚕
懒结茱□蒂羞安玳瑁簪待君消瘦尽日暮碧江潭
　　同李员外春闺
一
作园
　　　崔湜
落日啼连夜孤灯坐彻明卷帘双燕入披幌百花惊
陇上寒应晚闺中织未成管弦愁不意
一
作记
梳洗懒
无情去岁闻西伐今年送北征容颜离别尽流恨满
长城
　　折杨柳　　　　　　　　　　　前人
二月风光半三边戍不还年华妾自惜杨柳为君攀
落絮萦衫袖垂条拂鬓鬟那堪音信断流涕望阳关
　　踏歌词二首　　　　　　　　　崔液
彩女迎金屋仙姬出画堂鸳鸯裁锦袖翡翠贴花黄
歌响舞分行艳色动流光
庭际花微落楼前汉已横金台催夜尽罗袖拂
一
作舞

寒轻乐笑畅欢情未半着天明
　　代春闺　　　　　　　　　　　前人
江南日暖鸿始来柳条初碧叶半开玉关遥遥戍未
回金闺日夕生绿苔寂寂春花烟色暮檐燕双双落
花度青楼明镜昼无光红帐罗衣徒自香妾恨十年
长独守君情
一
作怜
万里在渔阳
　　秋夜长　　　　　　　　　　　王勃
秋夜长殊未央月明露白澄清光层城绮阁遥相望
遥相望川无梁北风受节南雁翔崇兰委质时菊芳
鸣环曳佩出长廊为君秋夜捣衣裳纤罗对凤凰丹
绮双鸳鸯调砧乱杵思自伤思自伤征夫万里戍他
乡鹤关音信断龙门道路长君在天一方寒衣徒自
香
　　采莲曲　　　　　　　　　　　前人
采莲归绿水芙蓉衣秋风起浪凫雁飞桂棹兰桡下
长浦罗裙玉腕轻摇橹叶屿花潭极望平江讴越吹
相思苦相思苦佳期不可驻塞外征夫犹未还江南
采莲今已暮采莲花渠今那必尽倡家官道城南把
桑叶何如江上采莲花莲花复莲花花叶何稠迭叶
翠本羞眉花红强似颊佳人不在兹怅望别离时牵
花怜共蒂折藕爱连丝故情无处所新物徒华滋不
惜西津交佩解还羞北海雁书迟采莲歌有节采莲
夜未歇正逢浩荡江上风又值徘徊江上月徘徊莲
浦夜相逢吴姬越女何丰茸共问寒江千里外征客
关山路几重
　　临高台　　　　　　　　　　　前人
临高台高台迢递绝浮埃瑶轩绮构何崔嵬鸾歌凤
吹清且哀俯瞰长安道萋萋御沟草斜对甘泉路苍
苍茂陵树高台四望同帝乡佳气郁葱葱紫阁丹楼
纷照耀璧房锦殿相玲珑东迷长乐观西指未央宫
赤城映朝日绿树摇春风旗亭百队开新市甲第千
甍分戚里朱轮翠盖不胜春迭榭层楹相对起复有
青楼大道中绣户文窗雕绮栊锦衾夜不襞罗帷昼
未空歌屏朝揜翠妆镜晚窥红为君开宝髻蛾眉罢
花丛尘间狭路黯将暮云开月色明如素鸳鸯池上
两两飞凤凰楼下双双度物色正如此佳期那不顾
银鞍绣毂盛繁华可怜今夜宿娼家娼家少妇不须
颦东园桃李片时春君看旧日高台处柏梁铜雀生
黄尘
　　落花落　　　　　　　　　　　前人
落花落落花纷漠漠绿叶青跗映丹与君徘徊上
金阁影拂妆阶玳瑁筵香飘舞馆茱萸幕落花飞撩
乱入中帷落花春正满春人归不归落花度氛氲繞
高树落花春已繁春人春不顾绮阁青云静且闲罗
袂红巾复往还盛年不再得高枝难重攀试复旦游
落花里暮宿落花间与君落花院台上起双鬟
　　代张侍御伤美人　　　　　　杜审言
二八泉扉掩帷屏宠爱空泪痕销夜烛愁绪乱春风
巧笑人疑在新妆曲未终应怜脂粉气犹着舞衣中
　　赋得妾薄命　　　　　　　　　前人
草绿长门掩
一
作闭
苔青永巷幽宠移新爱夺泪落故
情留啼鸟惊残梦飞花搅独愁自怜春色罢团扇复
迎秋
　　戏赠赵使君□人　　　　　　　前人
红粉青娥映楚云桃花马上石榴裙罗敷独向东方
去谩学他家作使君
　　三妇艳　　　　　　　　　　董思恭
大妇裁纨素中妇弄明珰小妇多姿态登楼红粉妆
丈人且安坐初日渐流光
　　怨情　　　　　　　　　　　刘允济
玉关芳信断兰闺锦字新愁来不自抑念切已含嚬
虚牖风惊梦空□月厌人归期倘可促勿度柳园春
　　子夜四时歌
八首
选六
　　　郭震
陌头杨柳枝已被春风吹妾心正断绝君怀那得知
青楼含日光绿池起风色赠子同心花殷勤此何极
以上
春歌

邀欢空伫立望美频回顾何时复采菱江中密相遇
辟恶茱□囊延年菊花酒与子结绸缪丹心此何有
以上
秋歌

北极严气升南至温风谢调丝竞短歌拂枕怜长夜
帷横双翡翠被卷两鸳鸯婉态不自得宛转君王□
以上
冬歌

　　采莲女　　　　　　　　　　阎朝隐
采莲女采莲舟春日春江碧水流莲衣承玉钏莲刺
银钩薄暮敛容歌一曲氛氲香气满汀洲
　　和杜主簿春日有所思　　　　　苏颋
朝上高楼上俯见洛阳陌摇荡吹花风落英纷已积
美人不共此芳好
一
作华
空所惜揽镜尘网滋当窗苔
藓碧缅怀在云汉良愿暌枕席翻似无见时如何久
为客
　　闺怨　　　　　　　　　　　徐彦伯
征客戍金微愁闺独掩扉尘埃生半榻花絮落残机
褪暖蚕初卧巢昏燕欲归春风日向尽衔涕作征衣
　　春闺　　　　　　　　　　　　前人
戍客戍清波幽闺幽思多暗梁闻语燕夜烛见飞蛾
宝鸭
一
作匣
藏脂粉金屏缀绮罗裁衣卷纹素织锦度
鸣梭有使通西极缄书寄北河年光只恐尽征战莫
蹉跎
　　棹歌行　　　　　　　　　　骆宾王
写月图黄罢凌波拾翠通镜花摇芰日衣麝入荷风
叶密舟难荡莲□浦易空凤媒羞自托鸳翼恨难穷
秋帐灯光翠倡楼粉色红相思无别曲并在棹歌中
　　从军行　　　　　　　　　　乔知之
南庭结白露北风扫黄叶此时鸿雁来惊鸣催思妾
曲房理针线平砧捣文练鸳绮裁易成龙乡信难见
窈窕九重闺寂寞十年啼纱窗白云宿罗幌月光栖
云月隐微微夜上流黄机玉霜冻珠履金吹薄罗衣
汉家已得地君去将何事宛转结蚕书寂寥无雁使
平生荷恩信本为荣华进况复落红颜蝉声催绿鬓
　　定情篇　　　　　　　　　　　前人
与君结新婚岁寒心未卜相与游春园各随情所逐
君爱菖蒲花妾感苦寒竹菖花多艳姿寒竹有贞叶
此时妾比君君心不如妾簪玉步河堤妖韶援绿荑
凫雁将子游莺燕从双栖君念春光好妾向春光啼
君时不得意弃妾还金闺结言本同心悲欢何未齐
怨咽前致辞愿得申所悲人间丈夫易世路妇难为
始知经天月终若流星驰天月相终始流星无定期
长信佳丽人失意非蛾眉庐江小吏妇非关织作迟
本愿长相对今已长相思复有游宦子结援从梁陈
燕居崇三朝去来历九春誓心妾终始蚕桑奉所亲
归愿未克从黄金赠路人洁妇怀明义从泛河之津
于今千万年谁当问水滨更忆倡家楼夫婿事封侯
去时恩灼灼去罢心悠悠不怜妾岁晏十载陇西头
以兹常惕惕百虑恒盈积由来共结褵几人同匪石
故岁雕梁燕双去今来只今日玉庭梅朝红暮成碧
碧荣始芬敷黄叶已浙沥何用念芳春芳春有流易
何用重欢娱欢娱俄戚戚家本巫山阳归去路何长
叙言情未尽采菉已盈筐桑榆日及景物色盈高冈
下有碧流水上有丹桂香桂枝不须折碧流清且洁
赠君比芳菲爱惠常不歇赠君比潺湲相思无断绝
妾有秦家镜宝匣装珠玑鉴来年二八不记易阴晖
妾无光寂寂妾至影依依今日持为赠相识莫相违
　　和李侍郎古意　　　　　　　　前人
妾家巫山隔汉川君度南庭向胡苑高楼迢递想金
天河汉昭回更怆然夜如何其夜未央闲花照月愁
洞房自矜夫婿胜王昌三十曾作侍中郎一从流落
戍渔阳怀哉万恨结中肠南山羃羃兔丝花北陵青
青女萝树由来花叶同一根今日枝条分两处三星
差池光照灼北斗西指秋云薄茎枯花谢枝□□香
销色尽花零落美人长叹艳容萎含情收取摧折枝
调丝独弹声未移感君行坐星岁迟闺中宛转今若
斯谁能为报征人知
　　春女行　　　　　　　　　　刘希夷
春女颜如玉怨歌阳春曲巫山春树红沅江春草绿
自怜妖艳姿妆成独见时愁心伴杨柳春尽乱如丝
目极千余里悠悠春江水频想玉关人愁卧金闺里
尚言春花落不知秋风起娇爱犹未终悲凉从此始
忆昔楚王宫玉楼妆粉红纤腰弄明月长袖舞春风
容华委西山光阴不可还桑林没东海富贵今何在
寄言桃李容胡为闺阁重但看楚王墓唯有数株松
　　采桑　　　　　　　　　　　　前人
杨柳送行人青青西入秦谁家采桑女楼上不胜春
盈盈灞水曲步步春芳绿红脸耀明珠绛唇含白玉
回首渭桥东遥怜春色同青丝娇落日缃绮弄春风
携笼长叹息逶迤恋春色看花若有情倚树疑无力
薄暮思悠悠使君南陌头相逢不相识归去梦青楼
　　代闺人春日　　　　　　　　　前人
珠帘的晓光玉颜艳春彩林间鸟鸣唤户外花相待
花鸟惜芳菲鸟鸣花乱飞人今伴花鸟日暮不能归
池月怜歌扇山云爱舞衣佳期杨柳陌携手莫相违
　　春晚　　　　　　　　　　　　前人
佳人眠洞房回首见垂杨寒尽鸳鸯被春生玳瑁□
庭阴幕青霭帘影散红芳寄语同心伴迎春且薄妆
　　江南曲　　　　　　　　　　　前人
皓如楚江月霭若吴岫云波中自皎洁山上亦氤氲
明月留照妾轻云持赠君山川各离散光气乃殊分
天涯一为别江北不相闻
　　代秦女赠行人　　　　　　　　前人
鸾镜晓含春蛾眉向影嚬开箧衣裳破那堪粉黛新
春还洛阳道为忆春阶草杨叶未能攀梅花待君扫
今朝喜鹊傍人飞应是狂夫走马归遥想行歌共游
乐迎前含笑着春衣
　　伤妓人董氏
四首
选三
　　　张说
董氏娇娆姓多为窈窕名人随秋月落韵入捣衣声
粉蕊粘妆簏金花竭翠条夜台无戏伴魂影向谁娇
舞席粘残粉歌梁委旧尘独伤窗里月不见帐中人
　　古意　　　　　　　　　　　吴少微
洛阳芳树向春开洛阳女儿平且来流车走马纷相
催折芳瑶华向曲台曲台自有千万行重花累叶间
垂杨北林朝日镜明光南国微风苏合香可怜窈窕
女不作邯郸倡妙舞轻回拂长袖高歌浩唱发清商
歌终舞罢欢无极乐往悲来长叹息阳春白日不少
留红荣碧树无颜色碧树风花先春度珠帘粉泽无
人顾如何年少忽迟暮坐见明月与白露明月白露
夜已寒香衣锦带空珊珊今日阳春一妙曲凤凰楼
上与君弹
　　牛女
一作宋
之问诗
　　　沈佺期
粉席秋期缓针楼别怨多奔龙争度日飞鹊乱
一
作正

填河失喜先临镜含羞未解罗谁能留夜色来夕倍
还梭
　　古歌　　　　　　　　　　　　前人
落叶流风向玉台夜寒秋思洞房开水晶帘外金波
下云母窗前银汉回玉阶阴阴苔藓色君王履綦难
再得璇闺窈窕秋夜长绣户徘徊明月光燕姬彩帐
芙蓉色秦女金垆兰麝香北斗七星横夜半清歌一
曲断君肠
　　折杨柳　　　　　　　　　　　前人
玉朝日映罗帐春风吹拭泪攀杨柳长条踠地垂
白花飞历乱黄鸟度参差妾自肝肠断傍人那得知
　　杂诗三首　　　　　　　　　　前人
落叶惊秋妇高砧促暝机蜘蛛寻月度萤火傍人飞
清镜红埃入孤灯绿焰微怨啼能至晓独自懒缝衣
妾家临渭北春梦着辽西何苦朝鲜郡年年事鼓鼙
燕来红壁语莺向绿啼为许长相忆阑干玉筋齐
闻道黄龙戍频年不解兵可怜闺里月长在汉家营
少妇今春意良人昨夜情谁能将旗鼓一为取龙城
　　古意呈补阙乔知之　　　　　　前人
卢家少妇郁金堂海燕双栖玳瑁梁九月寒砧催木
叶十年征戍忆辽阳白狼河北音书断丹凤城南秋
夜长谁为含愁独不见空教明月照流黄
　　春闺　　　　　　　　　　　　前人
铁马三军去金闺二月还边愁离上国春梦失阳关
池水琉璃净园花玳瑁斑岁华空自掷忧思不胜颜
　　东飞伯劳歌　　　　　　　　张柬之
青田白鹤丹山凤婺女嫦娥两相送谁家绝世绮帐
前艳粉红脂映宝钿窈窕玉堂褰翠幕参差绣户悬
珠箔绝世三五爱红妆冶袖长裾兰麝香春去花枝
俄易改可叹年光不相待
　　大堤曲　　　　　　　　　　　前人
南国多佳人莫若大堤女玉□翠羽帐宝□莲花距
魂处自目成色授开心许迢迢不可见日暮空愁予
　　三妇艳　　　　　　　　　　王绍宗
大妇能调瑟中妇咏新诗小妇独无事花庭曳履綦
上客且安坐春日正迟迟
　　闺怨
搜玉集
作张炫诗
　　　张弦
去年离别雁初归今夜裁缝萤已飞征客近
一作去
一作未

来音信断不知何处寄寒
一
作边
衣
　　妾薄命　　　　　　　　　　武平一
有女妖且丽裴徊湘水湄水湄兰杜芳采之将寄谁
瓠犀发皓齿双蛾颦翠眉红脸如开莲素肤若凝脂
绰约多逸态轻盈不自持尝矜绝代色复恃倾城姿
子夫前入侍飞燕复当时正悦掌中舞宁哀团扇诗
洛川昔云遇高唐今尚违幽阁禽雀噪闲阶草露滋
流景一何速年华不可追解佩安所赠怨咽空自悲
　　秋闺　　　　　　　　　　　　郑愔
征客向轮台幽闺寂不开音书秋雁断机杼夜蛩催
虚幌风吹叶闲阶露湿苔自怜愁思影常共月裴回
　　春怨　　　　　　　　　　　　前人
春朝物候妍愁妇镜台前风吹数蝶乱露洗百花鲜
试出褰罗幌还来着锦筵曲中愁夜夜楼上别年年
不及随萧史高飞向紫烟
　　绿墀怨　　　　　　　　　　李元纮
征马噪金珂嫖姚向北河绿苔行迹少红粉泪痕多
宝屋粘花絮银筝覆网罗别君如昨日青海雁频过
　　相思怨　　　　　　　　　　　前人
望月思氛氲朱衾懒更熏春生翡翠帐花点石榴裙
燕语时惊妾莺啼转忆君交河一万里仍隔数重云
　　折柳篇　　　　　　　　　　许景先
春色东来度渭桥青门垂柳百千条长杨西连建章
路汉家林苑纷无数萦花始遍合欢枝游丝半相
思树春楼初日照南隅柔条垂绿扫金铺宝钗新梳
倭堕髻锦带交垂连理襦自怜柳塞淹戎幕银烛长
啼愁梦着芳树朝催玉管新春风夜染罗衣薄城头
杨柳已如丝今年花落去年时折芳远寄相思曲为
惜容华难再持
　　阳春怨　　　　　　　　　　　前人
红树晓莺啼春风暖翠闺雕笼熏绣被珠履踏金堤
芍药花如吐菖蒲叶正齐□砧当此日行役向辽西
　　正月闺情　　　　　　　　　　袁晖
正月金闺里微风绣户间晓魂怜别梦春思逼啼颜
繞砌梅堪折当轩树未攀岁华方若此何日度阳关
　　二月闺情　　　　　　　　　　前人
二月韶光好春风香气多园中花巧笑林里鸟能歌
有恨离琴瑟无情着绮罗更听春燕语妾亦不如他
　　七月闺情　　　　　　　　　　前人
七月坐凉宵金波满丽谯容华芳意改枕席怨情饶
锦字沾愁泪罗裙缓细腰不如银汉女岁岁鹊成桥
　　江南曲五首　　　　　　　　丁仙芝
长干斜路北近浦是儿家有意来相访明朝出浣纱
发向横塘口船开值急流知郎旧时意且请拢船头
昨暝逗南陵风声波浪阻入浦不逢人归家谁信汝
未晓已成妆乘潮去茫茫因从京口渡使报邵陵王
始下芙蓉楼言发琅琊岸急为打船开恶许傍人见
　　江风行　　　　　　　　　　　张潮
婿贫如珠玉婿富如埃尘贫时不忘旧富日多宠新
妾本富家女与君为偶匹惠好一何深中门不曾出
妾有绣衣裳葳蕤金缕光念君贫且贱易此从远方
远方三千里思君心未已日暮情更来空望去时水
孟夏麦始秀江上多南风商贾归欲尽君今尚巴东
巴东有巫山窈窕神女颜常恐游此方果然不知还
　　长干行　　　　　　　　　　　前人
忆昔深闺里烟尘不曾识嫁与长干人沙头候风色
五月南风兴思君下巴陵八月西风起想君发扬子
去来悲如何见少别离多湘潭几日到妾梦越风波
昨夜狂风度吹折江头树渺渺暗无边行人在何处
北客真王公朱衣满江中薄暮来投宿数朝不肯东
好乘浮云骢佳期兰渚东鸳鸯绿浦上翡翠锦屏中
自怜十五余颜色桃花红那作商人妇愁水复愁风
　　襄阳行　　　　　　　　　　　前人
玉盘转明珠君心无定准昨见襄阳客剩说襄阳好
无尽襄汉水岘山垂汉水东流风北吹只言一世长
娇宠那悟今朝见别离君渡清羌渚知人独不语妾
见鸟栖林忆君相思深莫作云间鸿离声顾俦侣尚
如匣中剑分形会同处是君妇识君情怨君恨君为
此行下□一宿不可保况乃万里襄阳城襄阳传近
大堤北君到襄阳莫回惑大堤诸女儿怜钱不怜德
　　采莲词　　　　　　　　　　　前人
朝上沙头日正红晚来云起半江中赖逢邻女曾相
识并着莲舟不畏风
　　江南行　　　　　　　　　　　前人
茨菇叶烂别西湾莲子花开犹未还妾梦不离江上
水人传郎在凤凰山
　　闺怨　　　　　　　　　　　沈如筠
雁尽书难寄愁多梦不成愿随孤月影流照伏波营
　　南州行　　　　　　　　　　徐延寿
摇艇至南国国门连大江中洲西
一
作两
边岸数步一
垂杨金钏越溪女罗衣胡粉香织缣春卷幔采蕨暝
提筐弄瑟娇垂幌迎人笑下堂河头浣衣处无数紫
鸳鸯
　　折杨柳　　　　　　　　　　　前人
大道连国门东西种杨柳葳蕤君不见袅娜垂来久
缘枝栖暝禽雄去雌独吟余花怨春尽微月起秋阴
坐望中蝶起攀枝上叶好风吹长条婀娜何如妾
妾见柳园新高楼四五春莫吹胡塞曲愁杀陇头人

　闺媛总部杂录二
懒真子亳州士人祁家多收本朝前辈书帖内有李
西台所书小词中罗敷作罗纣初亦疑之后读汉书
昌邑王贺妻十六人生十一人男十一人女其妻中
一人严罗纣纣音敷乃执金吾严延年长孙之女罗
纣生女曰持辔乃十一中一人也盖采桑女之名偶
同耳
荆公字解解妙字云为少为女为无妄少女即不以
外伤内者也人多以此言为质殊不知此乃郭象语
也庄子云绰约若处子注处子不以外伤内公之言
盖出于此
能改斋漫录妇女以姐为称说文曰□字或作姐古
字假借也子也切近世称女兄为姐盖尊之也魏繁
钦与文帝笺曰自左史妠謇姐名倡魏志曰文帝
令杜夔与左等于宾客之中吹笙鼓琴李善注云
其史妠謇姐盖亦当时之乐人以是知妇之称姐汉
魏已然矣
王岐公作吕公绰墓志云公绰以古者妇人无谥自
晋汉以来皇后多因帝谥为称国家顺僖翼宣四帝
暨太祖太宗皇后悉同庙谥独章圣皇帝王后节惠
曰宣庄与谥典不合愿易名为章追正前失仁宗从
之余按晋时妇人有谥虞谭母卒谥曰宣桓温母卒
谥曰敬然则公绰以古者妇人无谥盖不知所本矣
汉祖尊先帝媪曰昭灵夫人后高后五年又尊曰昭
灵后然谥法曰妇人有谥自周景王穆后始也一左
传云声子生隐公杜预注声谥也正义曰谥法不生
其国曰声
轩渠录族婶陈氏顷寓严州诸子宦游未归偶族侄
大琮过严州陈婶令作代书寄其子因口授云孩儿
耍劣你子又阋阋
音
吸
霍霍地且买一柄小剪子来要
剪脚上骨出
上
声
儿胳
音
胖
音
支
儿也大琮迟疑不能下
笔婶笑云元来这厮儿也不识字闻者哂之因说昔
时京师有营妇其夫出戍尝以数十钱托一教学秀
才写书寄夫云窟赖儿娘传语窟赖儿爷窟赖儿自
爷去后直是
音
忤
憎每日恨
入
声
特特地笑勃腾腾地
跳天色汪
去
声
囊不要吃温吞
入
声
蠖托底物事秀才沈
思久之却以钱还云□且别处倩人写去与此正相
似也窟赖儿乃子之小名
紫薇杂记吕氏旧俗母母受婶房婢拜似受其主母
拜也婶见母母房婢跪即答拜是母母亦尊尊之义
也母母呼婶房人并斥其名婶呼母母房稍老成亲
近者则并以姐称之诸婢先来即呼后来者名后来
者呼为姐母母于婶处自称名或去名不称新妇婶
于母母处则称之
槁简赘笔齐梁以来江南乐府词多采方言用之稳
帖不觉为俗语吴中下里之曲有云消梨应郎心上
冷甘蔗应郎心上甜又云罗裙十二褶小妻也是妾
皆有类乐府词余因为子夜吴歌二章云消梨得能
冷甘蔗得能甜总应郎心上为侬素比缣桃根复桃
叶罗裙十二褶阿郎欢自浓小妻也是妾
却扫编帝者之女谓之公主盖因汉氏之旧历代循
焉未之改也政和间始采周王姬之称而改公主曰
帝姬郡主曰宗姬县主曰族姬议者谓姬盖周姓犹
齐女曰齐姜宋女曰宋子皆因其姓而系之国不曰
周姬而曰王姬者盖别于同姓诸侯鲁姬卫姬耳国
家赵氏乃当曰帝赵不得曰帝姬若以姬为妇人之
美称则尢不可汉书高五王传诸姬生赵幽王友颜
师古注曰诸姬总言众妾之称又非所以称帝女也
命妇封号亦政和间所改始因夫人之名而凡谓之
人独孺人者本称妇人之名其他则见于书传者皆
通谓男子至硕人俣俣执辔如组有力如虎又非所
以为妇人之号也小君之称稽据甚明设欲多其等
级者莫若采魏晋间乡君亭君之目而增之则犹为
有据也公主之号建炎初已复之予在司封欲援此
为例并欲复命妇封号而或者以为非事之急故止
之
故事臣僚封赠母祖母不问生没并加太字曰太夫
人太君政和间待制刘安上建言太者生事之尊称
也封母而别之所以致别于其妇既没并祭于夫若
加之尊称则是以尊临其夫也以尊临夫于名义疑
若未正自是始诏命妇追封并除去太字逮绍兴新
书复仍旧制晏尚书敦复领吏部援刘待制之言申
明且引汉文帝纪七年冬十月令列侯太夫人夫人
无得擅征补注谓列侯之妻称夫人列侯死子复为
列侯仍得称太夫人盖此义也于是追封始不复称
太云按帝者之祖母称太皇太后既升祔皆止称皇
后正此比也又宰相使相妻封国夫人执政节度使
光禄大夫妻封郡夫人然不系其夫之封爵有夫之
爵方为郡公郡侯而妻为国夫人者有夫之爵方为
县伯子男而妻为郡夫人者又每遇大礼则加封有
夫为小郡小国公而妻为大郡大国夫人者皆非
芥隐笔记今新妇转席唐人已尔乐天春深少妇家
诗云青衣转毡褥锦绣一条斜
鸡肋梁湘东王尝出军有人将妇从者王曰才媿李
陵未能先诛女子将非孙武遂欲驱战妇人徐君蒨
为谘议参军幼聪敏应声曰项籍壮士犹有虞兮之
爱纪信成功亦资姬人之力
容斋续笔白乐天甲乙判甲去妻后妻犯罪请用子
荫赎罪甲不许判云不安尔室尽孝犹慰母心薄送
我畿赎罪宁辞子荫纵下山之有怒曷陟屺之无情
乙夫遇盗而死求杀盗者而为之妻或责其失节不
伏判云夫仇不报未足为非妇道有亏诚宜自耻诗
着靡他之誓百代可知礼垂不嫁之文一言以蔽
容斋三笔妇人呼夫之兄为伯于书无所载予顷使
金国时辟景孙弟辅行弟妇在家许斋醮及还家赛
愿予为作青词云顷因兄伯出使夫□从行虽借用
陈平传兄伯之语而自不以为然偶忆尔雅释亲篇
曰妇称夫之兄为兄公夫之弟为叔于是改兄伯字
为兄公视前所用大为不侔矣玉篇妐字音钟注云
夫之兄也然于义训不若前语
清波杂志妇女步通衢以方幅紫罗障蔽半身俗谓
之盖头盖唐帷帽之制也
绍兴间张孝祥建议自恭人至孺人邑号分等第立
价许贵家妇女及妾投名书填则数百千万不日可
办于以佐国用较以度牒生齿不削户口不耗仍不
为民之蠹虽曰得策终为鬻爵以诱妇人名器轻假
而不果行
建炎初臣僚论帝姬或者谓非姓氏之姬乃姬侍之
姬此尤不可岂有至尊之女而下称姬侍乎若以为
避忌政和间主字乃主簿书之主非国主家主之主
也先是主字一切除去民间有无主之说又言姬者
饥也亦用度不足之谶乃诏改正及政和二年蔡京
三入相时建请改公主为帝姬郡主为宗姬县主为
族姬议者谓周姬犹齐姜宋子也是时国女改从周
姓故靖康初悉罢之
爱日斋藂抄史姚氏注楚汉书秋高祖封许负为鸣
雌亭侯是妇人亦有封邑班志汉从秦制爵二十级
十九关内侯二十彻亭侯侯未详也范志谓列侯所
食县为侯国承秦爵二十等为彻侯大者食县小者
食乡亭岂亭侯者以十里一亭之地封焉或是汉初
有之妇人封邑班书云高后常以萧相国夫人同为
侯按司马氏表孝惠三年哀侯禄元年高后二年
懿侯同元年班志孝惠六年哀侯禄薨高后二年封
何夫人禄同母为侯二表所记异索隐又疑其事非
予谓吕后欲侯吕氏先封高帝功臣欲王吕氏先封
孝惠后宫子四年封吕嬃为临光侯亦先封功臣妻
矣自许负之封及侯夫人疑先汉妇人封邑之始
云
张文昌祭韩吏部诗公疾浸日加孺人视汤药以为
姬妾则云乃二侍女合弹琵琶筝已有侍女矣以为
妻则皇甫湜撰神道碑云夫人高平郡此不称夫人
退之曾云已呼孺人鸣瑟岂以言内子耶说者云
韩诗孺人对子自老杜诗老妻子句中来储光
羲云孺人善逢迎子解趋走又出于江淹恨赋左
对孺人右对子凡皆并指妻子唐棣王琰有二孺
人争宠盖亲王有孺人二人云唐制按曲礼天子之
妃曰后诸侯曰夫人大夫妻曰孺人士曰妇人庶人
曰妻则孺人不得以为妾张文昌或取此宣和罢县
君改孺人为第八等
太祖尝问赵中令礼何以男子跪拜而妇人不跪赵
不能对遍讯礼官皆无知者王贻孙祁公溥之子也
为言古诗长跪问故夫即妇人亦跪也唐太后朝妇
人始拜而不跪赵问所出因以太和中幽州从事张
建章渤海国记所载为证赵大重之事具国史王贻
孙传及他杂说叶氏燕语正举此且云天圣初明肃
太后垂帘欲被衮冕亲祠南郊大臣争莫能得薛简
肃公问即服衮冕陛下当为男子拜乎议遂格礼九
拜虽男子亦不跪贻孙之言盖陋矣简肃亦不达幸
其言偶中使当时有以贻孙所陈密启者则亦无及
矣汪圣锡端明作燕语证误又云汉书周昌传吕后
见昌为跪谢周宣帝诏命妇皆执笏其拜宗庙及天
台皆俯伏则其时妇人已不跪矣故时有是诏云始
于则天非也明肃乃谒太庙非郊也九拜有稽首有
顿首非皆不跪也不跪虽有之盖拜之轻者尔余观
欧公所为简肃墓志及湘山野录皆云后以衮冕谒
太庙谓亲祀南郊诚燕语之疑宜汪氏引宋子京谒
庙赋以证至程氏考古篇又因贻孙之说考其详云
按后周天元静帝大象二年诏曰县命妇皆执笏其
拜宗庙及天台皆俯伏如男子据此诏特令于庙跪
则他拜不跪矣张建章所著武后时妇拜始不跪岂
至此始并与庙朝跪礼而去之而纪之不详耶周昌
谏高帝吕后见昌为跪战国策苏秦过洛其嫂蛇行
匍伏四拜自跪隋志皇帝册后后先拜后起则唐以
前妇拜皆跪伏也又朱文公语录或问礼妇人吉拜
虽君赐肃拜则古人于拜亦伏地曰古有女子伏拜
者乃太祖问范质之侄古者女子拜如何遂举古乐
府云长跪问故夫以为古妇女皆伏拜自则天欲为
自尊之计始不用伏拜看来此说不然乐府只说长
跪问故夫不曾说伏拜古人坐地是跪处一云直身
长跪若拜时亦有只俯手如揖便是肃拜故礼注云
肃俯手也盖妇人首饰盛多如副笄六珈之类自难
以俯伏地上古人所以有父母拜其子亦有姑答拜
者盖只跪坐在地拜时亦不曾相对拜各有问当答
拜亦然大祝九拜肃拜者但俯下手今时传云使者
不拜故肃使者而已文公举贻孙之对为范果当别
有据其论妇拜为详矣鹤林玉露别记文公之说云
古者男子拜两膝齐屈如今之道拜是也杜子美注
周礼奇拜以为先屈一膝如今之雅拜即今拜也古
者妇女以肃拜为正谓两膝齐跪手至地而头不下
也拜手亦然南北史有乐府诗说妇人曰伸腰再拜
跪问客今安否伸腰亦是头不下也周宣帝令命妇
相见皆跪如男子之仪不知妇人膝不跪地变为今
之拜者起于何时程泰之以为始于武后不知是否
而项氏家说则云郑氏注周礼肃拜云若今妇人□
安世按古之拜如今之揖折腰而已介胄之土拜故
以肃为礼以其不可折腰也然则仪式持剑敛手回
身微作曲势尔郑氏之所谓□盖如此正今时妇人
揖礼也据郑氏说则妇人之拜不过如此或者乃谓
自唐武氏始尊妇人不令拜伏则妄诞之甚矣周天
元时令妇人拜特□作男子拜则虽一俗妇人亦不
作男子之拜也况古者男子之拜但如今之揖则妇
人之拜安得已如今之伏今之男子以古男子之拜
为揖故其拜也加之以跪伏为稽颡之容今之妇人
亦以古妇人之拜为揖故其拜也加之以拳曲作虚
坐之势视古已加不得谓之减矣礼所谓女拜尚右
手者特言敛手向右如孔子拱而尚右之尚非若今
用手按膝作跪也男子之尚左亦然古跪自是一礼
以拜与伏皆不相干此论尤详于诸书疑跪拜之制
后周始变然王建宫词有射生宫女宿红妆请得新
弓各自张临上马时齐赐酒男儿跪拜谢君王殿前
铺设两边楼寒食宫人步打球一半走来争跪拜上
棚先谢得詹头等建太和中为陕州司马岂武后以
后妇拜犹跪礼特行于宫掖复斋漫录谓后周制令
宫人廷拜为男子拜引建前一诗证之唐宫词无预
后周故实也
高帝纪有武负陈丞相世家有张负绛侯世家有许
负皆以为妇人记言王媪武负则信妇人矣班书如
淳注俗谓老大母为阿负师古引刘向列女传魏曲
沃负者魏大夫如耳之母此古语谓老母为负耳世
家言户牖富人张负索隐曰妇人老宿之称然称富
人或恐是丈夫尔予谓张负果妇人当是清女之流
亦富人也许负相者索隐引应劭注老妪也意其负
妇音同古文相通用不然冯妇固晋善士欤史注犹
有异论者
西溪丛语杜甫诗云门阑多喜色女婿近乘龙楚国
先贤传谓□如龙也女得贤□谓之乘龙黄宪为司
徒与李元礼俱娶太尉女时人谓之桓叔元女俱乘
龙
谖草妇人有妊佩之生男子故谓之宜男草
王介甫云俟我于城隅言静女之俟我以礼也其美
发外其和中出其节不可乱者彤管也贻我彤管言
静女之贻我以乐也徐安道注音辩云彤赤漆也管
谓笙箫之属按静女诗贻我彤管彤管有炜注云炜
赤貌彤管以赤心正人笺云彤管赤管也疏云必以
赤者欲使女史以赤心正人谓赤心事夫人正妃妾
之次序也郑注古者后夫人必有女史彤管之法史
不记过其罪杀之后汉皇后妃序云颁官分务各有
典司女史彤管记功书过左氏传定公九年静女之
三章取彤管焉杜预云诗风也言静女三章之诗
虽说美女义在彤管彤管赤笔女史记事规诲之所
执以此考之不闻谓之乐也
沈休文山阴柳家女诗云还家问乡里讵堪持作夫
乡里谓妻也南史张彪传呼妻为乡里云我不忍令
乡里落他处今会稽人言家里其意同也
老学庵笔记往时士大夫家妇女坐椅子兀子则人
皆讥笑其无法度梳洗□火炉□家家有之今犹有
高镜台盖施□则与人面适平也或云禁中尚用之
特外间不复用耳
王广津宫词云新睡起来思旧梦见人忘却道胜常
胜常犹今妇人言万福也
考工记弓人注云亦粘也音职今妇人发有时为
膏泽所粘必沐乃解者谓之
今人谓娶妇为索妇古语也孙权欲为子索关羽女
袁术欲为子索吕布女皆见三国志
汤岐公初秉政偶刑寺者奏牍有云生人妇者高庙
问此有法否秦益公云法中有夫妇人与无夫者不
同上素喜岐公顾问曰古亦有之否岐公曰古法有
无臣所不能记然生人妇之语盖出三国志杜畿传
上大惊乃笑曰卿可谓博记矣益公阴忌独谓岐公
纯笃不忌也
经外杂钞曾子问大夫内子有殷事注曰内子大夫
适妻也疏曰大夫者卿之总号内子者卿之适妻又
曰僖二十四年左传云晋赵姬请以叔隗为内子而
己下之叔隗为赵衰妻是大夫适妻也若对而言之
则卿妻曰内子大夫妻曰命妇若散而言之则大夫
是卿之总号其妻亦总名内子
读书杂钞郑氏玉藻注云天子诸侯命其臣后夫人
亦命其妻愚按三礼疏多引此以为说惟辟作福惟
辟作威此岂后夫人可得而与不知郑氏何本也杂
记曰夫人之不命于天子自鲁昭公始也以此见诸
侯夫人以下皆命于天子而孔□达尚强为之说以
傅会郑氏谓王后无畿外之事故天子命畿外诸侯
夫人若畿内诸侯及卿大夫之妻则如玉藻注未知
其何据隋初有司奏周礼百官之妻命于王后请依
古制独孤后曰妇人预政或从此为渐不可开其源
遂止
古今考鲁元公主韦昭以元为谥颜籀非之刘放曰
此史臣追书也是皆未闻古者妇人有字配姓如伯
姬仲子孟姜季嬴之等是也有以氏以姓者鲁国姜
是也有以姓系之夫氏者卫孔姬晋赵姬之等是也
有以姓系夫爵如楚息妫齐棠姜鲁秦姬之等是也
有系夫谥如宋共姬齐昭姬晋怀嬴鲁定姬秦穆姬
卫庄姜之类是也有系之子如陈夏姬宋景曹是也
又有越礼而妄自谥则齐共姬昭姬鲁声子出姜晋
辰嬴卫戴妫之等不可胜数元生而封鲁死而追
谥名之不正甚也古者邑于谢则归谢邦之蔡则治
蔡若假之名而实不往则其于义也何居必责之就
国则妇无与公事使以鲁爵而居赵古亦未有此此
一时率意变古极于后世有父为秦国公而母为魏
国夫人者以秦公之妻而爵之魏国疑于再适矣有
一妇人而封两大国者则疑于两从矣至于国朝命
妇封爵之不正与后之有谥犹如旧制后谥以上一
字系之帝此亦稍得礼意惟公卿大夫之妻无谥始
为合礼公主之称虽非古亦周女下嫁命鲁主婚之
意
老父相吕后曰夫人天下贵人也古者邦君之妻曰
夫人邦人称之曰君夫人卿大夫之妻曰内子人亦
曰内子夫人之号无敢窃也今亭长之妻客称之夫
人然则过相称谓不知起于何时虽春秋时亦未有
此流及后世则夫人遂为贵贱之通称
汉制考中妇人手长八寸谓之咫周尺也
鼠璞江有泛序有嫡媵之说郑引公羊诸侯一娶九
女二国媵之及引昏礼注古者女嫁侄娣送之晦翁
以此诗不见劳而无怨之说以序为疑予固不敢妄
议然考经传媵特送昏之名犹丧之赗与赙史记载
伊尹为有莘媵臣古史载汤婚有莘乃以伊尹为媵
送女春秋载公子结媵陈妇于鄄与执虞公及井伯
以媵秦穆姬晋侯将嫁女于吴齐侯使析归父媵之
伊尹公子结虞公并伯析归父皆尝为媵初不言某
国之女为某国之媵妾也左氏同姓媵之异姓则否
不过谓同姓至亲可讲馈送嫁女之礼异姓则可略
也然春秋书齐人来媵与晋卫无异辞书人不书女
其事甚明矧当时鲁为弱国尝为齐晋所陵犹恐不
屑以女为媵齐晋大国肯以女为鲁女从妾乎古有
一娶九女之事与否皆不可知考之经传断不以妾
训媵楚词九歌云波滔滔兮来迎鱼鳞鳞兮媵予媵
犹言送也波来迎鱼来送易咸卦上六象曰咸其辅
颊舌滕口说也释文云滕达也郑康成虞翻作媵而
亦训为送以此证媵为送益明尔雅曰媵将送也注
远于将之释曰谓从行孙炎曰将行之送也即不指
为妾公羊禘于太庙用致夫人称姜氏贬也讥以妾
为妻胁于齐媵之先者汉志谓董仲舒以嫠娶于楚
而齐媵之胁公立为夫人此乃汉儒之论恐因诗序
而讹自后记传所载妾媵纷然矣
墨庄漫录妇人之缠足起于近世前世书传皆无所
自南史齐东昏侯为潘贵妃凿金莲花帖地而令妃
行其上曰此步步生莲花然亦不言其弓小也如古
乐府玉台新□皆六朝词人纤艳之言类多体状美
人容色之姝丽及言妆饰之华眉目唇口要支手指
之类无一言称缠足者如唐之杜牧之李白李商隐
之辈作诗多言闺帏之事亦无及之者韩偓香奁集
有□屧子诗云六寸肤圆光致致唐尺短以今校之
亦自小也而不言其弓惟道山新闻云李后主宫嫔
窅娘纤丽善舞后主作金莲高六尺饰以宝物细带
缨络莲中作品色瑞莲令窅娘以帛绕脚令纤小屈
上作新月状素袜舞云中回旋有凌云之态唐镐诗
曰莲中花更好云里月长新因窅娘作也由是人皆
效之以纤弓为妙以此知札脚自五代以来方为之
如熙宁元丰以前人犹为者少近来则人人相效以
不为者为耻也
今世女子之笄曰上头而倡家处女初得荐寝于人
亦曰上头花蕊夫人宫词年初十五最风流新赐云
鬟使上头又天癸曰月事黄帝内经女子二七而天
癸至月事以时下又曰女子不月史记济北王侍者
韩女病月事不下诊其肾□啬而不属故曰月不下
又程姬有所避不愿进注天子诸侯群妾以次进御
有月事者止不御更不口说故以丹注面目的的为
识令女史见之王察神女赋施元的的即上所云也
然入月二字尤新王建宫词云密奏君王知入月唤
人相伴洗裙裾
井观琐言太誓言予有乱臣十人论语以为有妇人
焉扶风马融因以为文母按文王受西伯之命九年
而崩寿九十七武王即位十有三年而伐商又六年
而崩寿九十三文王受命时武王当年六十四五克
商时武王已八十有七文母不应尚在然则虽微刘
氏子无臣母之说亦可决知妇人之非文母矣刘以
邑姜当之理或然也然旧说谓邑姜为太公望女亦
恐未然夫太公八十归周在文王为西伯之后岂得
犹有未字之女可配武王武王是时已几七十矣又
岂得始纳公女为元妃哉
蜩笑偶言怀嬴失身重耳沃盥奉匜而以不从不言
为善处蔡琰忍辱羌胡重归董祀而以授受不亲为
知礼所谓不能三年而缌功是察放饭流歠而齿决
是问者也虽然岂直妇人也哉
枫□小牍国朝妇人封自执政以上封夫人尚书以
上封淑人侍郎以上封硕人大中大夫以上封令人
中散大夫以上封恭人朝奉大夫以上封宜人朝奉
郎以上封安人通直郎以上封孺人然夫人有国郡
之异而武臣一准文阶其后三公大将封带王爵者
妾亦受封特视正妻减阶耳若郡县君则先曾王太
母亦封县君正和二年诏除之
挥麈余话周美成晚归钱塘乡里梦中得瑞鹤仙一
阕云悄郊原带郭行路永客去车尘漠漠斜阳映山
落敛余红犹恋孤城阑角凌波步弱过短亭何用素
约有流莺劝我重解绣鞍缓引春酌不记归时早暮
上马谁扶醉眠朱阁惊飙动幕犹残醉繞红药叹西
园已是花深无地东风何事又恶任流光过却归来
洞天自乐未几方腊盗起自桐庐拥兵入杭时美成
方会客闻之仓皇出奔趋西湖之坟庵次郊外适际
残腊落日在山忽见故人之妾徒步亦为逃避计约
下马少饮于道旁旗亭闻莺声于木杪小焉分背抵
庵中尚有余曛因卧小阁之上恍如词中景逾月贼
平入城则故居皆遭蹂践旋营缉而处继而得请提
举杭州洞霄宫遂老焉悉符前作美成尝自记甚详
今偶失其本姑追记其略而书于编
同话录舜姓姚二妃姓妫夏姓姒商姓子周姓姬秦
姓嬴尚书敕降二女于妫汭因地得姓因姓得人之
称左传有戴妫有息妫诗有太姒有必宋之子王姬
骊姬文嬴穆嬴之类是也汉以后妇人如吕后名雉
蔡邕之女名琰以名著者甚多孔子之母名征在专
以名言婚礼有所谓问名公羊传有妇人许嫁字而
笄之不名与字之义如男子乎亦止类今世大小一
二之别乎若后世以姬姜为妇人之通称则失之矣
惟娣姒之姒不同此尧之女娥皇女英契之母简狄
秦穆公之女简璧后稷之母姜嫄又不知此类乃其
称号耶乃其名耶
吹剑录女以行称者既醉诗曰厘以士女注云女有
士行也汉列女传搜次材行晋列女传载循六行班
姬女史箴有妇行篇然古今志妇人者止曰碑曰志
未尝称行状近有乡人志其母曰行状不知何所据
乎
胡氏女范诸妇亲姻颇多除本房至亲与相见外余
并不许其可见者亦须子弟引导方入中门见灯不
许入罚其夫不执妇人亲族有为僧道者不许往来
袁采曰人家不和多因妇女以言激怒其夫及同气
盖妇女所见不广不远不公不平又其所谓舅姑伯
叔妯娌皆假合强为之称呼非自然天属故轻于割
恩易于修怨非丈夫有远识则为其役而不自觉一
家之中乖变生矣
妇女之易生言语者又多出于婢妾之间斗婢妾愚
贱尤无见识以言他人之短失为忠于主母若妇女
有见识能一切勿听则虚佞之言不复敢进若听之
信之从而爱之则必再言之又言之使主母与人遂
成深雠为婢女者方洋洋得志
齐东野语陈了翁之父尚书与潘良贵义荥之父情
好甚密潘一日谓陈曰吾二人官职年齿种种相似
独有一事不如公甚以为恨陈问之潘曰公有三子
我乃无之陈曰吾有一婢已生子矣当以奉借他日
生子即见还既而遣至即了翁之母也未几生良贵
后其母遂往来两家焉一母生二名儒亦前所未有
事见罗春伯闻见录
杨和王最所钟爱者第六女性极贤淑初事赵汝敕
继事向子丰居于霅未有所育王甚念之一日向妾
得男杨氏使秘之以为己出且亟报王王喜甚即请
诰命轻舟往视之向氏家知王来良窘无策以泥其
行时王以保宁昭庆两镇节钺领殿岩于湖为本镇
子丰因使人讽郡官往迓之自郡将以次皆属櫜鞬
谨伺于界首初以人不知其来及是闻官吏郊迎深
恐劳动多事遂中道而返因厚以金缯花果以遗其
女且拨吴门良田千亩以为粥米逮今向氏家有昆
山粥米庄云
干淳岁时记立秋日小儿女多衣荷叶半臂手持荷
叶效颦摩罗大抵皆原旧俗也
琅嬛记九为阳数古人以二十九日为上九初九日
为中九十九日为下九每月下九置酒为妇女之欢
名曰阳会盖女子阴也待阳以成故女子于是夜为
藏钩诸戏以待月明至有忘寐而达曙者
本寿问于母曰富贵家女子必缠足何也其母曰吾
闻之圣人重女而使之不轻举也是以裹其足故所
居不过闺阈之中欲出则有帷车之载是无事于足
者也圣人如此防闲而后世犹有桑中之行临邛之
奔范睢曰裹足不入秦用女喻也
孙真人有黄昏散夫妻反目服之必和又名合欢张
叔良制以为丸赠姜窈窕窈窕不服佩之裙裾香气
倍异寻常
丙观日疏六月念四日为观莲节晁采与其夫各以
莲子馈遗为欢晁采性爱看云其尢爱者赤黑色也
故其室名曰窥云室其馆名曰期云馆
姚姥住长离桥十一月夜半大寒梦观星坠于地化
为水仙花一丛甚香美摘食之觉而产一女长而令
淑有文因以名焉观星即女史在天柱下故迄今水
仙名女史花又名姚女儿
奚囊橘柚女香草出繁缋妇女佩之则香闻数里男
子佩之则臭昔海上有丈夫拾得此香嫌其臭弃之
有女子拾去其人迹之香甚欲夺之女子疾走其人
逐之不及乃止故语曰欲知女子强转臭得成香吕
氏春秋云海上有逐臭之夫疑即此事
元池说林立夏日俗尚啖李时人语曰立夏得食李
能令颜色美故是日妇女作李会取李汁和酒饮之
谓之驻色酒
淮南毕万术七月七日采守宫阴干之合以井华水
和涂女身有文章即以丹涂之去者有淫行
采兰杂志张说于元宵召诸姬共宴若于无月夫人
以鸡林夜明帘悬之炳于白日夜半月出惟说宅无
光帘夺之也
辍耕录冯道与赵凤同在中书凤有女适道仲子以
饮食不中为道夫人谴骂赵氏婢长号知院者来诉
凡数百言道都不答及去但云传语亲家今日好大
雪
娘字俗书也古无之当作娘按说文频扰也肥大也
从女襄声女良切其义如此今乃通为妇女之称故
子谓母曰娘而世谓稳婆曰老娘女巫曰师娘都下
及江南谓男觋亦曰师娘娼妇曰花娘达旦又谓曰
草娘苖人谓妻曰夫娘南方谓妇人之无行者亦曰
夫娘谓妇人之卑贱者曰某娘曰几娘鄙之曰婆娘
考之风俗通汉何敞为鬼苏珠娘按诛亭长龚寿隋
书韦世康为绛州刺史与子弟书云况娘春秋已高
温凊宜奉教坊记北齐时丈夫着妇人衣行歌傍人
齐和云踏谣娘南史梁元徐妃与帝左右暨季江私
通季江曰徐娘虽老尚犹多情又梁临川王宏侵魏
魏遗以巾帼歌曰不畏萧娘与吴姥但畏合肥有韦
虎谓韦睿吕僧珍也大业拾遗隋炀帝宫婢曰雅娘
唐史张旭草书见公孙大娘舞剑器而通神又武承
嗣闻乔知之婢窈娘美夺取之杜工部诗耶娘妻子
走相送又黄四娘家花满蹊白乐天诗吴娘暮雨萧
萧曲韦应物诗春风一曲杜韦娘柳子厚下殇女墓
砖记始名和娘乐府杂录张红红唱歌丐于市韦青
纳为姬敬宗召入宫号记曲娘又望江南曲始自朱
崖李太尉镇浙西日为姬谢秋娘所制明皇杂录呼
白鹦鹉为雪衣娘甘泽谣武三思晚获一妓曰绮娘
狄仁杰至遂逃壁隙中曰我天上花月之妖也樊川
集杜秋娘年十五为李锜妾锜败入宫后坐谴归故
里又窦桂娘父良建中初为汴州户曹掾李希烈破
汴州取桂娘去李贺集贺撰申胡子觱篥歌成翔客
喜擎觞起立命花娘出幕徘徊拜客刘宾客集泰娘
本韦尚书家主讴者河东记唐进士段何卧病遇妊
娘留诗而愈传奇崔氏莺莺婢曰红娘霍小玉传长
安中有媒氏鲍十一娘薛苍驸马青衣也余媚娘叙
录陆希声娶余媚娘媚娘约媒曰陆郎中若必得儿
侍巾栉须立誓不置侧室及女奴图经蚕神谓之马
头娘杜阳杂编南海贡奇女卢媚娘工巧无比丽情
集陈敏兄妾越娘貌美兄死遂与款狎续齐谐记齐
颖寓山阴夜见前宰妾万文娘墨庄漫录李后主令
官嫔窅娘以帛绕脚令纤小右略举一二不能悉载
是则今之云云皆有所本然都下自庶人妻以及大
官之国夫人皆曰娘子未尝有称夫人郡君等封赠
者载考之史隋柴绍妻李氏起兵应李渊与绍各置
幕府号娘子军唐平阳公主兵与秦王定京师号娘
子军花蕊夫人宫词诸院各分娘子位韩昌黎有祭
周氏二十娘子文以此推之古之公主宫妃已与民
间共称娘子则今之不分尊卑有自来矣吴中女子
之贱者为丫头刘宾客寄赠小樊诗花面丫头十三
四春来绰约向人时
愠羝谓腋气也唐崔令钦教坊记云范汉女大娘子
亦是竿木家开元二十一年出内有姿媚而微愠羝
国朝品官母妻四品赠郡君五品赠县君然古邦君
之妻邦人称小君礼士丧妾不得匹其夫必曰君妻
曰女君后世封羊祜妻为万岁君则此可谓令甲之
原云
绛侯周亚夫自未侯为河内守时许负相之曰君后
三岁而侯见史记绛侯传注谓索隐曰应劭云负河
内温人老妪也按楚汉春秋高祖封负为鸣雌侯是
知妇人亦有封邑
闲中今古录予尝读檀弓至子思之母死子思哭于
庙门人至曰庶氏之母死何为哭于孔氏之庙乎子
思曰吾过矣遂哭于他室注曰伯鱼卒其妻嫁于卫
之庶氏以予论之伯鱼先孔子卒时年五十其妻之
年必与之相似且上有圣人为之翁下有大贤为之
子况年已及艾矣何得再嫁庶氏此予之疑已久兹
观瞿宗吉所著香台集有易安乐府之目引渔隐丛
话云赵明诚清献公之子妻李氏能文词号易安居
士有乐府词三卷名漱玉集明诚卒易安再适非类
既而反目有启与綦处厚学士云猥以桑榆之晚景
配兹狙侩之下才见者笑之此宗吉所以有清献名
家厄运乖羞将晚景对非才之句予叹易安翁则清
献为时名臣夫则明诚官至郡守亦景薄桑榆何为
而再适耶事类檀弓所记故录之
拘虚晤言缊袍不能掩西子之美铅朱不能饰嫫母
之恶
病逸漫记母虽以子贵然嫡母在则不敢并封生母
未封则子妇亦不敢受封
东谷赘言士大夫守官之廉犹处子守身之洁皆分
内事也若处子自多其洁恒自矜曰我于庶士也绝
无桑中之约则人将贱之矣士大夫之能文章犹处
子之能女红亦分内事也若处子自多其女红恒自
矜曰我之织纴组紃诸姑伯姊皆莫能及则人将鄙
之矣
玉笑零音管晏之文无盐丑女也虽丑而有益于国
庄列之文西施美妇人也虽美而无裨于世
丹铅后录杜子美诗不嫁惜娉婷此句有妙理读者
忽之耳陈后山衍之云当年不嫁惜娉婷施朱傅粉
学后生不惜卷帘通一顾怕君着眼未分明深得其
解盖士之仕也犹女之嫁也士不可轻于从仕女不
可轻于许人也着眼未分明相知之不深也白乐天
诗寄言痴小人家女慎勿将身轻许人亦子美之意
乎
公余日录成化初遣官分采实录有进士当往某处
有司汇集诗文以上彼独取樵妇吟一首云与郎相
期月上来及至月上郎不来妾在平地见月早郎在
深山见月迟盖得古体也今读之宛然怨而不怒
女红余志沈约白纻歌五章舞用五女中间起舞四
角各奏一曲至翡翠群飞以下则合声奏之梁尘俱
动舞已则歌末曲以进酒
藜□渖余长安妇女有好事者曾于侯家睹彩笺曰
一轮初满万户皆清乃狎处衾帷不惟辜负蟾光窃
恐嫦娥生妒涓于十五十六二宵联女伴同志者一
茗一炉相从卜夜名曰伴嫦娥凡有冰心□垂玉允
朱门龙氏拜启
熙朝乐事立春日民间妇女各以春旛春胜镂金簇
彩为燕蝶之属问遗亲戚缀之钗头
正月十五日为上元节人家妇女则召帚姑针姑苇
姑筲箕姑以卜问一岁吉凶乡间则有祈蚕之祭
二月朔日城中士女已有出郭探青扫墓设奠者湖
中游舫倩价日增矣二日士女皆戴蓬叶谚云蓬开
先日草戴了春不老
春日妇女喜为斗草之戏黄子常绮罗香词云绡帕
藏春罗□点露相约莺花丛里翠袖拈芳香沁笋芽
纤指偷摘遍绿径烟霏悄攀下画阑红紫扫花阶褥
屏芙蓉瑶台十二峰仙子芳园清画乍永亭上吟吟
笑语妒秾夸丽夺取筹多赢得玉珰瑜珥凝素靥香
粉添娇映黛眉淡黄生喜绾□带空系宜男情郎归
也未
二月十九日上天竺建观音会倾城士女皆往其时
马塍园丁竞以名花担荷叫鬻音中律吕黄子常卖
花声词云人过天街晓色担头红紫满筠筐浮花浪
蕊画楼睡醒正眼横秋水听新腔一回催起吟红叫
白报道蜂儿知未隔东西余音□美迎门争买早斜
簪云髻助春娇粉香帘底乔梦符和词云侵晓园丁
叫道嫩红娇紫巧工夫攒枝饾蕊行歌伫立洒洗妆
新水卷香风看街帘起深深巷陌有个重门开未忽
惊他寻春梦美穿□透阁便凭伊唤取惜花人在谁
根底
归有园麈谈妇人之悲其夫益为之悲其悲方已妇
人之怒其夫转为之怒其怒可平
女子好色如热乘凉居津要而漫无止足者是真妾
妇之心
贤奕编卫人迎新妇妇上车问骖马谁马也御曰借
之新妇谓仆曰拊骖无笞服车至门曰灭将失火
入室见臼曰徙之牖下妨往来者此三言者皆至言
也然不免为笑者早晚之时失也
曾崇范妻先许嫁其夫辄死一日梦曰田头有鹿迹
田尾有日炙乃汝夫也后嫁乃悟其梦
燕人育二女皆一日媒氏来约婚父戒二女曰
慎箝口勿诘诘则人汝弃矣二女唯唯既媒氏至坐
中忽火爇姊裳其妹期期曰姊而裳火矣姊目摄妹
亦期期言曰父属汝勿言胡又言耶二女之吃卒未
掩媒氏谢去
识遗左传晋平公以同姓四人备嫔御郑子产聘晋
言于叔向曰今君内实有四姬焉盖指其不别同姓
之丑非目贱妾为姬也按古妇人皆有字与谥或国
名下系其姓先儒谓示不忘本且别他今考字下
系姓如周女曰伯姬叔姬齐女曰孟姜季姜宋女曰
孟子仲子狄女曰叔隗季隗也谥下系姓如齐女曰
宣姜庄姜宋女曰声子秦女曰怀嬴楚女曰文杞
女曰定姒是也国下系姓如秦女曰徐嬴葛嬴陈女
曰息妫之类是也惟姬姓后世以目贱人战国曰幸
姬如姬汉史曰诸姬薄姬爱姬释者不辨其为周姓
如淳曰姬音怡臣瓒曰汉内官也秩比二千石五婕
妤下惟颜师古谓汉内官无姬者姬职周姓贵于众
国之女故妇人美号皆称姬宋大观间公主易号曰
帝姬贵之也世例以目妾岂反贱乎然则姬女贵而
以姓着反不若齐宋女不辱其姓之为愈也
孙绰情人诗云碧女破瓜时吕洞宾诗云功成当在
破瓜年杨文公谓俗以破瓜为二八
群碎录妈妈北地马一牡将十余牝行牝皆随牡不
入他群故称妇曰妈妈蚁亦不入他群故为妈蚁
汉明帝听刘峻女出家又听洛阳妇阿潘等出家此
中国尼姑之始
偃曝谈余晋书后妃传景献皇后父道上党太守母
陈留蔡邕女也又羊祜传祜蔡邕外孙景献皇后同
产弟祜讨吴有功将进爵土乞以赐舅子蔡袭诏封
袭关内侯是邕未尝无嗣其文姬为董杞妻者想又
一女也
书蕉天文有织女主贵女须女主贱女贵则嫡也贱
则诸侯之副宫九媵大夫之侧室三妇也妾之于礼
久矣有媵而妾者有卜而妾者卜而妾者闻命而趋
不待六礼故谓之奔
辟寒杨国忠于冬月常选婢妾肥大者行列于前以
遮风盖藉人之气相暖故谓之肉障
狂夫之言妇三月而后庙见先儒云未三月尚在可
出之条则三月后虽有大过不可出乎又如妇未庙
而死则以妾礼葬之夫生为妇死为妾礼乎又如寡
妇不夜哭哀至而哭何昼夜之有古礼大抵有难行
者皆此类
帝城景物略正月女妇闲手五丸且掷且拾且承曰
抓子儿丸用象木银砾为之竞以轻捷
八日至十八日妇人着白绫衫队而宵行谓无腰腿
诸疾曰走桥至城各门手暗触钉谓男子祥名曰摸
钉儿望前后夜妇女束草人纸粉面首帕衫裙号称
姑娘两童女掖之祀以马粪打鼓歌马粪芗歌三祝
神则跃跃拜不已者休倒不起乃咎也
四月八日舍豆儿曰结缘凡妇女不见答于夫姑者
婢妾摈于主及姥者则自咎曰身前世不舍豆儿不
结得人缘也
五月一日至五日家家妍饰小闺女簪以榴花名曰
女儿节
八月十五日女归宁是日必返其夫家曰团圆节
九月九日作饼种枣栗其面星星然曰花糕糕肆
标纸彩旗曰花糕旗父母家必迎女来食花糕或不
得迎母则诟女则怨诧小妹则泣望其姊姨亦名曰
女儿节
十一月冬至日妇制履舄上其舅姑
十二月二十四日以糖剂饼黍糕枣栗胡桃炒豆祀
君记称老妇之祭今男子祭禁不令妇女见之
祀余糖果禁幼女不令得啖曰啖余则食肥腻时
口圈黑也
古今艺术图云北方妇女爱习轻佻之态每至寒食
为秋千中国女子学之乃以彩绳悬树立架为之
类书纂要宋祝景先子确女妻朱松生晦翁景先兄
女妻汪勃位至枢密确弟砱女妻汪勃之子作砺位
至提刑故其乡人谓祝女位最高又祝尧臣者景先
第八子盘之子也尝奇第三女曰虽家贫不与凡子
尧臣卒后与吕午成婚两穷相值越七年而午复登
第于是祝女位高之语复喧传于乡闾
筠廊偶笔白乐天有感诗云莫养瘦马驹莫教小妓
女后事在目前不信君看取马肥快行走妓长能歌
舞三年五岁间已闻换一主借问新旧主谁乐谁辛
苦请君大带上把笔书此语俗称扬州养女者为养
瘦马当本诸此

　闺媛总部总论二
郑氏女孝经
　　进女孝经表
妾闻天地之性贵刚柔焉夫妇之道重礼义焉仁义
礼智信者是谓五常五常之教其来远矣总而为主
实在孝乎夫孝者感鬼神动天地精神至贯无所不
达盖以夫妇之道人伦之始考其得失非细务也易
着乾坤则阴阳之制有别礼标羔雁则伉俪之事实
陈妾每览先圣垂言观前贤行事未尝不抚躬三复
叹息久之欲缅想余芳遗踪可躅妾侄女特蒙天恩
策为永王妃以少长闺闱未闲诗礼至于经诰触事
面墙夙夜忧惶战惧交集今戒以为妇之道申以执
巾之礼并述经史正义无复载乎浮词总一十八章
各为篇目名曰女孝经上至皇后下及庶人不行孝
而成名者未之闻也妾不敢自专因以曹大家为主
虽不足藏诸岩石亦可以少补闺庭辄不揆量敢兹
闻达轻触屏扆伏待罪戾妾郑氏诚惶诚恐死罪死
罪
　　开宗明义章第一
曹大家闲居诸女侍坐大家曰昔者圣帝二女有孝
道降于妫汭卑让恭俭思尽妇道贤明多智免人之
难汝闻之乎诸女退位而辞曰女子愚昧未尝接大
人余论曷得以闻之大家曰夫学以聚之问以辨之
多闻阙疑可以为人之宗矣汝能听其言行其事吾
为汝陈之夫孝者广天地厚人伦动鬼神感禽兽恭
近于礼三思后行无施其劳不伐其善和柔贞顺仁
明孝慈德行有成可以无咎书云孝乎惟孝友于兄
弟此之谓也
　　后妃章第二
大家曰关雎麟趾后妃之德忧在进贤不淫于色朝
夕思念至于忧勤而德教加于百姓刑于四海盖后
妃之孝也诗云鼓钟于宫声闻于外
　　夫人章第三
居尊能约守位无私审其勤劳明其视听诗书之府
可以习之礼乐之道可以行之故无贤而名昌是谓
积殃德小而位大是谓婴害岂不诫欤静专动直不
失其仪然后能和其子孙保其宗庙盖夫人之孝也
易曰闲邪存其诚德博而化
　　邦君章第四
非礼教之法服不敢服非诗书之法言不敢道非信
义之德行不敢行欲人不闻勿若勿言欲人不知勿
若勿为欲人不传勿若勿行三者备矣然后能守其
祭祀盖邦君之孝也诗云于以采蘩于沼于沚于以
用之公侯之事
　　庶人章第五
为妇之道分义之利先人后己以事舅姑纺绩裳衣
社赋烝献此庶人妻之孝也诗云妇无公事休其蚕
织
　　事舅姑章第六
女子之事舅姑也敬与父同爱与母同守之者义也
执之者礼也鸡初鸣咸盥漱衣服以朝焉冬温夏凊
昏定晨省敬以直内义以方外礼义立而后行诗云
女子有行远父母兄弟
　　三才章第七
诸女曰甚哉夫之大也大家曰夫者天也可不务乎
古者女子出嫁曰归移天事夫其义远矣天之经也
地之义也人之行也天地之性而人是则之则天之
明因地之利防闲执礼可以成家然后先之以泛爱
君子不忘其孝慈陈之以德义君子兴行先之以敬
让君子不争道之以礼乐君子和睦示之以好恶君
子知禁诗云既明且哲以保其身
　　孝治章第八
大家曰古者淑女之以孝治九族也不敢遗卑弱之
妾而况于娣侄乎故得六亲之欢心以事其舅姑治
家者不敢侮于鸡犬而况于小人乎故得上下之欢
心以事其夫理闺者不敢失于左右而况于君子乎
故得人之欢心以事其亲夫然故生则亲安之祭则
鬼享之是以九族和平萋菲不生祸乱不作故淑女
之以孝治上下也如此诗云不愆不忘率由旧章
　　贤明章第九
诸女曰敢问妇人之德无以加于智乎大家曰人肖
天地负阴抱阳有聪明贤哲之性习之无不利而况
于用心乎昔楚庄王晏朝樊女进曰何罢朝之晚也
得无倦乎王曰今与贤者言乐不觉日之晚也樊女
曰敢问贤者谁欤曰虞丘子樊女掩口而笑王怪问
之对曰虞丘子贤则贤矣然未忠也妾幸得充后宫
尚汤沐执巾栉备扫除十有一年矣妾乃进九女今
贤于妾者二人与妾同列者七人妾知妨妾之爱夺
妾之宠然不敢以私蔽公欲王多见博闻也今虞丘
子居相十年所荐者非其子孙则宗族昆弟未尝闻
荐贤而退不肖可谓贤哉王以告之虞丘子不知所
为乃避舍露寝使人迎孙叔敖而进之遂立为相夫
以一言之智诸侯不敢窥兵终霸其国樊女之力也
诗曰得人者昌失人者亡又曰辞之辑矣民之洽矣
　　纪德行章第十
大家曰女子之事夫也纚笄而朝则有君臣之严沃
盥馈食则有父子之敬报反而行则有兄弟之道受
期必诚则有朋友之信言行无玷则有理家之度五
者备矣然后能事夫居上不骄为下不乱在丑不争
居上而骄则殆为下而乱则辱在丑而争则乖三者
不除虽和如琴瑟犹为不妇也
　　五刑章第十一
大家曰五刑之属三千而罪莫大于妒忌故七出之
状标其首焉贞顺正直和柔无□理于幽闺不通于
外目不□色耳不留声耳目之欲不越其事盖圣人
之教也汝其行之诗云令仪令色小心翼翼古训是
式威仪是力
　　广要道章第十二
大家曰女子之事舅姑也竭力而尽礼奉娣姒也倾
心而罄义抚诸孤以仁佐君子以智与娣姒之言信
对宾侣之容敬临财廉取与让不为苟得动必有方
贞顺勤劳勉其荒怠然后慎言语省嗜欲出门必掩
蔽其面夜行以烛无烛则止送兄弟不逾于阈此妇
人之要道汝其念之
　　广守信章第十三
立天之道曰阴与阳立地之道曰柔与刚阴阳刚柔
天地之始男女夫妇人伦之始故乾坤交泰谁能间
之妇地夫天废一不可然则丈夫百行妇人一志男
有重婚之义女无再醮之文是以芣苡兴歌蔡人作
诫匪石为叹卫主知惭昔楚昭王出游留姜氏于渐
台江水暴至王约迎夫人必以符合使者仓卒遂不
请行姜氏曰妾闻贞女义不犯约勇士不畏其死妾
知不去必死然无符不敢犯约虽行之必生无信而
生不如守义而死会使者还取符则水高台没矣其
守信也如此汝其勉之易曰鸣鹤在阴其子和之
　　广扬名章第十四
大家曰女子之事父母也孝故忠可移于舅姑事姊
妹也义故顺可移于娣姒居家理故理可闻于六亲
是以行成于内而名立于后世矣
　　谏诤章第十五
诸女曰若夫廉贞孝义事姑敬夫扬名则闻命矣敢
问妇从夫之令可谓贤乎大家曰是何言欤是何言
欤昔者周宣王晚朝姜后脱簪珥待罪于永巷宣王
为之夙兴汉成帝命班婕妤同辇婕妤辞曰妾闻三
代明王皆有贤臣在侧不闻与嬖女同乘成帝为之
改容楚庄王耽于游畋樊女乃不食野味庄王感焉
为之罢猎由是观之天子有诤臣虽无道不失其天
下诸侯有诤臣虽无道不失其国大夫有诤臣虽无
道不失其家士有诤友则不离于令名父有诤子则
不陷于不义夫有诤妻则不入于非道是以卫女矫
齐桓公不听淫乐齐姜遣晋文公而成霸业故夫非
道则谏之从夫之令又焉得为贤乎诗云猷之未远
是用大谏
　　胎教章第十六
大家曰人受五常之理生而有性习也感善则善感
恶则恶虽在胎养岂无教乎古者妇人□子也寝不
侧坐不边立不跛不食邪味不履左道割不正不食
席不正不坐目不视恶色耳不听靡声口不出傲言
手不执邪器夜则诵经书朝则讲礼乐其生子也形
容端正才德过人其胎教如此
　　母仪章第十七
大家曰夫为人母者明其礼也和之以恩爱示之以
严毅动而合礼言必有经男子六岁教之数与方名
七岁男女不同席不共食八岁习之以小学十岁从
以师焉出必告反必面所游必有常所习必有业居
不主奥坐不中席行不中道立不中门不登高不临
深不苟訾不苟笑不有私财立必正方耳不倾听使
男女有别远嫌避疑不同巾栉女子七岁教之以四
德其母仪之道如此皇甫士安叔母有言曰孟母三
徙以教成人买肉以教存信居不卜邻令汝鲁钝之
甚诗云教诲尔子式榖似之
　　举恶章第十八
诸女曰妇道之善敬闻命矣小子不敏愿终身以行
之敢问古者亦有不令之妇乎大家曰夏之兴也以
涂山其灭也以妹喜殷之兴也以有莘氏其灭也以
妲己周之兴也以太任其灭也以褒姒此三代之王
皆以妇人失天下身死国亡而况于诸侯乎况于卿
大夫乎况于庶人乎故申生之亡祸由骊女愍怀之
废衅起南风由是观之妇人起家者有之祸于家者
亦有之至于陈御叔之妻夏氏杀三夫戮一子弒一
君走两卿丧一国盖恶之极也夫以一女子之身破
六家之产吁可畏哉若行善道则不及于此矣
涑水家仪
　　子妇
凡为子为妇者毋得蓄私财俸禄及田宅所入尽归
之父母舅姑当用则请而用之不敢私假不敢私与
凡子事父母妇事舅姑天欲明咸起盥漱栉总具冠
带昧爽适父母舅姑之所省问父母舅姑起子供药
物妇具晨馐供具毕始退各从其事将食妇请所欲
于家长退具而供之尊长举筋子妇乃各退就食丈
夫妇人各设食于他所依长幼而坐其饮食必均一
幼子又食于他所亦依长幼席地而坐男坐于左女
坐于右及夕食亦如之既夜父母舅姑将寝则安置
而退居闲无事则侍于父母舅姑之所容貌必恭执
事必谨言语应对必下气怡声出入起居必谨扶卫
之不敢涕唾喧呼于父母舅姑之侧父母舅姑不命
之坐不敢坐不命之退不敢退
凡父母舅姑有疾子妇无故不离侧亲调尝药饵而
供之
妇人无故不窥中门妇人有故身出必拥蔽其面男
仆非有缮修及有大故不入中门入中门妇人必避
之不可避亦必袖遮其面女仆无故不出中门有故
出中门亦必拥蔽其面
郑氏家范
　　训诸妇
诸妇必须安详恭敬奉舅姑以孝事丈夫以礼待娣
姒以和然无故不出中门夜行以烛无烛则止如其
淫狎即宜屏放若有□忌长舌者姑诲之诲之不悛
则责之责之不悛则出之
诸妇媟言无耻及干豫阃外事者当罚跪以媿之
初来之妇一月之外许用便服
诸妇工作当聚一处机杼纺绩各尽所长非但别其
勤惰且革其私
主母之尊欲使家众悦服不可使侧室为之以乱尊
卑
每岁畜蚕主母分给蚕种与诸妇使之在房畜饲待
成熟时却就蚕屋上箔须令子弟直宿以防风烛所
得之蚕茧当聚一处抽丝更须先抄写各房所蓄多
寡之数照什一之法赏之
诸妇每岁公堂于九月俵散木棉使成布匹限以次
年八月交收通卖钱物以给一岁衣资之用公堂不
许侵使或有故意制造不佳及不登数者则准给本
房甚者住其衣资不给有能依期登数者照什一之
法赏之其事并系羞服长主之
诸妇育子苟无大故必亲乳之不可置乳母以饥人
之子
诸妇之于母家二亲存者礼得归宁无者不许其有
庆吊势不可已者则弗拘此
诸妇亲姻颇多除本房至亲与相见外余并不许可
见者亦须子弟引导方入中门见灯不许入会众罚
其夫主母不拘妇人亲族有为僧道者不许往来
朔望后一日令诸生聚揖之时直说古列女传使诸
妇听之
女子年及八岁者不许随母到外家余虽至亲之家
亦不许往违者重罚其母
男女不共圊混不共湢浴以谨其嫌春冬则十日一
浴夏秋不拘
男女不亲授受礼之常也诸妇不得刀镊工剃面
小学外篇
　　嘉言
司马温公曰妇者家之所由盛衰也苟慕一时之富
贵而娶之彼挟其富贵鲜有不轻其夫而傲其舅姑
养成骄□之性异日为患庸有极乎借使因妇财以
致富依妇势以取贵苟有丈夫之志气者能无愧乎
安定胡先生曰嫁女必须胜吾家者胜吾家则女之
事人必钦必戒娶妇必须不若吾家者不若吾家则
妇之事舅姑必执妇道
或问孀妇于理似不可取如何伊川先生曰然凡取
以配身也若取失节者以配身是己失节也又问或
有孤孀贫穷无托者可再嫁否曰只是后世怕寒饿
死故有是说然饿死事极小失节事极大
柳开仲涂曰皇考治家孝且严旦望弟妇等拜堂下
毕即上手低面听我皇考训诫曰人家兄弟无不义
者尽因娶妇入门异姓相聚争长竞短渐渍日闻偏
爱私藏以致背戾分门割户患若贼雠皆汝妇人所
作男子刚肠者几人能不为妇人言所惑吾见多矣
若等宁有是耶退则惴惴不敢出一语为不孝事开
辈祇此赖之得全其家云
袁采世范
　　睦亲
凡人之妇性行不相远而有小姑者独不为舅姑所
喜此固舅姑之偏爱然为儿妇者要当一意承顺则
尊长久而自悟
人家不和多因妇女以言激怒其夫及同气盖妇女
所见不广不远不公不平又其所谓舅姑伯叔妯娌
皆假合强为之称非自然天属故轻于割恩易于修
怨非丈夫有远识则为其役而不自觉一家之中乖
变生矣
妇女之易生言语者又多出于婢妾之闲斗婢妾愚
贱尤无见识以言他人之短失为忠于主母若妇女
有见识能一切勿听则虚佞之言不复敢进
寡妇再嫁或有孤女年未及嫁如内外亲姻有高义
者宁若与之议亲使鞠养于舅姑之家俟其长而成
亲若随母而归义父之家则嫌疑之间多不自明
妇人不豫外事者盖谓夫与子既贤外事自不必豫
若夫与子不肖掩蔽妇人之耳目何所不至今人多
有游荡赌博至于鬻田园甚至于鬻其所居妻犹不
觉然则夫之不贤而欲求豫外事何益也子之鬻产
必同其母而伪书契字者有之重息以假贷而兼并
之人不惮于论讼贷茶盐以转贸而官司责其必偿
为母者终不能制然则子之不贤而欲求豫外事何
益也此乃妇人之大不幸为之奈何苟为夫能念其
妻之可怜为子能念其母之可怜顿然悔悟岂不甚
善
妇人有以其夫蠢懦能自理家务计筭钱谷出入人
不能欺者有夫不肖而能与其子同理家务不致破
荡家产者有夫死子幼而能教养其子敦睦内外姻
亲料理家务至于兴隆者皆贤妇人也而夫死子幼
居家营生最为难事托之宗族宗族未必贤托之亲
戚亲戚未必贤贤者又不肯豫人家事惟妇人自识
书筭而所托之人衣食自给稍识公义则庶几焉不
然鲜不破家
人言光景百年七十者稀为之倏忽易过而命□之
人晚景最不易过大率五十岁前过二十年如十年
五十岁后过十年不啻二十年而妇人之享高年者
尤为难过大率妇人依人而立其未嫁之前有好祖
不如有好父有好父不如有好兄弟有好兄弟不如
有好侄其既嫁之后有好翁不如有好夫有好夫不
如有好子有好子不如有好孙故妇人多有少壮富
贵而暮年无聊者盖由此也凡其亲戚所宜矜念
　　处己
妇女衣饰惟务洁凈尤不可异众且如十数人同处
而一人之衣饰独异众所指目其行坐能自安否
　　治家
司马温公居家杂仪令仆子非有警急修葺不得入
中门妇女婢妾无故不得出中门只令铃下小童通
传内外治家之法此过半矣
尼姑道婆媒婆牙婆及妇人以买卖针黹为名者皆
不可令入人家凡脱漏妇女财物及引诱妇女为不
美之事皆此曹也
明仁孝文皇后内训
　　德性章第一
贞静幽闲端庄诚一女子之德性也孝敬仁明慈和
柔顺德性备矣夫德性原于所禀而化成于习匪由
外至实本于身古之贞女理情性治心术崇道德故
能配君子以成其教是故仁以居之义以行之智以
烛之信以守之礼以体之匪礼勿履匪义勿由动必
由道言必由信匪言而言则厉阶成焉匪礼而动则
邪僻形焉阈以限言玉以节动礼以制心道以制欲
养其德性所以饬身可不慎欤无损于性者乃可以
养德无累于德者乃可以成性积过由小害德为大
故大厦倾颓基址勿固也己身不饬德性有亏也美
玉无瑕可为至宝贞女纯德可配京室检身制度足
为母仪勤俭不妒足法闺阃若夫骄盈嫉忌肆意适
情以病其德性斯亦无所取矣古语云处身造宅黼
身建德诗云俾尔弥尔性纯嘏尔常矣
　　修身章第二
或曰太任目不视恶色耳不听淫声口不出傲言若
是者修身之道乎曰然古之道也夫目视恶色则中
眩焉耳听淫声则内褫焉口出傲言则骄心侈焉是
皆身之害也故妇人居必以正所以防慝也行必无
陂所以成德也是故五彩盛服不足以为身华贞顺
率道乃可以进妇德不修其身以爽厥德斯为邪矣
谚有之曰治秽养苗无使莠骄□荆剪棘无使涂塞
是以修身所以成其德也夫身不修则德不立德不
立而能成化于家者盖寡矣而况于天下乎是故妇
人者从人者也夫妇之道刚柔之义也昔者明王之
所以谨婚姻之始者重似续之道也家之隆替国之
废兴于斯系焉呜呼闺门之内修身之教其勖慎之
哉
　　慎言章第三
妇教有四言居其一心应万事匪言曷宣言而中节
可以免悔言不当理祸必从之谚曰誾誾謇謇匪石
可转訾訾□□烈火燎原又曰口如扃言有恒口如
注言无据甚矣言之不可不慎也况妇人德性幽闲
言非所尚多言多失不如寡言故书斥牝鸡之晨诗
有厉阶之刺礼严出捆之戒善于自持者必于此而
加慎焉庶乎其可也然则慎之有道乎曰有学南宫
绦可也夫缄口内修重诺无尤宁其心定其志和其
气守之以仁厚持之以庄敬质之以信义一语一默
从容中道以合乎坤静之体则谗慝不作而家道雍
穆矣故女不矜色其行在德无盐虽陋言用于齐而
国以安孔子曰有德者必有言有言者不必有德
　　谨行章第四
甚哉妇人之行不可以不谨也自是者其行专自矜
者其行危自欺者其行骄以污行专则纲常废行危
则疾戾兴行骄以污则人道绝有一于此鲜克终也
夫干霄之木本之深也凌云之台基之厚也妇有令
誉行之纯也本深在乎栽培基厚在乎积累行纯在
乎自力不为纯行则戚疏离焉长幼紊焉贵贱淆焉
是故欲成其大当谨其微纵于毫末本大不伐昧于
冥冥神鉴孔明百行一亏终累全德体柔顺率贞洁
服三从之训谨内外之别勉之敬之始终惟一由是
可以修家政可以和上下可以睦亲戚而动无不协
矣易曰恒其德贞妇人吉此之谓也
　　勤励章第五
怠惰恣肆身之灾也勤励不息身之德也是故农勤
于耕士勤于学女勤于工农惰则五谷不获士惰则
学问不成女惰则机杼空乏古者后妃亲蚕躬以率
下庶士之妻皆衣其夫效绩有制愆则有辟夫治丝
执麻以供衣服幂酒浆具菹醢以供祭祀女之职也
不勤其事以废其功何以辞辟夫早作晚休可以无
忧缕绩不息可以成匹戒之哉毋荒宁荒宁者刿身
之廉刃也虽不见其锋阴为所戕矣诗曰妇无公事
休其蚕织此怠惰之慝也呜呼贫贱不怠惰者易富
贵不怠惰者难当勉其难毋忽其易
　　节俭章第六
戒奢者必先于节俭夫淡素养性奢靡伐德人率知
之而取舍不决焉何也志不能帅气理不足御情是
以覆败者多矣传曰俭者圣人之宝也又曰俭德之
共也侈恶之大也若夫一缕之帛出女工之勤一粒
之食出农夫之劳致之不易而用之不节暴殄天物
无所顾惜上率下承靡然一轨孰胜其弊哉夫锦绣
华丽不如布帛之温也奇馐美味不如粝粢之饱也
且五色坏目五味昏智饮清茹淡祛疾延龄得失损
益判然悬绝矣古之贤妃哲后深戒守此故絺绤无
斁见美于周诗大练粗疏垂光于汉史敦廉俭之风
绝侈丽之质天下从化是以海内殷富闾阎足给焉
盖上以导下内以表外故后必敦节以率六宫诸侯
之夫人以至士庶之妻皆敦节俭以率其家然后民
无冻馁礼义可兴风化可纪矣或有问者曰节俭有
礼乎曰礼与其奢也宁俭然有可约者焉有可腆者
焉是故处己不可不俭事亲不可不丰
　　警戒章第七
妇人之德莫大于端己端己之要莫重于警戒居富
贵也而恒惧乎骄盈居贫贱也而恒惧乎败失居安
宁也而恒惧乎患难奉□在手若将倾焉择地而旋
若将陷焉故一念之微独处之际不可不慎谓无有
见能隐于天乎谓无有知不欺于心乎故肃然警惕
恒存乎矩度湛然纯一不干于非僻举动之际如对
舅姑闺门之间如临师保不惰于冥冥不骄于昭昭
行之以诚持之以久显隐不贰由是德宜于家族行
通于神明而百福咸臻矣夫念虑有常动必无过思
患豫防所以免祸一息不戒灾害攸萃累德终身悔
何追矣是故鉴古之失吾则得焉惕励未形吾何尤
焉诗曰相在尔室尚不愧于屋漏礼曰戒慎乎其所
不睹恐惧乎其所不闻此之谓也
　　积善章第八
吉凶灾祥匪由天作善恶之应各以其类善德攸积
天降阴骘昔者成周之先世累忠厚继于文武伐暴
救民又有圣母贤妃善德内助故上天阴骘福庆攸
长我国家世积厚德天命攸集我太祖高皇帝顺天
应人除残削暴救民水火孝慈高皇后好生大德助
勤于内故上天阴骘奄有天下生民用乂天之阴骘
不爽于德昭著明鉴夫享福禄之报者由积善之庆
妇人内助于国家岂可以不积善哉古语云积德成
王积怨成亡荀子曰积土成山风雨兴焉积水成渊
蛟龙生焉积善成德神明自格自后妃至于士庶人
之妻其必勉于积善以成内助之美妇人善德柔顺
贞静乐乎和平无乖戾也存乎宽洪无忌嫉也敦乎
仁慈无残害也执礼秉义无纵越也祇率先训无愆
违也不厉人以适己不纵欲以戕物积而不已福禄
萃焉嘉祥被于夫子余庆流于后昆可谓贤内助矣
易曰积善之家必有余庆书曰作善降之百祥此之
谓也
　　迁善章第九
人非上智其孰无过过而能知可以为明知而能改
可以跂圣小过不改大恶形焉小善能迁大德成焉
夫妇人之过无他惰慢也嫉□也邪僻也惰慢则骄
孝敬衰焉嫉□则刻灾害兴焉邪僻则佚节义颓焉
是数者皆德之弊而身之殃或有一焉必去之如蟊
螣远之如蜂虿蜂虿不远则螫身蟊螣不远则伤稼
己过不改则累德若夫以恶小而为之无恤则必败
以善小而忽之不为则必覆能行小善大善攸基戒
于小恶终无大戾故谚有之曰屋漏迁居路纡改涂
传曰人孰无过过而能改善莫大焉
　　崇圣训章第十
自古国家肇基皆有内助之德垂范后世夏商之初
涂山有莘皆明教训之功成周之兴文王后妃克广
关雎之化我太祖高皇帝受命而兴孝慈高皇后内
助之功至隆至盛盖以明圣之资秉贞仁之德博古
今之务艰难之初则同勤开创平治之际则弘基风
化表壸范于六宫着母仪于天下验之往哲莫之与
京譬之日月天下仰其高明譬之沧海江河趋其浩
溥然史传所载什裁一二而微言奥义若南金焉铢
两可宝也若谷粟焉一日不可无也贯彻上下包括
巨细诚道德之至要而福庆之大本也后妃遵之则
可以配至尊奉宗庙化天下衍庆源诸侯大夫之夫
人与士庶人之妻遵之则可以内佐君子长保富贵
利安家室而垂庆后人矣诗曰太姒嗣徽音则百斯
男敬之哉敬之哉
　　景贤范章第十一
诗书所载贤妃贞女德懿行备师表后世皆可法也
夫女无姆教则婉娩何从不亲书史则往行奚考稽
往行质前言模而则之则德行成焉夫明镜可以鉴
妍媸权衡可以拟轻重尺度可以测长短往辙可以
轨新迹希圣者昌踵弊者亡是故修恭俭莫盛于皇
英求诚庄莫隆于太任孝敬莫纯于太姒仪式刑之
齐之则圣下之则贤否亦不失于从善夫珠玉非宝
淑圣为宝令德不亏室家是宜讨曰高山仰止景行
行止其谓是与
　　事父母章第十二
孝敬者事亲之本也养非难也敬为难以饮食供奉
为孝斯末矣孔子曰孝者人道之至德夫通于神明
感于四海孝之至也昔者虞舜善事其亲终身而慕
文王善事其亲色忧满容或曰此圣人之孝非妇人
之所宜也是不然孝悌天性也岂有间于男女乎事
亲者以圣人为至若夫以声音笑貌为乐者不善事
其亲者也诚孝爱敬无所违者斯善事其亲者也县
衾敛簟节文之末纫箴补缀帅事之微必也恪勤朝
夕无怠逆于所命祇敬尤严于杖履旨甘必谨于馂
余而况大于此者乎是故不辱其身不违其亲斯事
亲之大者也夫自幼而笄既笄而有室家之望焉推
事父母之道于舅姑无以复加损矣故仁人之事亲
也不以既贵而移其孝不以既富而改其心故曰事
亲如事天又曰孝莫大于宁亲可不敬乎诗曰害澣
害否归宁父母此后妃之谓也
　　事君章第十三
妇人之事君比昵左右难制而易惑难抑而易骄然
则有道乎曰有忠诚以为本礼义以为防勤俭以率
下慈和以处众诵诗读书不忘规谏寝兴夙夜惟职
爱君居处有常服食有节言语有章戒谨谗慝中馈
是专外事不涉教令不出远离邪僻威仪是力毋擅
宠而怙恩毋干政而挠法擅事则骄怙恩则妒干政
则乖挠法则乱谚云汨水淖泥破家妒妻不骄不妒
身之福也诗曰乐只君子福履绥之夫受命守分僭
黩不生诗曰夙夜在公实命不同是故姜后脱珥载
籍攸贤班姬辞辇古今称誉我国家隆盛孝慈高皇
后事我太祖高皇帝辅成鸿业居富贵而不骄职内
道而益谨兢兢业业不忘夙夜德盖前古垂训万世
化行天下诗曰思齐太任文王之母思媚周姜京室
之妇此之谓也纵观往古国家兴废未有不由于妇
之贤否事君者不可以不慎诗曰夙夜匪懈以事一
人苟不能胥匡以道则必自荒厥德若网之无纲众
目难举上无所毗下无所法则胥沦之渐矣夫木瘁
者内蠹攻之政荒者内嬖蛊之女宠之戒甚于防敌
诗曰赫赫宗周褒姒灭之可不鉴哉夫上下之分尊
卑之等也夫妇之道阴阳之义也诸侯大夫士庶人
之妻能推是道以事其君子则家道鲜有不盛矣
　　事舅姑章第十四
妇人既嫁致孝于舅姑舅姑者亲同于父母尊拟于
天地善事者在致敬致敬则严在致爱致爱则顺专
心竭诚毋敢有怠此孝之大节也衣服饮食其次矣
故极甘旨之奉而毫发有不尽焉犹未尝养也尽劳
勚之力而顷刻有不恭焉犹未尝事也舅姑所爱妇
亦爱之舅姑所敬妇亦敬之乐其心顺其志有所行
不敢专有所命不敢缓此孝事舅姑之要也昔太任
思媚周业基隆长孙尽孝唐祚以固甚哉孝事舅姑
之大也夫不得于舅姑不可以事君子而况于动天
地通神明集嘉祯乎故自后妃以下至卿大夫及士
庶人之妻壹是皆以孝事舅姑为重诗曰夙兴夜寐
无忝尔所生
　　奉祭祀章第十五
人道重夫昏礼者以其承先祖共祭祀而已故父醮
子命之曰往迎尔相承我宗事母送女命之曰往之
女家必敬必戒无违夫子国君取夫人辞曰共有敝
邑事宗庙社稷分虽不同求助一也盖夫妇视祭所
以备外内之官也若夫后妃奉神灵之统为邦家之
基蠲洁烝□以佐其事必本之以仁孝将之以诚敬
躬蚕桑以为元紞备仪物以共豆笾夙夜在公不以
为劳诗曰君妇莫莫为豆孔庶夫相礼罔愆威仪孔
时宗庙享之子孙顺之故曰祭者孝之本也苟不尽
道而忘孝敬神斯弗享矣神弗享而能保躬裕后者
未之有也凡内助于君子者其尚勖之
　　母仪章第十六
孔子曰女子者顺男子之教而长其理者也是故无
专制之义所以为教不出闺门以训其子者也教之
者导之以德美养之以廉逊率之以勤俭本之以慈
爱临之以严恪以立其身以成其德慈爱不至于姑
息严恪不至于伤恩伤恩则离姑息则纵而教不行
矣诗曰载色载笑匪怒伊教夫教之有道矣而在己
者亦不可不慎是故女德有常不逾贞信妇德有常
不逾孝敬贞信孝敬而人则之诗曰其仪不忒正是
四国此之谓也
　　睦亲章第十七
仁者无不爱也亲疏内外有本末焉一家之亲近之
为兄弟远之为宗族则同乎一源矣若夫娣姒姑姊
妹亲之至近者矣宜无所不用其情夫木不荣于干
不能以达支火不灼于中不能以照外是以施仁必
先睦亲睦亲之务必有内助一源之出本无异情间
以异姓乃生乖别书云惇睦九族诗云宜其家人主
乎内者体君子之心重源本之义敦頍弁之德广行
苇之风仁恕宽厚敷洽惠施不忘小善不记小过录
小善则大义明略小过则谗慝息谗慝息则亲爱全
亲爱全则恩义备矣□戚之际蔼然和乐由是推之
内和而外和一家和而一国和一国和而天下和矣
可不重哉
　　慈幼章第十八
慈者上之所以抚下也上慈而不懈则下顺而益亲
故乔木竦而枝不附焉渊水清而鱼不藏焉甘瓠藟
于樛木庶草繁于深泽则子妇顺于慈仁理也若夫
待之以不慈而欲责之以孝则下必不安下不安则
心离心离则忮忮则不祥莫大焉为人父母者其慈
乎其慈乎然有姑息以为慈溺爱以为德是自蔽其
下也故慈者非违理之谓也必也尽教训之道乎然
亦有不慈者则下不可以不孝必也勇于顺令如伯
奇者乎
　　逮下章第十九
君子为宗庙之主奉神灵之统宜蕃衍嗣续传序无
穷故夫妇之道世祀为大古之哲后贤妃皆推德逮
下荐达贞淑不独任己是以茂衍来裔长流庆泽周
之太姒有逮下之德故樛木形福履之咏螽斯扬振
振之美终能昌大本枝绵固宗社三王之隆莫此为
盛故妇人之行贵于宽惠恶于□忌月星并丽岂掩
于末光松兰同亩不嫌于并秀自后妃以至士庶人
之妻诚能贞静宽和明大孝之端广至仁之意不专
一己之欲不蔽众下之美务广君子之泽斯上安下
顺和气丞融善庆源源肇于此矣
　　待外戚章第二十
知几者见于未明禁微者谨于抑末自昔之待外戚
鲜不由始纵而终难制也虽曰外戚之过亦系乎后
德之贤否耳汉明德皇后修饰内政患外家以骄肆
取败未尝加以封爵唐长孙皇后虑外家以富贵招
祸请无属以枢柄故能使之保全其余若吕霍杨氏
之流僭逾奢靡气焰熏灼无所顾忌遂致倾覆良由
内政偏陂养成祸根非一日矣易曰驯致其道至坚
冰也夫欲保全之者择师傅以教之隆之以恩而不
使之挠法优之以禄而不使之豫政杜私谒之门绝
请求之路谨奢侈之戒长谦逊之风则其患自弭矣
若夫恃恩姑息非保全之道恃恩则侈心生焉姑息
则祸机蓄焉蓄祸召乱其患无断盈满招辱守正获
福慎之哉
　　附女教篇
坤道成女厥性阴柔幼而不学长也多尤所学伊何
先论女德阃范既端妇顺可则方其成童当立女师
出入与俱夙夜必稽勿离亲侧勿出中门勿窥穴隙
勿越墙垣男女当远嫌疑早避不亲授受不相游戏
食不共案眠不共榻衣不共架栉不共匣勿蓄悍仆
勿延优娼勿近尼婆勿结缁黄勿为夜饮勿为暗行
勿观淫戏勿习讴吟凡此数者皆为德累一有不谨
家法斯溃及其稍长当习女工无作淫巧无敢惰慵
或事蚕绩或作衾裳或治葅醢或善酒浆上供祭祀
下养父母身不辞劳口不言苦惟女之言贵乎谨默
勿为强辩勿恃长舌勿谈人短勿夸己长勿讦人非
勿称己良诈不可逞众不可欺巧言乱德利口贻讥
惟女之容贵乎和婉坐立恭庄步履详缓头容常直
目容常端淑尔威仪正尔衣冠勿为巧饰勿为侈靡
冶容诲淫丽服祸己四善既备三从宜知在家从父
古语有之供奉食饮补缀衣褶夏扇蚊蝇冬暖褥席
言则必从呼则必应晨昏侍侧出入禀命有过劝解
有疾扶持有劳必代有难必驰张俭之女幼事双亲
昼夜省视宛如成人若吕良子痛父不起焚香祝天
父疾乃已河东女胜哀母之终不入水浆不绝啼声
窦氏二女执节而亡一身投崖万古流芳有彼不良
凶狠暴戾傲其尊长凌其奴婢高声笑谑任意奔趋
习巧言语择美饮食不务女工不修女德有一于斯
女中之贼为父母者宜戒之亟无使长恶贻家之戚
长而适人克遵古礼父母有命无违夫子合□而饮
誓与终身必敬必戒永坚此心翼日之辰乃拜舅姑
必恭必谨无敢怠忽三日夙兴乃谒宗庙必诚必信
冀守先祧每事舅姑鸡鸣而起整其面发固其衣履
适舅姑所亲执箕帚蠲除堂室拂拭几斗釜甑必洁
器用必净饮食必精供奉必敬悦其心志乐其耳目
候其寒暖省其安不命不敢违怒不敢怨言不敢訾
物不敢玩或赴其难或侍其疾丧事尽哀祀事竭力
汉陈孝妇奉养其姑夫戍不还孝心弥笃元有张氏
舆载其舅害及乃身名垂于后唐氏乳姑姑为康宁
闻氏舐目目为复明似彼不良悖逆天理蔑视乃姑
对翁乳子或恃其财或骄其贵伦理罔知国法奚畏
明有人责幽有鬼诛恶报昭然嗟尔之愚及相夫子
婉娩听从既嫁从夫传有明征朝侍巾栉暮司枕被
昼营家务夜思防卫有食必待有怒必劝有命必记
有过必谏劝夫远色助夫延宾戒其安逸禁其贪淫
克勤克俭惟宽惟明尽此四者室家以宁何以曰勤
助此中馈日不遑食夜不暇寐何以曰俭量人为出
禁止华丽撙节饮食其宽维何器量洪廓不责小过
不念旧恶其明维何贵有远虑勿敛群怨勿贪小利
勿生猜疑勿为争竞勿私财蓄勿责报应勿傲伯叔
勿凌妯娌善事宗亲和睦州里奉祀必丰自奉必约
责人必恕自责必苛父母归宁岁不再适兄弟来谒
见不逾阈有故而出必掩其面有变而逃宁死不乱
姜后脱簪待罪劝勤少君屏装短衣从贫乐羊子妻
断织勉学李仲义妻愿烹求活若彼不良妇道罔闻
晏安奢侈刻薄愚□淫荡无耻强悍无忌助夫为恶
家业乃坠良人有子教以义方宁为严峻无使骄狂
或训以礼或授以书劝交贤友敦礼严师优给食饮
时供水薪生理既足学业自勤孟母迁居柳母和丸
教子向学俱成大贤嗟彼不良务为姑息溺爱不明
子多忤逆良人乏嗣置妾与处勿怀□嫉勿为间沮
忌美者奸专宠者强肆谗者佞祝压者亡太姒仁明
群妃进御赵姬谦让外妻获续恨彼不良狼狠蛇毒
视妾如雠遑恤其夫潜取异姓乱尔宗系为人夫者
所宜深忌良人云亡妇失其天夫死从子昔有格言
身不可更心不可转忠谏即听谗言即远慎勿夜哭
慎勿修容慎勿延客慎勿礼僧不幸无子亦完乃节
坚如铁石劲如松柏或依其姑或从其女或贫而生
或缢而死泰山可颓此心不易白刃可蹈此志不屈
卫有共姜以死自誓晋有荀采以带自缢柳氏投井
王氏啮指身殒一时名传万纪羞彼不良二三其心
夫骨未寒乃适他人夫若驿舍妻同寄游纲常扫地
风俗曰偷余为此训作女之程善者可劝恶者可惩
凡尔女子所当深体朝诵数句夕书一纸大义既通
允矣其良追古贤淑此为梯航
王节妇女范捷录
　　统论篇
干象乎阳坤象乎阴日月普两仪之照男正乎外女
正乎内夫妇造万化之端五常之德着而大本以敦
三纲之义明而人伦以正故修身者齐家之要也而
立教者明伦之本也正家之道礼谨于男女养蒙之
节教始于饮食幼而不教长而失礼在男犹可以尊
师取友以成其德在女又何从择善诚身以格其非
耶是以教女之道犹甚于男而正内之仪宜先乎外
也以铜为鉴可正衣冠以古为师可端模范能师古
人又何患德之不修而家之不正哉
　　后德篇
凤仪龙马圣帝之祥麟趾关雎后妃之德是故帝喾
三妃生稷契唐尧之圣文王百子绍姜任太姒之徽
沩汭二女绍际唐虞之盛涂莘双后肇开夏商之祥
宣王晚朝姜后有待罪之谏楚昭晏驾越姬践心许
之言明和嗣汉史称马邓之贤高文兴唐内有窦孙
之助暨夫宋室之宣仁可谓女中之尧舜乌林尽节
于世宗弘吉加恩于宋后高帝创洪基于草莽实藉
孝慈文皇肃内治于宫闱爰资仁孝稽古兴王之君
必有贤明之后不亦信哉
　　母仪篇
父天母地天施地生骨气像父性气像母上古贤明
之女有娠胎教之方必慎故母仪先于父训慈教严
于义方是以孟母买肉以示信陶母封鲊以教廉和
熊知苦柳氏以兴画荻为书欧阳以显子发为将自
奉厚而御下薄母拒户而责其无恩王孙从君主失
亡而己独归母倚闾而言其不义不疑尹京宽刑活
众贤哉慈母之仁田稷为相反金待罪卓矣孀亲之
训景让失士心母挞之而部下安延年多杀戮母恶
之而终不免柴继母舍己子而代前儿程禄妻甘己
罪而免孤女程母之教恕于仆妾而严于诸子尹母
之训乐于菽水而忘于禄养是皆秉坤仪之淑训着
母德之徽音者也
　　孝行篇
男女虽异劬劳则均子媳虽殊孝敬则一夫孝者百
行之源而尤为女德之首也是故杨香搤虎知有父
而不知有身缇萦赎亲则生男而不如生女张妇蒙
冤三年不雨姜妻至孝双鲤涌泉唐氏乳姑而毓山
南之贵裔卢氏冒刃而全垂白之孀慈刘氏啮姑之
蛆刺臂斩指和血以丸药闻氏姑之目断发矢志
负土以成坟陈氏方于归而夫卒于戍力养其姑五
十年张氏当雷击而恐惊其姑更延厥寿三十载赵
氏手戮雠于都亭以报父娟女躬操舟于晋水以活
亲曹娥抱父尸于旴江木兰代父征于绝塞张女割
肝以苏祖母之命陈氏断首两全夫父之生是皆感
天地动神明着孝烈于一时播芳名于千载者也可
不勉欤
　　贞烈篇
忠臣不事两国烈女不更二夫故一与之醮终身不
移男可重婚女无再适是故艰难苦节谓之贞慷慨
捐生谓之烈令女截耳劓鼻以持身凝妻牵臂劈掌
以明志共姜髧髦之诗之死靡他史氏刺面之文中
心不改皇甫夫人直斥逆臣膏鈇钺而骂不绝口窦
家二女不从乱贼投危崖而愤不顾身董氏封发以
待夫归二十年不施膏沐妙慧题诗以明己节三千
里复见生逢桓夫人义不同庖而吟匪石之诗平夫
人持兵闭巷而却阖闾之犯夫之不幸妾之不幸宋
女之言哀使君有妇罗敷有夫赵王之意止梁节妇
之却魏王断鼻存孤余郑氏之责唐帅严词保节代
夫人深怨其弟千秋表磨笄之山杞梁妻远访其夫
万里哭筑城之骨唐贵梅自缢于树以全贞不彰其
姑之恶潘妙圆从夫于火以殉节而活其舅之生谭
贞妇庙中流血雨渍犹存王烈女崖上题诗石刊尚
在崔氏甘乱箭以全节刘氏代鼎烹而活夫是皆贞
心贯乎日月烈志塞乎两仪正气凛于丈夫节操播
乎青史者也可不勉欤
　　忠义篇
君亲虽曰不同忠孝本无二致古云率土莫非王臣
岂谓闺中遂无忠义咏小戎之驷勉良人以君国同
雠伐汝濆之枚慰君子以父母孔迩美范滂之母千
秋尚有同心封卞壸之坟九泉犹有喜色江油降魏
妻不与夫同生盖国沦戎妇耻其夫不死陵母对使
而伏剑经母含笑以同刑池州被围赵昴发节义成
双金川失守黄侍中妻女同尽朱夫人守襄阳而筑
城以却秦寇梁夫人登金山而击鼓以破金兵虞夫
人勉子孙力勤王事谢夫人甘俘虏以救民生齐桓
尸虫出户晏娥逾垣以殉君宇文白刃犯宫贵儿捐
生以骂贼鲁义保以子代先公之子魏节乳以身蔽
幼主之身孙姬婢也匍伏湖滨以保忠臣血荫毛惜
妓也身甘刀斧耻为叛帅讴歌刘母非不爱子知军
令之不可干章母非不保家愿阖城之俱获免是皆
女烈之铮铮坤维之表表其忠肝义胆足以风百世
而振纲常者也
　　慈爱篇
任恤睦□根于孝友慈惠和让本于宽仁是故螽斯
缉羽颂太姒之仁银鹿绕□纪恭穆之德士安好学
成于叔母之慈伯道无儿终获子绥之报义姑弃子
留侄而却齐兵览妻与姒均役以感朱母赵姬不以
公女之贵而废嫡庶之仪卫宗不以君母之尊而失
夫人之礼庄姜戴妫淑惠见于国风京陵东海雍睦
着乎世范是皆秉仁慈之懿敦博爱之风和气萃于
家庭德教化于邦国者也不亦可法欤
　　秉礼篇
德貌言工妇之四行礼义廉耻国之四维人而无礼
胡不遄死言礼之不可失也是故文伯之母不逾门
而见康子齐华夫人不易驷而从孝公孟子欲出妻
母责以非礼申人欲娶妇女耻其无仪顷公吊杞梁
之妻必造庐以成礼漂女哀子胥之馁宁投溪而灭
踵羊子怀金妻孥讥其不义齐人乞墦妾妇泣其无
良宋伯姬保傅不具不下堂宁焚烈焰楚贞姜符节
不来不应召甘没狂澜是皆动必合义居必中度勉
夫子以匡其失守己身以善其道秉礼而行至死不
变者洵可法也
　　智慧篇
治安大道固在丈夫有智妇人胜于男子远大之谋
豫思而可料仓卒之变泛应而不穷求之闺阃之中
是亦笄帏之杰是故齐姜醉晋文而命驾卒成霸业
有缗娠少康而出窦遂致中兴颜女识圣人之后必
显喻父择婿而祷尼丘陈母知先世之德甚微令子
因人以取侯爵剪发留宾知吾儿之志大隔屏窥客
识子友之不凡杨敞妻促夫出而定策以立一代之
君周顗母因客至而当庖能具百人之食晏御扬扬
妻耻之而令夫致贵宁歌浩浩姬识之而喻相尊贤
徒读父书知赵括之不可将独闻妾恸识文伯之不
好贤樊女笑楚相之蔽贤终举贤而安万乘漂母哀
王孙而进食后封王以报千金乐羊子能听妻谏以
成名宁宸濠不用妇言而亡国陶答子妻畏夫之富
盛而避祸乃保幼以养姑周才美妇惧翁之横肆而
辞荣独全身以免子漆室处女不绩其麻而忧鲁国
巴家寡妇能捐己产而保乡民凡此皆女子之嘉猷
妇人之明识诚可谓知人免难保家国而助夫子者
欤
　　勤俭篇
勤者女之职俭者富之基勤而不俭枉劳其身俭而
不勤甘受其苦俭以益勤之有余勤以补俭之不足
若夫贵而能勤则身劳而教以成富而能俭则守约
而家日兴是以明德以太后之尊犹披大练穆姜以
上卿之母尚事纫麻葛覃卷耳咏后妃之贤劳采蘩
采苹述夫人之恭俭七月之章半言女职五噫之咏
实赖妻贤仲子辞三公之贵己织屦而妻辟纑少君
却万贯之妆共挽车而自出汲是皆身执勤劳躬行
节俭扬芳誉于诗书播令名于史册者也旃其勖诸
　　才德篇
男子有德便是才斯言犹可女子无才便是德此语
殊非盖不知才德之经与邪正之辨也夫德以达才
才以成德故女子之有德者固不必有才而有才者
必贵乎有德德本而才末固理之宜然若夫为不善
非才之罪也故经济之才妇言犹可用而邪僻之艺
男子亦非宜礼曰奸声乱色不留聪明淫乐慝礼不
役心志君子之教子也独不可以训女乎古者后妃
夫人以逮庶妾匹妇莫不知诗岂皆无德者欤末世
妒妇淫女及乎悍妻泼媪大悖于礼岂尽有才者耶
曷观齐妃有鸡鸣之诗郑女有弋之警缇萦上章
以救父肉刑用除徐惠谏疏以匡君穷兵遂止宣文
之授周礼六官之巨典以明大家之续汉书一代之
鸿章以备孝经着于陈妻论语成于宋氏女诫作于
曹昭内训出于仁孝敬姜纺绩而教子言标左史之
章苏蕙织字以致夫诗制回文之锦柳下惠之妻能
谥其夫汉伏氏之女传经于帝信宫闺之懿范诚女
学之芳规也由是观之则女子之知书识字达礼通
经名誉着乎当时才美扬乎后世亶其然哉若夫淫
佚之书不入于门邪僻之言不闻于耳在父兄者能
思患而豫防之则养正以毓其才师古以成其德始
为尽善而兼美矣
昏前翼
　　女子礼
世俗养女第骄之耳使女终于女即骄也无道得逞
无长幼尊卑胥让焉一为妇而人人下之矣姑舅也
夫也娣姒也夫之兄弟姊妹也同室之尊若长也亦
让之乎假令胥让若母家也妇乎非妇乎若积渐不
平厉以辞色拂其气习非死即病是骄之乃所以杀
之也夫女修之家习为妇也妇道习则夫家女之矣
所获不既多乎作女子礼
　　口腹
女子最戒尚口腹作饮食之人在家常令淡素虽肉
食有余无令餍足肉食谓之下饭但令饭能下咽足
矣至于饮酒丧敬慎之心长放肆之胆尤宜节戒
　　从命
女子德性婉娩温柔事无大小禀命而行不宜刚强
执拗惟父母之言是听若任意抗违是为大恶虽小
不可放过
　　节俭
女德尚俭盖丈夫经营家计女子不能生财能知撙
节少使俭用爱惜薪水念及米盐不暴殄天物是谓
俭德若吝啬刻薄亦非所宜
　　职业
帝王生女尚弄之瓦则纺织女功第一要务也八岁
学作小履十岁以上即令纺绵饲蚕缫丝十二以上
习茶饭酒浆酱醋十四以上学衣裳织布染蘸凡门
内之事无所不精至于描鸾刺凤挑花绣枕虽终身
不会不害其为女子近世养女家家挑绣甚者岁□
数妇日夜为之恶陋之俗最宜禁革
　　卑逊
近日鄙俗母女并坐或让女于左曰客出嫁与弟妇
同席弟妇叩头告坐公然受之遂致尊卑无伦长幼
失序不知女子在家子道也一切礼节与诸子同岂
可横逞陷之不义乎余家女子出嫁归宁父母终身
无上坐与母同席则侧之但告坐不叩头耳
　　衣服
女子在家但与布衣鲜明者止是綢缣不与纱罗缎
绢其衣朝夕架阁务令整齐或有垢腻点污者宜戒
之
　　佩饰
富贵之家金珠固所不废然不必满头遍体至于德
佩事佩近日止图观美不必有用好礼君子宜考定
之荆钗布裙儒妆淡扫者自是贫贱之常若竭力营
办君子耻之
　　雅素
女子有雅素之风耻奢华之尚可谓贤矣如孟光桓
少君固难但不骄矜不靡丽老成朴实见者自知为
有德之女矣
　　书史
女子固不宜弄文墨但古之贤女未尝不读书如孝
经论语女诫女训之类何可不读妇女邪正不专于
此如魏李孙朱固为可戒若班婕妤徐贤妃何害于
文墨乎诗词歌咏断乎不可
　　女容
窈窕淑女朱子解云幽闲贞静最好女子家只是精
神不露意态深沉第一美德若轻浅浮薄逞聪明学
轻佻最为可恨至于□族相与却要亲洽诗称乐只
任只终温且惠女子不可不知
　　勤励
女子先策懒惰懒惰最易惯身每见人家女子昼寝
母常令人挥扇驱蝇戒无惊动以积惰之身遇勤苦
之家废时失事何以事舅姑佐鸡鸣之夫子乎且懒
人易病勤者寡疾爱女者但不至鸡初鸣盥栉斯可
矣
　　性情
女子先要慈悲宽大此是积阴德福子孙之人难事
之女性如烈火惨刻暴戾小女奴身无完肤鞭笞常
加饥寒不恤有不得其死者天理心亡恶怒横逞不
但寿命不长将必子孙乏绝故择妇先善良之家如
此性行切无与昏
昏后翼
　　妇人礼
妇道所系之重也六礼以聘之三周以御之三月以
逸之其重之也如此非以贵新也先祖之续绝舅姑
之忧乐家道之兴亡邦国之毁誉门户之荣辱夫子
之死生于斯人焉系之妇人者伏于人者也离家之
少女入门之孤雏如金入炉锤惟夫镕铸虽有顽悍
之恶而刑于所化家教所束孰敢自肆妇之无良夫
道之苟也始嫁来时承奉以艳之狎以悦之柔溺
以逞之卑屈以骄之恣其所欲以□之虽有怒目不
敢忤视也虽有恶声不敢骤加也积渐所浸劫于受
斧夫权潜移妇人为政虽舅姑不敢谁何他可知矣
易曰家人嗃嗃悔厉吉妇子嘻嘻终吝谚曰教妇初
来此妇女终身善败之始也嘻嘻已纵其始矣欲闲
有家而志已变终身之悔不可食已吾不罪他人而
罪其夫作妇人礼
　　拜跪
夫妇交拜敌体之义也余家节序生辰兄姊受弟再
拜夫亦受妻再拜有过则长跪而逊谢之待免而起
虽觉过严亦抑阴之道也
　　居室
室中夫妇不并坐画无亵言匡衡有云情欲之感不
介于容仪宴昵之私不形于动静可为夫妇居室之
法
　　无遂
内政禀于姑嫜姑嫜亡禀于夫子苟无害于义亦当
曲体若不告而明行是谓专权私行是谓欺罔虽理
所当行亦不纵恣当惩其再
　　内谮
妇人视夫之兄弟如路人视妯娌如寇雠鲜有和睦
而亲爱者背面告夫之言但涉是非兄弟谤说妯娌
或忿怒以激之或涕泣而诉之夫当以理反复教之
忍让如有造言妄语为第一大恶痛加惩创若深信
莫觉积渐日久遽逞一朝之忿是谓昏愚之夫姑舅
审实妇出夫亦重加戒饬
　　母家
妇家父母最听女子肤受之言辄生嫌怨怼其舅姑
不知女子之言果实亦当教之妇道况易听以长其
长舌非爱之也余女远嫁其姑难事女归宁辄以为
苦余曰惟遇难事之姑方显子妇之孝若姑慈妇顺
何难之有弗听嗣后不敢复言其姑闻之悔曰父母
晓理我奈何为其笑从此遂睦
　　忍性
妇人之礼虽不悦于夫子不敢征色发声废食使气
嫂姊亦然降心以逊谢之彼自愧悔至于待下亦不
可过刻辄加凌虐常是宽平低声下气纔是贤人
　　体妇
妇人不妒忌自是盛德亦宜曲体其情夫有妾婢妇
止从一待其嫉妒以损名节亦夫子之过也既以嗣
续为重便当和其室家待之以礼处之有情夫道尽
矣乃一无所容甚至房闼多死者则出之夫无悔心
妇无怨口矣
　　重夫
妇人所天止有一夫其饥寒疾痛起居衣食离别患
难自宜关心若于夫子无情薄恶相报则路人矣古
人思夫未尝不以为贤而世俗皆以为耻可叹
　　和家
夫家弟妹妯娌舅姑女奴固能闪烁诬陷新妇要当
处之有道不过慢不□嫌不忿疾谦厚和平一团和
气各得其欢心则百衅不作至于随嫁女仆常加戒
饬勿生事端其所学语言虚多实少切勿听信倘相
争竞只责己仆又勿过激嫌于赌气此一家祸福生
死所关长幼尊卑皆当如此各无偏听戒其多言愚
者每导之言是自求祸也
　　远别
古礼远别止是授受不亲而舅妇不远别末代儿妇
非节序生辰不见翁家庭之间避翁犹可至于妇行
翁前只可趋过甚者前导妇人令翁回避则妄矣弟
妇夫兄相避不妨而叔嫂妻弟妇小姨姐夫不惟不
远别且相谑骂是谓恶俗宜相与禁之
　　内慎
夜行以烛昼行拥面乘车下帘升下车避男子童仆
十二以上不入中门此内外之大闲也至于妇人夜
宴及男仆侍从尤非所宜
　　姑教
女子无入门便熟为妇之理故舅姑夫子必耐心教
导假之岁月始可绳其违犯不然彼此怨恶终相龃
龉也

　闺媛总部汇考
易经
　　系辞上
干道成男坤道成女

本
义
此变化之成形者
大
全
朱子曰天地父母分明是
　一理干道成男坤道成女则凡天下之男皆干之
　气天下之女皆坤之气便彻上彻下即是一气
　都透了　通人物言之在动物如牝马之类在植
　物亦有男女如麻有牡麻及竹有雌雄之类皆离
　阴阳刚柔不得又曰岂得男便都无阴女便都无
　阳这般须要错看
　　说卦传
干天也故称乎父坤地也故称乎母震一索而得男
故谓之长男巽一索而得女故谓之长女坎再索而
得男故谓之中男离再索而得女故谓之中女艮三
索而得男故谓之少男兑三索而得女故谓之少女

本
义
索求也揲蓍以求爻也男女指卦中一阴一阳
　之爻而言
大
全
节斋蔡氏曰乾坤交而生震巽坎离
　艮兑故以能生者为父母而生者为子一索再索
　三索者以初中终三画而取长中少之序也震坎
　艮皆阳故曰男巽离兑皆阴故曰女
诗经
　　小雅斯干
乃生女子载寝之地载衣之裼载弄之瓦无非无仪
惟酒食是议无父母贻罹

朱
注
裼褓也瓦纺砖也仪善罹忧也寝之于地卑之
　也衣之以褓即其用而无加也弄之以瓦习其所
　有事也有非非妇人也有善非妇人也盖女子以
　顺为正无非足矣有善则亦非其吉祥可愿之事
　也惟酒食是议而无遗父母之忧则可矣易曰无
　攸遂在中馈贞吉而孟子之母亦曰妇人之礼精
　五饭羃酒浆养舅姑缝衣裳而已矣故有闺门之
　修而无境外之志此之谓也
礼记
　　曲礼
男女不杂坐不同椸枷不同巾栉不亲授嫂叔不通
问诸母不漱裳外言不入于捆内言不出于捆女子
许嫁缨非有大故不入其门姑姊妹女子子已嫁而
反兄弟弗与同席而坐弗与同器而食

集
说
郑氏曰不杂坐谓男子在堂女子在房也椸可
　以枷衣者通问谓相称谢也诸母庶母也漱澣也
　庶母贱可使漱衣不可使漱裳裳贱尊之者亦所
　以远别外言内言男女之职也不出入者不以相
　问也捆门限也女子许嫁系缨有从人之端也大
　故宫中有灾变若疾病乃后入也女子有宫者亦
　谓由命士以上也　孔氏曰不亲授者男女有物
　不相亲授也诸母谓父之诸妾有子者外言内言
　谓男职在官政女职在织各有限域不得滥豫
　女子妇人通称也妇人质弱不能自固必有系属
　故恒系缨缨有二时一是少时常佩香缨内则云
　男女未冠笄紟缨是也二是许嫁时系缨昏礼主
　人入亲说妇缨郑注妇人十五许嫁笄而礼之因
　着缨是也盖以五采为之其制未闻大故谓丧病
　之属也女子已许嫁则有宫门列为成人惟有丧
　病等乃可入其门女子子者谓已嫁女子男子则
　单称子女子则重言子者郑注丧服云是别于男
　子故云女子子女虽已嫁及成人犹宜别席兄弟
　弗与同席同器未嫁亦然　长乐刘氏曰家人内
　政不严以防之于细微之初不刚以正之于未然
　之始则其悔咎不可逭矣故夫妇未七十虽同藏
　未有可嫌也圣人制礼必尔者以无嫌正有嫌也
　用有情之难正无情之易也而况于男女未有室
　家者哉女子许嫁缨所以系属其心以着诚于夫
　氏起其孝义也既许嫁则有姆教之处于阃内之
　别室男子非有疾忧之故不入其门也　严陵方
　氏曰嫂叔不通问若问安问疾之类盖生不相通
　问死不相为服皆所以推而远之而已坊记言妇
　人疾问之不问其疾谓之姑非为侄行称之亦为
　姑之兄弟言之而已若侄行则卑而无嫌矣谓之
　女子子非为父行称之亦为女子子兄弟言之而
　已若父行则尊而无嫌矣故下文正言兄弟者为
　是故也若是则第曰姊妹足矣而又言姑与女子
　子何哉盖姑则尊行也女子子则卑行也姊妹则
　同行也制礼者以为出嫁而反者其类虽多要为
　之不过是三等而已故必举是以为言焉　永嘉
　戴氏曰嫂叔不通问比于不授受则尤严矣死丧
　之威嫂叔不相为服如路人然曾同室之不如其
　推而远之若此其严哉男不言内女不言外礼也
　外言入捆则谋及妇人死之招也内言出捆则妇
　言是用乱之阶也　庐陵胡氏曰系缨有固束之
　义此及丧服皆云女子子重云子者衍文也郑云
　重言子者别于男子也只云女子已别于男子矣
　安用更言子乎
女子许嫁笄而字
　郑氏曰女子以许嫁为成人　马氏曰女子许嫁
　则十五而笄未嫁则二十而笄笄而字之犹男子
　之冠也
夫人之讳虽质君之前臣不讳也妇讳不出门
　孔氏曰夫人君之妻夫人本家所讳臣虽对君前
　言语不为讳也妇讳谓妇家之讳但于妇宫中不
　言耳门谓妇宫门若于宫外则不讳故臣对君前
　则不讳也　田氏曰杂记母之讳宫中讳妻之讳
　不举诸其侧此妇讳与母讳同者杂记分尊卑此
　据不出门大略言之耳
妇人不立乘
　郑氏曰妇人不立乘异于男子　孔氏曰妇人质
　弱不倚乘倚立也男子倚乘而妇人坐乘　蓝田
　吕氏曰妇人不立乘从安也　严陵方氏曰坐乘
　则安妇人所乘谓之安车者以此
仆御妇人则进左手后右手
　郑氏曰进左后右远嫌也　孔氏曰仆在中央妇
　人在左仆御之时进左手持辔使形微相背若进
　右手则近相向故后右手以远嫌也
天子之妃曰后诸侯曰夫人大夫曰孺人士曰妇人
庶人曰妻
　郑氏曰后之言后也夫人言扶孺之言属妇之言
　服妻之言齐也　孔氏曰后君也明配至尊为海
　内小君夫人之名惟诸侯得称论语云邦君之妻
　邦人称之曰君夫人是也孺言其为亲属妇言服
　事其夫妇号亦上下通称故春秋逆妇姜于齐是
　诸侯亦呼妇也谷梁传云言妇有姑之辞服事舅
　姑故通名妇庶人贱无别称判合齐体而已通言
　之则上下通曰妻诗曰刑于寡妻是天子亦曰妻
　也　蓝田吕氏曰天子之妃所以称后者有继后
　之辞合二姓之好以继圣人之后以为天地社稷
　宗庙之主则有继者也夫者帅人之称也男子谓
　之丈夫士之贵者命为大夫称之曰夫子则夫人
　者亦帅其嫔妇以事君故诸侯之妃曰夫人若邦
　人称之则曰君夫人言君之夫人也大夫曰孺人
　士曰妇人丧大记卿之妻曰内子春秋传赵盾以
　叔隗为内子是也大夫妻曰世妇士则止曰士之
　妻而已未闻有孺人妇人之称况妇人者已嫁之
　达称非特士妻之名或古有之考于经传未之有
　也庶人曰妻妻者贵贱同称贵者尚文故其名异
　贱者尚质无所改也　严陵方氏曰自天子至于
　庶人皆有妃独天子曰后以有君道故也诸侯之
　夫人一国之小君亦有君道不得谓之后者妃之
　有君道惟天子足以当之故也曰夫人者以其为
　一国之小君而人所事也故称夫然非夫之也故
　称人大夫曰孺人者需人而有所属谓之孺大夫
　能帅人而人之所属也故其妃曰孺人凡妃皆有
　所属而止大夫曰孺人者以言乎上则夫人之尊
　不宜以有所属名之以言乎下则士之卑不足以
　人所属名之故也妇以事人士亦以事人为事故
　其妃名以妇人庶人曰妻妻有二义与夫齐而莫
　之胜者妻之道也承夫而在下者妻之位也前言
　天子有妻则以天子之尊而妻之所当承故也此
　言庶人曰妻则以庶人之卑而妻得与之齐故也
　位以大为贵故天子之妻名之以其位道无乎不
　在故庶人之妻名之以其道亦各有所当而已
　长乐刘氏曰后者后也德配于天子育其嗣息以
　为之后也
生曰母曰妻死曰妣曰嫔
　郑氏曰嫔妇人有法度者之称也　横渠张氏曰
　妣者比也所以配先考之德自非生者之称故可
　以无嫌生日自不言妣妻死曰嫔然于古不见有
　此称若嫔者嫔于虞又九嫔是妇人之美称然此
　等之称亦不特施之于祭祀而已　长乐陈氏曰
　书曰嫔于虞诗曰嫔于京则亦生谓之嫔也生曰
　母曰妻亲之也死曰妣曰嫔敬之也
妇人之挚椇榛脯修枣栗
　郑氏曰挚之言至也妇人无外事见以羞物也椇
　榛木名椇枳也有实今邳郯之东食之榛实似栗
　而小　孔氏曰妇人惟初嫁有挚以见舅姑椇即
　今之白石李形如珊瑚味□美脯搏肉无骨而曝
　之修取肉锻治而加姜桂干之如脯所以用此六
　物者椇训法也榛训至也脯始也修治也枣蚤也
　栗肃也妇人有法始至修身蚤起肃敬也故后夫
　人以下皆以枣栗为挚取其蚤起战栗自正也案
　昏礼妇见舅以枣栗见姑以腶修其榛椇所用无
　文　石林叶氏曰妇人之道主于事人其职专于
　中馈故挚以椇榛脯修枣栗椇榛取其循法度以
　至于礼也脯修取其治己齐家以治正也枣栗取
　其夙夜在公而肃谨也
　　檀弓
妇人不越疆而吊人
　孔氏曰妇人无外事故不越疆而吊人　长乐陈
　氏曰妇人见兄弟可以及阈而不可以逾阈送迎
　可以及门而不可以出门吊人可以出门而不可
　以越疆许穆夫人欲归唁于卫而不可得则越疆
　而吊人如之何而可
　　郊特牲
妇人从人者也幼从父兄嫁从夫夫死从子
　郑氏曰从谓顺其教令　马氏曰夫主于义故有
　所帅无所从妇主于听故有所从无所帅　妇者
　恒其德者也有三从之义无一违之礼故幼从父
　兄嫁从夫夫死从子
妇人无爵从夫之爵坐以夫之齿
　郑氏曰爵谓夫命为大夫则妻为命妇　严陵方
　氏曰夫尊则妇亦尊夫卑则妇亦卑尊卑同故爵
　齿亦从夫而已以爵齿各有尊卑故也
　　内则
妇事舅姑如事父母鸡初鸣咸盥漱栉縰笄总衣绅
左佩纷帨刀砺小觿金燧右偑箴管线纩施縏□大
觿木燧衿缨綦屦
　郑氏曰笄今簪也衣绅衣而着绅縏小囊也縏□
　言施明为箴管线纩有之衿犹结也妇人有缨示
　系属也　孔氏曰此论女事父母妇事舅姑所服
　之衣所佩之物皆异于男子妇人之笄异于上男
　子笄縰故郑于此注始云笄今簪也　□刺也以
　针刺□而为縏囊故云縏□余物皆不言施独于
　箴管线纩之下而言施縏□明为四物而施矣
　新安朱氏曰妇人不冠则所谓髻笄即为固髻之
　用亦名为簪而非如二弁之簪矣　山阴陆氏曰
　白地绣谓之纷　纷绣也纯画也　周官五色纷
　纯即书所谓元纷纯黑地五采缋凡纯黼纯为上
　画纯次之纷纯又次之其最后缋纯缋纯一名缀
　纯以此箴管管所以管箴刀砺砺所以砺刀衿缨
　以衿结缨綦屦以綦约屦缨或谓之緌亦或谓之
　帨昏礼母施衿结帨妇人谓嫁曰归以有系属为
　正　严陵方氏曰针贮以管线贮以纩衿衣小带
　也士昏礼所谓母施衿是矣缨非冠缨之缨诗所
　谓亲结其缡是矣缨示有属缡示有别别于此则
　属于彼矣綦屦即着綦于屦与前互文耳
以适父母舅姑之所及所下气怡声问衣燠寒疾痛
苛痒而敬抑搔之出入则或先或后而敬扶持之进
盥少者奉盘长者奉水请沃盥盥卒授巾问所欲而
敬进之柔色以温之饘酏酒醴芼羹菽麦蕡稻黍粱
秫惟所欲枣栗饴蜜以甘之菫荁枌榆兔甍滫瀡以
滑之脂膏以膏之父母舅姑必□之而后退
　郑氏曰适之也怡悦也苛疥也抑按搔摩也先后
　之随时便也盘承盥水者巾以涗手温藉也承尊
　者必和颜色酏粥也芼菜也蕡熬枲实荁菫类也
　冬用菫夏用荁榆白曰枌兔新生者甍干也秦人
　溲曰滫齐人滑曰瀡必□之而后退者敬也
父母舅姑将坐奉席请何乡将□长者奉席请何趾
少者执□与坐御者举几敛席与簟县衾箧枕敛簟
而襡之
　郑氏曰将□谓更卧处襡韬也须卧乃敷之也
　山阴陆氏曰少者执□与坐侍者举几则父母舅
　姑兴矣子妇敛襡以是为节说文云□安身之坐
　者至于恭坐则席县衾敛衾而县之箧枕敛枕而
　箧之
父母舅姑之衣衾簟席枕几不传杖屦祗敬之勿敢
近敦牟□非馂莫敢用与恒食饮非馂莫之敢饮
食
　郑氏曰传移也牟读曰堥□酒浆器敦牟黍稷
　器馂乃用之恒常也旦夕之常食馂乃食之　孔
　氏曰杖屦是尊者服御之重弥须恭敬故云祗敬
　之勿敢逼近也敦则周礼有玉敦今之杯盂也隐
　义曰堥土釜也今以木为器象土釜之形□酒器
　盛水浆之器　与及也接上敦牟之文非但不
　敢用及父母常食饮食非因馂时莫敢饮食
父母在朝夕恒食子妇佐馂既食恒馂父没母存冢
子御食群子妇佐馂如初
　郑氏曰子妇佐馂妇皆与夫馂也既食恒馂每食
　馂而尽之末有原也御食侍食也谓长子侍母食
　也侍食者不馂其妇犹皆馂也　孔氏曰以父母
　食不能尽故子妇佐助馂食之使尽勿使有余而
　再设也群子妇谓冢子之众弟妇也如初者如上
　父母在子妇佐馂之礼　山阴陆氏曰言群子妇
　佐馂不言冢妇冢妇不与也盖舅没则姑老冢妇
　代政矣
在父母舅姑之所有命之应唯敬对进退周旋慎齐
升降出入揖游不敢哕噫嚏咳欠伸跛倚睇视不敢
唾洟寒不敢袭痒不敢搔不有敬事不敢袒裼不涉
不撅衣衾不见里父母唾洟不见冠带垢和灰请
漱衣裳垢和灰请澣衣裳绽裂纫箴请补缀五日则
燂汤请浴三日具沐其间面垢燂潘请□足垢燂汤
请洗
　郑氏曰慎齐齐庄也睇倾视也易曰明夷睇于左
　股袭谓重衣也不有敬事不敢袒裼父党无容也
　撅揭衣也衣衾不见里为其可秽父母唾洟不
　见辄刷去之也手曰漱足曰澣和渍也绽犹解也
　潘米汁也　严陵方氏曰应以唯则无诺也周旋
　者周回而旋转也揖游者揖让而游息也　哕噫
　嚏咳则声为不恭欠伸跛倚睇视则貌为不恭唾
　洟则声貌俱为不恭矣故每不敢为也寒不敢袭
　痒不敢搔则不敢适己之便故也　父母唾洟不
　见致其洁也　□面以潘贵其滑也
男不言内女不言外非祭非丧不相授器其相授则
女受以篚其无篚则皆坐奠之而后取之外内不共
井不共湢浴不通寝席不通乞假男女不通衣裳内
言不出外言不入女子出门必拥蔽其面夜行以烛
无烛则止道路男子由右女子由左
　郑氏曰男不言内女不言外谓事业之次序祭严
　丧遽授器不嫌也奠停地也湢浴室也　拥犹障
　也　长乐刘氏曰男者学业于外志于四方者也
　不当与知内政复何言哉女者正洁于内志于四
　德者也不当与知外政亦何言哉言则乱于先王
　正家之法矣非丧祭之严且敬也无急事不相授
　器焉其相授也女则用篚否则奠之于地外内不
　共井嫌同汲也不共湢浴嫌相也不通寝席嫌
　相亲也不通乞假嫌往来也不通衣裳恶淆杂也
　内言不出恶交于外也外言不入恶交于内也
　有烛则行夜有不可得而已也无烛则止行则涉
　于不明也　严陵方氏曰女受以篚则男所受可
　知言女受而不及男者受阴事女以受为正故也
　奠谓定之于地也以于地故坐奠之坐亦跪也与
　曲礼言坐而迁之同义　拥蔽其面者恶外有所
　也　庆源辅氏曰内外异事男女异职非祭非
　丧不相授器者祭严则不嫌丧遽有不暇其相授
　则女授以篚其无篚则坐奠而后取惟当时所授
　受必如此故于丧祭有不暇也井湢一定故言不
　共寝席衣衾可移易故言不通外内泛也男女切
　也无烛则止自防者至矣
子妇孝者敬者父母舅姑之命勿逆勿怠若饮食之
虽不耆必□而待加之衣服虽不欲必服而待加之
事人代之己虽弗欲姑与之而姑使之而后复之
　郑氏曰□而待待后命而去服而待待后命释藏
　也　庆源辅氏曰父母舅姑之命或有未便而不
　能委曲将顺之而遽逆之而遂怠焉犹未能尽爱
　敬之道也必如后所言然后可
舅没则姑老冢妇所祭祀宾客每事必请于姑介妇
请于冢妇舅姑使冢妇毋怠不友无礼于介妇舅姑
若使介妇毋敢敌耦于冢妇不敢并行不敢并命不
敢并坐
　郑氏曰姑老谓传家事于长妇也必请于姑者妇
　虽受传犹不敢专行也介妇众妇也请于冢妇以
　其代姑之事毋怠者虽有勤劳不敢懈倦也　严
　陵方氏曰妇人以从人为事故冢子之妻谓之冢
　妇犹之宗子之妻谓之宗妇也舅姑使冢妇毋怠
　者不以居长而敢自怠毋敢敌耦于冢妇者两相
　亢为敌两相合为耦言事之劳逸不敢与冢妇均
　也不敢并行并坐亦毋敢敌耦之事也　庆源辅
　氏曰舅没则姑老不以年计之也有妇则可以传
　家事矣然至于祭祀宾客礼之大者亦必请命于
　姑然后从事夫然后妇姑各得其宜介妇不敢敌
　耦于冢妇必如是而后冢妇之志行而家事宜矣
　　新安朱氏曰不友无礼于介妇此句之义未详
　　或疑友当作敢　江陵项氏曰不友无礼于介
　妇当连上下文读之上文云舅姑使冢妇毋怠不
　友无礼于介妇言舅姑若任使冢妇冢妇毋得以
　尊自怠而凌辱众妇令其代己也不友谓烦虐之
　无礼谓麾叱之怠也不友也无礼也三者皆当以
　毋字统之下文云舅姑若使介妇毋敢敌耦于冢
　妇不敢并行不敢并命不敢并坐亦谓不得恃舅
　姑之使令而傲冢妇也两节皆主使令言之
凡妇不命适私室不敢退妇将有事大小必请于舅
姑子妇无私货无私畜无私器不敢私假不敢私与
妇或赐之饮食衣服布帛佩帨□兰则受而献诸舅
姑舅姑受之则喜如新受赐若反赐之则辞不得命
如更受赐藏以待乏妇若有私亲兄弟将与之则必
复请其故赐而后与之
　郑氏曰妇侍舅姑者也故不命适私室不敢退不
　敢专行故大小必请于舅姑家事统于尊故无私
　货私畜私器私假私与或赐之者谓私亲兄弟藏
　以待乏待舅姑之乏也不得命者不见许也　严
　陵方氏曰私室即妇室也其视舅姑之室若公所
　故也　子妇无私货以至不敢私与以家事统于
　尊故也□兰皆香草也而献诸舅姑者不敢私受
　人故也请其故赐而后与之者不敢私与人故也
子生男子设弧于门左女子设帨于门右三日始负
子男射女否
　郑氏曰弧者示有事于武帨者事人之佩巾表男
　女始有事也　山阴陆氏曰设帨知有酒食之事
　而已　严陵方氏曰设弧于门左左者天道所尊
　设帨于门右右者地道所尊
三月之末择日剪发为鬌男角女羁否则男左女右
　郑氏曰鬌所遗发也夹囟曰角午达曰羁　孔氏
　曰三月剪发所留不剪者谓之鬌囟者是首脑之
　上缝故说文云十其字象小儿脑不合也夹囟两
　旁当角之处留发不剪曰角午达者案仪礼云度
　尺而午注云一纵一横曰午今女剪发留其顶上
　纵横各一相交通达故云午达不如两角相对但
　纵横各一在顶上故曰羁羁者只也　严陵方氏
　曰角则相对以其耦也羁则相午以其奇也扬雄
　所谓羁角之哺果而啖之是矣或男耦而女奇取
　阴阳之相须也或男左而女右取阴阳之相类也
子能食食教以右手能言男唯女俞男鞶革女鞶丝
　郑氏曰俞然也鞶小囊盛帨巾者男用韦女用缯
女子十年不出姆教婉娩听从执麻枲治丝茧织纴
组紃学女事以共衣服观于祭祀纳酒浆笾豆菹醢
礼相助奠
　郑氏曰不出恒居内也婉谓言语也娩之言媚也
　媚谓容貌也紃绦也观于祭祀以下当及女时而
　知　孔氏曰自此至右手一节论女子自幼及嫁
　为女事之礼案九嫔注云妇德贞顺妇言辞令妇
　容婉娩妇功丝枲则婉娩合为妇容郑以此上下
　备其四德以婉为妇言娩为妇容听从为妇顺执
　麻枲以为妇功组紃皆为绦纴谓缯帛或云组是
　绶也然则薄阔为组似绳者为紃下云十有五年
　而笄此观于祭祀是未嫁之前观看须于庙外纳
　此酒浆笾豆菹醢之等置于神坐一纳包此六事
　也　严陵方氏曰不出谓常居闺合之内也听则
　有所受从则无所违皆女德也执麻枲则绩事也
　治丝茧则蚕事也织以机纴以箴组绶属凡此皆
　学女事以共衣服之用也观于祭祀则欲其习熟
　是事故也非特观之而已又且纳酒浆笾豆菹醢
　等物以致其礼相助长者而奠之于神焉　庆源
　辅氏曰婉有委曲之意娩有迟缓之意听从所谓
　以顺为正也妇人之容德莫此为盛也执与孔子
　执御之执同治有慎意安于执麻枲而慎于治丝
　茧夫教也始于德容中于女工之事终于祭祀之
　礼妇人之事尽是矣　山阴陆氏曰诗曰绿兮丝
　兮女所治兮所谓治有如此者若麻枲女工之事
　烦缛者也是故谓之执即言观祭祀兼纳酒浆亦
　观也礼相礼相者助奠助长者奠礼相以貌助奠
　以力　新安朱氏曰纳谓奉而入之
十有五年而笄二十而嫁有故二十三年而嫁聘则
为妻奔则为妾凡女拜尚右手
　郑氏曰十五而笄谓应年许嫁者女子许嫁笄而
　字之其未许嫁二十则笄有故谓父母之丧聘问
　也妻之言齐也以礼聘问则得与夫敌礼妾之言
　接也闻彼有礼走而往焉以得接见于君子也右
　手阴也　孔氏曰女拜右手汉时行之也　严陵
　方氏曰三五而圆者月也故女子之年至是数而
　笄笄者妇人首饰盖成人之服也夫男子冠则有
　成人之礼女子笄则当许嫁之时矣然嫁止于二
　十娶必止于三十者阴以少为美阳以壮为强故
　也然经亦举其大略耳故王氏谓女子非二十而
　后可嫁以为二十而不嫁则非礼男子三十而娶
　四十强而仕推此可知聘言由彼而问此奔言自
　此而趋彼拜尚右手尊阴道也　江陵项氏曰郑
　氏注周礼肃拜云若今妇人□盖古之拜如今之
　揖折腰而已介冑之士不拜故以肃为礼以其不
　可以折腰也然则其仪特敛手向身微作曲势耳
　郑氏之所谓□盖如此此正今时妇人揖礼也据
　郑氏说则汉时妇人之拜不过如此或者乃谓自
　唐武氏始尊妇人不令拜伏则妄误之甚矣周天
　元时令妇人拜天台作男子拜则虽虏俗妇人亦
　不作男子拜也况古者男子之拜但如今人之揖
　则妇人之拜安得已如今之伏此理之必无者也
　大抵今之男子以古男子之拜为揖故其拜也加
　之以跪伏为稽颡之容今之妇人亦以古妇人之
　拜为揖故其拜也加之以拳曲作虚坐之势视古
　已加不得为之减矣此经尚右手者特言敛手右
　向如孔子拱而尚右之尚非若今用手按膝作跪
　也男子尚左亦然古跪自是一礼与拜与伏不相
　干
　　玉藻
凡燕食妇人不彻
　郑氏曰妇人不彻质不备礼　严陵方氏曰妇人
　弱不胜事故不彻　庆源辅氏曰妇人不彻妇人
　故难尽责以男子之礼且不忧其弱而不彻也
　　大传
其夫属乎父道者妻皆母道也其夫属乎子道者妻
皆妇道也
　郑氏曰母焉则尊之妇焉则卑之尊之卑之明非
　己伦以厚别也　孔氏曰此言他姓妇人来嫁己
　族本无昭穆于己亲惟系夫尊卑而定母妇之号
　也道犹行列也若其夫随属于己之父行者其妻
　皆己之母行也其夫随属于己之子行者其妻皆
　己之妇行也故妇人来嫁己伯叔之列即谓之为
　母也来嫁于己之子行即谓之为妇也男女若无
　尊卑伦类相聚则淫乱易生
　　少仪
妇人吉事虽有君赐肃拜为尸坐则不手拜肃拜为
丧主则不手拜
　郑氏曰肃拜拜低头也手拜手至地也妇人以肃
　拜为正凶事乃手拜耳为尸为祖姑之尸也士虞
　礼曰男男尸女女尸为丧主不手拜者为夫与长
　子当稽颡也其余亦手拜而已虽或为唯或曰丧
　为主则不手拜肃拜也　孔氏曰此一节论妇人
　拜仪妇人吉礼不手拜但肃拜肃拜如今妇人拜
　也吉事及君赐悉然手拜则周礼空首郑注周礼
　空首拜头至手此云手至地不同者此手拜之法
　先以手至地而头来至手两注不同其实一也肃
　拜是妇人之常而昏礼妇拜扱地以其新来为妇
　尽礼于舅姑故也左传穆嬴顿首于宣子之门者
　有求于宣子非礼之正也下云为丧主则不手拜
　明不为丧主其余轻丧凶事则手拜也周礼坐尸
　嫌妇人或异故记者明之尸坐谓虞祭若平常吉
　祭共以男子一人为尸祭统云设同几是也妇人
　为尸或答拜时但肃拜而不手拜也　长乐陈氏
　曰肃拜俯其手而肃之也妇人与介者之拜也手
　拜者手至地也士昏礼妇拜扱地是也　严陵方
　氏曰肃拜者低头屈膝以致其肃尔莫重于君赐
　吉事虽有之亦止于肃拜而已为尸亦拜者以妇
　人容或答拜故也　庆源辅氏曰言虽有君赐肃
　拜以见肃拜非简也自是妇人礼当然凶事变常
　故手拜为尸坐为丧主不手拜则又变于丧
　　杂记
妇见舅姑兄弟姑姊妹皆立于堂下西面北上是见
已见诸父各就其寝女虽未许嫁年二十而笄礼之
妇人执其礼燕则鬈首
　郑氏曰其见主于尊者兄弟以下在位是为已见
　不复特见也诸父旁尊各就其寝亦为见时不来
　也女虽未许嫁年二十亦为成人矣礼之酌以成
　之言妇人执其礼明非许嫁之笄既笄之后去之
　鬈首犹若女有鬌紒也　孔氏曰妇来明日而见
　舅姑之时兄弟姑姊妹皆立于舅姑之堂下东边
　西乡以北为上近堂为尊也妇自南门而入入则
　从于夫之兄弟姑姊妹前度以因是即为相见不
　复更别诣其室见之故云是已见也诸父谓夫之
　叔伯妇于明日各往其寝见之不与舅姑同日也
　女子十五许嫁而笄则主妇及女宾为笄礼主妇
　为之着笄女宾以醴礼之若未许嫁至二十而笄
　则妇人礼之无主妇女宾不备仪也既笄后寻常
　燕居则去其笄而鬈首谓分发为鬌纷也既未许
　嫁犹为少者处之
　　昏义
古者妇人先嫁三月祖庙未毁教于公宫祖庙既毁
教于宗室教以妇德妇言妇容妇功教成祭之牲用
鱼芼之以苹藻所以成妇顺也
　郑氏曰嫁女者必就尊者教成之教之者女师也
　祖庙女所出之祖也公君也宗室宗子之家也妇
　德贞顺也妇言辞令也妇容婉娩也妇功丝麻也
　祭之祭其所出之祖也鱼苹藻皆水物阴类也鱼
　为俎实苹藻为羹菜祭无牲牢告事耳非正祭也
　其齐盛用黍云君使有司告之宗子之家若其祖
　庙已毁则为坛而告焉　孔氏曰祖庙未毁谓与
　君为骨肉亲庙有四高祖庙未毁除此欲嫁之女
　教于公宫也祖庙既毁谓与君四从以外同高祖
　之父以上其庙既迁是祖庙既毁此女则教于大
　宗子之室三月教之其教已成祭女所出祖庙告
　以教成也未教之前先教四德又祭而告欲使嫁
　而为妇奉遵此教而成和顺也天子当言王宫郑
　注知兼天子者公宫谓公之宫若天子公邑官家
　之宫耳非谓诸侯公宫也云嫁女必就尊者教成
　之者案内则女子十年不出使姆教成之明已前
　恒教但嫁前三月特就公宫之教欲尊之也云教
　之者女师即周南言告师氏昏礼注云姆妇人五
　十无子者也云女所出之祖谓女父与君所分出
　之祖或与君共高祖而分出天子虽七庙止自高
　祖以下与诸侯同也云公君也者天子诸侯皆称
　君云宗室宗子之家而不云大宗小宗则大宗小
　宗之家悉得教之与大宗近者于大宗教之与大
　宗远者于小宗教之此记谓君之同姓若君之异
　姓亦有大宗小宗其族人嫁女各于其家也祭其
　所出之祖者此女出于君之高祖则祭高祖庙出
　于君之曾祖则祭曾祖以下皆然女亲行祭诗云
　谁其尸之有齐季女是也祭君之庙应用牲牢今
　俎惟鱼也不用正牲则无稻粱既以苹蘩为羹则
　当有齐盛而士祭特牲黍稷故知此亦用黍也公
　族教于宗室者使有司告之若卿大夫以下则女
　主之宗子掌其礼也为坛而告者谓与宗子或同
　曾祖假令宗子为士只有父祖庙曾祖高祖无庙
　则为坛于宗子之家而告焉此注或有作墠者误
　也盖祭法适士一庙一坛则曾祖为坛也大夫三
　庙二坛则高祖及高祖之父为坛惟宗子为中士
　下士但有一庙无坛则为墠而告之耳　严陵方
　氏曰鱼之为物柔巽隐伏上下随阳易言贯鱼以
　宫人宠无不利亦以之比妇人其牲用之固所宜
　矣　马氏曰妇人以顺为本故先教之以德德本
　也言文也容者又其文之动也功者又其德之余
　事也四者备则祭之以告其成也
仪礼
　　昏礼
女子许嫁笄而醴之称字

注
许嫁已受纳征礼也笄女之礼犹冠男也使主
　妇女宾执其礼
妇入三月然后祭行

注
入夫之室三月之后于祭乃行谓助祭也
庶妇则使人醮之妇不馈

注
庶妇庶子之妇也使人醮之不飨也酒不酬酢
　曰醮亦有脯醢适妇酌之以醴尊之庶妇酌之以
　酒卑之其仪则同不馈者共养统于适也
父送女命之曰戒之敬之夙夜毋违命

注
夙早也早起夜卧命舅姑之教命
母施衿结帨曰勉之敬之夙夜无违宫事

疏
释曰宫事谓姑命妇之事
庶母及门内施鞶申之以父母之命命之曰敬恭听
宗尔父母之言夙夜无愆视诸衿鞶

注
庶母父之妾也鞶鞶囊也所以盛帨巾之属
尔雅
　　释训
美女为媛

疏
诗墉风君子偕老云展如之人兮邦之媛也孙
　炎曰君子之援助然则由有美可以援助君子故
　云美女为媛
　　释亲
女子谓姊妹之夫为私

注
诗曰谭公维私
女子同出谓先生为姒后生为娣

注
同出谓俱嫁事一夫公羊传曰诸侯娶一国二
　国往媵之以侄娣从娣者何弟也此即其义也
女子谓兄之妻为嫂弟之妻为妇

注
犹今言新妇是也
长妇谓稚妇为娣妇娣妇谓长妇为姒妇

注
今相呼先后或云妯娌
疏
母妇之号随夫尊卑
　娣姒之名从身长幼以其俱来夫族其夫班秩既
　同尊卑无以相加遂从身之少长　女子同出谓
　先生为姒后生为娣郭云同出谓俱嫁事一夫也
　事一夫者以己生先后为娣姒则知娣姒以己之
　年非夫之年也故贾逵郑元及杜预皆云兄弟之
　妻相谓为姒言两人相谓长者为姒知娣姒之名
　不计夫之长幼也
妇称夫之父曰舅称夫之母曰姑姑舅在则曰君舅
君姑没则曰先舅先姑

注
国语曰吾闻之先姑
谓夫之庶母为少姑夫之兄为兄公

注
今俗呼兄锺语之转耳
夫之弟为叔夫之姊为女公夫之女弟为女妹

疏
说文云妇服也从女持帚洒扫也白虎通云妇
　者服也以礼屈服谓之舅姑者何舅者旧也姑者
　故也旧故老人称也夫之父母谓舅姑何尊如父
　而非父者舅也亲如母而非母者姑也
素问
　　上古天真论篇
帝曰人年老而无子者材力尽邪将天数然也

注
阴阳者万物之终始也此复论男女阴阳气血
　有始有终有盛有衰各有自然之天数材力精力
　也
岐伯曰女子七岁肾气盛齿更发长
　七为少阳之数女本阴体而得阳数者阴中有阳
　也人之初生先从肾始女子七岁肾气方盛肾主
　骨齿者骨之余故齿更血乃肾之液发乃血之余
　故发长也按阴阳之道孤阳不生独阴不长阴中
　有阳阳中有阴是以天乙生水地二生火离为女
　坎为男皆阴阳互换之道故女得阳数而男得阴
　数也
二七而天癸至任脉通太冲脉盛月事以时下故有
子
　天癸天乙所生之癸水也冲脉任脉奇经脉也二
　脉并起于少腹之内胞中循腹上行为经血之海
　女子主育胞胎夫月为阴女为阴月一月而一周
　天有盈有亏故女子亦一月而经水应时下泄也
　亏即复生故于初生之时男女构精当为有子虚
　则易受故也
三七肾气平均故真牙生而长极
　肾气者肾藏所生之气也气生于精故先天癸至
　而后肾气平肾气足故真牙生真牙者尽根牙也
四七筋骨坚发长极身体盛壮
　肾生骨髓髓生肝肝生筋母子之相生也女子四
　七精血盛极之时是以筋骨坚发长极也血气盛
　则充肤热肉是以身体盛壮
五七阳明脉衰面始焦发始堕
　阳明之脉荣于面循发际故其衰也面焦发堕夫
　气为阳血脉为阴故女子先衰于脉而男子先衰
　于气也再按足阳明之脉并冲任挟脐上行冲任
　脉虚而阳明脉亦虚矣
六七三阳脉衰于上面皆焦发始白
　三阳之脉尽上于头三阳脉衰故面皆焦血脉华
　于色血脉衰故发白也
七七任脉虚太冲脉衰少天癸竭地道不通故形坏
而无子也
　地道下部之脉道也三部九候论曰下部地足少
　阴也癸水藏于肾天癸竭是足少阴下部之脉道
　不通冲任虚是以形衰而无子也
小尔雅
　　广义
寡妇曰嫠妾妇之贱者谓之属妇属逮也逮妇之名
言其微也
大戴礼记
　　本命
阴以阳化阳以阴变故男以八月而生齿八岁而毁
齿一阴一阳然后成道二八十六然后情通然后其
施行女七月生齿七岁而毁二七十四然后其化成
合于三也小节也中古男三十而娶女二十而嫁合
于五也中节也太古男五十而室女三十而嫁备于
三五合于八八也八者维刚也
女者如也子者孳也女子者言如男子之教而长其
义理者也故谓之妇人妇人伏于人也是故无专制
之义有三从之道在家从父适人从夫夫死从子无
所敢自遂也故令不出闺门事在馈食之间而已矣
是故女及日乎闺门之内不百里而奔丧事无独为
行无独成之道参知而后动可验而后言宵夜行烛
宫事必量六畜蕃于宫中谓之信也所以正妇德也
女有五不取逆家子不取乱家子不取世有刑人不
取世有恶疾不取丧父长子不取逆家子者为其逆
德也乱家子者为其弃于天也丧父长子者为其无
所受命也妇有七去不顺父母去无子去淫去□去
有恶疾去多言去窃盗去不顺父母去为其逆德也
无于为其绝世也淫为其乱族也□为其乱家也有
恶疾不可与共粢盛也口多言为其离亲盗窃为其
反义也妇有三不去有所取无所归不去与更三年
丧不去前贫贱后富贵不去
方言
　　闺媛称谓七则
自家而出谓之嫁由女而出为嫁也
女谓之嫁子
宫婢女厮谓之娠

注
女厮妇人给使者亦名娠
□孟□也

注
今江东江越间呼□声如市
筑娌匹也

注
今关西兄弟妇相呼为筑里
娌耦也
妪色也
白虎通
　　爵
妇人无爵何阴卑无外事是以有三从之义未嫁从
父既嫁从夫夫死从子故夫尊于朝妻荣于室随夫
之行故礼郊特牲曰妇人无爵坐以夫之齿礼曰生
无爵死无谥
　　谥
夫人无谥者何无爵故无谥或曰夫人有谥夫人一
国之母修闺门之内群下亦化之故设谥以彰其善
恶春秋传曰葬宋恭姬传曰其称谥何贤也传曰哀
姜者何庄公夫人也卿大夫妻无谥何贱也公妾所
以无谥何卑贱无所能务犹士卑小不得有谥也太
子夫人无谥何本妇人随夫太子无谥其夫人不得
有谥也
　　文质
妇人之贽以枣栗腶修者妇人无专制之义御众之
任交接辞让之礼职在供养馈食之间其义一也故
后夫人以枣栗腶修者凡内修阴也又取其朝早起
栗战栗自正也腶修者脯也故春秋传曰宗妇觌用
币非礼也然则枣栗云乎腶修云乎
　　三纲六纪
男称兄弟女称姊妹何男女异姓故别其称也何以
言之礼亲属记曰男子先生称兄后生称弟女子先
生为姊后生为妹父之昆弟不俱谓之世叔父之女
昆弟俱谓之姑何也以为诸父曰内亲也故别称之
也姑当外适人□故总言之也至姊妹亦当外适人
所以别诸姊妹何以为事诸姑礼等可以外出又同
故称略也至姊妹虽欲有略之姊尊妹卑其礼异也
诗云问我诸姑遂及伯姊谓之舅姑何舅者旧也姑
者故也旧故之者老人之称也谓之姊妹何姊者恣
也妹者末也　称夫之父母谓之舅姑何尊如父而
非父者舅也亲如母而非母者姑也故称夫之父母
为舅姑也
恣博
雅作咨

　　姓名
男女异长各自有伯仲法阴阳各自有终始也春秋
传曰伯姬者何内女称也妇人十五称伯仲何妇人
值少变阴阳道促蚤成十五通乎织之事思虑定
故许嫁笄而字
　　嫁娶
礼男娶女嫁何阴卑不得自专就阳而成之故传曰
阳倡阴和男行女随男不自专娶女不自专嫁必由
父母须媒妁何远耻防淫泆也诗云娶妻如之何必
告父母又曰娶妻如之何匪媒不得男三十而娶女
二十而嫁阳数奇阴数偶男长女幼者阳舒阴促男
三十筋骨坚强任为人父女二十肌肤充盛任为人
母合为五十应大衍之数生万物也故礼内则曰男
三十壮有室女二十壮而嫁七岁之阳也八岁之阴
也七八十五阴阳之数备有相偶之志故礼记曰女
子十五许嫁笄而字礼之称字阴系于阳所以专一
之节也阳尊无所系二十五系者就阴节也阳舒而
阴促三十数三终奇阳节也二十数再终偶阴节也
阳小成于阴大成于阳故二十而冠三十而娶阴小
成于阳大成于阴故十五而笄二十而嫁也一说春
秋谷梁传曰男二十五系女十五许嫁感阴阳也阳
数七阴数八男八岁毁齿女七岁毁齿阳数奇三三
八二十四加一为五而系心也阴数偶再成十四四
加一为五故十五许嫁也各加一者明专一系心所
以系心者何防其淫泆也
妇人所以有师何学事人之道也诗曰言告师氏言
告言归礼昏经曰告于公宫三月妇人学一时足以
成矣与君无亲者各教于宗庙妇之室国君取大夫
之妾士之妻老无子者而明于妇道又禄之使教宗
室五属之女大夫士皆有宗族自于宗子之室学事
人也女必有傅姆何尊之也春秋传曰傅至矣姆未
至妇人学事舅姑不学事己父母者示妇与夫一体
也礼内则曰妾事夫人如事舅姑尊嫡绝□嫉之原
礼服传曰妾事女君与事舅姑同也妇事夫有四礼
焉鸡初鸣咸盥漱栉縰笄总而朝君臣之道也恻隐
之恩父子之道也会计有无兄弟之道也闺阃之内
□席之上朋友之道也闻见异辞故设此也有五不
娶乱家之子不娶逆家之子世有刑人恶疾丧父长
子此不娶也出妇之义必送之接以宾客之礼君子
绝愈于小人之交诗云薄送我畿天子妃谓之后何
后君也天下尊之故谓之后明海内小人之君也天
下尊之故系王言之春秋传曰迎王后于纪国君之
妻称之曰夫人何明当扶进夫人谓非妾也国人尊
之故称君夫人也自称小童者谦也言己智能寡少
如童蒙也　妻者何谓妻者齐也与夫齐体自天子
下至庶人其义一也妾者接也以时接见也嫁娶者
何谓也嫁者家也妇人外成以出适人为家娶者取
也男女谓男者任也任功业也女者如也从如人也
在家从父母既嫁从夫夫没从子也传曰妇人有三
从之义也夫妇者何谓也夫者扶也扶以人道者也
妇者服也服于家事事人者也配匹者何谓相与偶
也婚姻者何谓也昏时行礼故谓之婚也妇人因夫
而成故曰姻诗云不惟旧因谓夫也又曰燕尔新婚
谓妇也
释名
　　释姿容
拜于妇人为扶自曲扶而上下也
　　释长幼
女如也妇人外成如人也故三从之义少如父教嫁
如夫命老如子言青徐州曰□□忤也始生时人意
不喜忤忤然也
十五曰童女子之未笄者亦称之也
　　释亲属
父之姊妹曰姑姑故也于已为久故之人也
姊积也犹日始出积时多而明也
妹昧也犹日始入历时少尚昧也
姑谓兄弟之女为侄侄迭也共行事夫更迭进御也
夫之父曰舅舅久也久老称也
夫之母曰姑亦言故也
姊妹之子曰出出嫁于异姓而生之也
妻之姊妹曰娣娣弟也言与己妻相长弟也
母之姊妹曰姨亦如之礼谓之从母为娣而来则从
母列也故虽不来犹以此名之也
姊妹互相谓夫曰私言于其夫兄弟之中此人与己
姊妹有恩私也
妾谓夫之嫡妻曰女君夫为男君故名其妻曰女君
也
嫂叟也叟老者称也叟缩也人及物老皆缩小于旧
也
夫之兄曰公公君也君尊称也俗间曰兄章章灼也
章灼敬奉之也又曰兄忪是己所敬见之怔忡自肃
齐也俗或谓舅曰章又曰忪亦如之也
少妇谓长妇曰姒言其先来己所当法似也
长妇谓少妇曰娣娣弟也己后来也或曰先后以来
先后之第也青徐人谓长妇曰稙长禾苗先生者曰
稙取名于此也荆豫人谓长妇曰熟熟祝也祝始也
天子之妃曰后后后也言在后不敢以副言也
诸侯之妃曰夫人夫扶也扶助其君也
卿之妃曰内子子女子也在闺门之内治家也
大夫之妃曰命妇妇服也服家事也夫受命于朝妻
受命于家也
士庶人曰妻妻齐也夫贱不足以尊称故齐等言也
天子妾有嫔嫔宾也诸妾之中见宾敬也
妾接也以贱见接幸也
侄娣曰媵媵承事嫡也
无夫曰寡寡踝也踝踝单独之言也
博雅
　　释亲
媓妣奶媪姐母也□孟□也妹也娣社妯娌
娣姒先后也女如也姑谓之威妪谓之妻姑故也姊
咨也也妹末也妻齐也妇服也妾接也妻之母
谓母姼君妻谓之小君女子谓之妇人妻谓之嬬（
音
子音必奶音奶□音削□音姊即媦音胃妹声之转）

蠡海集
　　人身类
女人产育哺养以乳乳之体居经络气血始终之间
也盖自寅时气始于手太阴肺经出于云门穴云门
在乳上阴阳继续以行周十二经至丑时归于足厥
阴肝经入于期门穴期门在乳下出于上入于下肺
领气肝藏血乳正居于其间也
男得阳气根于子女得阴气根于午男子之生也抱
母向于子女子之生也负母向于午也或曰男生必
伏女生必仰男气盛于阳女气盛于阴背为阳腹为
阴观溺水死者可知矣男伏而女仰
男子气在于阴女子气在于乳坎为男位北在下离
为女位南在上故也是以女子之生也七月而齿七
岁而龀二七而天癸至至七七而天癸绝
女子经脉色赤而乳汁色白白者金之色也金为气
化之原乳为赋气之始是生养之根也

　闺媛总部艺文八
诗

　　自退　　　　　　　　　　　　曹邺
邻女面如花空□常对影况妾不嫁容甘为瓶堕井
　　长相思　　　　　　　　　　　前人
剪妾身上巾赠郎伤妾神郎车不暂停妾貌宁长春
青天无停雪
应
作云
沧海无停津遣妾空□梦夜夜随
车轮
　　金井怨　　　　　　　　　　　前人
西风吹急景美人照金井不见面上花却恨井中影
　　薄命妾　　　　　　　　　　　前人
薄命常恻恻出门见南北刘郎马蹄疾何处去不得
泪珠不可收虫丝不可织知君绿桑下更有新相识
　　相思极
一作
长相思
　　　　前人
妾颜与日空
一
作改
君心与日新三年得一书犹在湘
之滨料君相轻意知妾无至亲况当受明礼不令（
一作
合）
再嫁人愿君从此日化质为妾身
　　古莫买妾行　　　　　　　　　前人
千扉不当路未似开一门若遣绿珠丑石家应尚存
　　采莲女　　　　　　　　　　　霍总
舟中采莲女两两催妆梳闻早渡江去日高来起居
　　闺怨　　　　　　　　　　　　高骈
人世悲欢不可知夫君初破黑山归如今又献征南
策早晚催缝带号衣
　　里中女　　　　　　　　　　　于濆
吾闻池中鱼不识海水深吾闻桑下女不识华堂阴
贫□苦机杼富家鸣杵砧天与双明眸只教识蒿簪
徒惜越娃貌亦蕴韩娥音珠玉不到眼遂无奢侈心
岂知赵飞燕满髻钗黄金
　　恨从军　　　　　　　　　　　前人
不嫁白衫儿爱君新紫衣早知遽相别何用假光辉
已闻都万骑又道出重围一轴金装字致君终不归
　　越溪女　　　　　　　　　　　前人
会稽山上云化作越溪人枉破吴王国徒为西子身
江边浣纱伴黄金扼双腕倏忽不相期思倾赵飞燕
妾家基业薄空有如花面嫁尽绿窗人独自盘金线
　　织素谣　　　　　　　　　　　前人
贫女苦筋力缲丝夜夜织万梭为一素世重韩娥色
五侯初买笑建章方落籍一曲古凉州六亲长血食
劝尔画长眉学歌饱亲戚
　　古别离二首　　　　　　　　　前人
入室少情意出门多路岐黄鹤有归日荡子无还时
人谁无分命妾身何太奇君为东南风妾作西北枝
青楼邻里妇终年画长眉自倚对良匹笑妾空罗帏
郎本东家儿妾本西家女对门中道间终谓无离阻
岂知中道间遣作空闺主自是爱封侯非关备胡虏
知子去从军何处无良人
　　拟古意　　　　　　　　　　　前人
白玉若无玷花颜须及时国色久在室良媒亦生疑
鸦鬟未成髻鸾镜徒相知翻惭效颦者却笑从人迟
　　寒女行　　　　　　　　　　　邵谒
寒女命自薄生来多贱微家贫人不聘一身无所归
养蚕多苦心茧熟他人丝织素徒苦力素成他人衣
青楼富家女纔生便有主终日着罗绮何曾织机杼
清夜闻歌声听之泪如雨他人如何欢我意又何苦
所以问皇天皇天竟无语
　　览镜　　　　　　　　　　　　前人
一照一回悲再照颜色衰日月自流水不知身老时
昨日照红颜今朝照白丝白丝与红颜相去咫尺间
　　苦别离　　　　　　　　　　　前人
十五为君婚二十入君门自从入户后见君长出门
朝看相送人暮看相送人若遣折杨柳此地树无根
愿为陌上土得作马蹄尘愿为曲木枝得作双车轮
安得太行山移来君马前
　　橡媪叹　　　　　　　　　　皮日休
秋深橡子熟散落榛芜冈伛伛黄发媪拾之践晨霜
移时始盈掬尽日方满筐几曝复几蒸用作三冬□
山前有熟稻紫穗袭人香细获又精舂粒粒如玉珰
持之纳于官私室无仓箱如何一石余只作五斗量
狡吏不畏刑贪官不避赃农时作私债农毕归官仓
自冬及于春橡实诳饥肠吾闻田成子诈仁犹自王
吁嗟逢橡媪不觉泪沾裳
　　美人　　　　　　　　　　　陆龟蒙
美人抱瑶瑟哀怨弹别鹤雌雄南北飞一旦异栖托
谅非金石性安得宛如昨生为并蒂花亦有先后落
秋林对斜日光景自相薄犹欲悟君心朝朝佩兰若
　　古意　　　　　　　　　　　　前人
君心莫淡薄妾意正栖托愿得双车轮一夜生四角
　　洞房怨　　　　　　　　　　　前人
玉插朝扶鬓金梯晚下台春衫将别泪一夜两难裁
　　寄远　　　　　　　　　　　　前人
鬓乱羞云卷眉空羡月生中原犹将将何日重卿卿
　　子夜变歌三首　　　　　　　　前人
人传欢负情我自未尝见三更开门去始知子夜变
岁月如流迈春尽秋已至荧荧条上花零落何乃驶
岁月如流迈行已及素秋蟋蟀吟堂前惆怅使侬愁
　　闺怨　　　　　　　　　　　　前人
白夾行人又远游日斜空上映花楼愁丝随絮相逢
着绊惹春风卒未休
　　井上桐　　　　　　　　　　　前人
美人伤离别汲井常待晓愁因辘轳转惊起双栖鸟
独立傍银□碧桐风袅袅
　　赠远曲　　　　　　　　　　　前人
茱萸匣中镜欲照心还懒本是细腰人别来罗带缓
从君出门后不奏云和管妾思冷如簧时时望君暖
心期梦中见路远魂梦断怨坐泣西风秋窗月华满
　　花成子　　　　　　　　　　　前人
春风等君意亦解欺桃李写得去时容归来不相似
　　乌夜啼　　　　　　　　　　聂夷中
众鸟各归枝乌乌尔不栖还应知妾恨故向绿窗啼
　　手曲　　　　　　　　　　李咸用
手春复春未尝渐离别夭夭风前花纤纤日中雪
不敢怨于天唯惊添岁月不敢怨于君秖怕芳菲歇
芳菲若长然君恩应不绝
　　塘上行　　　　　　　　　　　前人
横塘日淡秋云隔浪织轻飔罗羃羃红绡撇水荡舟
人画桡掺掺柔荑白鲤鱼虚掷无消息花老莲疏愁
未摘却把金钗打绿荷懊恼露珠穿不得
　　自君之出矣　　　　　　　　　前人
自君之出矣鸾镜空尘生思君如明月明月逐君行
　　贫女　　　　　　　　　　　李山甫
平生不识绮罗裳闲把荆簪益自伤镜里秖应谙素
貌人间多是重红妆当年未嫁还忧老终日求媒即
道狂两意定知无说处暗垂珠泪滴蚕筐
　　车遥遥　　　　　　　　　　　胡曾
自从车马出门朝便入空房守寂寥玉枕夜残
一
作寒

鱼信绝
一
作断
金钿秋尽雁书遥脸边楚雨临风落头
上春
一
作秦
云向日销芳草又衰还不至碧天霜冷转
无憀
　　独不见　　　　　　　　　　　前人
玉关一自有氛埃年少从军竟未回门外尘凝张乐
榭水边香灭按歌台
　　春闺　　　　　　　　　　　　罗邺
愁坐兰闺日过迟卷帘巢燕羡双飞管弦楼上春应
在杨柳桥边人未归玉笛岂能留舞态金河犹自浣
戎衣梨花满院东风急惆怅无言倚锦机
　　贫女　　　　　　　　　　　秦韬玉
蓬门未识绮罗香拟托良媒益自伤谁爱风流高格
调共怜时世俭梳妆敢将十指夸纤巧不把双眉斗
画长每恨年年压金线为他人作嫁衣裳
　　无题十首　　　　　　　　　唐彦谦
细草铺茵绿满堤燕飞晴日正迟迟寻芳陌上花如
锦折得东风第一枝
锦筝银甲响□弦勾引春声上绮筵醉倚阑干花下
月犀梳斜亸鬓云边
楚云湘雨会阳台锦帐芙蓉向夜开吹罢玉箫春似
海一双彩凤忽飞来
春江新水促归航惜别花前酒漫觞倒尽银瓶浑不
醉却怜和泪入愁肠
谁知别易会应难目断青鸾信渺漫情似蓝桥桥下
水年年流恨几时干
漏滴铜龙夜已深柳梢斜月弄疏阴满园芳草年年
恨剔尽灯花夜夜心
夜合庭前花正开轻罗小扇为谁裁多情惊起双蝴
蝶飞入巫山梦里来
忆别悠悠岁月长酒兵无计敌愁肠柔丝漫折长亭
柳绾得同心欲寄将
杨柳青青映画楼翠眉终日锁离愁杜鹃啼落枝头
月多为伤春恨不休
云色鲛绡拭泪颜一帘春雨杏花寒几时重会鸳鸯
侣月下吹笙和彩鸾
　　采桑　　　　　　　　　　　　郑谷
晓陌携笼去桑林
一
作村
路隔淮何如斗百草赌取凤
皇钗
　　贫女吟　　　　　　　　　　　前人
尘压鸳鸯废锦机满头空插丽春枝东邻舞妓多金
翠笑剪灯花学画眉
　　幽窗　　　　　　　　　　　　韩偓
刺绣非无暇幽窗自
一
作曰
鮮欢手香江橘嫩齿□越
梅酸密约临行怯私书欲报难无凭谙鹊语犹得暂
心宽
　　青春　　　　　　　　　　　　前人
眼意心期卒未休暗中终拟约秦楼光阴负我难相
遇
一
作偶
情绪牵人不自由遥夜定嫌香蔽膝闷时（
一作
怀一作心）
应弄玉搔头樱桃花谢梨花发肠断青春两处
愁
　　懒起
一作
闺意
　　　　　　前人
百舌唤
一
作恼
朝眠春心动几般枕痕霞黯
一作
霞红暗
澹
泪粉玉阑珊
一
作干
笼绣香烟歇屏山烛焰残暖嫌罗
□窄瘦觉锦衣宽昨夜三更雨今朝一阵寒海棠花
在否侧卧卷帘看
　　欲去　　　　　　　　　　　　前人
纷纭隔窗语重约踏青期总
一
作纵
得相逢处无非欲
去时恨深书不尽宠极意多疑惆怅桃源路惟教梦
寐知
　　五更　　　　　　　　　　　　前人
往年
一
作来
曾约郁金□半夜潜身入洞房怀里不知
金钿落暗中唯
一
作空
觉绣□
一
作衣
香此时欲别魂俱
断自后相逢眼更狂光景旋消
一作
暗添
惆怅在一生赢
得是凄凉
　　半睡　　　　　　　　　　　　前人
□镜
一
作照
仍嫌重
一
作瘦
更衣又怕寒宵分未归帐半
睡待郎看
　　新秋　　　　　　　　　　　　前人
一夜清风动扇愁背时容色入新秋桃花脸
一
作眼
里
汪汪泪忍到更深枕上流
　　蹋青
一本
有词字
　　　　　前人
蹋青会散欲归时金车久立频催上收□整髻故迟
迟
一
作留
两点深心各惆怅
　　中庭　　　　　　　　　　　　前人
夜短睡迟慵早起日高方始出纱窗中庭自摘青梅
子先
一
作闲
向钗头戴一双
　　咏浴　　　　　　　　　　　　前人
再整鱼犀拢翠簪解衣先觉冷森森教移兰烛
一
作烬

频羞影自试
一
作拭
香汤更怕深初似洗
一
作染
花难抑
按终忧
一
作愁
沃雪不胜任岂知侍女帘帷外剩取君
王几
一
作数
饼金
　　玉合杂言　　　　　　　　　　前人
罗囊绣两凤皇
一作
鸳鸯
玉合雕双鸂中有兰膏渍（
一作
积）
红豆每回拈着长相
一
作思
忆长相
一
作思
忆经几春
人怅望香氤氲开缄不见新书迹带粉犹残旧泪痕
　　金陵杂言　　　　　　　　　　前人
风雨萧萧石头城下木兰桡烟月迢迢金陵渡口去
来潮自古风流皆暗销才魄
一
作鬼
妖魂谁与招彩（
一作
锦）
笺丽句今已矣罗□金莲何寂寥
　　懒卸头
一作
生查子
　　　　前人
侍女动妆奁故故惊人睡那知本未眠背面偷
一
作由

垂泪懒卸凤凰钗羞入鸳鸯被时复见残灯和烟坠
金穗
　　倚醉　　　　　　　　　　　　前人
倚醉无端寻旧约却怜
一作
那令
惆怅转难胜静中楼阁
深春雨远处帘栊半夜灯抱柱立时风细细绕廊行
处思腾腾分明窗下闻裁剪敲偏阑干唤不□
　　松髻　　　　　　　　　　　　前人
髻根松慢玉钗垂指点花枝
一作
庭花
又过时坐久暗（
一作
暗坐久）
生惆怅事背
一
作映
人匀却泪胭脂
　　□媒　　　　　　　　　　　　前人
洞房深闭不曾开横卧乌龙作□媒好鸟岂劳兼比
翼异华何必更重台难留旋逐惊□去暂见
一
作返
如
随急电来多为过防成后悔偶因□
一
作飞
语得深猜
已嫌刻蜡
一
作烛
春宵短最恨鸣珂晓鼓催应笑楚襄
仙分薄日
一
作月
中长是独回
　　昼寝　　　　　　　　　　　　前人
碧桐
一
作梧
阴尽隔帘栊扇拂金鹅
一
作蛾
玉簟烘扑粉
更添
一
作嫌
香体滑解衣唯
一
作微
见下裳红烦襟乍触
冰壶冷倦枕徐
一
作斜
欹宝髻松何必苦劳魂与
一作
云雨

梦王昌只在此墙东
　　意绪　　　　　　　　　　　　前人
绝代佳人何寂寞梨花未发梅花落东风吹雨入西
园银□千条度虚阁脸粉难匀蜀酒浓
一
作红
口脂易
印吴绫薄娇饶意态不胜
一
作能
羞愿倚郎肩永相着
　　忍笑　　　　　　　　　　　　前人
宫样衣裳浅画眉晚来梳洗更相宜水晶鹦鹉钗头
颤举袂佯羞忍笑时
　　春闺二首　　　　　　　　　　前人
愿结交加梦因倾潋滟尊醒来情绪恶帘外正黄昏
氤氲帐里香薄薄睡时妆长吁解罗带怯见上空□
　　偶见
一作
秋千
　　　　　　前人
秋千打困解罗□指点醍醐索酒尊见客入来和笑
走手搓梅子映中门
　　后魏时相州人作李波小妹歌疑其未备因补
　　之　　　　　　　　　　　　　前人
李波小妹
一作
小姝
字雍容窄衣短袖蛮锦红未解有情
梦梁殿
一
作苑
何曾媚□吴宫谁教牵引知酒味因
一作顿）
令怅望成春慵海棠花下秋千畔背人撩鬓道
□□
　　春昼
一
作尽
　　　　　　　前人
春融艳艳大醉陶陶漏添迟日箭减良宵藤垂戟户
柳拂河桥
一
作浮
帘幕燕子池塘百劳肤清臂瘦衫薄
香销楚殿衣窄南朝髻高河阳县远清波地
一
作池
遥
丝缠露泣各自无憀
　　三忆　　　　　　　　　　　　前人
忆眠时春梦困腾腾展转不能起玉钗垂枕棱
忆行时背手挼
一
作移
金雀敛笑
一作
欲去
慢回头步转阑
干角
忆去时向月迟迟行强语戏同伴图郎闻笑声
　　六言三首　　　　　　　　　　前人
春楼处子倾城金陵狎客多情朝云暮雨会合罗□
绣被逢迎华山梧桐相覆蛮江豆蔻连生幽欢不尽
告别秋河怅望平明
一灯前雨落夜三月尽草青时半寒半暖正好花开
花谢相思惆怅空教梦见懊恼多成酒悲红袖不干
谁会揉损联娟淡眉
此间青草更远不惟空绕汀洲那里朝日才出还应
先照西楼忆泪因成恨泪梦游常续心游桃源洞口
来否绛节霓旌久留
　　荐福寺讲筵偶见又别　　　　　前人
见时浓日午别处暮钟残景色疑春尽襟怀似酒阑
两情含
一
作贪
眷恋一饷致辛酸夜静长廊下难
一
作谁

寻屐齿看
　　复偶见三绝　　　　　　　　　前人
雾为襟袖玉为冠半似羞人半忍寒别易会难长自
叹转身应把泪珠弹
桃花脸薄难藏泪柳
一
作桂
叶眉长易觉愁密
一
作形
迹
未成当面笑几回□眼又低头
半身映竹轻闻语一手揭帘微转头此意别人应未
觉不胜情绪两风流
　　厌花落　　　　　　　　　　　前人
厌花落人寂寞果树阴成燕翅齐西园永日闲高阁
后堂夹帘愁不卷低头闷把衣襟捻忽然事到心中
来四肢娇入茸茸眼也曾同在华堂宴佯佯拢鬓偷
回面半醉狂心忍不禁分明一任傍人见书中说却
平生事犹疑未满情郎意锦囊封了又重开夜深窗
下烧红纸红纸千张言不尽至诚无语传心印但得
鸳鸯
一
作衾
枕臂眠也任时光都一瞬
　　春闷
一
作闺
偶成十二韵　　前人
阡陌悬云壤阑畦
一
作干
隔艾芝路遥行雨懒河阔过
桥迟雁足应难达狐踪浪得疑谢鲲吟未废张硕梦
堪思有意通情处无言拢鬓时格高归敛笑歌怨在
颦眉醉后金蝉重欢余玉燕欹素姿凌白柰圆颊诮
红梨粉字题花笔香笺咏柳诗绣窗携手约芳草蹋
青期别泪开泉脉春愁藕丝相思不相信幽恨更
谁知
　　想得　　　　　　　　　　　　前人
两重门里玉堂前寒食花枝月午天想得那人垂手
立娇羞不肯上秋千
　　五更　　　　　　　　　　　　前人
秋雨五更头桐竹鸣骚屑却似残春间断送花时节
空楼雁一声远屏灯半灭绣被拥娇寒眉山正愁绝
　　信笔　　　　　　　　　　　　前人
睡髻休频拢春眉忍更长整钗栀子重泛酒菊花香
绣迭昏金色罗揉损砑光有时闲弄笔亦画两鸳鸯
　　寄恨　　　　　　　　　　　　前人
秦钗枉断长条玉蜀纸虚留小字红死恨物情难会
处莲花不肯嫁春
一
作东
风
　　两处　　　　　　　　　　　　前人
楼上淡山横楼前沟水清怜山又怜水两处总牵情
　　闺怨　　　　　　　　　　　　前人
时光潜去暗凄凉懒对菱花晕晓
一
作晚
妆初拆秋千
人寂寞后园青草任他长
　　效崔国辅体三首　　　　　　　前人
淡月照中庭海棠花自落独立俯阑干风动秋千索
罗幕生春寒绣愁未眠南湖夜来雨应湿采莲船
雨后碧苔院霜来红叶楼闲阶上斜日鹦鹉伴人愁
　　多情　　　　　　　　　　　　前人
天遣多情不自持多情兼与病相宜□偷野
一
作崖
蜜
初尝处莺啄含桃欲咽时酒荡襟怀微□
一作
叵我
春
牵情绪更
一
作正
融怡水香剩置
一作贮
一作注
金盆里琼树
长须浸一枝
　　个侬　　　　　　　　　　　　前人
甚感殷勤意其如阻碍何隔帘窥绿齿映柱送横波
老大逢知少襟怀暗喜多因倾一尊酒聊以慰蹉跎
　　无题　　　　　　　　　　　　前人
小槛移灯□空房锁隙尘额波风尽日帘影月侵晨
香辣更衣后钗梁拢鬓新吉音闻诡计醉语近天真
妆好方长叹欢余却浅颦绣屏金作屋丝幰玉为轮
致意通绵竹精诚托锦鳞歌凝眉际恨酒发脸边春
溪纻殊倾越楼箫岂羡秦柳虚禳沴气梅实引芳津
乐府降清唱宫厨减食珍防闲襟并敛忍□泪休匀
宿饮愁萦梦春寒瘦着
一
作怯
人手持双豆蔻的的为
东邻
碧瓦偏光日红帘不受尘柳昏连绿野花烂烁清晨
书密偷看数情通破体新明言终未实暗祝始应真
枉道嫌偷药推诚鄙效颦合成云五色宜作日中轮
照兽金涂爪钗鱼玉镂鳞渺弥三岛浪平远一楼春
堕髻还名寿修蛾本姓秦棹寻闻犬洞槎入饮牛津
麟脯随重酿霜华间八珍锦囊霞彩烂罗□砑光匀
羞涩佯牵伴娇饶欲泥人偷儿难捉搦慎莫共比邻
　　倒押前韵　　　　　　　　　　前人
白下同归路乌衣枉作邻佩声犹隔箔香气已迎人
酒劝杯须满书羞字不匀歌怜黄竹怨味实碧桃珍
剪烛非良策当关是要津东阿初度洛杨恽旧家秦
粉化横波溢衫轻晓雾春□黄双凤翅麝月半鱼鳞
别袂□如浪回肠转似轮后期纔注脚前事又含颦
纵有才难咏宁无画逼真天香闻更有琼树见长新
斗草常更仆迷阄误达晨花判不得檀注惹芳尘
　　闺情　　　　　　　　　　　　前人
轻风的砾动帘钩宿酒犹酣懒卸头但觉夜深花有
露不知人静月当楼何郎烛暗谁能咏韩寿香焦亦
任偷敲折玉钗歌转咽一声声作两眉愁
　　中春忆赠　　　　　　　　　　前人
年年长是阻佳期万种恩情只自知春色转添惆怅
事
一
作朢
似君花发两三枝
　　春恨　　　　　　　　　　　　前人
残梦依依酒力余城头画角
一
作鵊
伴啼乌平明未（
一作
乍）
卷西楼幕院静时闻响辘轳
　　春词　　　　　　　　　　　　吴融
鸾镜长侵夜鸳衾不识寒羞多转面语□极定睛看
金市旧居近钿车新造宽春期莫相□一日百
一
作有

花残
　　和韩致光侍郎无题三首十四韵　前人
珠佩元消暑犀簪自辟尘掩灯容燕宿开镜待鸡晨
去懒都忘旧来多未厌新每逢忧是梦长忆故延真
杏小双圆压
一
作靥
山浓两点嚬瘦难胜宝带轻欲驭
飙轮篦凤金雕翼钗鱼玉镂鳞月明无睡夜花落断
肠春解舞何须楚能筝可在秦怯探同海底稀遇极
天津绿柰攀宫艳青梅弄岭珍管纤银字咽梭密锦
书匀厌胜还随俗无疑不避人可怜三五夕妩媚善
为邻
舞转轻轻雪歌霏漠漠尘漫游多卜夜慵起不知晨
玉箸和妆裛金莲逐步新凤笙追北里鹤驭访南真
有恨都无语非愁亦有嚬戏应过蚌浦飞合入蟾轮
杯样成言鸟梳文解卧鳞逢迎大堤晚离别洞庭春
似玉曾夸赵如云不让秦锦收花上露珠引月中津
木为连枝贵禽因比翼珍万峰酥点薄五色绣妆匀
獭髓求鱼客鲛绡托海人寸肠
一
作心
谁与达洞府四
无邻
绮阁临初日铜台拂暗尘鷾鸸偏报晓乌惯惊晨
鱼网裁书数□弦上曲新病多疑厄重语切见心真
子母钱征笑西南月借嚬捣衣嫌独杵分袂怨双轮
贝叶教丹觜金刀寄赤鳞卷帘吟塞雪飞楫渡江春
解织宜名蕙能歌合姓秦眼穿回雁岭魂断饮牛津
药自偷来绝香从窃去珍茗煎云沫聚药种玉苗匀
草密应迷客花繁好避人长干足风雨遥夜与谁邻
　　倒次元韵　　　　　　　　　　前人
南陌来寻伴东城去卜邻生憎无赖客死忆有情人
似朿腰支细如描发彩匀黄鹂裁帽贵紫燕刻钗珍
身近从淄右家元接观津雨台谁属楚花洞不知秦
泪滴空□冷妆浓满镜春枕凉欺琥珀簟洁展麒麟
茂苑廊千步昭阳扇九轮阳城迷处笑京兆画时颦
鱼子封笺短蝇头学字真易判期已远难讳事还新
艇子愁侵夜骊驹怕拂晨如何断岐路免得见行尘
　　个人三十韵　　　　　　　　　前人
袅袅复盈盈何年坠玉京见人还道姓羞客不称名

　闺媛总部总论一
易经
　　坤卦
文言阴虽有美含之以从王事弗敢成也地道也妻
道也臣道也地道□成而代有终也

大
全
中溪张氏曰弗敢云者非其才有所不足于其
　分有所不敢也凡地之于天妻之于夫臣之于君
　其道皆当如是则得以阴从阳之正而能代上以
　终其事也
　　蒙卦
六三勿用取女见金夫不有躬无攸利

传
三以阴柔处蒙暗不中不正女之妄动者也而
　应在上不能远从近见九二为群蒙之归得时之
　盛故舍其正应而从之是女之见金夫也女之从
　人当由正礼乃见人之多金说而从之不能保有
　其身者也无所往而利矣
本
义
六三阴柔不中不正
　女之见金夫而不能有其身之象也占者遇之则
　其取女必得如是之人无所利矣金夫盖以金赂
　己而挑之若鲁秋胡之为者
象曰勿用取女行不顺也

传
女之如此其行邪僻不顺不可取也
本
义
顺当作
　慎盖顺慎古字通用
　　恒卦
六五恒其德贞妇人吉夫子凶

传
五应于二以阴柔而应阳刚居中而所应又中
　阴柔之正也故恒久其德则为贞也夫以顺从为
　恒者妇人之道在妇人则为贞故吉若丈夫而以
　顺从于人为恒则失其刚阳之正乃凶也
本
义
以柔
　中而应刚中常久不易正而固矣然乃妇人之道
　非夫子之宜也故其象占如此
象曰妇人贞吉从一而终也夫子制义从妇凶也

传
如五之从二在妇人则为正而吉妇人以从为
　正以顺为德当终守于从一夫子则以义制者也
　从妇人之道则为凶也
　　家人卦
家人利女贞

传
家人之道利在女正女正则家道正矣夫夫妇
　妇而家道正独云利女贞者夫正者身正也女正
　者家正也女正则男正可知矣
本
义
家人者一家之
　人卦之九五六二内外各得其正故为家人利女
　贞者欲先正乎内也内正则外无不正矣
大
全
中溪
　张氏曰家人之义以内为主六二居内而位正故
　曰利女贞女正则家道成矣或谓男女莫非家人
　而独曰利女贞者何邪盖家人合巽离而成卦巽
　长女而位四离中女而位二以柔居柔各得其正
　此亦利女贞之义　诚斋杨氏曰正莫易于天下
　而莫难于一家莫易于一家之父子兄弟而莫难
　于一妇一妇正一家正一家正天下定矣故家人
　之卦词曰利女贞　云峰胡氏曰利女贞先正乎
　内也天下以国为内国以家为内家以女为内在
　咸之时二女尚少此中女与长女则家道既成之
　象也巽长女一阴在下而顺今居上卦之下而得
　其正离中女一阴在中而明今居下卦之中而得
　其正此所以为女之正而其家无不正者要之家
　人内也当以离内为主
象曰家人女正位乎内男正位乎外男女正天地之
大义也

本
义
以卦体九五六二释利女贞之义
大
全
云峰胡氏
　曰家人离多由女之不正故言男之正必先以女
　正言之
　　又
六二□攸遂在中馈贞吉

传
以柔顺处中正妇人之道也故在中馈则得其
　正而吉也妇人居中而主馈者也故云中馈
本
义
六
　二柔顺中正女之正位乎内者也故其象占如此

大
全
进斋徐氏曰遂专成也妇人无所专成惟在主
　中馈而已所谓惟酒食是议者也　汉上朱氏曰
　孟母曰妇人之礼精五饭羃酒浆养舅姑缝衣裳
　而巴故有闺门之修□境外之志是也　胡氏曰
　采蘩采苹之诗以公侯夫人奉祭祀为不失职大
　夫妻共祭祀为循法度祭祀盖馈事之大者妇□
　遂事惟在中馈可见矣
象曰六二之吉顺以巽也

传
二以阴柔居中正能顺从而卑巽者也故为妇
　人之贞吉也
大
全
中溪张氏曰六二得正而吉者以
　其能顺从九五之正应而卑巽之也
　　姤卦
姤女壮勿用取女

传
一阴始生自是而长渐以盛大是女之将长壮
　也阴长则阳消女壮则男弱故戒勿用取如是之
　女取女者欲其柔和顺从以成家道垢乃方进之
　阴渐壮而敌阳者是以不可取也女渐壮则失男
　女之正家道败矣姤虽一阴甚微然有渐壮之道
　所以戒也
本
义
遇已非正又一阴而遇五阳则女德
　不贞而壮之甚也取以自配必害乎阳故其象占
　如此
彖曰姤遇也柔遇刚也勿用取女不可与长也

传
一阴既生渐长而盛阴盛则阳衰矣取女者欲
　长久而成家也此渐盛之阴将消胜于阳不可与
　之长久也凡女子小人势苟渐盛何可与久也故
　戒勿用取如是之女
　　渐卦
渐女归吉利贞

本
义
渐渐进也为卦止于下而巽于上为不遽进之
　义有女归之象焉又自二至五位皆得正故其占
　为女归吉而又戒以利贞也
大
全
中溪张氏曰渐者
　进以序而不迫之义女巽也适人为归故曰女归
　以二体言艮男下于巽女亦为女归之义故圣人
　取女归以明渐进之象所以为吉然女归固以渐
　为吉而其利尤在于得正也以中四爻而观虽阴
　阳皆当位惟三四相比非正应也惟二五相应为
　正故曰利贞　汉上朱氏曰女谓嫁曰归自内而
　外也渐专以女归为义盖礼义廉耻之重天下国
　家之本无若女之归也　白云郭氏曰女归不以
　渐则奔也渐则为归故女归以渐为吉　临川吴
　氏曰聘则为妻奔则为妾自纳采问名纳吉纳征
　请期亲迎六礼备而后成婚女归之以渐如此
彖曰渐之进也女归吉也

传
如渐之义而进乃女归之吉也谓正而有渐也
　女归为大耳他进亦然
　　归妹卦

传
归妹女之归也妹少女之称为卦震上兑下以
　少女从长男也男动而女说又以说而动皆男说
　女女从男之义　渐女归之得其正也男下女而
　各得正位止静而顺其进有渐男女配合得其
　道也归妹女之嫁归也男上女下女从男也而有
　说少之义以说而动动以说则不得其正矣故位
　皆不当初与上虽当阴阳之位而阳在下阴在上
　亦不当位也与渐正相对　归妹为卦泽上有雷
　雷震而泽动从之象也物之随动莫如水男动于
　上而女从之嫁归从男之象震长男兑少女少女
　从长男以说而动动而相说也人之所说者少女
　故云妹为女归之象又有长男说少女之义故为
　归妹也
归妹征凶□攸利

本
义
妇人谓嫁曰归妹少女也兑以少女而从震之
　长男而其情又为以说而动皆非正也故卦为归
　妹而卦之诸爻自二至五皆不得正三五又皆以
　柔乘刚故其占征凶而□所利也
大
全
丹阳都氏曰
　男女之相从正则吉而中爻之才刚柔杂居非所
　谓正如是而有行非礼法之所容也故征凶夫妇
　之相与顺则利而六爻之才柔上刚下非所谓顺
　如是而有为非室家之宜也故□攸利
彖曰归妹天地之大义也

传
一阴一阳之谓道阴阳交感男女配合天地之
　常理也归妹女归于男也故云天地之大义也男
　在女上阴从阳动故为女归之象
天地不交而万物不兴归妹人之终始也

本
义
归者女之终生育者人之始
大
全
中溪张氏曰女
　子之嫁子道终于此母道始于此
说以动所归妹也
　朱子曰归妹未有不好只是说以动带累也
征凶位不当也

传
以二体释归妹之义男女相感说而动者少女
　之事故以说而动所归者妹也所以征则凶者以
　诸爻皆不当位也所处皆不正何动而不凶大率
　以说而动安有不失正者
□攸利柔乘刚也

传
不惟位不当也又有乘刚之过三五皆乘刚男
　女有尊卑之序夫妇有唱随之礼此常理也如恒
　是也苟不由常正之道徇情肆欲惟说是动则夫
　妇渎乱男牵欲而失其刚妇狃说而忘其顺如归
　妺之乘刚是也所以凶□所往而利也夫阴阳之
　配合男女之交媾理之常也然从欲而流放不由
　义理则淫邪无所不至伤身败德岂人理哉归妹
　之所以凶也
本
义
男女之交本皆正理惟若此卦则
　不得其正也
象曰泽上有雷归妹君子以永终知敝

传
雷震于上泽随而动阳动于上阴说而从女从
　男之象也故为归妺君子观男女配合生息相续
　之象而以永其终知有敝也永终谓生息嗣续永
　久其传也知敝谓知物有敝坏而为相继之道也
　女归则有生息故有永终之义又夫妇之道当常
　永有终必知有敝坏之理而戒慎之敝坏谓离隙
　归妹说以动者也异乎恒之巽而动渐之止而巽
　也少女之说情之感动动则失正非夫妇正而可
　常之道久必敝坏知其必敝则当思永其终也天
　下之反目者皆不能永终者也
本
义
雷动泽随归妹
　之象君子观其合之不正知其终之有敝也推之
　事物莫不皆然
大
全
建安丘氏曰雷震泽上水气随
　之而升女子从人之象也永终知敝谓婚姻之道
　欲其永远而有终也必豫有以知其不终之敝女
　子从人以说而动至于失身败德不能永其所终
　者多矣所谓华落色衰复相弃背者是也而原其
　所以则由奔诱而为夫妇徇情肆欲之所致而不
　知其敝之过也向使于说动之时而为永终知敝
　之戒则无此失矣
初九归妹以娣跛能履征吉

传
女之归居下而□正应娣之象也刚阳在妇人
　为贤贞之德而处卑顺娣之贤正者也处说居下
　为顺义娣之卑下虽贤何以能为不过自善其身
　以承助其君而已如跛之能履言不能及远也然
　在其分为善故以是而行则吉也
本
义
初九居下而
　□正应故为娣象然阳刚在女子为贤正之德但
　为娣之贱仅能承助其君而已故又为跛能履之
　象而其占则征吉也
大
全
兰氏廷瑞曰跛者不能以
　专行依人乃可娣妾之道承正室以行则吉　云
　峰胡氏曰卦辞征凶初爻之辞征吉何也以一卦
　论则以说而动故其征也凶即此一爻论初以刚
　居刚是女子而有贤正之德者故征吉然为女而
　在下□应非匹也媵也为媵虽贤正仅能承助其
　君不能大有所行也故有跛能履之象象如此而
　占吉以有德故也
象曰归妹以娣以恒也跛能履吉相承也

传
归妹之义以说而动非夫妇能常之道九乃刚
　阳有贤贞之德虽娣之微乃能以常者也虽在下
　不能有所为如跛者之能履然征而吉者以其能
　相承助也能助其君娣之吉也
本
义
恒谓有常久之
　德
大
全
建安丘氏曰卦辞言归妹征凶者盖归妹以
　说而动故征则凶也初九归妹以娣反言征吉者
　盖初九以常德承君故征则吉也
九二眇能视利幽人之贞

传
九二阳刚而得中女之贤正者也上有正应而
　反阴柔之质动于说者也乃女贤而配不良故二
　虽贤不能自遂以成其内助之功适可以善其身
　而小施之如眇者之能视而已言不能及远也男
　女之际当以正礼五虽不正二自守其幽静贞正
　乃所利也二有刚正之德幽静之人也二之才如
　是而言利贞者言宜于如是之贞非不足而为之
　戒也
本
义
眇能视承上爻而言九二阳刚得中女之
　贤也上有正应而反阴柔不正乃女贤而配不良
　不能大成内助之功故为眇能视之象而其占则
　和幽人之贞也幽人亦抱道守正而不偶者也
大
全

　诚斋杨氏曰诸爻言归妹二独不言者以二下卦
　之尊即妹之身也幽人贤德之称言少妹之幽贞
　也幽则至静而不可动贞则至洁而不可渝皆阳
　刚中正之德也
象曰利幽人之贞未变常也

传
守其幽贞未失夫妇常正之道也世人以媟狎
　为常故以贞静为变常不知乃常久之道也
大
全
潘
　氏曰守其幽静之正以奉承乎五可谓贤矣幽女
　德也未变女德之常也世之悍妇庸奴其夫者由
　有才而不知道也　建安丘氏曰娣之从嫡必当
　如跛者之履而不足以与行则□僭上之疑而嫡
　妾之分明妻之从夫必当如眇者之视而不足以
　有明则□反目之嫌而夫妇之伦正是妾妇之常
　道也
六三归妹以须反归以娣

传
三居下之上本非贱者以失德而□正应故为
　欲有归而未得其归须待也待者未有所适也六
　居三不当位德不正也柔而尚刚行不顺也为说
　之主以说求归动非礼也上□应□受之者也□
　所适故须也女子之处如是人谁取之不可以为
　人配矣当反归而求为娣媵则可也以不正而失
　其所也
本
义
六三阴柔而不中正又为说之主女之
　不正人莫之取者也故为未得所适而反归为娣
　之象或曰须女之贱者
大
全
汉上朱氏曰天官书须
　女四星贱妾之称织女三星天女也陆震云天文
　织女贵须女贱则须贱女可知
象曰归妹以须未当也

传
未当者其处其德其求归之道皆不当故□取
　之者所以须也
大
全
建安丘氏曰六三阴柔不正而
　上□正应□受之者故以须而从二然二刚中而
　应五小君之贵也而己乘之如此则是以卑贱之
　妾骄而上僭其为二所弃必矣在三不若反归于
　下如初之为以娣媵之礼事之则为当位而□骄
　僭之患象言未当者以六居三柔乘刚贱陵贵皆
　未当之义
九四归妹愆期迟归有时

传
九以阳居四四上体地之高也阳刚在女子为
　正德贤明者也无正应未得其归也过时未归故
　云愆期女子居贵高之地有贤明之资人情所愿
　娶故其愆期乃为有时盖自有待非不售也待得
　佳配而后行也九居四虽不当位而处柔乃妇人
　之道以□应故为愆期之义而圣人推理以女贤
　而愆期盖有待也
本
义
九四以阳居上体而□正应
　贤女不轻从人而愆期以待所归之象正与六三
　相反
象曰愆期之志有待而行也

传
所以愆期者由己而不由彼贤女人所愿娶所
　以愆期乃其志欲有所待待得佳配而后行也
六五帝乙归妹其君之袂不如其娣之袂良月几望
吉

传
六五居尊位妺之贵高者也下应于二为下嫁
　之象王姬下嫁自古而然至帝乙而后正婚姻之
　礼明男女之分虽至贵之女不得失柔巽之道有
　贵骄之志故易中阴尊而谦降者则曰帝乙归妹
　泰六五是也贵女之归惟谦降以从礼乃尊高之
　德也不事容饰以说于人也娣媵者以容饰为事
　者也衣袂所以为容饰也六五尊贵之女尚礼而
　不尚饰故其袂不及其娣之袂良也良美好也月
　望阴盈也盈则敌阳矣几望未至于盈也五之贵
　高常不至于盈极则不亢其夫乃为吉也女之处
　尊贵之道也
本
义
六五柔中居尊下应九二尚德而
　不贵饰故为帝女下嫁而服不盛之象然女德之
　盛□以加此故又为月几望之象而占者如之则
　吉也
象曰帝乙归妹不如其娣之袂良也其位正中以贵
行也

本
义
以其有中德之贵而行故不尚饰
上六女承筐□实士刲羊□血□攸利

传
上六女归之终而□应女归之□终者也妇者
　所以承先祖奉祭祀不能奉祭祀则不可以为妇
　矣筐篚之实妇职所供也古者房中之俎葅歜之
　类后夫人职之诸侯之祭亲割牲卿大夫皆然割
　取血以祭又礼云女当承事筐篚而□实□实则
　□以祭谓不能奉祭祀也夫妇共承宗庙妇不能
　奉祭祀乃夫不能承祭祀也故刲羊而□血亦□
　以祭也妇不能奉祭祀则当离绝矣是夫妇之□
　终者也何所往而利哉
本
义
上六以阴柔居归妹之
　终而□应约婚而不终者也故其象如此而于占
　为□所利也
大
全
云峰胡氏曰震有虚筐象兑羊象
　上与三皆阴虚□应故有承筐□实刲羊□血之
　象
象曰上六□实承虚筐也

传
筐□实是空筐也空筐可以祭乎言不可以奉
　祭祀也女不可以承祭祀则离绝而已是女归之
　□终者也全董氏曰象不及刲羊□血者卦为归
　妹设也
礼记
　　昏义
妇顺者顺于舅姑和于室人而后当于夫以成丝麻
布帛之事以审守委积盖藏是故妇顺备而后内和
理内和理而后家可长久也故圣王重之

集
说
郑氏曰室人谓女姑女叔诸妇也当犹称也后
　言称夫者不顺舅姑不和室人虽有善者犹不为
　称夫也顺备者行和当事成审也　孔氏曰以审
　守委积盖藏者言以此详审保守家之所有委积
　掩盖藏聚之物室人是在室之人非男子也女姑
　谓婿之姊女叔谓婿之妹诸妇谓娣姒之属　严
　陵方氏曰上下相从谓之顺可否相济谓之和舅
　姑之礼至隆也故可顺而不可逆室人之礼相敌
　也故虽和而不必同兹其别欤丝所以成帛麻所
　以成布故曰以成丝麻布帛之事委言少而有所
　委积言多而有所积物之在下者曰盖物之在内
　者曰藏以成丝麻布帛之事者妇功之本故也
　内和而无乖内理而无乱然后家之道如天之长
　如地之久也圣王重之其以此欤　马氏曰责妇
　顺以顺舅姑为重顺舅姑而不能和于室人则不
　顺乎舅姑矣和于室人而不能当于夫则不和于
　室人矣当于夫而不能审守委积盖藏则不当于
　夫矣数者无不备然后可以尽妇顺之道也
孔丛子
　　嘉言
子张曰女子必渐乎二十而后嫁何也孔子曰十五
许嫁而后从夫是阳动而阴应男唱而女随之义也
以为缋组紃织纴者女子之所有事也黼黻文章之
义妇人之所有大功也必十五以往渐乎二十然后
可以通乎此事通乎此事然后乃能上以孝于舅姑
下以事夫养子也
曹昭女诫
　序曰鄙人愚暗受性不敏蒙先君之余宠赖母师
　之典训年十有四执箕帚于曹氏于今四十余载
　矣战战兢兢常惧黜辱以增父母之羞以益中外
　之累夙夜劬心勤不告劳而今而后乃知免耳吾
　性疏顽教导无素恒恐子榖负辱清朝圣恩横加
　猥赐金紫实非鄙人庶几所望也男能自谋矣吾
　不复以为忧也但伤诸女方当适人而不渐训诲
　不闻妇礼惧失容他门取耻宗族吾今病沉滞性
　命无常念汝曹如此每用惆怅间作女诫七章愿
　诸女各写一通庶有补益裨助汝身去矣其勖勉
　之
　　卑弱第一
古者生女三日卧之□下弄之瓦砖而斋告焉卧之
□下明其卑弱主下人也弄之瓦砖明其习劳主执
勤也斋告先君明当主继祭祀也三者盖女人之常
道礼法之典教矣谦让恭敬先人后己有善莫名有
恶莫辞忍辱含垢常若畏惧是谓卑弱下人也晚寝
早作勿惮夙夜执务私事不辞剧易所作必成手迹
整理是谓执勤也正色端操以事夫主清静自守无
好戏笑洁齐酒食以供祖宗是谓继祭祀也三者苟
备而患名称之不闻黜辱之在身未之见也三者苟
失之何名称之可闻黜辱之可远哉
　　夫妇第二
夫妇之道参配阴阳通达神明信天地之弘义人伦
之大节也是以礼贵男女之际诗着关雎之义由斯
言之不可不重也夫不贤则无以御妇妇不贤则无
以事夫夫不御妇则威仪废缺妇不事夫则义理堕
阙方斯二者其用一也察今之君子徒知妻妇之不
可不御威仪之不可不整故训其男检以书传殊不
知夫主之不可不事礼义之不可不存也但教男而
不教女不亦蔽于彼此之数乎礼八岁始教之书十
五而至于学矣独不可依此以为则哉
　　敬慎第三
阴阳殊性男女异行阳以刚为德阴以柔为用男以
强为贵女以弱为美故鄙谚有云生男如狼犹恐其
生女如鼠犹恐其虎然则修身莫若敬避强莫若
顺故曰敬顺之道妇之大礼也夫敬非它持久之谓
也夫顺非他宽裕之谓也持久者知止足也宽裕者
尚恭下也夫妇之好终身不离房室周旋遂生媟黩
媟黩既生语言过矣语言既过纵恣必作纵恣既作
则侮夫之心生矣此由于不知止足者也夫事有曲
直言有是非直者不能不争曲者不能不讼讼争既
施则忿怒之事也此由于不尚恭下者也侮夫不节
谴呵从之忿怒不止楚挞从之夫为夫妇者义以和
亲恩以好合楚挞之行何义之存谴诃既宣何恩之
有恩义既废夫妇离矣
　　妇行第四
女有四行一曰妇德二曰妇言三曰妇容四曰妇功
夫云妇德不必才明绝异也妇言不必辩口利辞也
妇容不必颜色美丽也妇功不必工巧过人也清闲
贞静守节整齐行己有耻动静有法是谓妇德择辞
而说不道恶语时然后言不厌于人是谓妇言盥浣
尘秽服饰鲜洁沐浴以时身不垢辱是谓妇容专心
纺绩不好戏笑洁齐酒食以奉宾客是谓妇功此四
者女人之大德而不可乏者也然为之甚易唯在存
心耳古人有言仁远乎哉我欲仁斯仁至矣此之谓
也
　　专心第五
礼夫有再娶之义妇无二适之文故曰夫者天也天
固不可逃夫固不可离也行违神祇天则罚之礼义
有愆夫则薄之故女宪曰得意一人是谓永毕失意
一人是谓永讫由是言之夫不可不求其心然所求
者亦非谓佞媚苟亲也固莫若专心正色礼义居洁
耳无涂听目无邪视出无冶容入无废饰无聚会群
辈无看视门户此则谓专心正色矣若夫动静轻脱
视听陕输入则乱发坏形出则窈窕作态说所不当
道观所不当视此谓不能专心正色矣
　　曲从第六
夫得意一人是谓永毕失意一人是谓永讫欲人定
志专心之言也舅姑之心岂当可失哉物有以恩自
离者亦有以义自破者也夫虽云爱舅姑云非此所
谓以义自破者也然则舅姑之心奈何固莫尚于曲
从矣姑云不尔而是固宜从令姑云不尔而非犹宜
顺命勿得违戾是非争分曲直此则所谓曲从矣故
女宪曰妇如影响焉不可赏
　　和叔妹第七
妇人之得意夫主由舅姑之爱己也舅姑之爱己由
叔妹之誉己也由此言之我臧否誉毁一由叔妹叔
妹之心复不可失也皆知叔妹之心不可失而不能
和之以求亲其蔽也哉自非圣人鲜能无过故颜子
贵于能改仲尼嘉其不贰而况妇人者也虽以贤女
之行聪哲之性其能备乎是故室人和则谤掩外内
离则恶扬此必然之势也易曰二人同心其利断金
同心之言其臭如兰此之谓也夫嫂妹者体敌而分
尊恩疏而义亲若淑媛谦顺之人则能依义以笃好
崇恩以结援使徽美显章而瑕过隐塞舅姑矜善而
夫主嘉美声誉曜于邑邻休光延于父母若夫蠢愚
之人于嫂则托名以自高于妹则因宠以骄盈骄盈
既施何和之有恩义既乖何誉之臻是以美隐而过
宣姑忿而夫愠毁訾布于中外耻辱集于厥身进增
父母之羞退益君子之累斯乃荣辱之本而显否之
基也可不慎哉然则求叔妹之心固莫尚于谦顺矣
谦则德之柄顺则妇之行凡斯二者足以和矣诗云
在彼无恶在此无射其斯之谓也
申鉴
　　时事
古有掌阴阳之礼之官以教后宫掌妇学之法妇德
妇言妇功各率其属而以时御序于王先王礼也宜
崇其教以先内政览列图诵列传遵典行内史执其
彤管记善书过考行黜陟以章好恶男女正位乎内
外正家而天下定矣故二仪立而大业成君子之道
匪阙终日造次必于是
尚主之制非古也厘降二女陶唐之典归妹元吉帝
乙之训王姬归齐宗周之礼以阴乘阳违天以妇凌
夫违人违天不祥违人不义
　　杂言
宠妻爱妾幸矣其为灾也深矣灾与幸同乎曰得则
庆否则灾戚氏不幸不人豕赵昭仪不幸不失命栗
姬不幸不废钩弋不幸不忧殇非灾而何若慎夫人
之知班婕妤之贤明德皇后之德卲矣哉

　闺媛总部艺文二
诗

　　周南芣□三章

朱
注
化行俗美家室和平妇人无事相与采此芣□
　而赋其事以相乐也
采采芣□薄言采之采采芣□薄言有之
采采芣□薄言掇之采采芣□薄言捋之
采采芣□薄言袺之采采芣□薄言襭之
　　汉广三章
　文王之化自近而远先及于江汉之间而有以变
　其淫乱之俗故其出游之女人望见之而知其端
　庄静一非复前日之可求矣因反复咏叹之也
南有乔木不可休息汉有游女不可求思汉之广矣
不可泳思江之永矣不可方思
翘翘错薪言刈其楚之子于归言秣其马汉之广矣
不可泳思江之永矣不可方思
翘翘错薪言刈其蒌之子于归言秣其驹汉之广矣
不可泳思江之永矣不可方思
　　汝坟三章
　汝旁之国亦先被文王之化者故妇人喜其君子
　行役而归因记其未归之时思念之情如此而追
　赋之也
遵彼汝坟伐其条枚未见君子惄如调饥
遵彼汝坟伐其条肄既见君子不我遐弃
鲂鱼赪尾王室如毁虽则如毁父母孔迩
　　召南草虫三章
　南国被文王之化诸侯大夫行役在外其妻独居
　感时物之变而思其君子如此
喓喓草虫趯趯阜螽未见君子忧心忡忡亦既见止
亦既觏止我心则降
陟彼南山言采其蕨未见君子忧心惙惙亦既见止
亦既觏止我心则说
陟彼南山言采其薇未见君子我心伤悲亦既见止
亦既觏止我心则夷
　　采苹三章
　南国被文王之化大夫妻能奉祭祀而其家人赋
　其事以美之也
于以采苹南涧之滨于以采藻于彼行潦
于以盛之维筐及筥于以湘之维锜及釜
于以奠之宗室牖下谁其尸之有齐季女
　　行露三章
　南国之人遵召伯之教服文王之化有以革其前
　日淫乱之俗故女子有能以礼自守而不为强暴
　所污者自述己志作此诗以绝其人
厌浥行露岂不夙夜谓行多露
谁谓雀无角何以穿我屋谁谓女无家何以速我狱
虽速我狱室家不足
谁谓鼠无牙何以穿我墉谁谓女无家何以速我讼
虽速我讼亦不女从
　　殷其□三章
　南国被文王之化妇人以其君子从役在外而思
　念之故作此诗
殷其□在南山之阳何斯违斯莫敢或遑振振君子
归哉归哉
殷其□在南山之侧何斯违斯莫敢遑息振振君子
归哉归哉
殷其□在南山之下何斯违斯莫或遑处振振君子
归哉归哉
　　摽梅三章
　南国被文王之化女子知以贞信自守惧其嫁不
　及时而有强暴之辱也
摽有梅其实七兮求我庶士迨其吉兮
摽有梅其实三兮求我庶士迨其今兮
摽有梅顷筐塈之求我庶士迨其谓之
　　野有死□三章
　南国被文王之化女子有贞洁自守不为强暴所
　污者故诗人因所见以兴其事而美之
野有死□白茅包之有女怀春吉士诱之
林有朴樕野有死鹿白茅纯束有女如玉
舒而脱脱兮无感我帨兮无使尨也吠
　　邶风雄雉四章
　妇人以其君子从役于外故言雄雉之飞舒缓自
　得如此
雄雉于飞泄泄其羽我之怀矣自诒伊阻
雄雉于飞下上其音展矣君子实劳我心
瞻彼日月悠悠我思道之云远曷云能来
百尔君子不知德行不忮不求何用不臧
　　卫风伯兮四章
　妇人以夫久从征役而作是诗
伯兮朅兮邦之桀兮伯也执殳为王前驱
自伯之东首如飞蓬岂无膏沐谁适为容
其雨其雨杲杲出日愿言思伯甘心首疾
焉得谖草言树之背愿言思伯使我心痗
　　王风君子于役二章
　大夫久役于外其室家思而赋之
君子于役不知其期曷至哉鸡栖于埘日之夕矣羊
牛下来君子于役如之何勿思
君子于役不日不月曷其有佸鸡栖于桀日之夕矣
牛羊下括君子于役苟无饥渴
　　君子阳阳二章
　此诗疑亦前篇妇人所作
君子阳阳左执簧右招我由房其乐只且
君子陶陶左执翿右招我由敖其乐只且
　　唐风葛生五章
　妇人以其夫久从征役而不归故言
葛生蒙楚蔹蔓于野予美亡此谁与独处
葛生蒙棘蔹蔓于域予美亡此谁与独息
角枕粲兮锦衾烂兮予美亡此谁与独旦
夏之日冬之夜百岁之后归于其居
冬之夜夏之日百岁之后归于其室
　　秦风小戎三章
　西戎者秦之臣子所与不共戴天之仇也襄公上
　承天子之命率其国人往而征之故其从役者之
　家人先夸车甲之盛如此而后及其私情盖以义
　兴师则虽妇人亦知勇于赴敌而无所怨矣
小戎俴收五楘梁辀游环胁驱阴靷鋈续文茵畅毂
驾我骐馵言念君子温其如玉在其板屋乱我心曲
四牡孔阜六辔在手骐是中騧骊是骖龙盾之合
鋈以觼軜言念君子温其在邑方何为期胡然我念
之
俴驷孔群厹矛鋈錞蒙伐有苑虎韔镂膺交韔二弓
竹闭绲縢言念君子载寝载兴厌厌良人秩秩德音
　　晨风三章
　妇人以夫不在而言
鴥彼晨风郁彼北林未见君子忧心钦钦如何如何
忘我实多
山有苞栎隰有六驳未见君子忧心靡乐如何如何
忘我实多
山有苞棣隰有树檖未见君子忧心如醉如何如何
忘我实多
　　小雅采绿四章
　妇人思其君子而言
终朝采绿不盈一匊予发曲局薄言归沐
终朝采蓝不盈一襜五日为期六日不詹
之子于狩言韔其弓之子于钓言纶之绳
其钓维何维鲂及鱮维鲂及鱮薄言观者
　　有所思　　　　　　　　　　汉乐府
有所思乃在大海南何用问遗君双珠玳瑁簪用玉
缭绕之闻君有他心拉杂摧烧之摧烧之当风扬其
灰从今已往勿复相思相思与君绝鸡鸣狗吠兄嫂
当知之妃呼豨秋风肃肃晨风飔东方须臾当知之
　　上邪　　　　　　　　　　　　同前
上邪我欲与君相知长命无绝衰山无陵江水为竭
冬雷震震夏雨雪天地合乃敢与君绝
　　古诗十九首
录
六首

青青河畔草郁郁园中柳盈盈楼上女皎皎当窗牖
娥娥红粉妆纤纤出素手昔为倡家女今为荡子妇
荡子行不归空□难独守
西北有高楼上与浮云齐交疏结绮窗阿阁三重阶
上有弦歌声音响一何悲谁能为此曲无乃杞梁妻
清商随风发中曲正徘徊一弹再三叹慷慨有余哀
不惜歌者苦但伤知音稀愿为双鸿鹄奋翅起高飞
冉冉孤生竹结根泰山阿与君为新婚兔丝附女萝
兔丝生有时夫妇会有宜千里远结婚悠悠隔山陂
思君令人老轩车来何迟伤彼蕙兰花含英扬光辉
过时而不采将随秋草萎君亮执高节贱妾亦何为
迢迢牵牛星皎皎河汉女纤纤擢素手扎扎弄机杼
终日不成章泣涕零如雨河汉清且浅相去复几许
盈盈一水间脉脉不得语
东城高且长逶迤自相属回风动地起秋草萋已绿
四时更变化岁暮一何速晨风怀苦心蟋蟀伤局促
荡涤放情志何为自结束燕赵多佳人美者颜如玉
被服罗裳衣当户理清曲音响一何悲弦急知柱促
驰情整巾带沉吟聊踯躅思为双飞燕衔泥巢君屋
凛凛岁云暮蟪蛄夕鸣悲凉风率已厉游子寒无衣
锦衾遗洛浦同袍与我违独宿累长夜梦想见容辉
良人惟古欢枉驾惠前绥愿得常巧笑携手同车归
既来不须臾又不处重闱亮无晨风翼焉能凌风飞
眄睐以适意引领遥相睎徙倚怀感伤垂泪沾双扉
　　古绝句四首
□砧今何在山上复有山何当大刀头破镜飞上天
日暮秋云阴江水清且深何用通音信莲花玳瑁簪
兔丝从长风根茎无断绝无情尚不离有情安可别
南山一树桂上有双鸳鸯千年长交颈欢庆不相忘
　　燕歌行　　　　　　　　　　魏文帝
秋风萧瑟天气凉草木摇落露为霜群燕辞归雁南
翔念君客游思断肠慊慊思归恋故乡君何淹留寄
他方贱妾茕茕守空房忧来思君不敢忘不觉泪下
沾衣裳援琴鸣弦发清商短歌微吟不能长明月皎
皎照我□星汉西流夜未央牵牛织女遥相望尔独
何辜限河梁
别日何易会日难山川悠远路漫漫郁陶思君未敢
言寄书浮云往不还涕零雨面毁形颜谁能怀忧独
不叹展诗清歌聊自宽乐往哀来摧心肝耿耿伏枕
不能眠披衣出户步东西悲风清厉秋气寒罗帏徐
动经秦轩仰戴星月观云间飞鸧晨鸣声可怜留连
顾怀不自存
　　清河作　　　　　　　　　　　同前
方舟戏长水湛自浮沉弦歌发中流悲响有余音
音声入君怀凄怆伤人心心伤安所念但愿恩情深
愿为晨风鸟双飞翔北林
　　种瓜篇　　　　　　　　　　　　明帝
种瓜东井上冉冉自逾垣与君新为婚瓜葛相结连
寄托不肖躯有如倚太山兔丝无根株蔓延自登缘
萍藻托清流常恐身不全被蒙丘山惠贱妾执拳拳
天日照知之想君亦俱然
　　怨诗行　　　　　　　　　　　曹植
明月照高楼流光正徘徊上有愁思妇悲叹有余哀
借问叹者谁自云荡子妻夫行逾十载贱妾常独栖
念君过于渴思君剧于饥君作高山柏妾为浊水泥
北风行萧萧烈烈入吾耳心中念故人泪堕不能止
浮沉各异路会合当何谐愿作东北风吹我入君怀
君怀常不开贱妾当何依恩情中道绝流止仕东西
我欲竟此曲此曲悲且长今日乐相乐别后莫相忘
　　杂诗
七首
录四
　　　　　　前人
高台多悲风朝日照北林之子在万里江湖迥且深
方舟安可极离思故难任孤雁飞南游过庭长哀吟
翘思慕远人愿欲托遗音形影忽不见翩翩伤我心
西北有织妇绮缟何缤纷明晨秉机杼日昃不成文
太息终长夜悲啸入青云妾身守空闺良人行从军
自期三年归今已历九春飞鸟繞树翔噭噭鸣索群
愿为南流景驰光见我君
南国有佳人容华若桃李朝游江北岸夕宿潚湘沚
时俗薄朱颜谁为发皓齿俯仰岁将暮荣曜难久恃
揽衣出中闺逍遥步两楹闲房何寂寞绿草被阶庭
虚室自生风百鸟翩南征春思安可忘忧戚与我并
佳人在远道妾身单且茕欢会难再遇芝兰不重荣
人皆弃旧爱君岂若平生寄松为女萝依水如浮萍
赍身奉衿带朝夕不堕倾傥终顾盼恩永副我中情
　　七哀诗　　　　　　　　　　　前人
明月照高楼流光正徘徊上有愁思妇悲叹有余哀
借问叹者谁言是宕子妻君行逾十年孤妾常独栖
君若清路尘妾若浊水泥浮沉各异势会合何时谐
愿为西南风长逝入君怀君怀良不开贱妾当何依
　　情诗　　　　　　　　　　　　徐干
高殿郁崇崇广厦凄泠泠微风起闺闼落日照阶庭
踟蹰云屋下笑歌倚华楹君行殊不返我饰为谁荣
炉熏阖不用镜匣上尘生绮罗失常色金翠暗无精
嘉肴既忘御旨酒亦常停顾瞻空寂寂唯闻燕雀声
忧思连相属中心如宿酲
　　室思　　　　　　　　　　　　前人
人靡不有初想君能终之别来历年岁旧恩何可期
重新而忘故君子所犹讥寄身虽在远岂忘君须臾
既厚不为薄想君时见思
　　杂诗五首　　　　　　　　　　前人
沉阴结愁忧愁忧为谁兴念与君相别各在天一方
良会未有期中心摧且伤不聊忧食慊慊常饥空
端坐而无为仿□君容光
峨峨高山首悠悠万里道君去日已远□结令人老
人生一世间忽若暮春草时不可再得何为自愁恼
每诵昔鸿恩贱躯焉足保
浮云何洋洋愿因通我词飘飘不可寄徙倚徒相思
人离皆复会君独无返期自君之出矣明镜暗不治
思君如流水何有穷已时
惨惨时节尽兰华雕复零喟然长叹息君期慰我情
展转不能寐长夜何绵绵蹑履起出户仰观三星连
自恨志不遂泣涕如涌泉
思君见巾栉以益我劳勤安得鸿鸾羽觏此心中人
诚心亮不遂搔首立悁悁何言一不见复会无因缘
故然比目鱼今隔如参辰
　　定情诗　　　　　　　　　　繁钦
我出东门游邂逅承清尘思君即幽房侍寝执衣巾
时无桑中契迫此路侧人我既媚君姿君亦悦我颜
何以致拳拳绾臂双金环何以致殷勤约指一双银
何以致区区耳中双明珠何以致叩叩香囊系肘后
何以致契阔绕腕双跳脱何以结恩情美玉缀罗缨
何以结中心素缕连双针何以结相投金薄画搔头
何以慰别离耳后□瑁钗何以答欢悦纨素三条裾
何以结愁悲白绢双中衣与我期何所乃期东山隅
日旰兮不来谷风吹我襦远望无所见涕泣起踟蹰
与我期何所乃期山南阳日中兮不来飘风吹我裳
逍遥莫谁睹望君愁我肠与我期何所乃期西山侧
日夕兮不来踯躅长叹息远望凉风至俯仰正衣服
与我期何所乃期山北岑日暮兮不来凄风吹我襟
望君不能坐悲苦愁我心爱身以何为惜我华色时
中情既款款然后□密期褰衣蹑茂草谓君不我欺
厕此丑陋质徙倚无所之自伤失所欲泪下如连丝
　　情诗二首　　　　　　　　　晋张华
北方有佳人端坐鼓鸣琴终晨抚管弦日夕不成音
忧来结不解我思存所钦君子寻时役幽妾怀苦心
初为三载别于今久滞淫昔耶生户牖庭内自成阴
翔鸟鸣翠偶草虫相和吟心悲易感激俯仰泪流襟
愿托晨风翼束带侍衣衾
君居北海阳妾在江南阴悬邈极修途山川阻且深
承欢注隆爱结分投所钦衔恩笃守义万里托微心
　　豫章行苦相篇　　　　　　　　傅元
苦相身为女卑陋难再陈男儿当门户堕地自生神
雄心志四海万里望风尘女育无欣爱不为家所珍
长大逃深室藏头羞见人垂泪适他乡忽如雨绝云
低头和颜色素齿结朱唇跪拜无复数婢妾如严宾
情合同云汉葵藿仰阳春心乖甚水火百恶集其身
玉颜随年变丈夫多好新昔为形与影今为胡与秦
胡秦时相见一绝逾参辰
　　饮马长城窟行　　　　　　　　前人
青青河边草悠悠万里道草生在春时远道还有期
春至草不生期尽叹无声感物怀思心梦想发中情
梦君如鸳鸯比翼云间翔既觉寂无见旷若参与商
梦君结同心比翼游北林既觉寂无见旷如商与参
河洛自用固不如中岳安回流不及返浮云往自还
悲风动思心悠悠谁知者悬景无停居忽如驰驷马
倾耳怀音响转目泪双堕生存无会期要君黄泉下
　　怨歌行朝时篇　　　　　　　　前人
昭昭朝时日皎皎晨明月十五入君门一别终华发
同心忽异离旷如胡与越胡越有会时参辰辽且阔
形影虽仿□音声寂无达纤弦感促柱触之哀声发
情思如循环忧来不可遏涂山有余恨诗人咏采葛
蜻蛚吟□下回风起幽闼春荣随路落芙蓉生木末
自伤命不遇良辰永乖别已尔可奈何譬如纨素裂
孤雌翔故巢星流光景绝魂神驰万里甘心要同穴
　　秋兰篇　　　　　　　　　　　前人
秋兰荫玉池池水清且芳芙蓉随风发中有双鸳鸯
双鱼自踊跃两鸟时回翔君其历九秋与妾同衣裳
　　明月篇　　　　　　　　　　　前人
皎皎月明光灼灼朝日晖昔为春蚕丝今为秋女衣
丹唇列素齿翠彩发蛾眉娇子多好言欢合易为姿
玉颜盛有时秀色随年衰常恐新间旧变故兴细微
浮萍本无根非水将何依忧喜更相接乐极还自悲
　　董逃行历九秋篇十二首　　　　前人
历九秋兮三春遗贵客兮远宾顾多君心所亲乃命
妙伎才人炳若日月星辰
序金罍兮玉觞宾主递起雁行杯若飞电绝光交觞
接卮结裳慷慨欢笑万方
奏新诗兮夫君烂然虎变龙文浑如天地未分齐讴
楚舞纷纷歌声上激青云
穷八音兮异伦奇声靡靡每新微披素齿丹唇逸响
飞薄梁尘精爽眇眇入神
坐咸醉兮沾欢引樽促席临轩进爵献寿翻翻千秋
要君一言愿爱不移若山
君恩爱兮不竭譬若朝日夕月此景万里不绝长保
初醮发结何忧坐成胡越
携弱手兮金环上游飞阁云间穆若鸳凤双鸾还幸
兰芳自安娱心乐意难原
乐既极兮多怀盛时忽逝若颓寒暑革御景回荣华
随风飘摧感物动心增哀
妾受命兮孤虚男儿堕地称珠女弱虽存若无骨肉
至亲更疏奉事他人托躯
君如影兮随形贱妾如水浮萍明月不能常盈谁能
无根保荣良时冉冉代征
顾绣领兮含晖皎日回光则微朱华忽尔渐衰影欲
舍形高飞谁言往思可追
荠与麦兮夏零兰桂践霜逾馨禄命悬天难明妾心
结意丹青何忧君心中倾
　　吴楚歌　　　　　　　　　　　前人
燕人美兮赵女佳其室则迩兮限层崖云为车兮风
为马玉在山兮兰在野云无期兮风有止思多端兮
谁能理
　　西长安行　　　　　　　　　　前人
所思兮何在乃在西长安何用存问妾香橙双珠环
何用重存问羽爵翠琅玕今我兮问君更有兮异心
香亦不可烧环亦不可沉香烧日有歇环沉日自深
　　车遥遥篇　　　　　　　　　　前人
车遥遥兮马洋洋追思君兮不可忘君安游兮西入
秦愿为影兮随君身君在阴兮影不见君依光兮妾
所愿
　　杂言　　　　　　　　　　　　前人
雷隐隐感妾心倾耳清听非车音
　　云歌　　　　　　　　　　　　前人
白云翩翩翔天庭流景仿□非君形白云飘飘舍我
高翔青云徘徊为我愁肠
　　失题　　　　　　　　　　　　前人
有女殊代生涉江采菱花上翳青云景下凿渌水波
　　塘上行　　　　　　　　　　　陆机
江蓠生幽渚微芳不足宣被蒙风云会移居华池边
发藻玉台下垂影沧浪泉沾润既已渥结根奥且坚
四节逝不处繁华难久鲜淑气与时殒余芳随风捐
天道有迁易人理无常全男欢智倾愚女爱衰避妍
不惜微躯退但惧苍蝇前愿君广末光照妾薄暮年
　　燕歌行　　　　　　　　　　　前人
四时代序逝不追寒风习习落叶飞蟋蟀在堂露盈
墀念君客游常苦悲君何缅然久不归贱妾悠悠心
无违白日既没明灯辉夜禽赴林匹鸟栖双鸠关关
宿河湄忧来感物涕不晞非君之念思为谁别日何
早会何迟
　　为陆思远妇作　　　　　　　　前人
二合兆嘉耦女子礼有行洁己入德门终远母与兄
如何耽时宠游宦忘归宁虽为三载妇顾景愧虚名
岁暮饶悲风洞房凉且清拊枕循薄质非君谁见荣
离君多悲心寤寐劳人情敢忘桃李陋侧想瑶与琼
　　为周夫人赠车骑　　　　　　　前人
碎碎织细练为君作□繻君行岂有顾忆君是妾夫
昔者得君书闻君在高平今时得君书闻君在京城
京城华丽所璀璨多异人男儿多远志岂知妾念君
昔者与君别岁律薄将暮日月一何速素秋坠湛露
湛露何冉冉思君岁随晚对食不能临觞不能饭
　　拟行行重行行　　　　　　　　前人
悠悠行迈远戚戚忧思深此思亦何思思君徽与音
音徽日夜离缅邈若飞沉王鲔怀河岫晨风思北林
游子渺天末还期不可寻惊□褰反信归云难寄音
伫立想万里沉忧萃我心揽衣有余带循形不盈衿
去去遗情累安处抚清琴
　　拟青青河畔草　　　　　　　　前人
靡靡江蓠草熠熠生河侧皎皎彼姝女阿那当轩织
粲粲妖容姿灼灼美颜色良人游不归偏栖独只翼
空房来悲风中夜起叹息
　　杂诗　　　　　　　　　　　　张协
秋夜凉风起清气荡暄浊蜻蛚吟阶下飞蛾拂明烛
君子从远役佳人守茕独离居几何时□燧忽改木
房栊无行迹庭草萋以绿青苔依空墙蜘蛛网四屋
感物多所怀沈忧结心曲
　　失题　　　　　　　　　　　　郭璞
君如秋日云妾似突中烟高下理自殊一乖两绝天
　　女祭女戚　　　　　　　　　　前人
彼姝者子谁氏二女曷为水间操鱼持俎厥俪安在
离群逸处
　　子夜歌四十二首
以下皆
清商曲辞

　唐书乐志曰子夜歌者晋曲也晋有女子名子夜
　造此声声过哀苦乐府解题曰后人更为四时行
　乐之词谓之子夜四时歌又有大子夜歌子夜警
　歌子夜变歌皆曲之变也
落日出前门瞻□见子度冶容多姿鬓芳香已盈路
芳是香所为冶容不敢当天不夺人愿故使侬见郎
宿昔不梳头丝发被两肩婉伸郎膝下何处不可怜
自从别欢来奁器了不开头乱不敢理粉拂生黄埃
崎岖相怨慕始获风云通玉林语石阙悲思两心同
见娘善容媚愿得结金兰空织无经纬求匹理自难
始欲识郎时两心望如一理丝入残机何悟不成匹
前丝断缠绵意欲结交情春蚕易感化丝子已复生
今日已欢别合会在何时明灯照空扃悠然未有期
自从别郎来何日不咨嗟黄蘗郁成林当奈苦心多
高山种芙蓉复经黄蘗坞果得一莲时流离婴辛苦
朝思出前门暮思还后渚语笑向谁道腹中阴忆汝
枕北窗卧郎来就侬嬉小喜多唐突相怜能几时
驻筋不能食蹇蹇步帷里投琼着局上终日走博子
郎为傍人取负侬非一事攡门不安横无复相关意
年少当及时蹉跎日就老若不信侬语但看霜下草
绿揽迮题锦双裙今复开已许腰中带谁共解罗衣
常虑有贰意欢今果不齐枯鱼就浊水长与清流乖
欢愁侬亦惨郎笑我便喜不见连理树异根同条起
感欢初殷勤叹子后零落打金侧□瑁外艳里怀薄
别后涕流连相思情悲满忆子腹糜烂肝肠尺寸断
道近不得数遂致盛寒违不见东流水何时复西归
谁能思不歌谁能饥不食日冥当户倚惆怅底不忆
揽裙未结带约眉出前窗罗裳易飘扬小开骂春风
举酒待相劝酒还杯亦空愿因微觞会心感色亦同
缺
三字
思缠忧叹涕流襟徒怀倾筐情郎谁明侬心
侬年不及时其于作乖离素不知浮萍转动春风移
夜长不得眠转侧听更鼓无故欢相逢使侬肝肠苦
欢从何处来端然有忧色三唤不一应有何比松柏
念爱情慊慊倾倒无所惜重帘持自鄣谁知许厚薄
气清明月朗夜与君共嬉郎歌妙意曲侬亦吐芳词
惊风急素柯白日渐微蒙郎怀幽闺性侬亦恃春容
夜长不得眠明月何灼灼想闻散唤声虚应空中诺
人各既俦匹我志独乖违风吹冬帘起时许寒薄飞
我念欢的的子行由豫情雾露隐芙蓉见莲不分明
侬作北辰星千年无转移欢行白日心朝东暮还西
怜欢好情怀移居作乡里桐树生门前出入见梧子
遣信欢不来自往复不出金桐作芙蓉莲子何能实
初时非不密其后日不如回头批栉脱转觉薄志□
寝食不相忘同坐复俱起玉藕金芙蓉无称我莲子
恃爱如欲进含羞未肯前朱口发艳歌玉指弄娇弦
又见子
夜警歌

朝日照绮钱光风动纨素巧笑蒨两犀美目扬双蛾
　　子夜四时歌七十五首
　　春歌二十首
春风动春心流目瞩山林山林多奇采阳鸟吐清音
绿荑带长路丹椒重紫荆流吹出郊外共欢弄春英
光风流月初新林锦花舒情人戏春月窈窕曳罗裾
妖冶颜荡骀景色复多媚温风入南牖织妇怀春意
碧楼冥初月罗绮垂新风含春未及歌桂酒发清容
杜鹃竹里鸣梅花落满道燕女游春月罗裳曳芳草
朱光照绿苑丹华粲罗星那能闺中绣独无怀春情
鲜云媚朱景芳风散林花佳人步春苑绣带飞纷葩
罗裳迮红袖玉钗明月珰冶游步春露艳觅同心郎
春林花多媚春鸟意多哀春风复多情吹我罗裳开
新燕弄初调杜鹃竞晨鸣画眉忘注口游步散春情
梅花落已尽柳花随风散叹我当春年无人相要唤
昔别雁集渚今还燕巢梁敢辞岁月久但使逢春阳
春园花就黄阳池水方渌酌酒初满杯调弦始成曲
婷扬袖舞阿那曲身轻照灼兰光在容冶春风生
阿那曜姿舞逶迤唱新歌翠衣发华洛回情一见过
明月照桂林初花锦绣色谁能不相思独在机中织
崎岖与时竞不复自顾虑春风振荣林常恐华落去
思见春花月含笑当道路逢侬多欲擿可怜持自误
自从别欢后叹惜不绝响黄蘗向春生苦心随日长
　　夏歌二十首
高堂不作壁招取四面风吹欢罗裳开动侬含笑容
反复华簟上屏帐了不施郎君未可前待我整容仪
开春初无欢秋冬更增凄共戏炎暑月还觉两情谐
春别犹眷恋夏还情更久罗帐为谁褰双枕何时有
迭扇放□上企想远风来轻袖拂华妆窈窕登高台
含桃已中食郎赠合欢扇深感同心意兰室期相见
田蚕事已毕思妇犹苦身当暑理絺服持寄与行人
朝登凉台上夕宿兰池里乘风采芙蓉夜夜得莲子
暑盛静无风夏云薄暮起携手密叶下浮瓜沉朱李
郁蒸仲暑月长啸北湖边芙蓉始结叶抛艳未成莲
适见载青幡三春已复倾林鹊改初调林中夏蝉鸣
春桃初发红惜色恐侬摘朱夏花落去谁复相寻□
昔别春风起今还夏云浮路遥日月促非是我淹留
青荷盖渌水芙蓉葩红鲜郎见欲采我我心欲怀莲
四周芙蓉池朱堂敞无壁珍簟镂玉□缱绻任怀适
赫赫盛阳月无侬不握扇窈窕瑶台女冶游戏凉殿
春倾桑叶尽夏开蚕务毕昼夜理机丝知欲早成匹
情知三夏热今日偏独甚香巾拂玉席共郎登楼寝
轻衣不重彩□风故不凉三伏何时过许侬红粉妆
盛暑非游节百虑相缠绵泛舟芙蓉湖散思莲子间
　　秋歌十八首
风清觉时凉明月天色高佳人理寒服万结砧杵劳
清露凝如玉凉风中夜发情人不还卧冶游步明月
鸿雁搴南去乳燕指北飞征人难为思愿逐秋风归
开窗秋月光灭烛解罗裳含笑帷幌里举体兰蕙香
适忆三阳初今已九秋暮追逐泰始乐不觉华年度
飘飘初秋夕明月耀秋辉握腕同游戏庭含媚素归
秋夜凉风起天高星月明兰房竞妆饰绮帐待双情
凉风开窗寝斜月垂光照中宵无人语罗幌有双笑
金风扇素节玉露凝成霜登高去来雁惆怅客心伤
草木不常荣□□为秋霜今遇泰始世年逢九春阳
自从别欢来何日不相思常恐秋叶零无复连条时
掘作九州池尽是大宅里处处种芙蓉婉转得莲子
初寒八九月独缠自络丝寒衣尚未了郎唤侬底为
秋爱两两雁春感双双燕兰鹰接野鸡雉落谁当见
仰头看桐树桐花特可怜愿天无霜雪梧子解千年
白露朝夕生秋风凄长夜忆郎须寒服乘月捣白素
秋风入窗里罗帐起飘扬仰头看明月寄情千里光
别在三阳初望还九秋暮恶见东流水终年不西顾
　　冬歌十七首
渊冰厚三尺素雪覆千里我心如松柏君情复何似
涂涩无人行冒寒往相觅若不信侬时但看雪上迹
寒鸟依高树枯林鸣悲风为欢□□尽那得好颜容
夜半冒霜来见我辄怨唱怀冰暗中倚已寒不蒙亮
蹑履步荒林萧索悲人情一唱泰始乐枯草衔花生
昔别春草绿今还墀雪盈谁知相思老元鬓白发生
寒云浮天凝积雪冰川波连山结玉岩修庭振琼柯
炭垆却夜寒重袍坐迭褥与郎对华榻弦歌秉兰烛
天寒岁欲暮朔风舞飞雪怀人重衾寝故有三夏热
冬林叶落尽逢春已复曜葵藿生谷底倾心不蒙照
朔风洒霰雨渌水连冰结愿欢攘皓腕共弄初落雪
严霜白草木寒风昼夜起感时为欢叹霜鬓不可视
何处结同心西陵松柏下晃荡无四壁严霜冻杀我
白雪停阴冈丹华耀阳林何必丝与竹山水有清音
未尝经辛苦无故强相矜欲知千里寒但看井水冰
果欲结金兰但看松柏林经霜不堕地岁寒无异心
适见三阳日寒蝉已复鸣感时为欢叹白发绿鬓生
　　大子夜歌二首
歌谣数百种子夜最可怜慷慨吐清音明转出天然
丝竹发歌响假器扬清音不知歌谣妙声势出口心
　　子夜警歌二首
镂□传绿酒雕垆熏紫烟谁知苦寒调共作白雪弦
恃爱如欲进含羞出不前朱口发艳歌玉指弄娇弦
　　子夜变歌三首
　宋书乐志曰六爱诸曲皆因事制歌古今乐录曰
　子夜变歌前作持子送后作欢娱我送子夜警歌
　无送声仍作变故呼为变头谓六变之首也
人传欢负情我自未尝见三更开门去始知子夜变
岁月如流迈春尽秋已至荧荧条上花零落何乃驶
岁月如流迈行已及素秋蟋蟀吟堂前惆怅使侬愁
　　上声歌八首
　古今乐录曰上声歌者此因上声促柱得名或用
　一调或用无调名如古歌辞所言谓哀思之音不
　及中和梁武因之改辞无复雅句

　闺媛总部艺文十四
词

　　思越人　　　　　　　　后蜀鹿虔扆
翠屏欹银烛背漏残清夜迢迢双带绣窠盘锦荐泪
侵花暗香销　珊瑚枕腻鸦鬟乱玉纤慵整云散若
是适来新梦见离肠争不千断
　　虞美人　　　　　　　　　　　前人
卷荷香淡浮烟渚绿嫩擎新雨锁疏透晓风清象
□珍簟冷光轻水纹平　九疑黛色屏斜掩枕上眉
心敛不堪相望病将成钿昏檀粉泪纵横不胜情
　　临江仙　　　　　　　　　　　前人
无赖莺声惊梦断起来残酒初醒映丝柳袅烟青
翠帘慵卷约砌杏花零　一自玉郎游冶去莲雕月
惨仪形暮天微雨洒闲亭手挼裙带无语倚云屏
　　诉衷情五首　　　　　　　　魏承班
高歌宴罢月初盈诗情引恨情烟露冷水流轻思想
梦难成　罗帐袅香平恨频生思君无计睡还醒隔
层城
春深花簇小楼台风飘锦绣开新睡觉步香阶山枕
印红　鬓乱坠金钗语檀偎临行执手重重属几
千回
银汉云情玉漏长蛩声悄画堂筠簟冷碧凉红蜡
泪飘香　皓月泻寒光割人肠那堪独自步池塘对
鸳鸯
金风轻透碧纱银缸焰影斜欹枕卧恨何赊山掩
小屏霞　云雨别吴娃想容华梦成几度远天涯到
君家
春情满眼脸红消娇妒索人饶星靥小玉珰摇几共
醉春朝　别后忆纤腰梦魂劳如今风叶又萧萧恨
迢迢
　　生查子二首　　　　　　　　　前人
寂寞画堂空深夜睡罗幕灯暗锦屏欹月冷珠帘薄
　愁恨梦难成何处贪欢乐看看又春来还是长萧
索
离别又经年独对芳菲景嫁得薄情夫长抱相思病
　花红柳绿间晴空蝶舞双双影羞看绣罗衣为有
金鸾并
　　菩萨蛮三首　　　　　　　　　前人
罗裙薄薄秋波染眉间画得三两点相见绮筵时深
情暗共知　翠翘云鬓动敛态弹金凤宴罢入兰房
邀人解佩珰
罗衣隐约金泥画□筵一曲当秋夜声颤人娇云
鬟袅翠翘　酒醺红玉□眉翠秋山远绣幌麝烟沈
谁人知两心
玉容光照菱花影沉沉脸上秋波冷白雪一声新雕
梁起暗尘　宝钗摇翡翠香惹芙蓉醉携手入鸳衾
谁人知此心
　　渔歌子　　　　　　　　　　　前人
柳如眉云似发鲛绡雾縠笼香雪梦魂惊钟漏歇
外晓莺残月　几多情无处说落花飞絮清明节少
年郎容易别一去音书断绝
　　满宫花二首　　　　　　　　　前人
雪霏霏风凛凛玉郎何处狂饮醉时想得纵风流罗
帐香帏鸳寝　春朝秋夜思君甚愁见绣屏孤枕少
年何事负初心泪滴缕金双□
寒夜长更漏永愁见透帘月影王孙何处不归来应
在倡楼酩酊　金鸭无香罗帐冷羞更双鸾交颈梦
中几度见儿夫不忍骂伊薄幸
　　谒金门三首　　　　　　　　　前人
烟水阔人值清明时节雨细花零莺语切愁肠千万
结　雁去音徽断绝有恨欲凭谁说无事伤心犹不
彻春时容易别
春欲半堆砌落花千片早是潘郎长不见忍听双语
燕　飞絮晴空扬远风送谁家弦管愁倚画屏凡事
懒泪沾金缕线
长思忆思忆佳人轻掷霜月透帘澄夜色小屏山凝
碧　恨恨君何太极记得娇娆无力独坐思量愁似
织断肠烟水隔
　　木兰花　　　　　　　　　　　前人
小芙蓉香旖旎碧玉堂深清似水闭宝匣掩金铺倚
屏拖袖愁如醉　迟迟好景烟花媚曲渚鸳鸯眼锦
翅凝然愁望静相思一双笑靥嚬香□
　　玉楼春二首　　　　　　　　　前人
寂寂画堂梁上燕高卷翠帘横数扇一庭春色恼人
来满地落花红几片　愁倚锦屏低雪面泪滴绣罗
金缕线好天凉夜尽伤心为是玉郎长不见
轻敛翠蛾呈皓齿莺啭一枝花影里声声清迥遏行
云寂寂画梁尘暗起　玉斝满斟情未已促坐王孙
公子醉春风筵上贯珠匀艳色韶颜娇旖旎
　　江城子　　　　　　　　　　　尹鹗
□拖碧步飘香纤纤束素长鬓云光拂面珑璁腻玉
碎凝妆宝柱秦筝弹向晚弦促雁更思量
　　杏园芳　　　　　　　　　　　前人
严妆嫩脸花明教人见了关情含羞举步越罗轻称
娉婷　终朝咫尺窥香阁迢遥似隔层城何时休遣
梦相萦入云屏
　　清平乐　　　　　　　　　　　前人
偎红敛翠尽日思闲事髻滑凤皇钗欲坠雨打梨花
满地　绣衣独倚阑干玉容似怯春寒应待少年公
子鸳帏深处同欢
　　拨棹子二首　　　　　　　　　前人
风切切深秋月十朵芙蓉艳歇凭小槛细腰无力
空赢得目断魂飞何处说　寸心恰似丁香结看看
瘦尽胸前雪偏挂恨少年抛掷羞睹见绣被堆红闲
不彻
丹脸腻双靥媚冠子缕金装翡翠将一朵琼花堪比
窠窠绣鸾凤衣裳香窣地　银台蜡烛滴红泪醁酒
劝人教半醉帘幕外月华如水特地向宝帐颠狂不
肯睡
　　秋夜月　　　　　　　　　　　前人
三秋佳节晴空凝碎露茱□千结菊□和烟轻捻
酒浮金屑征云雨调丝竹此时难辍欢极一片艳歌
声揭　黄昏慵别炷沈烟熏绣被翠帏同歇醉并鸳
鸯双枕暖偎春雪语丁宁情委曲论心正切夜深窗
透数条斜月
　　定西番　　　　　　　　　　毛熙震
苍翠浓阴满院莺对语蝶交飞戏蔷薇　斜月倚阑
风好余香出绣衣未得玉郎消息几时归
　　何满子　　　　　　　　　　　前人
无语残妆淡薄含羞亸袂轻盈几度香闺眠过晓绮
疏日微明云母帐中偷惜水精枕上初惊　笑靥
嫩疑花折愁眉翠敛山横相望只教添怅恨整鬟时
见纤琼独倚朱扉闲立谁知别有深情
　　女冠子　　　　　　　　　　　前人
碧桃红杏迟日媚笼光影彩霞深香暖熏莺语风清
引鹤音　翠鬟冠玉叶霓袖捧瑶琴应共吹箫侣暗
相寻
修蛾慢脸不语檀心一点小山妆蝉鬓低含绿罗衣
淡拂黄　闲来深院里闲步落花旁纤手轻轻整玉
炉香
　　酒泉子二首　　　　　　　　　前人
闲卧绣帏慵想万般情宠锦檀偏翘股重翠云欹
暮天屏上春山碧映香烟雾隔蕙兰心魂梦役敛蛾
眉
钿匣舞鸾隐映艳红修碧月梳斜云鬓腻粉香寒
晓花微敛轻呵展袅钗金燕□日初升帘半卷对妆
残
　　浣溪沙五首　　　　　　　　　前人
晚起红房醉欲消绿鬟云散袅金翘雪香花语不胜
娇　好是向人柔弱处玉纤时急绣□腰春心牵惹
转无憀
一只横钗坠髻丛静眠珍簟起来慵绣罗红嫩抹酥
胸　羞敛细蛾魂暗断困迷无语思犹浓小屏香霭
碧山重
云薄罗□绶带长满身新裛瑞龙香翠钿斜映艳梅
妆　佯不人空婉约笑和娇语太猖狂忍教牵恨
暗形相
碧玉冠轻袅燕钗捧心无语步香阶缓移弓底绣罗
鞋　暗想欢娱何计好岂堪期约有时乖日高深院
正忘怀
半醉凝情卧绣茵睡容无力卸罗裙玉笼鹦鹉厌听
闻　慵整落钗金翡翠象梳欹鬓月生云锦屏绡幌
麝烟熏
　　后庭花二首　　　　　　　　　前人
轻盈舞伎含芳艳竞妆新脸步摇珠翠修蛾敛腻鬟
云染　歌声慢发开檀点绣衫斜掩时将纤手匀红
脸笑拈金靥
越罗小袖新香蒨薄笼金钏倚阑无语摇轻扇半遮
匀面　春残日莺娇懒满庭花片争不教人长相
见画堂深院
　　菩萨蛮二首　　　　　　　　　前人
梨花满院飘香雪高楼夜静风筝咽斜月照帘帷忆
君和梦稀　小灯影背燕语惊愁态屏掩断香飞
行云山外归
天含残碧融春色五陵薄幸无消息尽日掩朱门离
愁暗断魂　莺啼芳树燕拂回塘满寂寞对屏山
相思醉梦间
　　更漏子　　　　　　　　　　　前人
烟月寒秋夜静漏转金壶初永罗幕下绣屏空灯花
结碎红　人悄悄愁无了思梦不成难晓长忆得与
郎期窃香私语时
　　南歌子二首　　　　　　　　　前人
远山愁黛碧横波慢脸明腻香红玉茜罗轻深院晚
堂人静理银筝　鬓动行云影□遮点屐声娇羞爱
问曲中名杨柳杏花时节几多情
惹恨还添恨牵肠即断肠凝情不语一枝芳独映画
帘闲立绣衣香　暗想为云女应怜傅粉郎晚来轻
步出闺房髻慢钗横无力纵猖狂
　　木兰花　　　　　　　　　　　前人
掩朱扉钩翠箔满院莺声春寂寞匀粉泪恨檀郎一
去不归花又落　对斜晖临小阁前事岂堪重想着
金带冷画屏幽宝帐慵熏兰麝薄
　　小重山　　　　　　　　　　　前人
梁燕双飞画阁前寂寥多少恨懒孤眠晓来闲处想
君怜红罗帐金鸭冷沈烟　谁信损婵娟倚屏啼玉
筋湿香钿四肢无力上秋千群花谢愁对艳阳天
　　南乡子三首　　　　　　　　　李珣
拢云髻背犀梳焦红衫映绿罗裾越王台下春风暖
花盈岸游赏每邀邻女伴
云髻重葛衣轻见人微笑亦多情拾翠采珠能几许
来还去争及村居织机女
双髻坠小眉弯笑随女伴下春山玉纤遥指花深处
争回顾孔雀双双迎日舞
　　西溪子　　　　　　　　　　　前人
金缕翠钿浮动妆罢小圆梦日高时春已老人来
到满地落花慵扫无语倚屏风泣残红
马上见时如梦认得脸波相送柳堤长无限意夕阳
里醉把金鞭欲坠归去想娇娆暗魂消
　　中兴乐　　　　　　　　　　　前人
后庭寂寂日初长翩翩蝶舞红芳绣帘垂地金鸭无
香谁知春思如狂忆萧郎等闲一去程遥信断五岭
三湘　休开鸾镜学宫妆可能更理笙簧倚屏凝睇
泪落成行手寻□带鸳鸯暗思量忍孤前约教人花
貌虚老风光
　　浣溪沙二首　　　　　　　　　前人
入夏偏宜淡薄妆越罗衣褪郁金黄翠钿檀注助容
光　相见无言还有恨几回判却又思量月香径
梦悠扬
晚出闲庭看海棠风流学得内家妆小钗红戴一枝
芳　镂玉梳斜云鬓腻缕金衣透雪肌香暗思何事
立残阳
　　望远行二首　　　　　　　　　前人
春日迟迟思寂寥行客关山路遥琼时听语莺娇
柳丝牵恨一条条　休晕绣罢吹箫貌逐残花暗雕
同心犹结旧□腰忍孤风月度良宵
露滴幽庭落叶时愁聚萧娘柳眉玉郎一去负佳期
水云迢递雁书迟　屏半掩枕斜欹蜡泪无言对垂
吟蛩断续漏频移入明月鉴空帏
　　虞美人　　　　　　　　　　　前人
金笼莺报天将曙惊起分飞处夜来潜与玉郎期多
情不觉酒醒迟失归期　映花避月遥相送腻髻偏
垂凤却回娇步入香闺倚屏无语捻云篦翠眉低
　　临江仙二首　　　　　　　　　前人
帘卷池心小阁虚暂凉闲步徐徐芰荷经雨半雕疏
拂堤垂柳蝉噪夕阳余　不语低鬟幽思远玉钗斜
坠双鱼几回偷看寄来书离情别恨相隔欲何如
莺报帘前暖日横玉炉残麝犹浓起来闺思尚疏慵
引愁春梦谁解此情悰　强整娇姿临宝镜小池一
朵芙蓉旧欢无处再寻踪更堪回顾屏画九疑峰
　　春光好　　　　　　　　　　欧阳炯
垂绣幔掩云屏思盈盈双枕珊瑚无限情翠钗横
几见纤纤动处时闻款款娇声却出锦屏妆面了理
秦筝
　　西江月　　　　　　　　　　　前人
水上鸳鸯比翼巧将绣作罗衣镜中重画远山眉春
睡起来无力　细雀稳簪云髻含羞时想佳期脸边
红艳对花枝犹占凤楼春色
　　赤枣子　　　　　　　　　　　前人
夜悄悄烛荧荧金炉香尽酒初醒春睡起来回雪面
含羞不语倚云屏
　　女冠子　　　　　　　　　　　前人
薄妆桃脸满面纵横花靥艳情多绶带盘金缕轻□
透碧罗　含羞眉作敛微语笑相和不会频偷眼意
如何
　　定风波　　　　　　　　　　　前人
暖日闲映碧纱小池春水浸晴霞数树海棠红欲
尽争忍玉闺深掩过年华　独□绣□方寸乱肠断
泪珠穿破脸边花邻舍女郎相借问音信教人羞道
未还家
　　木兰花　　　　　　　　　　　前人
儿家夫婿心容易身又不来书不寄闲庭独立鸟关
关争奈抛奴深院里　闷向绿纱下睡睡又不成
愁已至今年却忆去年春同在木兰花下醉
春早玉楼烟雨夜帘外樱桃花半谢锦屏香冷绣衾
寒怊怅忆君无计舍　侵晓鹊声来砌下鸾镜残妆
红粉罢黛蛾双点不成描留待玉郎归日画
　　菩萨蛮四首　　　　　　　　　前人
晓来中酒和春睡四肢无力云鬟坠斜卧脸波春玉
郎休恼人　日高犹未起为恋鸳鸯被鹦鹉语金笼
道儿还是慵
红炉暖阁佳人睡隔帘飞雪添寒气小院奏笙歌香
风簇绮罗　酒倾金盞满兰烛重开宴公子醉如泥
天街闻马嘶
翠眉双脸新妆薄幽闺斜卷青罗幕寒食百花时红
繁香满枝　双双梁燕语蝶舞相随去肠断正思君
闲眠冷绣茵
画屏绣阁三秋雨香唇腻脸偎人语语罢欲天明娇
多梦不成　晓街钟鼓绝嗔道如今别特地气长吁
倚屏弹泪珠
　　浣溪纱三首　　　　　　　　　前人
落絮残莺半日天玉柔花醉只思眠惹映竹满炉
烟　独掩画屏愁不语斜欹瑶枕髻鬟偏此时心在
阿谁边
天碧罗衣拂地垂美人初着更相宜宛风如舞透香
肌　独坐含嚬吹凤竹园中缓步折花枝有情无力
泥人时
相见休言有泪珠酒阑重得叙欢娱凤屏鸳枕宿金
铺　兰麝细香闻喘息绮罗纤缕见肌肤此时还恨
薄情无
　　贺圣朝二首　　　　　　　　　前人
忆昔花间初识面红袖半遮妆脸轻转石榴□带故
将纤纤玉指偷捻双凤金线　碧梧桐锁深深院谁
料得两情何日教缱绻羡春来双燕飞到玉楼朝暮
相见
忆昔花间相见后只凭纤手暗抛红豆人前不解巧
传心事别来依旧孤负春昼　碧罗衣上蹙金绣睹
对对鸳鸯空裛泪痕透想韶颜非久终是为伊只凭
消瘦
　　凤楼春　　　　　　　　　　　前人
凤髻绿云丛深掩房栊锦书通梦中想见觉来慵匀
面泪脸珠融因想玉郎何处去对淑景谁同　小楼
中春思无穷倚阑凝望暗牵愁绪柳花飞起东风斜
日照帘罗幌香冷粉屏空海棠零落莺语残红
　　虞美人二首　　　　　　　　　阎选
粉融红腻莲房绽脸动双波慢小鱼衔玉鬓钗横石
榴□染象纱轻转娉婷　偷期锦浪荷深处一梦云
兼雨臂留檀印齿痕香深秋不寐漏初长尽思量
楚腰蛴领团香玉鬓迭深深绿月蛾星眼笑微嚬柳
夭桃艳不胜春晚妆匀　水纹簟映青纱帐雾罩秋
波上一枝娇卧醉芙蓉良宵不得与君同恨忡忡
　　浣溪纱　　　　　　　　　　　前人
寂寞流苏冷绣茵倚屏山枕惹香尘小庭花露泣浓
春　刘阮信非仙洞客嫦娥终是月中人此生无路
访东邻
　　八拍蛮　　　　　　　　　　　前人
云锁嫩黄烟柳细风吹红蒂雪梅残光影不胜闺阁
恨行行坐坐黛眉攒
愁锁黛眉烟易惨泪飘红脸粉难匀憔悴不知缘底
事遇人谁道不宜春
　　浣溪纱八首　　　　　　　　孙光宪
花渐雕疏不耐风画帘垂地晚堂空堕□萦藓舞愁
红　腻粉半粘金靥子残香犹暖绣熏笼蕙心无处
与人同
揽镜无言泪欲流凝情半日懒梳头一庭疏雨湿春
愁　杨柳祇知伤怨别杏花应信损娇羞泪沾魂断
轸离忧
半踏长裙宛约行晚帘疏处见分明此时堪恨昧平
生　早是销魂残烛影更愁闻着品弦声杳无消息
若为情
兰沐初休曲槛前暖风迟日洗头天湿云新敛未梳
蝉　翠被半将遮粉臆宝钗长欲坠香肩此时模样
不禁怜
何事相逢不展眉苦将情分恶猜疑眼前行止想应
知　半恨半嗔回面处和娇和泪泥人时万般饶得
为怜伊
静想离愁暗泪零欲栖云雨计难成少年多是薄情
人　万种保持图永远一般模样负神明到头何处
问平生
叶坠空阶折早秋细烟轻雾锁妆楼寸心双泪惨娇
羞　风月但牵魂梦苦岁华偏感别离愁恨和相忆
两难酬
自入春来月夜稀今宵蟾彩倍凝辉强开襟抱出帘
帷　嚙指暗思花下约□阑羞睹泪痕衣薄情狂荡
几时归
　　河传　　　　　　　　　　　　前人
花落烟薄谢家池阁寂寞春深翠蛾轻敛意沈吟沾
襟无人知此心　玉炉香断霜灰冷帘铺影梁燕归
红杏晚来天空悄然孤眠枕檀云髻偏
　　菩萨蛮四首　　　　　　　　　前人
月华如水笼香砌金镮碎撼门初闭寒影坠高檐钩
垂一面帘　碧烟轻袅袅红战灯花笑即此是高唐
掩屏秋梦长
花冠频鼓墙头翼东方淡白连色门外早莺声背
楼残月明　薄寒笼醉态依旧铅华在握手送人归
半拖金缕衣
小庭花落无人扫疏香满地东风老春晚信沉沉天
涯何处寻　晓堂屏六扇眉共湘山远争奈别离心
近来尤不禁
青峦碧洞经朝雨隔花相唤南溪去一只木兰船波
平远浸天　扣船惊翡翠嫩玉□香臂红日欲沈西
烟中遥解觿
　　生查子二首　　　　　　　　　前人
寂寞掩朱门正是天将暮黯淡小庭中滴滴梧桐雨
　绣工夫牵心绪配尽鸳鸯侣待得没人时偎倚论
私语
春病与春愁何事年年有半为枕前人半为花间酒
　醉金樽携玉手共作鸳鸯偶倒载卧云屏雪面腰
如柳
　　临江仙二首　　　　　　　　　前人
霜拍井梧干叶坠翠帷雕槛初寒薄铅残黛称花冠
含情无语延伫倚阑干　杳杳征轮何处去离愁别
恨千般不堪心绪正多端镜奁长掩无意对孤鸾
暮雨凄凄深院闭灯前凝坐初更玉钗低靥鬓云横
半垂罗幕相映烛光明　终是有心投汉佩低头但
理秦筝燕双鸾偶不胜情只愁明发将逐楚云行
　　酒泉子　　　　　　　　　　　前人
敛态前袅袅雀钗抛颈燕成双鸾对影偶新知
玉纤淡拂眉山小镜中嗔共照翠连娟红缥缈早妆
时
　　清平乐　　　　　　　　　　　前人
愁肠欲断正是青春半连理分枝鸾失伴又是一场
离散　掩镜无语眉低思随芳草萋萋凭仗东风吹
梦与郎终日东西
　　更漏子四首　　　　　　　　　前人
听寒更闻远雁半夜萧娘深院扃绣户下珠帘满庭
喷玉蟾　人语静香闺冷红幕半垂清影云雨态蕙
兰心此情江海深
今夜期来日别相对祇堪愁绝偎粉面捻瑶簪无言
泪满襟　银箭落霜华薄墙外晓鸡咿喔听付属恶
情悰断肠西复东
烛荧煌香旖旎闲放一堆鸳被慵就寝独无憀相思
魂欲消　不会得这心力判了依前还忆空自怨奈
伊何别来情更多
掌中珠心上气爱惜岂将容易花下月枕前人此生
谁更亲　交颈语合欢身便同比目金鳞连绣枕卧
红茵霜天似暖春
　　思帝乡　　　　　　　　　　　前人
如何遣情情更多永日水堂帘下敛修蛾六幅罗□
窣地微行曳碧波看尽满池疏雨打团荷
　　何满子　　　　　　　　　　　前人
冠剑不随君去江河还共恩深歌袖半遮眉黛惨泪
珠旋滴衣襟惆怅云愁雨怨断魂何处相寻
　　浣溪纱六首　　　　　　　　　张泌
依约残眉理旧黄翠鬟抛掷一簪长暖风晴日罢朝
妆　闲折海棠看又捻玉纤无力惹余香此情谁会
倚斜阳
翡翠屏开绣幄红谢娥无力晓妆慵锦帷鸳被宿香
浓　微雨小庭春寂寞燕飞莺语隔帘栊杏花凝恨
倚东风
花月香寒悄夜尘绮筵幽会暗伤神婵娟依约画屏
人　人不见时还暂语令纔抛后爱微嚬越罗把锦
不胜春
偏戴花冠白玉簪睡容新起意沈吟翠钿金缕镇眉
心　小槛日斜风悄悄隔帘零落杏花阴断香轻碧
锁愁深
晚逐香车入凤城东风斜揭绣帘轻慢回娇眼笑盈
盈　消息未通何计是便须佯醉且随行依稀闻道
太狂生
小市东门欲雪天众中依约见神仙□黄香画贴金
蝉　饮散黄昏人草草醉容无语立门前马嘶尘烘
一街烟
　　女冠子　　　　　　　　　　　前人
露花烟草寂寞五云三岛正春深貌减潜销玉香残
尚惹襟　竹疏虚槛静松密醮坛阴何事刘郎去信
沉沉
　　生查子　　　　　　　　　　　前人
相见稀喜相见相见还相远檀画荔芰红金蔓蜻蜓
□　鱼雁疏芳信断花落庭阴晚可惜玉肌肤消瘦
成慵懒
　　思越人　　　　　　　　　　　前人
燕双飞莺百啭越波堤下长桥斗钿筐金匣恰舞衣
罗薄纤腰　东风淡荡慵无力黛眉愁聚春碧满地
落花无信息月明肠断空忆
　　柳枝　　　　　　　　　　　　前人
腻粉琼妆透碧纱雪休夸金凤搔头坠鬓斜发交加
　倚着云屏新睡觉思梦笑红腮隐出枕函花有些
些
　　南歌子三首　　　　　　　　　前人
柳色遮楼暗桐花落砌香画堂开处远风凉高卷水
精帘额衬斜阳
岸柳拖烟绿庭花照日红数声蜀魄入帘栊惊断碧
残梦画屏空
锦荐红鸂罗衣绣凤凰绮疏飘雪北风狂帘幕尽
垂无事郁金香
　　江城子二首
二
体
　　　　　前人
浣花溪上见卿卿脸波秋水明黛眉轻绿云高绾金
簇小蜻蜓好事问他来得么和笑道莫多情
窄罗衫子薄罗裙小腰身晚妆新每到花时长事不
宜春早是自家无气力更被恶怜人
　　蝴蝶儿　　　　　　　　　　　前人
蝴蝶儿晚春时阿娇初着淡黄衣倚学画伊　还
似花间见双双对对飞无端和泪拭胭脂惹教双翅
垂
　　如梦令　　　　　　　　　　冯延己
尘拂玉台鸾镜凤髻不堪重整绡帐泣流苏愁掩玉
屏人静多病多病自是行云无定
　　归国谣　　　　　　　　　　　前人
春艳艳江上晚山三四点柳丝如剪花如染　香闺
寂寂门半掩愁眉敛泪珠滴破胭脂脸
　　长相思　　　　　　　　　　　前人
红满枝绿满枝宿雨厌厌睡起迟闲庭花影移　忆
归期数归期梦见虽多相见稀相逢知几时
　　点绛唇　　　　　　　　　　　前人
荫绿围红梦琼家在桃源住画桥当路临水开朱户
　柳径春深行到关情处颦不语意凭风絮吹向郎
边去
　　酒泉子　　　　　　　　　　　前人
庭下花飞月照妆楼春事晚珠帘风兰烛烬怨空闺
　迢迢何处寄相思玉筋零零肠断屏帏深更漏永
梦魂迷
　　采桑子　　　　　　　　　　　前人
画堂灯暖帘栊卷禁漏丁丁雨罢寒生一夜西梦
不成　玉娥重起添香印回倚孤屏不语含情水调
何人吹笛声
　　菩萨蛮七首　　　　　　　　　前人
金波远远行云去疏星时作银河渡花影卧秋千更
长人不眠　玉筝弹未彻凤髻横钗脱忆梦翠蛾低
微风吹绣衣
画堂昨夜西风过绣帘时拂朱门锁惊梦不成云双
蛾枕上颦　金炉烟袅袅烛暗纱晓残月尚弯环
玉筝和泪弹
梅花吹入谁家笛行云半夜凝空碧欹枕不成眠关
山人未还　声随幽怨绝空断澄霜月月影下重檐
轻风花满帘
回廊远砌生秋草梦魂千里青门道鹦鹉怨长更碧
笼金锁横　罗帏中夜起霜月清如水玉露不成圆
宝筝悲断弦
娇鬟堆枕钗横凤溶溶春水杨花梦红烛泪阑干翠
屏烟浪寒　锦壶催画箭玉佩天涯远和泪试严妆
落梅飞夜霜
沉沉朱户横金锁纱月影随花过烛泪欲阑干落
梅生晚寒　宝钗横翠凤千里香屏梦云雨已荒凉
江南春色长
欹鬟堕髻摇双桨采莲晚出清江上顾影约流萍楚
歌娇未成　相逢颦翠黛笑把珠珰解家住柳阴中
画桥西复东
　　谒金门　　　　　　　　　　　前人
风乍起吹皱一池春水闲引鸳鸯芳径里手挼红杏
□　斗鸭阑干独倚碧玉搔头斜坠终日望君君不
至举头闻鹊喜
　　更漏子　　　　　　　　　　　前人
玉炉烟红烛泪偏对画堂秋思眉翠薄鬓云残夜长
衾枕寒　梧桐树三更雨不道离情最苦一叶叶一
声声空□滴到明
　　阮郎归　　　　　　　　　　　前人
角声吹断陇梅枝孤月影低塞鸿无限欲惊飞城
乌休夜啼　寻断梦掩深闺行人去路迷门前杨柳
绿阴齐何时闻马嘶
　　贺圣朝　　　　　　　　　　　前人
金丝帐暖牙□稳怀香方寸轻颦轻笑汗珠微透柳
沾花润　云鬟斜坠春应未已不胜娇困半欹犀枕
乱缠朱被转羞人问
　　南乡子二首　　　　　　　　　前人
细雨湿流光芳草年年与恨长烟锁凤楼无限事茫
茫鸾镜鸳衾两断肠　魂梦任悠扬睡起杨花满绣
□薄幸不来门半掩斜阳负残春泪几行
细雨泣秋风金凤花残满地红闲促黛眉慵不语情
绪寂寞相思知几许　玉枕拥孤衾挹恨还闻岁月
深帘卷曲房谁共醉憔悴惆怅秦楼弹粉泪
　　舞春风　　　　　　　　　　　前人
严妆纔罢怨春风粉墙画壁宋家东蕙兰有恨枝尤
绿桃李无言花自红　燕燕巢儿罗幕卷莺莺啼处
凤楼空少年薄幸知何处每夜归来春梦中
　　虞美人二首　　　　　　　　　前人
玉钩鸾柱调鹦鹉宛转留春语云屏冷落画堂空薄
晚春寒无奈落花风　搴帘燕子低飞去拂镜尘鸾
舞不知今夜月眉弯谁佩同心双结倚阑干
春风拂拂横秋水掩映遥相对祇知长作碧期谁
信东风吹散彩云飞　银屏梦与飞鸾远祇有珠帘
卷杨花零落月溶溶尘掩玉筝弦柱画堂空
　　蝶恋花　　　　　　　　　　　前人
几度凤楼同饮宴此夕相逢却胜当时见低语前欢
频转面双眉敛恨春山远　蜡烛泪流羌笛怨偷整
罗衣欲唱情犹懒醉里不辞金爵满阳关一曲肠千
断
　　上行杯　　　　　　　　　　　前人
落梅着雨消残粉云重烟深寒食近罗幕遮香柳外
秋千出画墙　青山颠倒钗头凤飞絮入帘春睡重
梦里佳期祗许庭花与月知
　　妾薄命　　　　　　　　　　　前人
春日宴绿酒一杯歌一遍再拜陈三愿　一愿郎君
千岁二愿妾身长健三愿如同梁上燕岁岁长相见
　　忆江南　　　　　　　　　　　前人
去岁迎春楼上月正是西夜凉时节玉人贪睡坠
钗云粉消妆薄见天真　人非风月长依旧破镜尘

　闺媛总部艺文四
诗

　　有所思　　　　　　　　　　梁武帝
谁言生离久适意与君别衣上芳犹在握里书未灭
腰间双绮带梦为同心结常恐所思露瑶华未忍折
　　拟青青河畔草　　　　　　　　同前
幕幕绣户丝悠悠怀昔期期久不得归乡国旷音徽
音徽空结迟半寝觉如至既寤了无形与君隔平生
月以云掩光叶以霜摧老当途竞自容莫肯为妾道
　　拟明月照高楼　　　　　　　　同前
圆魄当虚闼清光流思延延思对孤影凄怨还自怜
台镜早生尘匣琴又无弦悲慕屡伤节离忧亟华年
君如东扶桑妾似西柳烟相去既路迥明晦亦殊悬
愿为铜铁辔以感长乐前
　　邯郸歌　　　　　　　　　　　同前
回头灞陵上北指邯郸道短衣妾不伤南山为君老
　　子夜歌二首　　　　　　　　　同前
恃爱如欲进含羞未肯前朱口发艳歌玉指弄娇弦
朝日照绮窗光风动纨罗巧笑蒨两犀美目扬双蛾
　　子夜四时歌十六首　　　　　　同前
阶上香入怀庭中花照眼春心一如此情来不可限
兰叶始满地梅花已落枝持此可怜意摘以寄心知
朱日光素冰黄花映白雪折梅寄佳人共迎阳春月
花坞蝶双飞柳堤鸟百舌不见佳人来徒劳心断绝
以上
春歌

江南莲花开红光照碧水色同心复同藕异心无异
闺中花如绣帘上露如珠欲知有所思停织复踟蹰
玉盘着朱李金杯盛白酒虽欲持自亲复恐不甘口
含桃落花日黄鸟营飞时君住马已疲妾去蚕欲饥
以上
夏歌

绣带合欢结锦衣连理文怀情入夜月含笑出朝云
七采紫金柱九华白玉梁但歌云不去含吐有余香
吹漏未可停弦断更当续俱作双丝引共奏同心曲
当信抱梁期莫听回风音镜中两人髻分明无两心
以上
秋歌

寒闺动黻帐密筵重锦席卖眼拂长袖含笑留上客
别时鸟啼户今晨雪满墀过此君不返但恐绿鬓衰
果欲结金兰但看松柏林经霜不堕地岁寒无异心
一年漏将尽万里人未归君志固有在妾躯乃无依
以上
冬歌

　　欢闻歌二首　　　　　　　　　同前
艳艳金楼女心如玉池莲持底报郎恩俱期游梵天
南有相思木合影复同心游女不可求谁能息空阴
　　上声歌　　　　　　　　　　　同前
花色过桃杏名称重金琼名歌非下里含笑作上声
　　襄阳白铜鞮歌　　　　　　　　同前
　隋书乐志曰梁武帝之在雍镇有童谣云襄阳白
　铜鞮反缚扬州儿识者言曰白铜鞮白金蹄为马
　也白金色也及义师之兴实以铁骑扬州之士皆
　面缚果如谣言故即位之后更造新声帝自为之
　词三曲
陌头征人去闺中女下机含情不能言送别沾罗衣
草树非一香花叶百种色寄语故情人知我心相忆
龙马紫金鞍翠眊白玉羁照耀双阙下知是襄阳儿
　　杨叛儿　　　　　　　　　　　同前
桃花初发红芳草尚抽绿南音多有会偏重叛儿曲
　　河中之水歌　　　　　　　　　同前
河中之水向东流洛阳女儿名莫愁莫愁十三能织
绮十四采桑南陌头十五嫁为卢家妇十六生儿字
阿□卢家兰室桂为梁中有郁金苏合香头上金钗
十二行足下丝履五文章珊瑚挂镜烂生光平头奴
子擎履箱人生富贵何所望恨不早嫁东家王
　　怨歌行　　　　　　　　　　简文帝
十五颇有余日照杏梁初蛾眉本多嫉掩鼻特成虚
持此倾城貌翻为不肖躯秋风吹海水寒霜依玉除
月光临户驶荷花依浪舒望檐悲双翼窥沼泣前鱼
苔生履处没草合行人□裂纨伤不尽归骨恨难祛
早知长信别不避后园舆
　　洛阳道　　　　　　　　　　　同前
洛阳佳丽所大道满春光游童初挟弹蚕妾始提筐
金鞍照龙马罗袂拂春桑玉车争挽入潘果溢高箱
　　执笔戏书　　　　　　　　　　同前
舞女及燕姬倡楼复荡妇参差大戾发摇曳小垂手
钓竿蜀国弹新城折杨柳玉案西王桃蠡杯石榴酒
甲乙罗帐异辛壬房户晖夜夜有明月时时怜更衣
　　伤美人　　　　　　　　　　　同前
昔闻倡女别荡子无归期今似陈玉叹流风难重思
翠带留余结苔阶没故綦图形更非是梦见反成疑
萧垆含好气庭树吐花滋香烧有歇日花落无还时
　　东飞伯劳歌　　　　　　　　　同前
翻阶蛱蝶恋花情容华飞燕相逢迎谁家总角岐路
阴裁红点翠愁人心天窗绮井暧徘徊珠帘玉箧明
镜台可怜年几十三四工歌巧舞入人意白日西落
杨柳垂含情弄态两相知
　　半路溪　　　　　　　　　　　同前
相逢半路溪隔溪犹不度望望判知是翩翩识行步
摘赠兰泽芳欲表同心句先将动旧情恐君疑妾□
　　拟沈隐侯夜夜曲　　　　　　　同前
霭霭夜中霜河开向晓光枕啼常带粉身眠不着□
兰膏尽更益熏炉灭复香但问愁多少便知夜短长
　　晚景出行
一作
美人
　　　　同前
细树含残影春闺散晚香轻花鬓边堕微汗粉中光
飞凫初罢曲啼乌忽度行羞令白日暮车骑郁相望
　　夜夜曲二首　　　　　　　　　同前
北斗阑干去夜夜心独伤月辉横射枕灯光半隐□
愁人夜独伤灭烛卧兰房祗恐多情月旋来照妾□
　　乌栖曲四首
录
三首
　　　　同前
芙蓉作船丝作北斗横天月将落采莲渡头拟黄
河郎今欲渡畏风波
青牛丹毂七香车可怜今夜宿娼家娼家高树乌欲
栖罗帏翠帐向君低
织成屏风金屈膝朱唇玉面灯前出相看气息望君
怜谁能含羞不自前
　　秋闺夜思　　　　　　　　　　同前
非关长信别讵是良人征九重忽不见万恨满心生
夕门掩鱼钥宵□悲画屏回月临窗度吟虫繞砌鸣
初霜霣细叶秋风驱乱萤故妆犹累日新衣制未成
欲知妾不寐城外捣砧声
　　春闺情　　　　　　　　　　　同前
杨柳叶纤纤佳人懒织缣整衣还向镜迎春试卷帘
摘梅多绕树觅燕好窥帘只言逐花草计较应非嫌
　　拟落日窗中坐　　　　　　　　同前
杏梁斜日照余晖映美人开函脱宝钏向镜理纨巾
游鱼动池叶舞鹤散阶尘空嗟千岁久愿得及阳春
　　春宵　　　　　　　　　　　　同前
花树含春丛罗帐夜长空风声随筱韵月色与池同
彩笺徒自襞无信往云中
　　冬晓　　　　　　　　　　　　同前
冬朝日照梁含怨下前□帷褰竹叶带镜转菱花光
会是无人见何用早红妆
　　咏晚闺　　　　　　　　　　　同前
珠帘向暮下妖姿不可追花风暗里觉兰烛帐中飞
何时玉窗里夜夜更缝衣
　　晓思　　　　　　　　　　　　同前
晨禽争学啭朝花乱欲开炉烟入斗帐屏风隐镜台
红妆几尽泪荡子何当来
　　独处怨　　　　　　　　　　　同前
独处恒多怨开幕试临风弹綦镜奁上傅粉高楼中
自从征马去音信不曾通只恐金屏掩明年已复空
　　照流看落钗　　　　　　　　　同前
相随照渌水意是重凉风流摇妆影坏钗落鬓花空
佳期在何许徒伤心不同
　　金闺思二首　　　　　　　　　同前
游子久不返妾身当何依日移孤影动羞睹燕双飞
自君之出矣不复染膏脂南风送归雁聊以寄相思
　　寒闺　　　　　　　　　　　　同前
绿叶朝朝黄红颜日日异譬喻持相比那堪不愁思
　　和萧侍中子显春别四首　　　　同前
别观蒲萄带实垂江南豆蔻生连枝无情无意犹如
此有心有恨徒别离
可怜淮水去来潮春堤杨柳拂河桥泪痕未燥讵终
朝行闻玉佩已相要
桃红李白若朝妆羞持□□比新芳不惜暂住君前
死愁无西国更生香
蜘蛛作丝满帐中芳草结叶当行路红脸脉脉一生
啼黄鸟飞飞有时度故人虽故昔经新新人虽新复
应故
　　紫骝马　　　　　　　　　　　同前
贱妾朝下机正值良人归青丝悬玉镫朱汗染香衣
骤急珂弥响多尘乱飞雕菇幸可荐故心君莫违
　　春情　　　　　　　　　　　　同前
蝶黄花紫燕相追杨低柳合露尘飞已见垂钩挂绿
树诚知淇水沾罗衣两童夹车问不已五马城南犹
未归莺啼春欲驶无为空掩扉
　　采菊篇　　　　　　　　　　　同前
月精丽草散秋株洛阳少妇绝妍姝相呼提筐采菊
珠朝起露湿沾罗襦东方千骑从骊驹更不下山逢
故夫
　　燕歌行　　　　　　　　　　　元帝
燕赵佳人本自多辽东少妇学春歌黄龙戍北花如
锦元菟城中月似蛾如何此时别夫婿金羁翠眊往
交河还闻入汉去燕营怨妾心中百恨生漫漫悠悠
天未晓遥遥夜夜听严更自从异县心同别偏恨同
时成异节横波满脸万行啼翠眉渐敛千重结并海
连天合不开那宜春日上春台唯见远舟如落叶复
看遥舸似行杯沙汀夜鹤啸羁妾心无怨生别离
翻嗟汉使音尘绝空伤贱妾燕南陲
　　代旧姬有怨　　　　　　　　　同前
宁为万里隔无作死生离那堪眼前见故爱逐新移
未展春花落遽被凉风吹怨黛舒还敛啼红拭复垂
谁能巧为赋黄金妾不赀
　　车名诗　　　　　　　　　　　同前
长墟带江转连甍映日分佳人坐椒屋接膝对兰熏
绕砌萦流水边梁图画云锦色悬殊众衣香遥出群
日暮轻帷下黄金妾赠君
　　歌曲名诗　　　　　　　　　　同前
啼乌怨别偶曙鸟忆离家石阙题书字金灯飘落花
东方晓星没西山晚日斜縠衫回广袖团扇掩轻纱
暂借青骢马来送黄牛车
　　药名诗　　　　　　　　　　　同前
戍客恒山下常思衣锦归况看春草歇还见雁南飞
蜡烛凝花影重台闭绮扉风吹竹叶袖网缀流黄机
讵信金城里繁露晚沾衣
　　铁穴名诗　　　　　　　　　　同前
金椎五百里日晚唱归来车转承光殿步上通天台
钗临曲池影扇拂玉堂梅先取中庭入罢逐步廊回
下关那早闭人迎已复开
　　戏作艳诗　　　　　　　　　　同前
入堂值小妇出门逢故夫含辞犹未吐绞袖且踟蹰
摇兹扇似月掩此泪如珠今怀固无已故情今有余
　　树名诗　　　　　　　　　　　同前
桃李竞追随轻衫露弱枝杏梁始东照柘火未西驰
香因玉钏动佩逐金衣移柳叶生眉上珠珰摇鬓垂
逢君桂枝马车下觅亲知
　　闺怨　　　　　　　　　　　　同前
荡子从游宦思妾守房栊尘镜朝朝掩寒衾夜夜空
若非新有悦何事久西东知人相忆否泪尽梦啼中
　　寒闺　　　　　　　　　　　　同前
乌鹊夜南飞良人行未归池水浮明月寒风送捣衣
愿织回文锦因君寄武威
　　看摘蔷薇　　　　　　　　　　同前
倡女倦春闺迎风戏玉除近丛看影密隔树望钗□
横枝斜绾袖嫩叶下牵裾墙高举不及花新摘未舒
莫疑插鬓少分人犹有余
　　古意　　　　　　　　　　　　同前
妾在成都县愿作高唐云樽中石榴酒机上蒲萄纹
停梭还敛色何时劝使君
　　三妇艳　　　　　　　　　　　萧统
大妇舞轻巾中妇拂华茵小妇独无事红黛润芳津
良人且高卧方欲荐梁尘
　　拟古　　　　　　　　　　　　前人
窥红对镜敛双眉含愁拭泪坐相思念人一去许多
时眼语笑靥近来情心怀心想甚分明忆人不忍语
衔恨独吞声
　　见姬人　　　　　　　　　　　萧纶
春来不复赊入苑驻行车比来妆点异今世拨鬟斜
却扇承枝影舒衫受落花狂夫不□妾随意晚还家
　　和湘东王夜梦应令　　　　　　萧纪
昨夜梦君归贱妾下鸣机悬知意气薄不着去时衣
故言如梦里赖得雁书飞
　　晓色　　　　　　　　　　　　前人
晨禽争学啭朝花乱欲开炉烟入斗帐屏风隐镜台
红妆随泪尽荡子何时回
　　闺妾寄征人　　　　　　　　　前人
敛色金星聚萦悲玉筋流愿君看海气忆妾上高楼
　　夜夜曲　　　　　　　　　　　沈约
河汉纵且横北斗横复直星汉空如此宁知心有忆
孤灯暧不明寒机晓犹织零泪向谁道鸡鸣徒叹息
　　四时白纻歌五首　　　　　　　前人
　　春白纻
兰叶参差桃半红飞芳舞縠戏春风如娇如怨状不
同含笑流盼满堂中翡翠群飞飞不息愿在云间长
比翼佩服瑶草驻容色舜日尧天欢无极
　　夏白纻
朱光灼烁照佳人含情送意遥相亲嫣然一转乱心
神非子之故欲谁因翡翠群飞飞不息愿在云间长
比翼佩服瑶草驻容色舜日尧天欢无极
　　秋白纻
白露欲凝草已黄金管玉柱响洞房双心一意共徊
翔吐情寄君君莫忘翡翠群飞飞不息愿在云间长
比翼佩服瑶草驻容色舜日尧天欢无极
　　冬白纻
寒闺昼密罗幌垂婉容丽色心相知双去双还誓不
移长袖拂面为君施翡翠群飞飞不息愿在云间长
比翼佩服瑶草驻容色舜日尧天欢无极
　　夜白纻
秦筝齐瑟燕赵女一朝得意心相许明月如规方袭
予夜长未央歌白纻翡翠群飞飞不息愿在云间长
比翼佩服瑶草驻容色舜日尧天欢无极
　　古意　　　　　　　　　　　　前人
挟瑟丛台下徙倚爱容光伫立日已暮戚戚苦人肠
露葵已堪摘湛水未沾裳锦衾无独暖罗衣空自香
明月虽外照宁知心内伤
　　梦见美人　　　　　　　　　　前人
夜闻长叹息知君心有忆果自阊阖开魂交睹颜色
既荐巫山枕又奉齐眉食立望复横陈忽觉非在侧
那知神伤者潺湲泪沾臆
　　为邻人有怀不至　　　　　　　前人
影逐斜月来香随远风入言是定知非欲笑翻成泣
　　六忆诗四首　　　　　　　　　前人
忆来时灼灼上阶墀勤勤叙别离慊慊道相思相看
常不足相见乃忘饥
忆坐时点点罗帐前或歌四五曲或弄两三弦笑时
应无比嗔时更可怜
忆食时临盘动容色欲坐复羞坐欲食复羞食含哺
如不饥擎瓯似无力
忆眠时人眠强未眠解罗不待劝就枕更须牵复恐
傍人见娇羞在烛前
　　古离别　　　　　　　　　　　江淹
远与君别者乃至雁门关黄云蔽千里游子何时还
送君如昨日檐前露已团不惜蕙草晚所悲道里寒
君在天一涯妾身长别离愿一见颜色不异琼树枝
兔丝及水萍所寄终不移
　　拟张司空华离情　　　　　　　前人
秋月映帘栊悬光入丹墀佳人抚鸣琴清夜守空帷
兰径少行迹玉台生网丝庭树发红彩闺草含碧滋
延伫整绫绮万里赠所思愿垂湛露惠信我皎日期
　　征怨　　　　　　　　　　　　前人
荡子从征久凤楼箫管闲独枕雕云鬓孤灯损玉颜
何日边尘净庭前征马还
　　送别　　　　　　　　　　　　范云
东风柳线长送郎上河梁未尽樽前酒妾泪已千行
不愁书难寄但恐鬓将霜望怀白首约江上早归航
　　望织女　　　　　　　　　　　前人
盈盈一水边夜夜空自怜不辞精卫苦河流未可填
寸情百重结一心万处悬愿作双青鸟共舒明镜前
　　闺思　　　　　　　　　　　　前人
春草醉春烟深闺人独眠积恨颜将老相思心欲然
几回明月夜飞梦到郎边
　　自君之出矣　　　　　　　　　前人
自君之出矣罗帐咽秋风思君如蔓草连延不可穷
　　敬酬柳仆射征怨　　　　　　　丘迟
清歌自信妍雅舞空仙仙耳中解明月头上落金钿
雀飞且近远暮日绮窗前鱼戏虽南北终还荷叶边
惟见君行久新年非故年
　　为何库部旧姬拟蘼芜之句　　王僧孺
出户望兰熏褰帘正逢君敛容裁一访新知讵可闻
新人含笑近故人含泪隐妾意在寒松君心逐朝槿
　　为人伤近而不见　　　　　　　前人
嬴女凤凰楼汉姬柏梁殿讵胜仙将死音容犹可见
我有一心人同乡不异县异县不成隔同乡更脉脉
脉脉如牛女何由得一语
　　春闺怨　　　　　　　　　　　前人
愁来不理鬓春至更攒眉悲看蛱蝶粉泣望蜘蛛丝
月映寒蛩褥风吹翡翠帷飞鳞难托意驶翼不衔辞
　　秋闺怨　　　　　　　　　　　前人
斜光隐西壁暮雀上南枝风来秋扇屏月出夜灯吹
深心起百际遥泪非一垂徒劳妾辛苦终言君不知
　　远期　　　　　　　　　　　　张率
远期终不归节物坐将变白露怆单衣秋风息团扇
谁能远别离他乡且异县浮云蔽重山相望何时见
寄言远期者空闺泪如霰
　　白纻歌七首　　　　　　　　　前人
日暮塞门望所思风吹庭树月入帷凉阴既满草虫
悲谁能离别长夜时流叹不寝泪如丝与君之别终
何如
秋风鸣条露垂叶空闺光尽坐愁妾独向长夜泪承
睫山高水深路难涉望君光景何时接
遥夜方远时既寒秋风萧瑟白露团佳期不待岁欲
阑念此迟暮独无欢鸣弦流管增长叹
夜寒湛湛夜未央华灯空烂月悬光从风衣起发芬
香为君起舞幸不忘
列坐华筵纷羽爵清曲未终月将落歌舞及时酒当
酌无令朝露坐销铄
愁来夜迟犹叹息抚枕思君终反侧金翠钗环稍不
饰雾縠流黄不能织但坐空闺思何极欲以短书寄
飞翼
遥夜忘寐起长叹但望云中双飞翰明月入牖风吹
幔终夜悠悠坐申旦谁能知我心中乱终然有怀岁
方晏
　　长相思二首　　　　　　　　　前人
长相思久离别美人之远如雨绝独延伫心中结望
云云去远望鸟鸟飞灭空望终若斯珠泪不能雪
长相思久别离所思何在若天垂郁陶相望不得知
玉阶月夕映罗帷风夜吹长思不能寝坐望天河移
　　度关山　　　　　　　　　　　柳恽
少长倡家女出入燕南陲唯持德自美本以容见知
旧闻关山远何事总金羁妾心日已乱秋风鸣细枝
　　起夜来　　　　　　　　　　　前人
城南断车骑阁道覆青埃露华光翠网月影入兰台
洞房且莫掩应门或复开飒飒秋桂响非君起夜来
　　杂诗　　　　　　　　　　　　前人
云轻暮色转草绿晨芳归山墟罢寒晦园泽闰朝晖
春心多感动睹物情复悲自君之去矣兰堂罢鸣机
欲知游宦是不念别离非
　　有所思二首　　　　　　　　庾肩吾
佳期竟不归春日坐芳菲拂匣看离镜开箱见别衣
井梧生未合宫槐卷复稀不及衔泥燕从来相逐飞
佳人远于隔乃在天一方望望江山阻悠悠道路长
别前秋叶落别后春花芳雷叹一声响雨泪忽成行
怅望情无极倾心还自伤
　　春宵奉和湘东王应令　　　　　前人
征人别来久年芳复临牖烛下夜缝衣春寒偏着手
愿及归飞雁因书寄高柳
　　冬晓奉和湘东王应令　　　　　前人
邻鸡声已传愁人竟不眠月光侵曙后霜明落晓前
萦鬟起照镜谁忍插花钿
　　妾安所居　　　　　　　　　　吴均
贱妾先有宠蛾眉进不迟一从西北丽无复城南期
何因暂艳逸岂为乏妍姿徒有黄昏望宁遇青楼时
惟惜应门掩方余永巷悲匡将终不共何由横自私
　　三妇艳诗　　　　　　　　　　前人
大妇弦初切中妇管方吹少妇多姿态含笑逼清□
佳人勿余及殷勤妾自知
　　有所思　　　　　　　　　　　前人
薄暮有所思终持泪煎骨春风惊我心秋霜伤君发
　　采莲曲　　　　　　　　　　　前人
锦带花钿罗衣垂绿川问子今何去出采江南莲
辽西三千里欲寄无因缘愿君早旋返及此荷花鲜
　　去妾赠前夫　　　　　　　　　前人
去妾在河桥相思复相辽凤凰簪落发莲花带缓腰
肠从别处断貌在泪中消愿君忆畴昔片言时见饶
　　与柳恽相赠答六首　　　　　　前人
黄鹂飞上苑绿芷出汀洲日映昆明水春生鳷鹊楼
飘扬白花舞澜漫紫萍流书织回文锦无因寄陇头
思君甚琼树不见方离忧
鸣鞭适大阿联翩渡漳河燕姬及赵女挟瑟夜经过
纤腰曳广袖半额画长蛾客本倦游者箕帚在江沱
故人不可弃新知空复何
离居苦无乐日暮心凄凄要途访赵使闻君仕执珪
杜蘅色已发菖蒲叶未齐羃蚕饵茧差池燕吐泥
愿逐东风去飘荡至辽西
白日隐城楼劲风扫寒木离隔东西执手异凉燠
相思咽不言洞房清且肃岁去甚流烟年来如转轴
别鹤千里飞孤夜未宿
闲房肃以静落月有余辉寒虫隐壁思秋蛾绕烛飞
绝云断更合离禽去复归佳人今何在迢递江之沂
一为别鹤弄千里泪沾衣
秋云静晚天寒夜方绵绵闻君吹急管相思杂采莲
别离未几日高月三成弦蹀迭黄河浪嘶唱陇头弦
寄君蘼芜叶插着丛台边
　　春怨　　　　　　　　　　　　前人
四时如湍水飞奔竞回复夜鸟响嘤嘤朝花照煜煜
厌见花成子多看笋成竹万里断音书十载异栖宿
积愁落芳鬓长啼坏美目君去往榆关妾留住函谷
唯对昔邪房如愧蜘蛛屋独唤响相酬还持影自逐
象□易毡簟罗衣变单复几度过风霜犹能保茕独
　　古意三首　　　　　　　　　　前人
贱妾思不堪采桑渭城南带减连枝绣发乱凤凰篸
花舞依长薄蛾飞爱渌潭无由报君信流涕向春蚕
何处报君书陇右五岐路研兔枝墨笔染鹅毛素
碧浮孟诸水香下洞庭路应归遂不归芳春空掷度
妾家横塘北发艳小长干花钗玉宛转珠绳金络纨
羃悬丹凤迤逶摇白团谁能分见此含恨不能言
　　闺怨二首　　　　　　　　　　前人
胡笳屡凄断征蓬未肯还妾坐江之介君戍小长安
相去三千里参商书信难四时无人见谁复重罗纨
春草可揽结妾心正断绝绿鬓愁中改红颜啼里灭
非独泪成珠亦见珠成血愿为飞鹊镜翩翩照离别
　　杂句四首　　　　　　　　　　前人
昼蝉已伤念夜露复沾衣昔别曾何道今夕萤光飞
锦腰连枝滴绣领合欢斜梦中谁不见终成乱眼花
蜘蛛檐下持络纬井边啼何曾得见子照镜东西
泣听离夕歌悲衔别时酒自从今日去当复相思否
　　和萧谘议岑离闺怨　　　　　　何逊
晓河没高栋斜月半空庭窗中度落叶帘外隔飞萤
含悲下翠帐掩泣闭金屏昔期今未返春草寒复青
思君无转易何异北辰星
　　拟青青河畔草转韵体为人作其人识节工歌
　　　　　　　　　　　　　　　　前人
春兰日应好折花望远道秋夜苦复长抱枕向空□
吹台下促节不言于此别歌筵掩团扇何时一相见
弦绝犹依轸叶落纔下枝即此虽云别方我未成离
　　同虞记室登楼望远归　　　　　前人
登楼欲望远遥遥见白衣白衣犹远远言是稍知非
对窗看宝瑟入户弄鸣机无令日光晚门阁掩重扉
　　闺怨二首　　　　　　　　　　前人
竹叶响南窗月光照东壁谁知夜独觉枕前双泪滴
闺阁行人断房栊月影斜谁能北窗下独对后园花
　　嘲刘谘议　　　　　　　　　　前人
房栊灭夜火窗户映朝光妖女褰帷去躞蹀初下□
雀钗横晓鬓蛾眉艳宿妆稍闻玉钏远犹怜翠被香
宁知早朝客差池已雁行
　　为人妾思二首　　　　　　　　前人
魂销形己去钗落犹依枕欲去泪无眦不看悲复甚
机中刺绣所窗下朝妆处未忆神已伤欲忘悲不去
　　为人妾怨　　　　　　　　　　前人
燕戏还檐际花飞落枕前寸心君不见拭泪坐调弦
　　离夜听琴　　　　　　　　　　前人
别离既有绪琴瑟反成悲美人多怨态亦复惨长眉
　　照水联句
插花行理鬓迁延去复归虽怜水上影复恐湿罗衣
何
逊
临桥看黛色映渚媚铅晖不顾春荷动弥畏小禽
飞
刘
绮

　　折花联句
笑出春园里望花联褰缬欲以间珠钿非为相思折
何
逊
日照烂成绮风来聚疑雪试采一枝归愿持因远
别
刘
绮

　　摇扇联句
纨扇已新制荡妇复新妆欲掩羞中笑还飘袖里香
何
逊
在握时摇动当歌掩抑扬谁云减罗袂影日聊自
障
刘
绮

　　燕歌行　　　　　　　　　　萧子显
风光迟舞出青苹兰条翠鸟鸣发春洛阳梨花落如
雪河边细草细如茵桐生井底叶交枝今看无端双
燕离五重飞楼入河汉九华阁道暗清池遥看白马
津上吏传道黄龙征戍儿明月金波徒照妾浮云玉
叶君不知思君昔去柳依依至今八月避暑归明珠
蚕茧勉登机郁金香花特香衣洛阳城头鸡欲曙丞
相府中乌未飞夜梦征人缝狐貉私怜织妇裁锦绯
吴刀郑绵络寒闺夜被薄芳年海上水中凫日暮寒
夜空城雀
　　乌栖曲应令三首　　　　　　　前人
握中清酒玛瑙锺裾边杂佩琥珀红欲持寄君心不
惜共指三星今何夕
浓黛轻红点花色还欲令人不相识金壶夜永讵能
多莫持赊用比悬河
芳树归飞聚俦匹犹有残光半山日莫惮褰裳不相
求汉□游女习风流
　　春闺思　　　　　　　　　　　前人
金羁游侠子绮机离思妾春度人不归望花尽成叶
　　春别四首　　　　　　　　　　前人
翻莺度燕双比翼杨柳千条共一色但看陌上携手
归谁能对此空相忆
江东大道日华春垂杨挂柳拂轻尘淇水昨送泪沾
巾红妆宿昔已应新
□悲揽涕别心知桃花李花任风吹本知人心不似
树何意人别似花离
幽宫积草自芳菲黄鸟着树情相依争风竞日常闻
响重花迭叶不通飞当知此时动妾思惭使罗袂拂
君衣
　　春思　　　　　　　　　　　萧子云
春风荡罗帐余花落镜奁池荷正卷叶庭柳复垂檐
竹柏君自改团扇妾方嫌谁能怜故素终为泣新缣
　　春宵　　　　　　　　　　　萧子晖
夜夜妾偏栖百花含露低虫声绕春岸月色思空闺
传语长安驿辛苦寄辽西
　　冬晓　　　　　　　　　　　　前人
步光欲通曙鸟向西东烛灭传余气帷香开晓风
繁花无处尽还销寒镜中
　　杂曲二首　　　　　　　　　王筠
鸟还夜已逼虫飞晓尚赊桂月徒留影兰灯空自花
可怜洛城东芳树摇春风丹霞映白日细雨带轻虹
　　春日二首　　　　　　　　　前人
日照鸳鸯殿萍生雁鹜池游尘随影入弱柳带风垂
青骹逐黄口独鹤惨羁雌同衾远游说结爱久相离
于今方溘死宁须萱草枝
菤葹心未发蘼芜叶欲齐春蚕方曳绪新燕正□泥
野雉呼雌雊庭禽挟子栖从君客梁后方昼掩春闺
山川隔道里芳草徒萋萋
　　秋夜二首　　　　　　　　　　前人
九重依夜馆四壁惨无晖招摇顾西落鸟鹊同东飞
流萤渐收火络纬欲催机尔时思锦字持制行人衣
所望丹心达嘉客倘能归
露华初泥泥桂枝行梀梀煞气下重轩轻阴满四屋
别宠增修夜远征悲独宿愁牵翠羽眉泪满横波目
长门绝往来含情空杼轴
　　游望二首　　　　　　　　　　前人
落日照红妆挟瑟当窗牖宁复歌蘼芜唯闻叹杨柳
结好在同心离别由众口徒设露葵羹谁酌兰英酒
会日杳无期蕣华安得久
相思不安席聊至狭斜东愁眉仿戚里高髻学城中
双眉偏照日独蕊好萦风自知心所爱赋献甘泉宫
传闻方鼎食讵忆春闺容
　　春游　　　　　　　　　　　　前人
藂兰已飞蝶杨柳半藏鸦物色相煎荡微步出东家
既同翡翠翼复如桃李花欲以千金笑回君流水车
　　春日　　　　　　　　　　　　前人
金堤草非旧玉池泉已新风生似羊角云上若鱼鳞
幽闺多怨思停织坐娇春芳华既零落方作向隅人
　　向晓闺情　　　　　　　　　　前人
北斗行欲没东方稍已晞晨鸡初下栖晓露尚沾衣
衾裯徒有设信誓果相违讵忍开朝镜羞恨掩空扉
　　闺情　　　　　　　　　　　　前人
月出宵将半星流晓未央空闺易成响虚室自生光
娇羞悦人梦犹言君在傍
　　古意　　　　　　　　　　　刘孝绰
燕赵多佳丽白日照红妆荡子十年别罗衣双带长
春楼怨难守玉阶空自伤复此归飞燕衔泥绕曲房
差池入绮幕上下傍雕梁故居犹可念故人安可忘
相思昏望绝宿昔梦容光魂交忽在御转侧定他乡
徒然顾枕席谁与同衣裳空使兰膏夜炯炯对繁霜
　　春宵　　　　　　　　　　　　前人
春宵犹自长春心非一伤月带圆楼影风飘花树香
谁能对双燕瞑瞑守空□
　　冬晓　　　　　　　　　　　　前人
冬晓风正寒偏念客衣单临妆罢铅黛含泪剪绫纨
寄语龙城下讵知书信难
　　淇上戏荡子妇　　　　　　　　前人
桑中始奕奕淇上未汤汤美人要杂佩上客诱明珰
日晏人声静微步出兰房露葵不待劝鸣琴无暇张
翠钗挂已落罗衣拂更香如何嫁荡子春夜守空□
不见青丝骑徒劳红粉妆
　　为人赠美人　　　　　　　　　前人
巫山荐枕日洛浦献珠时一遇便如此宁关先有期
幸非使君问莫作罗敷辞夜长眠复坐谁知暗敛眉
欲寄同花烛为照遥相思
　　三妇艳　　　　　　　　　　　前人
大妇缝罗裙中妇料绣文唯余最小妇窈窕舞昭君
丈人慎勿去听我驻浮云
　　和咏歌人偏得日照诗　　　　　前人
独明花里翠偏光粉上津屡将歌罢扇回拂影中尘
　　咏姬人未肯出　　　　　　　　前人
帷开见钗影帘动闻钗声徘徊定不出常羞华烛明
　　遥见美人采荷　　　　　　　　前人
菱茎时绕钏棹水或沾妆不辞红袖湿惟怜绿叶香
　　爱姬赠主人　　　　　　　　　前人
卧久疑妆脱镜中私自看薄黛销将尽凝朱半有残
垂钗绕落鬓微汗染轻纨同羞不相难对笑更成欢
妾心君自解挂玉且留冠
　　赋得照□烛诗刻五分成　　　　前人
南皮弦吹罢终奕且留宾日下房栊暗华烛命佳人
侧光全照局回花半隐身不辞纤手倦羞令夜向晨
　　赋得遗所思　　　　　　　　　前人
遗簪雕玳瑁赠绮织鸳鸯未若华滋树交枝荡子房
别前秋已落别后春更芳所思不可寄唯怜盈袖香
　　遥见邻舟主人投一物众姬争之有客请余为
　　咏　　　　　　　　　　　　　前人
河流既浼浼河鸟复关关落花浮浦出飞雉度洲还
此日倡家女竞娇桃李颜良人惜美珥欲以代芳菅
新缣疑故素盛赵蔑衰班曳绡争掩縠摇佩奋鸣环
客心空振荡乔枝不可攀
　　闺怨　　　　　　　　　　　刘孝仪
本无金屋宠长作玉阶悲一乖西北丽宁复城南期
永巷愁无歇应门闭有时空劳纤素巧徒为团扇词
匡□终不共何由横自私
　　妾薄命　　　　　　　　　　刘孝胜
冯姜朝汲远徐吾夜火穷旧井长逢幕邻灯欲未通
五逐无来娉三娶尽凶终离灾阳禄观就废昭台宫
乘屯迹虽淑应戚理恒同复传苏国妇故爱在房栊
愁眉歇巧黛啼妆落艳红缄书凌窦锦敏诵轶繁弓
离剑行当合春□勿怨空
　　独不见　　　　　　　　　　刘孝威
夫婿结缨簪偏蒙汉宠深中人引卧内副车游上林
绶染琅琊草蝉铸武威金分家移甲第留妾住河阴
独寝鸳鸯被自理凤凰琴谁怜双玉箸流面复流襟
　　和湘东王春宵应令　　　　　　前人
花开人不归节暖衣须变回钗挂反环拭泪绳春线
今夜月轮圆胡兵必应战
　　冬晓　　　　　　　　　　　　前人
妾家边洛城惯识晓钟声钟声犹未尽汉使报应行
天寒砚水冻心悲书不成
　　春宵　　　　　　　　　　　刘孝先
夜楼明月弦露下百花鲜情多意不设啼罢未归眠
炖煌定若远一信动经年
　　冬晓　　　　　　　　　　　　前人
晨霞影翠帷思妇织霜丝轻寒牵杼涩钏冷调梭迟
乍废倡楼粉贪赴远人期
　　秋闺　　　　　　　　　　　　刘邈
萤飞绮窗外妾思霍将军灯前量兽锦帘下织花纹
坠露如轻雨长河似薄云秋还百种事衣成未暇熏
　　和湘东王三首　　　　　　　　刘缓
　　秋夜
楼上起秋风绝望秋闺中烛溜花行满香燃奁欲空
徒教两行泪俱浮妆上红
　　冬宵
别后春池异荷尽欲生冰箱中剪刀冷台上面脂凝
纤腰转无力寒衣恐不胜
　　寒闺
不堪寒夜久夜夜守空□衣裾逐座钗影近灯长
无怜四幅锦何须辟恶香
　　自君之出矣　　　　　　　　　虞羲
自君之出矣杨柳正依依君去无消息唯见黄鹂飞
关山多险阻士马少光辉流年无止极君去何时归
　　拟古　　　　　　　　　　　何思澄
故交不可忘犹如兰桂芳新知虽可悦不异茱萸香
妾有凤凰曲无非陌上桑荐君君不御抱瑟自悲凉
　　学谢体　　　　　　　　　　何子朗
桂台清露拂铜陛落花沾美人红粉罢攀钩卷细帘
思君暂促柱玉指何纤纤未应为此别无故坐相嫌
　　和虞记室骞古意　　　　　　　前人
美人弄白日灼灼当春牖清镜对蛾眉新花弄玉手
燕下拾池泥风来吹细柳君子何时归与我酌尊酒
　　秋闺有望　　　　　　　　　　庾丹
耿耿横天汉飘飘出岫云月斜树倒影风至水回文
已泣机中妇复悲堂上君罗襦晓长襞翠被夜徒熏
空汲银□井谁缝金缕裙所思竟不至持酒清夜分
　　南苑看游者　　　　　　　　　鲍泉
洛阳小苑地车马盛经过缘沟驻行幰傍柳转鸣珂
履高含响佩袜轻半隐罗浮云无处所何用转横波
　　寒闺　　　　　　　　　　　　前人
行人消息断空闺静复寒风急朝机燥镜暗晚妆难
从来腰自小衣带就中宽
　　拟吴均体应教　　　　　　　纪少瑜
庭树发春辉游人竞下机却匣擎歌扇开箱择舞衣
桑萎不复惜看花遽将夕自有专城居空持迷上客
　　陌上桑四首　　　　　　　　王台卿
郁郁陌上桑盈盈道傍女送君上河梁拭泪不能语
郁郁陌上桑遥遥山下蹊君去戍万里妾来守空闺
郁郁陌上桑皎皎云间月非无巧笑姿皓齿为谁发
郁郁陌上桑袅袅机头丝君行亦宜返今夕是何时
　　南浦别佳人　　　　　　　　　前人
敛容送君别一敛无开时只应待相见还将笑解眉
　　赋得荡子行未归　　　　　　朱超道
坐楼愁出望息意不思春无奈园中柳寒时已报人
捉梳羞理鬓挑朱懒向唇何当上路晚风吹还骑尘
　　远期篇　　　　　　　　　　庾成师
忆别春花飞已见秋叶稀泪粉羞明镜愁带减宽衣
得书言未反梦见道应归坐使红颜歇独掩青楼扉
　　古意应萧信武教　　　　　　　王枢
朝取饥蚕食夜缝千里衣复闻南陌上日暮采莲归
青苔覆寒井红药间青薇人生乐自极良时徒见违
何由及新燕双双还共飞
　　春闺怨　　　　　　　　　　　吴孜
玉关信使断借问不相谙春光太无意窥窗未见参
分与光音绝忽值日东南柳枝皆嬲燕桑叶复催蚕
物色频如此孀居自不堪
　　和阴梁州杂怨　　　　　　　　邓铿
暂别犹添恨何忍别经时丛桂频销叶庭树无繁枝
君言妾貌改妾畏君心移终须一相见并得两相知
　　　月夜闺中　　　　　　　　　前人
闺中日已暮楼上月初华树阴缘砌上窗影向□斜
开帷伤只凤吹灯惜落花谁能当此夕独处类倡家
　　代西封侯美人　　　　　　　　王环
于今辞宴语方念泣离违无故从朔雁一向黄河飞
　　子夜四时歌
录
三首
　　　王金珠
垂帘倦烦热卷幌乘清阴风吹合欢帐直动相思琴
迭素兰房中劳情桂杵侧朱颜润红粉香汗光玉色
紫茎垂玉露绿叶落金樱着锦如言重衣罗始觉轻
　　前溪歌　　　　　　　　　　包明月
当曙与未曙百鸟啼窗前独眠抱被叹忆我怀中侬
单情何时双
　　暮寒　　　　　　　　　　　　刘氏
王淑
英妻

梅花自烂熳百舌早迎春逾寒衣逾薄未肯惜腰身
　　赠夫　　　　　　　　　　　　前人
妆铅点黛拂轻红鸣环动佩出房栊看梅复看柳泪
满春衫中
　　答外二首　　　　　　　　　　刘氏
徐
悱妻

花庭丽景斜兰牖轻风度落日更新妆开帘对春树
鸣鹂叶中舞戏蝶花间骛调琴本要欢心愁不成趣
良会诚非远佳期今不遇欲知幽怨多春闺深且暮
东家挺奇丽南国擅容辉夜月方神女朝霞喻洛妃
还看镜中色比艳似知非摛辞徒妙好连类顿乖违
智夫虽已丽倾城未敢希
　　代陈庆之美人为咏　　　　　　前人
临妆欲含涕羞畏家人知还代粉中絮拥泪不听垂
　　梦见故人　　　　　　　　　　前人
觉罢方知恨人心定不同谁能对角枕长夜一边空
　　有期不至　　　　　　　　　　前人
黄昏信使断衔怨心凄凄回灯向下榻转面暗中啼
　　光宅寺　　　　　　　　　　　前人
长廊欣目送广殿悦逢迎何当曲房里幽隐无人声
　　登楼曲　　　　　　　　　　　沈氏
范
静妻

凭高川陆近望远阡陌多相思隔重岭相忆限长河
　　越城曲　　　　　　　　　　　前人
别怨凄歌响离啼湿舞衣愿假乌栖曲翻从南向飞
　　晨风行　　　　　　　　　　　前人
理□令舟人停舻息旅薄河津念君劬劳冒风尘临
路挥袂泪沾巾飙流劲润逝若飞山高帆急绝音徽
留子句句独言归中心茕茕将依谁风弥落永离索
神往形返情错漠循带易缓愁难却心之忧矣颇销
铄
　　戏萧娘　　　　　　　　　　　前人
明珠翠羽帐金薄绿绡帷因风时暂举想象见芳姿
清晨插步摇向晚解罗衣托意风流子佳情讵可私
　　黄淡思歌四首
以下横
次曲辞

归归黄淡思逐郎还去来归归黄淡百逐郎何处索
心中不能言腹作车轮旋与郎相知时但恐傍人言
江外何郁拂龙洲广州出象牙作帆樯绿丝作帏繂
绿丝何葳蕤逐郎归去来
　　地驱乐歌五首
青青黄黄雀石颓唐槌杀野牛押杀野羊
驱羊入谷白羊在前老女不嫁蹋地唤天
侧侧力力念君无极枕郎左臂随郎转侧
摩捋郎须看郎颜色郎不念女不可与力
月明光光星欲堕欲来不来早语我
　　淳于王歌二首
肃肃河中育育熟须含黄独坐空房中思我百媚郎
百媚在城中千媚在中央但使心相念高城何所妨
　　折杨柳歌辞二首
上马不捉鞭反折杨柳枝蹀座吹长笛愁杀行客儿
腹中愁不乐愿作郎马鞭出入擐郎臂蹀座郎膝边
　　折杨柳枝歌三首
门前一株枣岁岁不知老阿婆不嫁女那得孙儿抱
敕敕何力力女子临窗织不闻机杼声唯闻女叹息
问女何所思问女何所忆阿婆许嫁女今年无消息

　闺媛总部艺文三
诗

　　丁督护歌六首　　　　　　　宋孝武帝
　一曰阿督护宋书乐志曰督护歌者彭城内史徐
　逵之为鲁轩所杀宋高祖使府内直督护丁□收
　殓殡埋之逵之妻高祖长女也呼□至阁下自问
　殓送之事每问辄叹息曰丁督护其声哀切后人
　因其声广为曲焉唐书乐志曰丁督护晋宋间曲
　也今歌是宋孝武帝所制云
督护北征去前锋无不平朱门垂高盖永世扬功名
洛阳数千里孟津流无极辛苦戎马间别易会难得
督护北征去相送落星墟帆樯如芒柽督护今何渠
闻欢去北征相送直渎浦只有泪可出无复情可吐
督护初征时侬亦恶闻许愿作石尢风四面断行旅
黄河流无极洛阳数千里坎轲戎旅间何由见欢子
　　自君之出矣　　　　　　　　　同前
自君之出矣金翠暗无精思君如日月回还昼夜生
　　艳歌行　　　　　　　　　　刘义恭
江南游湘妃窈窕汉滨女淑问流古今兰音媚郑楚
瑶颜映长川善服照通浒求思望襄澨叹息对衡渚
中情未相感搔首增企予悲鸿失良匹俯仰恋俦侣
徘徊忘寝食羽翼不能举倾首伫春燕为我津辞语
　　自君之出矣　　　　　　　　　前人
自君之出矣笥锦废不开思君如清风晓夜常徘徊
　　拟行行重行行　　　　　　　　刘铄
眇眇凌长道遥遥行远之回车背京里挥手从此辞
堂上流尘生庭中绿草滋寒螀翔水曲秋兔依山基
芳年有华月佳人无还期日夕凉风起对酒长相思
悲发江南调忧委子衿诗卧觉明灯晦坐见轻纨缁
泪容不可饰幽镜难复治愿垂薄暮景照妾桑榆时
　　拟明月何皎皎　　　　　　　　前人
落宿半遥城浮云蔼层阙玉宇来清风罗帐延秋月
结思想伊人沈忧怀明发谁为客行久屡见流芳歇
河广川无梁山高路难越
　　拟青青河畔草　　　　　　　　前人
凄凄含露台肃肃迎风馆思女御棂轩哀心彻云汉
端抚悲弦急独对明灯叹良人久遥役耿介终昏旦
楚楚秋水歌依依采菱弹
　　芳树篇　　　　　　　　　　何承天
芳树生北庭丰隆正徘徊翠颖陵冬秀红葩迎春开
佳人闲幽室惠心婉以谐兰房掩绮幌绿草被长阶
日夕游云际归禽命同栖皓月盈素景凉风拂中闺
哀弦理虚堂要妙清且凄啸歌流激楚伤此硕人怀
梁尘集丹帷微飙扬罗□岂怨嘉时暮徒惜良愿乖
　　燕歌行　　　　　　　　　　谢灵运
孟冬初寒节气成悲风入闺霜依庭秋蝉噪柳燕辞
楹念君行役怨边城君何崎岖久徂征岂无膏沐感
鹳鸣对君不乐泪沾缨辟窗开幌弄秦筝调弦促柱
多哀声遥夜明月鉴帷屏谁知河汉浅且清展转思
服悲明星
　　燕歌行　　　　　　　　　　　谢惠连
四时推迁迅不停三秋萧瑟叶解轻飞霜被野雁南
征念君客游羁思盈何为淹留无归声爱而不见伤
心情朝日潜辉华灯明林鹊同栖渚鸿并接翮偶羽
依蓬瀛仇旅依类相和鸣余独何为志无成忧缘物
感泪沾缨
　　采桑　　　　　　　　　　　　鲍照
季春梅始落工女事蚕作采桑淇洧间还戏上宫阁
早蒲时结阴晚篁初解箨蔼蔼雾满闺融融景盈幕
乳燕逐草虫巢蜂拾花萼是节最暄妍佳服又新烁
绵叹对迥涂扬歌弄场藿抽琴试抒思荐佩果成托
承君郢中美服义久心诺卫风古愉艳郑俗旧浮薄
灵愿悲渡湘宓赋笑瀍洛盛明难重来渊意为谁涸
君其且调弦桂酒妾行酌
　　代陈思王京洛篇　　　　　　　前人
凤楼十二重四户八绮窗绣桷金莲花桂柱玉盘龙
珠帘无隔露罗幌不胜风宝帐三千所为尔一朝容
扬芬紫烟上垂彩绿云中春吹回白日霜歌落塞鸿
但惧秋尘起盛爱逐衰蓬坐视青苔满卧对锦筵空
琴瑟纵横散舞衣不复缝古来共歇薄君意岂独浓
唯见双黄鹄千里一相从
　　吴歌三首　　　　　　　　　　前人
夏口樊城岸曹公却月戍但观流水还识是侬流下
夏口樊城岸曹公却月楼观见流水还识是侬泪流
人言荆江狭荆江定自阔五两了无闻风声那得达
　　采菱歌
七
首
　　　　　　　前人
骛舲驰桂浦息棹偃椒潭箫弄澄湘北菱歌清汉南
弭榜搴蕙荑停唱纫熏若含伤拾泉花营念采云萼
暌阔逢暄新凄怨值妍华秋心不可荡春思乱如麻
要艳双屿里望美两洲间裊裊风出浦容容日向山
烟曀越嶂深箭迅楚江急空抱琴中悲徒望近关泣
缄叹凌珠渊收慨上金堤春芳行歇落是人方未齐
思今怀近忆望古怀远识怀古复怀今长怀无终极
　　幽兰五首　　　　　　　　　　前人
倾辉引暮色孤景留思颜梅歇春欲罢期渡往不还
帘委兰蕙露帐含桃李风揽带昔何道坐令芳节终
结佩徒分明抱梁辄乖忤华落知不终空愁坐相误
眇眇蛸挂网漠漠蚕弄丝空惭不自信怯与君书期
陈国郑东门古今所共知长袖暂徘徊驷马停路岐
　　行路难四首　　　　　　　　　前人
璇闺玉墀上椒阁文窗绣户垂罗幕中有一人字金
兰被服纤罗采芳藿春燕参差风散梅开帏对景弄
春爵含歌揽涕恒抱愁人生几时得为乐宁作野中
之双凫不愿云间之别鹤
中庭五株桃一株先作花阳春妖冶二三月从风飘
荡落西家西家思妇见悲惋零泪沾衣抚心叹初送
我君出户时何言淹留节回换□席生尘明镜垢纤
腰瘦削发蓬乱人生不得恒称意惆怅徙倚至夜半
銼蘗染黄丝黄丝历乱不可治我昔与君始相值尔
时自谓可君意结带与君言死生好恶不相置今日
见我颜色衰意中索寞与先异还君金钗玳琄簪不
忍见之益愁思
今年阳初花满林明年冬末雪盈岑推移代谢纷交
转我君边戍独稽沈执袂分别已三载迩来寂淹无
分音朝悲惨惨遂成滴暮思繞繞最伤心膏沐芳余
久不御蓬首乱鬓不设簪徒飞轻埃舞空帷粉筐黛
器靡复遗自生留世苦不幸心中惕惕恒怀悲
　　代淮南王
玉台分朱城
以下别作一首
　前人
淮南王好长生服食炼气读仙经琉璃作牙作盘
金鼎玉匕合神丹合神丹戏紫房紫房彩女弄明珰
鸾歌凤舞断君肠朱城九门门九闺愿逐明月入君
怀入君怀结君佩怨君恨君恃君爱筑城思坚剑思
利同盛同衰莫相弃
　　代北风凉行　　　　　　　　　前人
北风凉雨雪雱京洛女儿多妍妆遥艳帷中自悲伤
沉吟不语若有忘问君得行何当归苦使妾坐自伤
悲虑年至虑颜衰情易复恨难追
　　代夜坐吟　　　　　　　　　　前人
冬夜沉沉夜坐吟含声未发已知心霜入幕风度林
朱灯灭朱颜寻体君歌逐君音不贵声贵意深
　　拟古　　　　　　　　　　　　前人
河畔草未黄胡雁已矫翼秋萤扶户吟寒妇成夜织
去岁征人还流传旧相识闻君上陇时东望久叹息
宿昔改衣带朝旦异容色念此忧如何夜长愁更多
明镜尘匣中瑶琴生网罗
　　绍古辞七首　　　　　　　　　前人
橘生湘水侧菲陋人莫传逢君金华宴得在玉几前
三川穷名利京洛富妖妍恩荣难久恃隆宠易衰偏
观席妾凄怆睹翰君泫然徒抱忠孝志犹为葑菲迁
昔与君别时蚕妾初献丝何言年月驶寒衣已捣治
绣多废乱篇帛久尘缁离心壮为剧飞念如悬旗
石席我不爽德音君勿欺
瑟瑟凉海风寒山木纷纷羁思盈慊慊夜弦促
访言山海路千里歌别鹤弦绝空咨嗟形音谁赏录
辛苦异人状美貌改如玉徒畜巧言鸟不解心款曲
孤鸿散江屿连翩遵渚飞含嘶衡桂浦驰顾河朔畿
攒攒劲秋木昭昭净冬晖前涤欢爵帐里缝舞衣
芳岁犹自可日夜望君归
凭楹玩夜月迥眺出谷云还山路已远往海不及群
徘徊清淮汭顾慕广江濆物情乖喜歇守操古难闻
三越丰少姿容态倾动君
开黛睹容颜临镜访遥涂君子事河源弥祀阙还书
春风扫地起飞尘生绮疏文□为谁设罗帐空卷舒
不怨身孤寂但念星隐隅
暖岁节物早万萌迎春达春风夜娟春雾朝暗霭
□兰叶可采柔桑条易捋怨咽对风景闷瞀守闺闼
天赋愁民命含生但契阔忧来无行伍历历如覃葛
　　古辞　　　　　　　　　　　　前人
容华不待年何为客游梁九月寒阴合悲风断君肠
叹息空房妇幽思坐自伤劳心结远路惆怅独未央
　　长相思　　　　　　　　　　吴迈远
晨有行路客依依造门端人马风尘色知从河塞还
时我有同栖结宦游邯郸将不异客子分饥复共寒
烦君尺帛书寸心从此殚道妾长憔悴岂复歌笑颜
檐隐千霜树庭枯十载兰经春不举袖秋落宁复看
一见愿道意君门已九关虞卿捐相印担簦为同欢
闺阴欲早霜何事空盘桓
　　长别离　　　　　　　　　　前人
生离不可闻况复长相思如何与君别当我盛年时
蕙华每摇荡妾心空自持荣乏草木欢悴极霜露悲
富贵貌难变贫贱颜易衰持此断君肠君亦且自疑
淮阴有逸将折羽谢翻飞楚有扛鼎士出门不得归
正为隆准公仗剑入紫微君才定何如白日下争晖
　　古意赠今人
玉台作
鲍令晖
　　前人
寒乡无异服毡褐代文练日月望君归年年不解綖
荆扬春早和幽冀犹霜霰北寒妾已知南心君不见
谁为道辛苦寄情双飞燕形迫杼煎丝颜落风催电
容华一朝改唯余心不变
　　淫思古意　　　　　　　　　　　颜竣
春风飞远方纪转流思堂贞节寄君子穷闺妾所藏
裁书露微疑千里问新知君行过三稔故心久当移
　　冉冉孤生竹　　　　　　　　　何偃
流萍依清源孤鸟宿深沚荫干相经萦风波能终始
草生有日月婚年行及纪思欲侍衣裳关山分万里
徒作春夏期空望良人轨芳色宿昔事谁见过时美
凉鸟临秋竟叹愿亦云已岂意倚君恩坐守零落耳
　　怨行　　　　　　　　　　汤惠休
明月照高楼含君千里光巷中情思满断绝孤妾肠
悲风荡帷帐瑶翠坐自伤妾心依天末思与浮云长
啸歌视秋草幽叶岂再扬暮兰不待岁离华能几芳
愿作张女引流悲绕君堂君堂严且秘绝调徒飞扬
　　杨花曲三首　　　　　　　　　前人
葳蕤花结情宛转风含思掩涕守春心折兰还自遗
江南相思引多叹不成音黄鹤西北去衔我千里心
深堤下生草高城上入云春人心生思思心长为君
　　秋风　　　　　　　　　　　　前人
秋风袅袅入曲房罗帐含月思心伤蟋蟀夜鸣断人
肠长夜思君心飞扬他人相思君相忘锦衾瑶席为
谁芳
　　秋思引　　　　　　　　　　　前人
秋寒依依风过河白露萧萧洞庭波思君末光光已
灭眇眇悲望如思何
　　赠鲍侍郎　　　　　　　　　　前人
玳枝兮金英绿叶兮金茎不入君玉杯低彩还自荣
想君不相艳酒上视尘生当令芳意重无使盛年倾
　　拟青青河畔草　　　　　　　鲍令晖
裊裊临竹蔼蔼垂门桐灼灼青轩女泠泠高堂中
明志逸秋霜玉颜掩春红人生谁不别恨君早从戎
鸣弦惭夜月绀黛羞春风
　　代葛沙门妻郭小玉作二首　　　前人
明月何皎皎垂幌照罗茵若共相思夜知同忧怨晨
芳华岂矜貌霜露不怜人君非青云逝飘迹事咸秦
妾持一生泪经秋复度春
君子将遥役遗我双题锦临当欲去时复留相思枕
题用常着心枕以忆同寝行行日巳远转觉思弥甚
　　题书后寄行人　　　　　　　　前人
自君之出矣临轩不解颜砧杵夜不发高门昼恒关
帐中流熠熠庭前华紫兰杨枯识节异鸿归知客寒
游用暮冬尽除春待君还
　　寄行人　　　　　　　　　　　前人
桂吐两三枝兰开四五叶是时君不归春风徒笑妾
　　碧玉歌
三首以下
皆清商曲辞

　乐苑曰碧玉歌者宋汝南王之所作也碧玉汝南
　王妾名以宠爱之甚所以歌之
碧玉破瓜时郎为情颠倒芙蓉陵霜荣秋容故尚好
碧玉小家女不敢攀贵德感郎千金意惭无倾城色
碧玉小家女不敢贵德攀感郎意气重遂得结金兰
　　同前
二
首

碧玉破瓜时郎为情颠倒感郎不羞赧回身就郎抱
杏梁日始照蕙席欢未极碧玉奉金杯渌酒助花色
　　同前
碧玉上宫妓出入千花林珠被玳瑁□感郎情意深
　　华山畿二十五首
　古今乐录曰华山畿者宋少帝时懊恼歌辞亦变
　曲也少帝时南徐一士子从华山畿游云阳见客
　舍有女子年十八九悦之无因遂感心疾母问其
　故具以启母母为至华山寻访见女具说女闻感
　之因脱蔽膝令母密置其席下卧之当已少日果
　差忽举席见蔽膝而抱持遂吞食而死气欲绝谓
　母曰葬时车载从华山度母遂其意比至女门牛
　不肯前打拍不动女曰且待须臾妆点沐浴既而
　出歌曰华山畿云云棺应声开女遂入棺家人叩
　打无如之何乃合葬呼曰神女冢
　　今按乐录所云则华山一首为女子歌余皆后
　　人借题以寄意者
华山畿君既为侬死独活为谁施欢若见怜时棺木
为侬开
闻欢大养蚕定得几许丝所得何足言奈何黑瘦为
夜相思投壶不得箭忆欢作娇时
开门枕水渚三刀治一鱼历乱伤杀汝
未敢便相许夜闻侬家论不持侬与汝
懊恼不堪止上□解要绳自经屏风里
啼着曙泪落枕将浮身沉被流去
将懊恼石阙昼夜题碑泪常不燥
别后常相思顿书千丈阙题碑无罢时
奈何许所欢不在间娇笑向谁绪
隔津欢牵牛语织女离泪溢河汉
啼相忆泪如漏刻水昼夜流不息
着处多遇罗的的往年少艳情何能多
无故相然我路绝行入断夜夜故望汝
一坐复一起黄昏人定后许时不来已
摩可浓巷巷相罗截终当不置汝
不能久长离中夜忆欢时抱被空中啼
腹中如汤沸肝肠寸寸断教侬底聊赖
相送劳劳渚长江不应满是侬泪成许
奈何许天下人何限慊慊只为汝
郎情难可道欢行豆荚心见荻多欲绕
松上萝愿君如行云时时见经过
夜相思风吹窗帘动言是所欢来
长鸣鸡谁知侬念汝独向空中啼
腹中如乱丝愦愦适得去愁毒已复来
　　读曲歌八十九首
删
七

　宋书乐志曰读曲歌者民间为彭城王义康所作
　也其歌云死罪刘领军误杀刘第四是也古今乐
　录曰读曲歌者元嘉十七年袁后崩百官不敢作
　声歌或因酒燕止窃声读曲细吟而已
花钗芙蓉髻双鬓如浮云春风不知着好来动罗裙
念子情难有已恶动罗裙听侬入怀否
红蓝与芙蓉我色与欢敌莫案石榴花历乱听侬摘
千叶红芙蓉照灼渌水边余花任郎摘慎莫摆侬莲
思欢久不爱独枝莲只爱同心藕
打坏木栖□谁能坐相思三更画石阙忆子夜啼碑
奈何不可言朝看莫牛迹知是宿蹄痕
娑拖何处归道逢播□郎口朱脱去尽花钗复低昂
所欢子莲从胸上度刺忆庭欲死
揽裳渡跣把丝织履故交白足露
上知所所欢不见怜憎状从前度
思难忍络罂语犹壶倒写侬顿尽
上树摘桐花何悟枝枯燥迢迢空中落谁为梧子道
桐花特可怜愿天无霜雪梧子解千年
柳树得春风一低复一昂谁能空相忆独眠度三阳
折杨柳百鸟园林啼道欢不离口
縠衫两袖裂花钗鬓边低何处分别归西上古余啼
所欢子不与他人别啼是忆郎耳
披被树明灯独思谁能忍欲知长寒夜兰灯倾壶尽
坐起叹汝好愿他甘丛香倾筐入怀抱
通发不可料□悴为谁睹欲知相忆时但看裙带缓
几许
忆欢不能食徘徊三路间因风□消息
朝日光景开从君良燕游愿如卜者策长与千岁龟
所欢子问春花可怜摘插裲裆里
怜欢敢唤名念欢不呼字连唤欢复观两誓不相弃
奈何许石阙生口中衔碑不得语
白门前乌帽白帽来白帽郎是侬良不知乌帽郎是
谁
初阳正二月草木郁青青蹑履步前园时物感人情
青幡起御路绿柳荫驰道欢赠玉树筝侬送千金宝
桃花落已尽愁思犹未央春风难期信托情明月光
计约黄昏后人断犹未来闻欢开方局已复将谁期
自从别郎后卧宿头不举飞龙落药店骨出只为汝
日光没已尽宿鸟纵横飞徙倚望行云躞蹀待欢归
百度不一回千书信不归春风吹杨柳华艳空徘徊
音信阔弦朔方悟千里遥朝霜语白日知我为欢消
合冥过藩来向晓开门去欢取身上好不为侬作虑
五鼓起开门正见欢子度何处宿行还衣被有霜露
本自无此意谁交郎举前视侬转迈迈不复来时言
自我别欢后叹音不绝响茱萸持捻泥龛有杀子像
家贫近店肆出入引长事郎君不浮华谁能呈实意
念日行不遇道逢播□郎查灭衣服坏白肉亦发香
歔欷暗中啼斜日照帐里无油何所苦但使天监尔
黄丝咡素琴泛弹弦不断百弄任郎作唯莫广陵散
思欢不得来抱被空中语月没星不亮持底明侬绪
诈我不出门冥就他侬宿鹿转方相头丁倒欺人目
欢但且还去遗信相参伺契儿向高店须臾侬自来
欲行一过心谁我道相怜摘菊持饮酒浮华着口边
语我不游行常常走巷路败桥语方相欺侬那得度
阔面行负情诈我言端的画背作天图子将负星历
君行负怜事那得厚相于麻纸语三葛我薄汝亦□
黄天不灭解甲夜曙星出漏刻无心肠复令五更毕
打杀长鸣鸡弹去乌臼鸟愿得连冥不复曙一年都
一晓
空中人住在高樯深阁里书信了不通故使风往尔
侬心常慊慊欢行由豫情雾露隐芙蓉见莲讵分明
非欢独慊慊侬意亦驱驱双灯俱时尽奈许两无由
谁交强缠绵常持罢作虑作生隐藕叶莲侬在何处
相怜两乐事黄作无趣怒合散无黄连此事复何苦
谁交强缠绵常持罢作意走马织悬帘薄情奈当驶
执手与欢别合会在何时明灯照空局悠然
缺
三字

百忆却欲噫两眼常不燥蕃师五鼓行离侬何太早
欢相怜今去何时来裲裆别去年不忍见分题
欢相怜题心共饮血流头入黄泉分作两死计
欢心不相怜慊苦竟何已芙蓉腹里萎莲汝从心起
下帷掩灯烛明月照帐中无油何所苦但使天明侬
执手与欢别欲去情不忍余光照已藩坐见离日尽
种莲长江边藕生黄蘗浦必得莲子时流离经辛苦
钤荡与时竞不得寻倾虑春风扇芳条常念花落去
坐倚无精魂使我生百虑方局十七道期会是何处
暂出白门前杨柳可藏乌欢作沉水香侬作博山炉
十期九不果常抱怀恨生然灯不下炷有油那得明
自从近日来了不相寻博竹帘裲裆题知子心情薄
下帷灯火尽明月照怀里无油何所苦但令天明尔
近日连违期不复寻博子六筹翻双鱼都成罢去已
一夕就郎宿通夜语不息黄蘗万里路道苦无终极
登店卖山葛郎来买丈余合匹与郎去谁解断续□
侬亦粗经风罢顿葛帐里败许粗□中
紫草生湖边□落芙蓉里色分都未获空中染莲子
闺阁断信使的的两相忆譬如水上影分明不可得
逍遥待晓分转侧听更鼓明月不应停特为相思苦
罢去四五年相见论故情杀荷不断藕莲心已复生
辛苦一朝欢须臾情易厌行膝点芙蓉深莲非骨念
慊苦忆侬欢书作后非是五果林中度见花多忆子
　　石城乐
五
曲

　唐书乐志曰石城乐者宋臧质所作也石城在竟
　陵质尝为竟陵郡于城上眺瞩见群少年歌谣通
　畅因作此曲古今乐录曰旧舞十六人
生长石城下开窗对城楼城中诸少年出入见依投
阳春百花生摘插环髻前捥指蹋忘愁相与及盛年
布帆百余幅环环在江津执手双泪落何时见欢还
大艑载三千渐水丈五余水高不得渡与欢合生居
闻欢远行去相送方山亭风吹黄蘗藩恶闻苦篱声
　　莫愁乐
二
曲

　唐书乐志曰莫愁乐者出于石城乐石城有女子
　名莫愁善歌谣石城乐和中复有忘愁声因有此
　歌古今乐录曰莫愁乐亦云蛮乐旧舞十六人梁
　八人乐府解题曰古歌亦有莫愁洛阳女与此不
　同
莫愁在何处莫愁石城西艇子打两桨催送莫愁来
闻欢下扬州相送楚山头探手抱腰看江水断不流
　　乌夜啼
八
曲

　唐书乐志曰乌夜啼者宋临川王义庆之所作也
　元嘉十七年徙彭城王义康于豫章义庆时为江
　州至镇相见而哭文帝闻而怪之征还庆大惧伎
　妾夜闻乌夜啼声扣斋阁云明日应有赦其年更
　为南兖州刺史因此作歌故其和云夜夜望郎来
　笼窗窗不开今所传歌似非义庆本旨古今乐录
　曰乌夜啼旧舞十六人　临川王义庆当作彭城
　王义康
歌舞诸少年娉婷无种迹菖蒲花可怜闻名不曾识
长樯铁鹿子布帆阿那起诧侬安在间一去数千里
辞家远行去侬欢独离居此日无啼音裂帛作还书
可怜乌白鸟强言知天曙无故三更啼欢子冒暗去
乌生如欲飞飞飞各自去生离无安心夜啼至天曙
笼窗窗不开荡户户不动欢下葳蕤钥交侬那得往
远望千里烟隐当在欢家欲飞无两翅当奈独思何
巴陵三江口芦荻齐如麻执手与欢别痛切当奈何
　　襄阳乐
六
曲

　古今乐录曰襄阳乐者宋随王诞之所作也诞始
　为襄阳郡元嘉二十六年仍为雍州刺史夜闻诸
　女歌谣因而作之所以歌和中有襄阳来夜乐之
　语也旧舞十六人梁八人
朝发襄阳城暮至大堤宿大堤诸女儿花艳惊郎目
上水郎担篙下水摇双橹四角龙子幡环环江当柱
江陵三千三西塞陌中央但问相随否何计道里长
人言襄阳乐乐作非侬处乘星冒风流还侬扬州去
女萝自微薄寄托长松表何惜负霜死贵得相缠绕
恶见多情欢罢侬不相语莫作乌集林忽如提侬去
　　寿阳乐
九
曲

　古今乐录曰寿阳乐者宋南平穆王为豫州所作
　也旧舞十六人梁八人　按其歌辞盖叙伤别望
　归之思南平穆王即刘铄也
可怜八公山在寿阳别后莫相忘
东台百余尺凌风云别后不忘君
梁长曲水流明如镜双林与郎照
辞家远行去空为君明知岁月驶
笼窗取凉风弹素琴一叹复一吟
夜相思望不来人乐我独愁
长淮何烂熳路悠悠得当乐忘忧
上我长濑桥望归路秋风停欲度
衔泪出伤门寿阳去必还当几载
　　西乌夜飞
　古今乐录曰西乌夜飞者宋元徽五年荆州刺史
　沈攸之之所作也攸之举兵发荆州东下未败之
　前思归京师所以歌和云白日落西山还去来送
　声云折翅乌飞何处被弹归
日从东方出团团鸡子黄夫妇恩情重怜欢故在傍
阳春二三月诸花尽芳盛持底唤欢来花笑莺歌咏
感郎崎岖情不复自顾虑臂绳双入结遂成同心去
　　青青河畔草　　　　　　　　齐王融
容容寒烟起翘翘望行子行子殊未归寤寐君容辉
夜中心爱促觉后阻河曲河曲万里余情交襟袖□
珠露春华返璇霜秋照晚入室怨蛾眉归情为谁婉
　　少年子　　　　　　　　　　　前人
闻有东方骑遥见上头人待君送客还桂钗当自陈
　　思公子　　　　　　　　　　　前人
春尽风飒飒兰雕木修修王孙久为客思君徒自忧
　　王孙游　　　　　　　　　　　前人
置酒登广殿开襟望所思春草行已歇何事久佳期
　　和王友德元古意二首　　　　　前人
游禽暮知返行人独未归坐销芳草气空度明月辉
嚬容入朝镜思泪点春衣巫山彩云没淇上绿杨稀
待君竟不至秋雁双双飞
霜气下盟津秋风度函谷念君凄以寒当轩卷罗縠
纤手废裁缝曲鬓罢膏沐千里不相闻寸心郁纷蕴
况复飞萤夜木叶乱纷纷
　　赋得自君之出矣　　　　　　　前人
自君之出矣金炉香不然思君如明烛中宵空自煎
　　同王主簿有所思　　　　　　　谢脁
佳期期未归望望下鸣机徘徊东陌上月出行人稀
　　王孙游　　　　　　　　　　　前人
绿草蔓如丝杂树红英发无论君不归君归芳已歇
　　和王主簿季哲怨情　　　　　　前人
掖庭聘绝国长门失欢宴相逢咏蘼芜辞宠悲团扇
花丛乱数蝶风帘入双燕徒使春带赊坐惜红妆变
生平一顾重宿昔千金贱故人心尚尔故心人不见
　　赠王主簿二首　　　　　　　　前人
日落窗中坐红妆好颜色舞衣襞未缝流黄覆不织
蜻蛉草际飞游蜂花上食一遇长相思愿寄连翩翼
清吹要碧玉调弦命绿珠轻歌急绮带含笑解罗襦
余曲讵几许高驾且踟蹰徘徊韶景暮惟有洛城隅
　　绿水曲　　　　　　　　　　　江奂
塘上蒲欲齐汀洲杜将歇春心既易荡春流岂难越
桂棹及晚风菱江及初月芳香若可赠为君步罗袜
　　采菱曲　　　　　　　　　　陶功曹
失
名

朝日映兰泽乘风入桂屿棹影已流倡轻舟复容与
勿遽佳期移方追明月侣采采讵盈掬还望空延伫
　　南郡歌　　　　　　　　　　　陆厥
江南可采莲莲生荷已大旅雁向南飞浮云复如盖
望美积风露□麻成襟带双珠惑汉□蛾眉迷下蔡
玉齿徒粲然谁与启含贝
　　邯郸行　　　　　　　　　　　前人
赵女擫鸣琴邯郸纷□步长袖曳三街兼金轻一顾
有美独临风佳人在遐路相思欲褰□丛台日已暮
　　中山王孺子妾歌　　　　　　　前人
如姬寝卧内班婕坐同车洪波陪饮帐林光宴秦余
岁暮寒飙及秋水落芙蕖子瑕矫后驾安陵泣前鱼
贱妾终已矣君子定焉如
　　估客乐　　　　　　　　　　释宝月
　齐武帝布衣时尝游樊邓登阼以后追忆往事作
　估客乐使宝月奏之管弦月又上此二曲凡四首
郎作十里行侬作九里送拔侬头上钗与郎资路用
有信数寄书无信心相忆莫作瓶落井一去无消息
　　前题　　　　　　　　　　　　前人
大艑珂峨头何处发扬州借问艑上郎见侬所欢否
初发扬州时船出平津泊五两如竹林何处相寻博
　　行路难　　　　　　　　　　　前人
君不见孤雁关外发酸嘶度扬越空城客子心肠断
幽闺思妇气欲绝凝霜夜下拂罗衣浮云中断开明
月夜夜遥遥徒相思年年望望情不歇寄我匣中青
铜镜倩人为君除白发行路难行路难夜闻南城汉
使度使我流泪忆长安
　　杨叛儿八曲
清商
曲辞

　唐书乐志曰杨叛儿本童谣歌也齐隆昌时女巫
　之子曰杨旻少时随母入内及长为何后宠童谣
　云杨婆儿共戏来所欢语讹遂成杨叛儿古今乐
　录曰杨叛儿送声云叛儿教侬不复相思
截玉作手钩七宝光平天绣沓织成带严帐信可怜
蹔出白门前杨柳可藏乌欢作沈水香侬作博山炉
送郎乘艇子不作遭风虑横篙掷去桨愿倒逐流去
七宝珠络鼓教郎拍复拍黄牛细犊儿杨柳映松柏
欢欲见莲时移湖安屋里芙蓉绕□生眠卧抱莲子
闻欢远行去送欢至新亭津逻无侬名
落秦中庭生诚知非好草龙头相钩连见枝如欲绕
杨叛西随曲柳花经东阴风流随远近飘扬闷侬心

　闺媛总部艺文九
诗

　　前溪曲　　　　　　　　　　宋少帝
忧思出门户逢郎前溪渡莫作流水心引新都舍故
　　柳枝辞三首　　　　　　　　　徐铉
蒙蒙堤岸柳含烟疑是阳和二月天醉里不知时节
改漫随儿女打秋千
水阁春来乍减寒晓妆初罢倚阑干长条乱拂春波
动不许佳人照影看
凤笙临槛不能吹舞袖当筵亦自疑惟有美人多意
绪解衣芳态画双眉
　　江南曲二首　　　　　　　　　田锡
金蝉饰绿云细靥□黄新南浦解清佩西溪采白苹
密竹映深花湖山日欲曛春肠知已断脉脉两难亲
吴艳若芙蓉乘舟弄湖水照影不知休云鬟堕簪珥
含笑忽回头见人羞欲死归去入花溪棹溅鸳鸯起
　　春洲谣　　　　　　　　　　　前人
衣鲛绡兮美人采白苹兮水滨袅羽趐兮为饰步罗
袜兮生尘绵绵兮远道萋萋兮芳草远山眉兮淡扫
　　关山月　　　　　　　　　　文彦博
荡子久行役辽西戍未还佳人怨遥夜清泪浥朱颜
藓晦兰闺寂尘□宝镜闲相思不相见明月下关山
　　采莲曲　　　　　　　　　　　前人
江南秋色早江上早莲芳佳人采红两桨渡横塘
翳日华芝蒲随风锦长荡舟方自乐绿水任沾裳
　　夜夜曲　　　　　　　　　　　前人
明月流清汉娟娟照洞房微风吹败叶飒飒下银□
尘晦流黄素炉销辟恶香年年机杼妾独怨夜何长
　　陌上桑　　　　　　　　　　　前人
佳人名莫愁采桑南陌头因来淇水畔应过上宫游
贮叶青丝笼攀条紫桂钩使君徒见问五马亦迟留
　　春日词　　　　　　　　　　欧阳修
试粉东窗待晓回共寻春柳傍香台不惊树里禽初
变共喜钗头燕已来
红雾初开上晓霞共惊风色变年华香车遥认春雷
响庭雪先开玉树花
晓待铜壶剪蜡煤绣帘春色犯寒来画眉不待张京
兆自有新妆试落梅
　　一日曲　　　　　　　　　　梅尧臣
妾家邓侯国肯愧邯郸姝世本富缯绮娇爱比明珠
十五学组紃未尝开户枢十六失所适姓名倾里闾
十七善歌舞使君邀宴娱自兹着乐府不得同罗敷
凉温忽荏苒屡接朝大夫相欢不及情何异逢路衢
昨日一见郎目色曾不渝结爱从此笃暂隔犹恐疏
如何遂从宦去涉千里途郎跨青骢马妾乘白雪驹
送郎郎未远别妾妾仍孤不如水中鳞双双依绿蒲
不如云间鹄两两下平湖鱼鸟尚有托妾今谁与俱
去去约春华终朝怨日赊一心思杏子便拟见梅花
梅花几时吐频掐栏干数东风若寄郎重为歌金缕
　　采莲曲　　　　　　　　　　　文同
绿缬裆红绣裳衫盘蜂蝶裙鸳鸯雕瑰错宝垂鬓长
紫冒翠盖行新妆蹁□曲堤下回塘画桡送入波中
央罗袖卷起金钏光摇轻撼脆敲短芒丹琼绀玉低
复昂沾裛轻粉扑嫩黄蚕腰蛛腹丝飘扬列坐彩舫
求比方笑声吃吃动明珰挨蒲拂蓼次岸旁风吹落
霞供晚凉西城□□啼女墙归来索酒酌满觞吴屏
蜀帐围象□困卧不起灯烛张琉璃盎缶丛生香
　　春闺　　　　　　　　　　　　前人
枕带萦春思窗纱漏晓光蟏蛸伤远别鶗感流芳
妆匣蒸残粉熏炉试旧香洞房灯烛外只有梦悠扬
　　折杨柳　　　　　　　　　　　前人
垂杨百尺临池水风定烟浓盘不起欲折长条寄远
人想到君边已憔悴
　　拾羽曲　　　　　　　　　　　前人
新罗砑红裙齐彩缕刺衫花倒提新晴暖日丽烟
草金兽啮锁藏春闺朱桥逼江晓沙白锦带交风大
堤窄兰洲遗翎得浅碧归来惊飞上娇额
　　起夜来　　　　　　　　　　　前人
晓窗明绿纱蜀锦压春卧横腮虎魄冷惊起新梦破
玲珑转条脱缥缈梳倭堕高轴响银□时误君车过
　　望海楼晚景　　　　　　　　　苏轼
楼下谁家烧夜香玉笙哀怨弄初凉临风有客吟秋
扇拜月无人见晚妆
　　戏赠　　　　　　　　　　　　前人
惆怅沙河十里春一番花老一番新小桥依旧斜阳
里不见楼中垂手人
　　四时词四首　　　　　　　　　前人
春云阴阴雪欲落东风和冷惊罗幕渐看远水绿生
漪未放小桃红入萼佳人瘦尽雪肤肌眉敛春愁知
为谁深院无人剪刀响应将白纻作春衣
垂柳阴阴日初永蔗浆酪粉金盘冷帘额低垂紫燕
忙蜜脾已满黄蜂静高楼睡起翠眉颦枕破斜红未
肯匀玉捥半揎云碧袖楼前知有断肠人
新愁旧恨眉生绿粉汗余香在蕲竹象□素手熨寒
衣烁烁风灯动华屋夜香烧罢掩重扃香雾空蒙月
满庭抱琴转轴无人见门外空闻裂帛声
霜叶萧萧鸣屋角黄□斗觉罗衾薄衣风摇动镇帷
犀酒醒梦回闻雪落起来呵手画双□醉脸轻匀衬
眼霞真态生香谁画得玉奴纤手嗅梅花
　　薄命佳人　　　　　　　　　　前人
双颊凝酥发抹漆眼光入帘珠的皪故将白练作仙
衣不许红膏污天质吴音娇□带儿痴无限闲愁总
不知自古佳人多命薄闭门春尽杨花落
　　次韵回文三首　　　　　　　　前人
春机满织回文锦粉泪挥残露井桐人远寄情书字
小柳丝低日晚庭空
红笺短写空深恨锦句新翻欲断肠风叶落残惊梦
蝶戍边回雁寄情郎
羞云敛惨伤春暮细缕诗成织意深头伴枕屏山掩
恨日昏尘暗玉窗琴
　　题织锦图上回文三首　　　　　前人
春晚落花余百草夜凉低月半枯桐人随远雁边城
暮雨映疏帘绣阁空
红手素丝千字锦故人新曲九回肠风吹絮雪愁萦
骨泪洒缣书恨见郎
羞看一首回文锦锦似文君别恨深头白自吟悲赋
客断肠愁是断弦琴
　　记梦回文二首　　　　　　　　前人
　十二月二十五日大雪始晴梦人以雪水烹小团
　茶使美人歌以饮予梦中为作回文诗觉而记其
　一句云乱点余花吐碧衫意用飞燕故事也乃续
　之二绝句云
酡颜玉捧纤纤乱点余花吐碧衫歌咽水云凝静
院梦惊松雪落空岩
空花落尽酒倾缸日上山融雪涨江红焙浅瓯新火
活龙团小碾斗晴窗
　　玉女□　　　　　　　　　　　苏辙
岩窦有虚明昽昽发晴晓真人无俦匹窗下晨妆早
门开秋雨入室静长风扫绝迹杳难寻朱颜未尝老
　　夜宴曲　　　　　　　　　　孔平仲
湘江绀碧玉照秋丹枫红蓼君莫愁江上女儿花见
羞吾曹大家行乐休促席相虞美人出羽觞时许飞
琼液天明君醉若相挽肯念奴家隔江远流苏小帐
屈曲屏留连为子都忘返
　　楼上曲　　　　　　　　　　　陈襄
金徒抱箭寒更起寂寞孤城一千里姮娥擎出月华
来白玉楼台莹如水上有佳人红粉妆妙年学得吹
霓裳呼儿将出紫玉笛一声天外流宫商宫商欲尽
何幽咽曲调不成声断绝罗衣掩泪愁向天手把瑶
华歌一阕寒蟾出兮明星稀良人阻兮天一涯凭轩
遥望兮心伤悲愿随鸿鹄兮高飞
　　庐陵乐府十首
选
七
　　　郭祥正
妾□纤纤手一拂白玉琴琴声写三迭寄妾万里心
朱弦断可续妾心常不足纔惊枫叶丹又见杨枝绿
望君君未到妾貌宁长好云鬓懒重梳从教似秋草
　　又
鸿雁殊未来思君一弹琴泠泠别鹤语折尽幽兰心
蛛丝漫相续难系骅骝足白日无停时云鬓宁长绿
年华要不老不若丹青好对之虽无言犹胜种萱草
　　又
与子初执手效彼瑟与琴子去既不返谁复知我心
宝刀能切玉愿断金乌足留住枝上春花红叶长绿
懊恼复懊恼憔悴更妍好不见庭中兰埋没随百草
　　又
妾身厌尘埃专心托君子感君一回眄涸辙逢秋水
雍容未经年结誓同生死胡为忽言别短书无一纸
愁思梦魂飞鹊语不成喜岁晚君不来红妆为君洗
　　又
嵯峨姑射山绰约飞仙子绛唇启皓玉明眸漾寒水
方平与麻姑相期永不死手披黄庭经金字写青纸
胡为谪人间离合亦悲喜夭桃凝露珠东风任吹洗
　　又
庭下幽花羃寒雾金鸭冷烟无一缕从君别妾驾红
鸾望断三山无觅处平时曲调休重举长袖空垂不
成舞醒眼穿愁送春去独立残阳与谁语
　　又
英英玉山禾乃是凤凰食凤凰殊未来禾生亦何益
幽香青春尽孤根寒露寂委弃同蒿莱咄嗟人莫识
　　怨别　　　　　　　　　　　　前人
渡江君别妾恨不如桃叶桃叶解随君渡江不用□
妾既不得随渡江□如飞自怜妾薄命江头还独归
一步一回首碧云凝落晖空将盈掬泪和粉洒罗衣
　　寄别陈氏妹　　　　　　　　黄庭坚
西风吹天云顷刻异秦越叔子从天来忽与同姓别
饯行在半途一食三四噎遥遥马嘶断芳草迷车辙
引襟满眼泪回首寸心折母氏孝且慈爱养数毛发
诸儿恩至均如指孰可龁汝今始归人绵绵比瓜瓞
中畦不灌溉芳意还销歇黄鸟止丘隅南山采薇蕨
择妇既甚明寡取乃为悦我开贤女传须已为汝说
在宋有伯姬洁身若冰雪下堂失傅母上堂就焚爇
吾尝嘉愿康有妇皆明哲戮力事耦耕甘贫至同穴
彼于视三公其犹吹一吷雍容二南间此妇真豪杰
逢时秉钧轴邂逅把旄钺富贵多祸忧朋党相媒孽
等之壳中游巧者未知拙勿以贫贱故事人不尽节
母仪尊圣善妇道尚曲折葛生晚萋萋絺绤代裘褐
女工既有余枕簟清烦暍谁言淮蔡远曾不以日月
跂予升堂丘伫望飞鸟灭善怀诗所歌行人勿惜别
皇皇太史笔期汝书英烈
　　寄衣曲　　　　　　　　　　　张耒
秋风西来入庭树攀条正念征夫苦空窗自织不敢
住鸣机愁寂如鸣橹练成欲裁新丝香抱持含愁上
姑堂别来不见衣宽窄试比小郎身更长
　　江南曲　　　　　　　　　　　前人
平湖碧玉烟波阔芰荷风起秋香发采莲女儿红粉
新烟中笑语隔烟闻高系红裙袖双卷不惜浮萍沾
皓腕争先采得隐船篷多少相欺互相问吴儿荡桨
来何事手指荷花示深意郎指莲房妾折丝莲不到
头丝不止月上湖平四散归舟轻楫短去如飞断肠
脉脉两无语寄情流水传相思
　　放歌行　　　　　　　　　　陈师道
当年不嫁惜娉婷抹白施朱作后生说与傍人须早
计随宜梳洗莫倾城
　　书侍儿小莹裙带　　　　　　　李廌
旋剪香罗列地垂娇红嫩绿写珠玑花前欲作重重
结系定春光不放归
　　闺恨　　　　　　　　　　　　谢逸
汲井浣我衣伐石固我墉尘埃不被体寂无人径通
洋洋西江水我车不敢渡夙驾岂不早早行畏多露
行止既有义离合亦有时众人岂无心不如我所之
　　陌上桑曲　　　　　　　　　　唐庚
萧疏陌上桑寂寞采桑女蚕老叶转稀罗敷泪如雨
敛袂蹙双蛾秦筝一曲歌殷勤谢郎意其如义命何
　　古乐府　　　　　　　　　　　龚况
妖娆破瓜女争上秋千架香飘石榴裙影落蔷薇下
墙外见鸳鸯双双春水塘归来情脉脉无绪理残妆
　　为亚卿作　　　　　　　　　　韩驹
君住江滨起画楼妾居海角送潮头潮中有妾相思
泪流到楼前更不流
　　有寄　　　　　　　　　　　欧阳澈
瞢腾醉眼漾娇波心印潜通一捻多密寄断肠双丽
曲遏云须倩雪儿歌
　　古意三首　　　　　　　　　　邓肃
妾身如暮云阴霾愁渐浓郎来如晓色日高云自空
晓色未应夜愁云不可重会持一杯酒举室生春风
妾心如寒梅随郎过江东妾身如飞雪知落何亭中
雪花故清绝何人能击节梅花岁岁春千秋香不灭
妾如傍篱菊不肯嫁春风郎如出谷莺飞鸣醉乱红
乱红有何好风雨一夕空菊英虽枯淡不随霜露浓
　　秋闺词　　　　　　　　　　周紫芝
西风动帘幕蟋蟀鸣高堂蔓草湿零露秋闺知夜长
佳人掩朱户背灯解罗裳愿言鸳鸯梦双飞入方塘
清影横疏棂奈此明月光依依照长夜炯炯明愁肠
不恨郎不归恨月入我□披衣复起坐嚬翠挑残缸
开缄取素书解结罗带傍一读再三叹再读泪数行
终夜不成寝曙色忽满窗虽云有膏沐谁能理晨妆
　　西湖词　　　　　　　　　　　前人
吴中小女结烟鬟自打青腰唱采莲欲趁歌声过南
浦藕花深处不通船
　　仿古乐府二首　　　　　　　吕本中
君住长江边妾上长江去长江日夜流相思不相顾
长江日夜流妾心终不改谁谓江头人相思不相待
　　别离行　　　　　　　　　　　前人
城头草木日夜黄九月北风天雨霜月色入户侵我
□美人乃在天一方旧游可乐不可忘恨君不随雁
南翔恨妾块守此空房晓风忽来吹梦长梦中与君
还故乡黄金为屋玉为堂与君更笑亿千场不须合
佩双鸳鸯
　　三妇艳歌　　　　　　　　　　曹勋
大妇双绮襦中妇红罗裾小妇服翡翠理曲调笙竽
良人幸安坐美酒倾玉壶
大妇织云锦中妇绣鸳鸯小妇独无事对镜理红妆
良人幸安坐帐暖自添香
　　采桑曲　　　　　　　　　　　前人
鸣鸠初拂羽桑叶破新萌采采不盈匊攀多力未生
春服浥朝露晓日□妆明语学流莺巧身同飞燕轻
使君劳借问夫婿自专城
　　采菱曲　　　　　　　　　　　前人
修渚通阿阁兰舟饰翠旗吴姬年十五乘舟泛绿池
菱花羞宝靥皓腕发斜晖行歌棹船去不觉白鸥飞
　　夜夜曲　　　　　　　　　　　前人
舞衣迭翡翠海月挂珊瑚香满流苏幄相迎问醉无
　　独不见　　　　　　　　　　　前人
独不见谁相忆花影上珠帘明月穿窗隙翡翠暗无
光苍苔点行迹鸾鉴挂珊瑚宝靥销金碧仿佛闻箫
韶梦想见颜色为我报新人好好承恩泽君看后庭
花芳菲能几日
　　王孙游二首　　　　　　　　　前人
红芳开绣户碧草衬斜阳楼上频回首思君道路长
夭桃与芳草艳色明朝阳思君念华旦贱妾惜容光
　　望行人　　　　　　　　　　　前人
西北有高楼窱入空碧徙倚遍阑干杨花满行迹
不见行人归但见杨花白披襟向春风为我传消息
春风不见知此意无人识
　　高楼月　　　　　　　　　　　前人
高楼月倒景入阑干人眠绮窗影月在青云端相攀
不可得空成帘幕寒
　　吴江曲　　　　　　　　　　　前人
吴江女儿白如玉花底纱窗傍溪绿玉箫春暖贴朱
唇故作阳春断肠曲扁舟掠水去如飞不见嫣然一
笑时回首江城只孤塔向来一念伤因谁
　　春江花月词　　　　　　　　　前人
群芳珠箔映春楼楼上珠帘卷玉钩十二香衢遍罗
绮青楼和月为君愁
　　春闺怨　　　　　　　　　　　前人
着意绣鸳鸯双双戏小塘绣罢无心看杨花满绣□
　　幽闺怨　　　　　　　　　　　前人
妾年十五从良人良人待旦驱从军至今远戍幽山
北但见春闺秋草绿年年塞雁去还来深院无人空
绿苔
　　自君之出矣二首　　　　　　　前人
自君之出矣龙香消宝衣思君共明月千里奉光辉
自君之出矣妆台生网丝思君拂团扇相与共提携
　　闺怨诗三首　　　　　　　　郑刚中
幽思春云乱拟向琴中说徽寒锦荐高未鼓弦中绝
尚有无弦韵或可奏明月□前望冰轮去去不停辙
薄命妾如何秋风河汉阔
无心事铅黛采采菊金黄徘徊欲寄远云梦连潇湘
岂不怀君子念之不敢忘西邻击神鼓东邻闹笙簧
三嗅篱边英泪落秋风香
晨光入幽户手织回文书闻古有双鲤为人致区区
书成立江边天寒渺无鱼微怀既莫致惨黛何由舒
归来更无语怅望庭花疏
　　戏题所见　　　　　　　　　　张纲
破睡轻风透碧纱宝钗聊插任欹斜欲寻女伴嬉游
去试问秋千有几家
　　妾薄命　　　　　　　　　　　王铚
　夜读齐梁诸集见多有此作因赋二篇继其声
寒闺有静女十载念远征命拟绛绡薄身同朝露轻
存心合欢绮待得机杼成从来君独赏讵可卖都城
凭梦欲寄远旧路春草生独夜理瑶琴泪烛剪不明
待谁相应节要自不胜情会有不眠者听此断肠声
少年轻远行易发同尔汝红颜望中老离恨尚如许
妾身异金石更涉几寒暑长天谁云广不见收堕雨
愁来津头望信绝不得渡邻妇念幽独艇子隔溪语
落日下空江修烟淡晴渚流恨满春风西飞数归羽
　　车遥遥篇　　　　　　　　　范成大
车遥遥马憧憧君游东山东复东安得奋飞逐西风
愿我如星君如月夜夜流光相皎洁月暂晦星常明
留明待月复三五共盈盈
　　竹枝歌
夔
州作
　　　　　　前人
白头老媪篸红花黑头女娘三髻丫背上儿眠上山
去采桑已闲当采茶
　　春晚　　　　　　　　　　　　前人
阴阴垂柳闭朱门一曲阑干一断魂手把青梅春已
去满城风雨怕黄昏
　　倦绣　　　　　　　　　　　　前人
猧儿弄暖缘□走花气熏人浓似酒困来如醉复如
愁不管低鬟钗燕溜
无端心绪向天涯想见樯竿旛脚斜槐阴忽到帘旌
上迟却寻常一线花
　　吴娘曲　　　　　　　　　　　陆游
镜奁蚕出千黑蚁钗梁梅小双青豆吴娘十四未知
愁罗衣已觉伤春瘦闲寻女伴过西家斗草归来日
已斜睡睫蒙蒙娇欲闭隔帘微雨压杨花
　　东吴女儿曲　　　　　　　　　前人
东吴女儿语如莺十三不肯学吹笙镜奁初喜蚕
出窗眼已看双茧成空庭日暖花自舞帘卷巢干燕
新乳阿弟贪书下学迟独拣诗章教鹦鹉
　　采莲曲　　　　　　　　　　　前人
采莲吴姝巧笑倩小舟点破烟波面双头折得欲有
赠重重叶盖羞人见女伴相邀拾翠羽归棹如飞那
可许倾鬟障袖不□人遥指石帆山下雨
　　采莲　　　　　　　　　　　　前人
云散青天挂玉钩石城艇子近新秋风鬟雾鬓归来
晚忘却荷花记得愁
　　无题　　　　　　　　　　　　前人
山茧修眉淡薄妆丁东环佩立西厢人间浪作新秋
感银阙琼楼夜夜凉
　　拟古青青河畔草　　　　　　　洪适
青青河畔草英英篱边菊亭亭当窗女濯濯手如玉
渊渊锦中意粲粲未盈幅□砧天一涯刀头误行卜
却镜怨新眉谁教远山绿
　　古意　　　　　　　　　　　姜特立
共绾同心结那知有别离对人争忍说不敢画蛾眉
　　红□怨　　　　　　　　　　　刘翰
啼莺唤起纱窗梦红日满帘花影弄翠屏香字冷熏
炉罗衣迭损金泥凤去年君去燕归时今年燕来君
未归欲把相思挑锦字夜寒懒上鸳鸯机起来翠袖
香罗薄东风满地桃花落
　　寄衣词　　　　　　　　　　　翁卷
手织白苎纤且长生着宜热熟宜凉以比妾心齐素
洁制成游子远衣裳君心相厚未相薄衣来还得称
君目愿君服之无弃捐□君颜貌长如玉
　　自君之出矣三首　　　　　　　徐照
自君之出矣心魂远相随拆破唐人绢经经是双丝
自君之出矣玉琴生尘垢莲子种成荷曷时可成藕
自君之出矣懒妆眉黛浓愁心如屋漏点点不移踪
　　妾薄命　　　　　　　　　　　前人
初与君相知便欲肺肠倾只拟君肺肠与妾相似生
徘徊几言笑始悟非真情妾情不可收悔思泪盈盈
　　征妇思　　　　　　　　　　　前人
年年为郎妇郎去戍采石又云戍濠梁不得真消息
半年无信归独自守罗帏西风吹妾寒倩谁寄寒衣
姑老子在腹忆郎损心目愿郎征战早有功生子有
荫姑有封
　　柳叶词　　　　　　　　　　　前人
嫩叶吹风不自持浅黄肥绿□清池玉人未识分离
恨折向堂前学画眉
　　戍妇吟　　　　　　　　　　　高翥
辞家出戍边北望隔青烟怕作沙场梦秋宵不敢眠
　　断肠曲　　　　　　　　　　赵汝鐩
□栏日日望归驺书来又报潇湘游卷书默坐泪如
雨弹向花上花潜愁想郎快意杨州鹤风光何地非
行乐妾肠寸断郎岂知独步苔□空鹊风撼碧纱
夜窗深弄针灯下无心情蜀罗一段茸五色看定鸳
鸯绣不成妾貌留春春要去妆镜孤鸾无力舞辘轳
哑残梦惊晓嘶似是郎马声卷帘无人帘再下遣
童水东占打瓦
　　征妇叹　　　　　　　　　　　前人
莲浴双鸳鸯梧栖双凤凰双舞蝶度墙双飞燕归梁
倚栏人颦翠忍泪心暗伤闭户帘帏悄孤灯耿空房
欲睡睡未得独坐理丝簧调吹不成调征夫天一方
　　寄远曲　　　　　　　　　　　前人
君马踏边城绣帷妾一身仰天无过雁俯水无游鳞
酒难独自酌蚁樽空浮春食亦不知味驼峰徒荐珍
忆昔送君君已醉醉言更戍一年事兜鍪北去几寒
暑两地肝肠摧万里别来容貌似旧无寄去衣裳知
到未折柳丝丝紫塞心对花片片春风泪夜闻琴瑟
鼓邻家人皆齐眉老年华不忍恨君翻自恨长吁矫
首天之涯几度虚传归信息爱听干鹊怕听鸦孤枕
有时仿□梦中见觉来霜角咽梅花
　　江南新体　　　　　　　　　戴复古
郎船江下泊妾家楼上住朝朝暮暮间上下两相顾
相顾不相亲风波愁杀人
　　蜀女怨　　　　　　　　　　　前人
几时离月峡五见紫兰雕塞雁随魂断江花逐泪飘
沙头南北客京口去来潮日日无消息空登万里桥
　　闺怨　　　　　　　　　　　　严羽
昨夜中秋月含愁顾景频空留可怜影不见可怜人
　　戍妇词　　　　　　　　　　　许棐
半落缸花午夜阑戍衣裁就寄君难雁来不带平安
字却带边风入帐寒
　　乐府三首　　　　　　　　　　前人
妾心如镜面一规秋水清郎心如镜背磨杀不分明
小窗寒烛夜结纽缀郎襟不结寻常纽结郎长远心
郎心如纸鸢断线随风去愿得上林枝为妾萦留住
　　对镜词　　　　　　　　　　　前人
烟护杏腮寒日衬桃腮暖惟有镜中花东风都不管
　　织锦词　　　　　　　　　　　前人
彩丝愁绪杂春机伊轧声中日又西织到花枝连理
处玉骢门外一骄嘶
　　闺思　　　　　　　　　　　　施枢
帘底临鸾惜岁华鬓云慵掠宝钗斜落梅香断无消
息一树春风属杏花
　　寄衣曲　　　　　　　　　　刘克庄
征夫去时着纻葛征夫未回天雨雪夜呵刀尺制寒
衣儿小却倩人封题上有泪痕不教洗征夫见时认
针黹殷勤着向边城里莫遣寒风吹腠理江南江北
一水间古人万里戍萧关
　　秋闺　　　　　　　　　　　王同祖
西风昨夜到庭梧晓看窗前一叶无秋月照人眠不
得等闲拈弄绣工夫
　　采莲曲　　　　　　　　　　邹登龙
平湖渺渺莲风清花开□日红妆明一双鸂忽飞
去为惊花底兰桡鸣兰桡荡漾谁家女云妥髻鬟黛
眉妩采采荷花满袖香花深忘却来时路
　　寄衣曲二首　　　　　　　　罗与之
愁肠结欲断边衣犹未成寒窗剪刀落疑是剑环声
此身倘长在敢恨归无日但愿郎防边似妾缝衣密
　　自君之出矣二首　　　　　　　薛嵎
自君之出矣荏苒度寒燠譬彼双鲤鱼书辞长在腹
自君之出矣抱此离恨情春蚕不作丝缠绵过一生
　　白纻词　　　　　　　　　　吴龙翰
吴宫烟水碧迢迢琼楼十二凌青霄北方佳人颜如
花素衣濯濯明朝霞云母屏风珍珠箔香销金鸭春
寒薄璧月流光罗绮筵白纻舞残月欲落君看月落
夜潮平吴江阔兮越江深吴王醉越王醒
　　乐府四首　　　　　　　　　　前人
妾心江岸石千古无变更郎心江上水倏忽风波生
瑟瑟凉风来妾身后秋扇安得复炎热相携不相厌
制衣寄夫婿妾有冰雪段中间连理枝不忍剪教断
残月小楼西鹃啼思欲迷妾夫在天南何不那边啼
　　采桑曲　　　　　　　　　　　武衍
粉光薄薄鬓云垂叶满湘笼独步时女伴未来归未
得水边闲照插花枝
　　吴娃歌集唐　　　　　　　　　李
洞庭明月一千里芙蓉水殿春风起残丝欲断黄蜂
归鸳鸯翡翠承燕私露脚斜飞湿寒兔越王金鸡报
天曙官街柳带不堪折谢豹空啼采香月
　　采莲归集唐　　　　　　　　　前人
采莲女采莲归落日晴江里莲舟渐觉稀莲茎有刺
不成折争弄莲花水湿衣白练束腰袖半卷不语低
鬟幽思远碧玉搔头落水中粉痕零落愁红浅
　　秋闺思集唐　　　　　　　　　前人
征人遥遥出古城天河夜转漂回星银镂香寒凤凰
薄树色深含台榭情雨滋苔藓侵□绿为有秋期眠
不足城边残月势如弓月上丁东捣寒玉
　　秋夜曲集唐　　　　　　　　　前人
秋夜长殊未央秋灯向壁掩洞房天汉东西月色光
啼蛄吊月钩栏下寒衣未寄莫飞霜
　　老妇吟集唐　　　　　　　　　前人
万转愁城系肠线青亩春芜连石苑为他人作嫁衣
裳头白如丝面如茧
　　怨诗集唐二首　　　　　　　　前人
绿蔓花绵绵日晚梧桐落所思终不来虫声入罗幕
洞房秋月明玉关芳信断含怨倚兰丛日惊罗带缓
　　红楼女集唐　　　　　　　　　前人
三三五五结同心夹巷重门似海深坐怨玉楼春欲
尽不知歌舞用黄金
　　南国有佳人　　　　　　　　　邓林
南国有佳人仙姿自蓬岛龙绡照明珰凤钗横贵宝
新妆试鸾镜皎皎颜色好芳年倏已笄君子可偕老
奈何行媒妁修言弃中道洞房暗怊怅珩璜结组缟
宁作锺离春勿学姑瑶草
　　采莲曲　　　　　　　　　　何应龙
采莲时节懒匀妆日到波心拨棹忙莫向荷花深处
去荷花深处有鸳鸯
　　春闺怨　　　　　　　　　　吴惟信
细雨轻烟锁画楼楼中人去水长流琵琶声断梅花
落别是春风一种愁
　　闺怨　　　　　　　　　　　　前人
病起伤春独倚门唤人鹦鹉隔帘闻无情最是东风
恶瘦却梨花一片云
　　闺中词二首　　　　　　　　胡仲参
写就相思字灯前带泪看欲缄还未忍少待泪痕干
听尽芭蕉雨愁人夜不眠凭谁将此意为妾到郎边
　　春闺怨　　　　　　　　　　陈允平
妾家住在湘江曲门枕湘江春水绿年年长是暮春
时两岸垂杨啼布谷自君话别湘江头独上层楼弹
箜篌蛾眉不扫远山碧满堤芳草春正愁举头不见
君但见湘江云江云散得聚妾心空如熏举头不见
君但见湘江水江水去复回妾颜为谁美湘江云湘
江水悠悠何日已举头望君君不归门前杨柳空依
依
　　有所思　　　　　　　　　　　前人
忆昔美人初别时长亭两岸柳依依今日美人天之
涯美人美人胡不归忆昔君别妾分破青鸾镜破镜
如破心与妾表相忆相忆图久深忆昔妾别君剪断
金凤钗断钗如断肠赠君表相思相思图久长一日
一日复一日青镜鸾孤钗凤只未必君相思能如妾
相忆寒衣剪就欲寄君长安门外无行人雁声半夜
西风恶窗前一片梧桐落
　　闺情　　　　　　　　　　　　前人
闲拈花片贴纱窗绣幕斜飞燕子双细数归期相次
近倚楼日日望春江
　　香□体　　　　　　　　　　　前人
小院熏风满闲庭白昼长蜻蜓杨柳岸鸂芰荷塘
云合朱檐卸山高翠阁凉蔓滋青薜荔芽长紫良姜
帘幕深深地阑干曲曲廊淡烟瑶艹细流水碧桃香
幡影重门静苔痕小篆荒螭盘丹鼎雪龙吸露台浆
琴古翻新调笙沈静旧簧雨声犀角枕月色象牙□
掌上双鹦鹉屏间两凤凰石函藏宝剑金钥启瑶箱
扇雉团清影□鸳试晓妆霞绡衣窄索云锦佩玎珰
鬓拢金蝉矗钗横玉燕翔袂飘天水碧裙溅郁金黄
太液箫初远蓬莱漏未央流星飞碧落零雨下银潢
去去人千里迢迢天一方断肠
一
作魂
春洛浦残梦夜
潇湘
　　拟韩偓体　　　　　　　　　张至龙
一声乌鹊颤鸾双学调新词未得腔拜了夜香郎唤
醒旋收针□背银釭
　　春闺词　　　　　　　　　　真桂芳
愁锁眉尖未肯消何心更待两蛾娇一春螺黛浑无

　闺媛总部艺文七
诗

　　独不见　　　　　　　　　唐杨巨源
东风艳阳色柳绿花如霰竞理同心鬟争持合欢扇
香传贾娘手粉离何郎面最恨卷帘时含情独不见
　　大堤曲　　　　　　　　　　　前人
二八婵娟大堤女开垆相对依江渚待客登楼向水
看邀郎卷幔临花语细雨蒙蒙湿芰荷巴东商旅驻
帆多自传芳酒翻红袖谁调妍妆回翠蛾珍华镫
夕阳后当垆理瑟矜纤手月落星微五鼓声春风摇
荡前柳岁岁逢迎沙岸间背人多整绿云鬟无端
嫁与五陵少离别烟波伤玉颜
　　春闺思　　　　　　　　　　令狐楚
戴胜飞晴野凌澌下浊河春风楼上望谁见泪痕多
　　闺人赠远二首
一作
长相思
　前人
君行登陇上妾梦在闺中玉筋千行落
一
作泪
银□一
半空
绮席
一作
几度
春眠觉纱窗晓望迷朦胧残梦里犹自在
辽西
　　远离别二首　　　　　　　　　前人
杨柳黄金穗梧桐碧玉枝春来消息断早晚是归时
玳织鸳鸯履金装翡翠篸畏人相问着不拟到城南
　　青青水中蒲三首　　　　　　　韩愈
青青水中蒲下有一双鱼君今上陇去我在与谁居
青青水中蒲长在水中居寄语浮萍草相随我不如
青青水中蒲叶短不出水妇人不下堂行子在万里
　　闺人赠远四首　　　　　　　　王涯
远戍功名薄深闺年貌伤妆成对春树不语泪千行
莺啼绿树深燕语雕梁晚不省出门行沙场知近远
形影一相别烟波千里分君看望君处只是起行云
花明绮陌春柳拂御沟新为报辽阳客流光不待人
　　春闺思　　　　　　　　　　　前人
雪尽萱抽叶风轻水变苔玉关音信断又见发庭梅
　　秋思赠远二首　　　　　　　　前人
当年只自守空帷梦里关山觉别离不见乡书传雁
足唯看新月吐蛾眉
厌攀杨柳临清阁闲采芙蕖傍碧潭走马台边人不
见拂云堆畔战初酣
　　春闺思　　　　　　　　　　　前人
愁见游空百尺丝春风挽断更伤离闲花落尽青苔
地尽日无人谁得知
　　古意　　　　　　　　　　　　陈羽
十三学绣罗衣裳自怜红袖闻馨香人言此是嫁时
服含笑不刺双鸳鸯郎年十九髭未生拜官天下闻
郎名车马骈阗贺门馆自然不失为公卿是时妾家
犹未贫兄弟出入双车轮繁华全盛两相敌与郎年
少为婚姻郎家居近御沟水豪门客尽蹑珠履雕盘
酒器常不干晓入中厨妾先起姑嫜严肃有规矩小
姑娇憨意难取朝参暮拜白玉堂绣衣着尽黄金缕
妾貌渐衰郎渐薄时时强笑意索寞知郎本来无岁
寒几回掩泪看花落妾年四十丝满头郎年五十封
公侯男儿全盛日忘旧银□羽帐空飕飗庭花红遍
蝴蝶飞看郎佩玉下朝时归来略略不相顾却令侍
婢生光辉郎恨妇人易衰老妾亦恨深不忍道看郎
强健能几时年过六十还枯□
　　公子行　　　　　　　　　　　前人
金羁白马郎何处踏青来马骄郎半醉躞蹀望楼台
似见楼上人玲珑户开隔花闻一笑落日不知回
　　汝川行　　　　　　　　　　殴阳詹
汝坟春女蚕忙月朝起采桑日西没轻绡裙露红罗
袜半蹋金梯倚枝歇垂空玉腕若无骨映叶朱唇似
花发相欢谁是游冶郎蚕休不得岐路旁
　　采菱行
并引一
作采芰女
　刘禹锡
　武陵俗嗜芰菱岁秋矣有女郎盛游于马湖薄言
　采之归以御客古有采菱曲罕传其词故赋之以
　俟采诗者
白马湖平秋日光紫菱如锦彩鸳翔荡舟游女满中
央采菱不顾马上郎争多逐胜纷相向时转兰桡破
轻浪长鬟弱袂动参差钗影钏文浮荡漾笑语哇咬
顾晚晖蓼花绿岸扣舷归归来共到石桥步野蔓系
船萍满衣家家竹楼临广陌下有连墙多估客携觞
荐芰夜经过醉踏大堤相应歌屈平祠下沅江水月
照寒波白烟起一曲南音此地闻长安北望三千里
　　同乐天和微之春深
二十
首录二
　前人
何处深春好春深少妇家能偷新禁曲自剪入时花
追逐同游伴平章贵价车从来不堕马故遣髻鬟斜
何处深春好春深幼女家双鬟梳顶髻两面绣□花
妆坏频临镜身轻不占车秋千争次第牵拽彩绳斜
　　三阁辞二首　　　　　　　　　前人
贵人三阁上日晏未梳头不应有恨事娇甚却成愁
珠箔曲琼钩仔细见扬州北兵那得渡浪语声悠悠
　　竹枝词二首
录
一
　　　　　前人
杨柳青青江水平闻郎江上唱歌声东边日出西边
雨道是无晴却有晴
　　寄赠小樊　　　　　　　　　　前人
花面丫头十三西春来绰约向人时终须买取名春
草处处将行步步随
　　踏歌辞　　　　　　　　　　　前人
桃蹊柳陌好经过灯下妆成月下歌为是襄王故宫
地至今犹自细腰多
　　浪淘沙词　　　　　　　　　　前人
鹉鹦洲头浪飐沙青楼春望日将斜衔泥燕子争归
舍独自狂夫不忆家
　　春闺思　　　　　　　　　　张仲素
袅袅城边柳青青陌上桑提笼忘采叶昨夜梦渔阳
　　秋闺思二首　　　　　　　　　前人
碧斜月蔼深辉愁听寒螀泪湿衣梦里分明见关
塞不知何路向金微
秋天一夜静无云断续鸿声到晓闻欲寄征人问消
息居延城外又移军
　　古怨　　　　　　　　　　　　孟郊
试妾与君泪两处滴池水看取芙蓉花今年为谁死
　　闺怨　　　　　　　　　　　　前人
妾恨比斑竹下盘烦冤根有□未出土中已含泪痕
　　古薄命妾　　　　　　　　　　前人
不惜十指弦为君千万弹常恐新声至坐使故声残
弃置今日悲即是昨日欢将新变故易持故为新难
青山有蘼芜泪叶长不干空令后代人采掇幽思攒
　　杂怨　　　　　　　　　　　　前人
贫女镜不明寒花日少容暗蛩有虚织短线无长缝
浪水不可照狂夫不可从浪水多散影狂夫多异踪
持此一生薄空成万恨浓
　　征妇怨　　　　　　　　　　　前人
良人昨日去明月又不圆别时各有泪零落青楼前
君泪濡罗巾妾泪滴路尘罗巾常在手今得随妾身
路尘如得风吹上君车轮
　　车遥遥　　　　　　　　　　　前人
路喜到江尽江上又通舟舟车两无阻何处不得游
丈夫四方志女子安可留郎自别日言无令生远愁
旅雁忽叫月断猿寒啼秋此夕梦君梦君在城北楼
寒泪无因波寄恨无因辀愿为驭者手与郎回马头
　　古别离　　　　　　　　　　　前人
欲别牵郎衣郎今到何处不恨归来迟莫向临□去
　　塘下行　　　　　　　　　　　前人
塘边日欲斜年少早还家徒将白羽扇调妾木兰花
不是城头树那栖来去鸦
　　临池曲　　　　　　　　　　　前人
池上春蒲叶如带紫菱成角莲子大罗裙蝉鬓倚迎
风双双伯劳飞向东
　　古意　　　　　　　　　　　　前人
荡子守边戍佳人莫相从去来年月多苦愁改形容
上山复下山踏草成古踪徒言采蘼芜十度一不逢
鉴独是明月识志唯寒松井桃始开花一见悲万重
人颜不再春桃色有再浓捐气入空房无憀乍从容
启贴理针线非独学裁缝手持未染丝绣为白芙蓉
芙蓉无染污将以表心素欲寄未归人当春无信去
无信反增愁愁心缘陇头愿君如陇水冰镜水还流
宛宛青丝线纤纤白玉钩玉钩不亏缺青丝无断绝
回还胜双手解尽心中结
　　离怨　　　　　　　　　　　　张籍
切切重切切秋风桂枝折人当少年嫁我当少年别
念君非征行年年长远途妾身甘独没高堂有舅姑
　　别离曲　　　　　　　　　　　前人
行人结束出门去几时更踏门前路忆昔君初纳采
时不言身属辽阳戍早知今日当别离成君家计良
为谁男儿生身自有役那得误我年少时不如逐君
征战死谁能独老空闺里
　　望行人　　　　　　　　　　　前人
秋风下起旅雁向南飞日日出门望家家行客归
无因见边使空待寄寒衣独倚青楼暮烟深鸟雀稀
　　思远人　　　　　　　　　　　前人
野桥春水清桥上送君行去去人应老年年草自生
出门看远道无信向边城杨柳别离处秋蝉今复鸣
　　采莲曲　　　　　　　　　　　前人
秋江岸边莲子多采莲女儿□船歌青房圆实齐戢
戢争前竞折漾微波试牵绿茎下寻藕断处丝多刺
伤手白练束腰袖半卷不插玉钗妆梳浅船中未满
度前洲借问阿谁家住远归时莫待暮潮上自弄芙
蓉还荡桨
　　白头吟　　　　　　　　　　　前人
请君膝上琴弹我白头吟忆昔君前娇笑语两情宛
转如萦素宫中为我起高楼更开花池种芳树春天
百草秋始衰弃我不待白头时罗襦玉珥色未暗今
朝已道不相宜扬州青铜作明镜暗中持照不见影
人心回互自无穷眼前好恶那能定君恩已去若再
返菖蒲花开月长满
　　妾薄命　　　　　　　　　　　前人
薄命妇良家子无事从军去万里汉家天子平四夷
护羌都尉裹尸归念君此行为死别对君裁缝泉下
衣与君一日为夫妇千年万岁亦相守君爱龙城征
战功妾愿青楼歌乐同人生各各有所欲讵得将心
入君腹
　　促促词　　　　　　　　　　　前人
促促复促促家贫夫妇欢不足今年为人送租船去
年捕鱼在江边家中姑老子复小自执吴绡输税钱
家家桑麻满地黑念君一身空努力愿教牛蹄团团
羊角直君身长在应不得
　　宛转行　　　　　　　　　　　前人
华屋重翠幄绮席雕象□远漏微更□薄衾中夜凉
炉气暗裴徊寒灯背斜光妍姿结宵态寝臂幽梦长
宛转复宛转忆君更未央
　　寄远曲　　　　　　　　　　　前人
美人来去春江暖江头无人湘水满浣纱石上水禽
栖江南路长春日短兰舟桂□常渡江无因重寄双
琼珰
　　卓女怨　　　　　　　　　　　卢同
妾本怀春女春愁不自任迷魂随凤客娇思入琴心
托援交情重当垆酌意深谁家有夫婿作赋得黄金
　　小妇吟　　　　　　　　　　　前人
小妇欲入门偎面匀红妆大妇出门迎正顿罗衣裳
门边两相见笑乐不可当夫子于傍聊断肠小妇哆
上高堂开玉匣取琴张陈金罍酌满觞愿言两相
乐永与同心事我郎夫子于傍剩欲狂珠帘风度百
花香翠帐云屏白玉□啼鸟休啼花莫笑女英新喜
得娥皇
　　有所思　　　　　　　　　　　前人
当时我醉美人家美人颜色娇如花今日美人弃我
去青楼珠箔天之涯娟娟姮娥月三五二八盈又缺
翠眉蝉鬓生离别一望不见心断绝心断绝几千里
梦中醉卧巫山云觉来泪滴湘江水湘江两岸花木
深美人不见愁人心含愁更奏绿绮琴调高弦绝无
知音美人兮美人不知为暮雨兮为朝云相思一夜
梅花发忽到窗前疑是君
　　楼上女儿曲　　　　　　　　　前人
谁家女儿楼上头指挥婢子挂帘钩林花撩乱心之
愁卷却罗袖弹箜篌箜篌历乱五六弦罗袖掩面啼
向天相思弦断情不断落花纷纷心欲穿心欲穿凭
栏干相忆柳条绿相思锦帐寒直缘感君恩爱一回
顾使我双泪长潸潸我有娇靥待君笑我有娇蛾待
君扫莺花烂熳君不来及至君来花已老心肠寸断
谁得知玉□羃生青草
　　自君之去矣　　　　　　　　　前人
自君之去矣壁上蜘蛛织近取见妾心夜夜无休息
妾有双玉环寄君表相忆环是妾之心玉是君之德
驰情增悴容蓄思损精力玉簟寒凄凄延想心恻恻
风含霜月明水泛碧天色此水有尽时此情终无极
　　大堤曲　　　　　　　　　　　李贺
妾家住横塘红纱满桂香青云教绾头上髻明月与
作耳边珰莲风起江畔春大堤上留北人郎食鲤鱼
尾妾食猩猩唇莫指襄阳道绿浦归帆少今日菖蒲
花明朝枫树老
　　恼公　　　　　　　　　　　　前人
宋玉愁空断娇娆粉自红歌声春草露门掩杏花丛
注口樱桃小添眉桂叶浓晓奁妆秀靥夜帐减香筒
钿镜飞孤鹊江图画水□陂陀梳碧凤腰裊带金虫
杜若含清露河蒲聚紫茸月分蛾黛破花合靥朱融
发重疑盘雾腰轻乍倚风密书题豆蔻隐语笑芙蓉
莫锁茱萸匣休开翡翠笼弄珠惊汉燕烧蜜引胡蜂
醉缬抛红网单罗挂绿蒙数钱教□女买药问巴賨
匀脸安斜雁移灯想梦熊肠攒非束竹胘急是张弓
晚树迷新蝶残霓忆断虹古时填渤澥今日凿崆峒
绣沓褰长幔罗裙结短封心摇如舞鹤骨出似飞龙
井槛淋清漆门铺缀白铜隈花开兔径白壁印狐踪
玳瑁钉帘薄琉璃迭扇烘象□缘素柏瑶席卷香葱
细管吟朝幌芳醪落夜枫宜男生楚巷栀子发金墉
龟甲开屏涩鹅毛渗墨浓黄庭留卫瓘绿树养韩冯
鸡唱星悬柳鸦啼露滴桐黄娥初出座宠妺始相从
蜡泪垂兰烬秋芜扫绮栊吹笙翻旧引沽酒待新丰
短佩愁填粟长弦怨削菘曲池眠乳鸭小阁睡娃僮
褥缝篸双□钩绦辫五总蜀烟飞重锦峡雨溅轻容
拂镜羞温峤熏衣避贾充鱼生玉藕下人在石莲中
含水弯蛾翠登楼选马使君居曲陌园令住临□
桂火流苏暖金炉细炷通春迟王子态莺啭谢娘慵
玉漏三星曙铜街五马逢犀株防胆怯银液镇心忪
跳脱看年命琵琶道吉凶王时应七夕夫位在三宫
无力涂云母多方带药翁符因青鸟送囊用绛纱缝
汉苑寻宫柳河桥阂禁钟月明中妇觉应笑画堂空
　　房中思　　　　　　　　　　　前人
新桂如蛾眉秋风吹小绿行轮出门去玉鸾声断续
月轩下风露晓庭自幽涩谁能事贞素卧听莎鸡泣
　　绿水词　　　　　　　　　　　前人
今宵好风月阿侯在何处为有倾城色翻成足愁苦
东湖采莲叶南湖拔蒲根未持寄小姑且持感愁魂
　　夜坐吟　　　　　　　　　　　前人
踏踏马蹄谁见过眼看北斗直天河西风罗幕生翠
波铅华笑妾嚬青娥为君起唱长相思帘外严霜皆
倒飞明星烂烂东方陲红霞稍出东南涯陆郎去矣
乘斑骓
　　许公子郑姬歌　　　　　　　　前人
许史世家外亲贵宫锦千端买沈醉铜驼酒熟烘明
胶古堤大柳烟中翠桂开客花名郑袖入洛闻香鼎
门口先将芍药献妆台后解黄金大如斗莫愁帘中
许合欢清弦五十为君弹弹声咽春弄君骨骨兴牵
人马上鞍两马八蹄踏兰苑情如合竹谁能见夜光
玉枕栖凤凰夾罗当门刺纯□长翻蜀纸卷明君转
角含商破碧云自从小靥来东道曲里长眉少见人
相如冢上生秋柏三秦谁是言情客蛾鬟醉眼拜诸
亲为谒皇孙请曹植
　　有所思　　　　　　　　　　　前人
去年陌上歌离曲今日君书远游蜀帘外花开二月
风台前泪滴千行竹琴心与妾肠此夜断还续想君
白马悬雕弓世间何处无春风君心未镇如石妾
颜不久如花红夜残高碧横长河河上无梁空白波
西风未起悲龙梭年年织素攒双蛾江山迢遰无休
纪泪眼看灯乍明灭自从孤馆深锁窗桂花几度圆
还缺鸦鸦向晓鸣森木风过池塘响丛玉白日萧条
梦不成桥南更问仙人卜
　　静女春曙曲　　　　　　　　　前人
嫩叶怜芳抱新蕊泣露枝枝滴夭泪粉窗香咽颓晓
云锦堆花密藏春睡恋屏孔雀摇金尾莺舌分明呼
婢子冰洞寒龙半匣水一只商鸾逐烟起
　　古怨　　　　　　　　　　　　刘叉
君莫嫌丑妇丑妇死守贞山头一怪石长作望夫名
鸟有并翼飞兽有比肩行丈夫不立义岂如鸟兽情
　　听庾及之弹乌夜啼引　　　　　元稹
君弹乌夜啼我传乐府解古题良人在狱妻在闺官
家欲赦乌报妻乌前再拜泪如雨乌作哀声妻暗语
后人写出乌啼引吴调哀弦声楚楚四五年前作拾
遗谏书不密丞相知谪官诏下吏驱遣身作囚拘妻
在远归来相见泪如珠唯说闲宵长拜乌君来到舍
是乌力妆点乌盘邀女巫今君为我千万弹乌啼啄
啄泪澜澜感君此曲有深意昨日乌啼桐叶坠当时
为我赛乌人死葬咸阳原上地
　　忆远曲　　　　　　　　　　　前人
忆远曲郎身不远郎心远沙随郎饭俱在匙郎意看
沙那比饭水中画字无字痕君心暗画谁会君况妾
事姑姑进止身去门前同万里一家尽是郎腹心妾
似生来无两耳妾身何足言听妾私劝君君今夜夜
醉何处姑来伴妾自闭门嫁夫恨不早养儿将备老
妾自嫁郎身骨立老姑为郎求娶妾妾不忍见郎忍
见为郎忍耐看姑面
　　古决绝词　　　　　　　　　　前人
乍可为天上牵牛织女星不愿为庭前红槿枝七月
七日一相见故心终不移那能朝开暮飞去一任东
西南北吹分不两相守恨不两相思对面且如此背
面当可知春风撩乱伯劳语况是此时抛去时握手
苦相问竟不言后期君情既决绝妾意亦参差借如
死生别安得长苦悲噫春冰之将泮何予怀之独结
有美一人于焉旷绝一日不见比一日于三年况三
年之旷别水得风兮小而已波笋在苞兮高不见节
矧桃李之当春竞众人而攀折我自顾悠悠而若云
又安能保君皑皑之如雪感破镜之分明睹泪痕之
余血幸他人之既不我先又安能使他人之终不我
夺已焉哉织女别黄姑一年一度暂相见彼此隔河
何事无夜夜相抱眠幽怀尚沈结那堪一年事长遣
一宵说但感久相思何暇暂相悦虹桥薄夜成龙驾
侵晨列生增野鹤性迟回死恨天鸡识时节曙色渐
曈昽华星欲明灭一去又一年一年何可彻有此迢
递期不如死生别天公隔是妒相怜何不便教相决
绝
　　闺晚　　　　　　　　　　　　前人
红□委砖□玉爪剺朱橘素臆光如砑明瞳艳凝溢
调弦不成曲学书徒弄笔夜色侵洞房春烟透帘出
　　春晓　　　　　　　　　　　　前人
半欲天明半未明醉闻花气睡闻莺猧儿撼起钟声
动二十年前晓寺情
　　杂忆五首　　　　　　　　　　前人
今年寒食月无光夜色纔侵已上□忆得双文通内
里玉栊深处暗闻香
花笼微月竹笼烟百尺丝绳拂地悬忆得双文人静
后潜教桃叶送秋千
寒轻夜浅绕回廊不辨花丛暗辨香忆得双文胧月
下小楼前后捉迷藏
山榴似火叶相兼亚拂砖□半拂檐忆得双文独披
掩满头花草倚新帘
春冰消尽碧波湖漾影残霞似有无忆得双文衫子
薄钿头云□褪红酥
　　襄阳为卢窦纪事二首　　　　　前人
风弄花枝月照阶醉和春睡倚香怀依稀似觉双鬟
动潜被萧郎卸玉钗
莺声撩乱曙灯残暗觅金钗动晓寒犹带春酲懒相
送樱桃花下隔帘看
　　议婚
一作
贫家女
　　　　白居易
天下无正声悦耳即
一
作则
为娱人间无正色悦目即
一
作则
为姝颜色非相远贫富则有殊贫为时所弃富
为时所趋红楼富家女金缕绣罗襦见人不敛手娇
痴二八初母兄未开口言嫁不须臾绿窗贫家女寂
寞二十余荆钗不直钱衣上无真珠几回人欲聘临
日又踟蹰主人会良媒置酒满玉壶四座且勿饮听
我歌两途富家女易嫁嫁早轻其夫贫家女难嫁嫁
晚孝于姑闻君欲娶妇娶妇意何如
　　盐商妇　　　　　　　　　　　前人
盐商妇多金帛不事田农与蚕绩南北东西不失家
风水为乡船作宅本是扬州小家女嫁得西江大商
客绿鬟富
一
作□
去金钗多皓腕肥来银钏窄前呼苍
头后叱婢问尔因何得如此婿作盐商十五年不属
州县属天子每年盐利入官时少入官家多入私官
家利薄私家厚盐铁尚书远不知何况江头鱼米贱
红脍黄橙香稻饭饱食浓妆倚柁楼两朵红花欲
绽盐商妇有幸嫁盐商终朝美饭食终岁好衣裳好
衣美食来何
一作
有来
处亦须惭愧桑弘羊桑弘羊死已
久不独汉时今亦有
　　妇人苦　　　　　　　　　　　前人
蝉鬓加意梳蛾眉用心埽几度晓妆成君看不言好
妾身重同穴君意轻偕老惆怅去年来心知未能道
今朝一开口语少意何深愿引他时事移君此日心
人言夫妇亲义合如一身及至死生际何曾苦乐均
妇人一丧夫终身守孤孑有如林中竹忽被风吹折
一折不重生枯死犹抱节男儿若丧妇能不暂伤情
应似门前柳逢春易发荣风吹一枝折还有一枝生
为君委曲言愿君再三听须知妇人苦从此莫相轻
　　长相思　　　　　　　　　　　前人
九月西风兴月冷露华凝思君秋夜长一夜魂九升
二月东风来草拆花心开思君春日迟一日肠九回
妾住洛桥北君住洛桥南十五即相识今年二十三
有如女萝草生在松之侧蔓短枝苦高萦回上不得
人言人有愿愿至天必成愿作远方兽步步比肩行
愿作深山水枝枝连理生
　　潜别离　　　　　　　　　　　前人
不得哭潜别离不得语暗相思两心之外无人知深
笼夜□独栖鸟利剑春断连理枝河水虽浊有清日
乌头虽黑有白时唯有潜离与暗别彼此甘心无后
期
　　花非花　　　　　　　　　　　前人
花非花雾非雾夜半来天明去来如春梦几多时去
似朝云无觅处
　　寒闺夜　　　　　　　　　　　前人
夜半衾裯冷孤眠懒未能笼香销尽火巾泪滴成冰
为惜影相伴通宵不灭灯
　　闺怨词三首　　　　　　　　　前人
朝憎莺百啭夜□燕双栖不惯经春别谁知到晓啼
珠箔笼寒月纱窗背晓灯夜来巾上泪一半是春冰
关山征戍远闺阁别离难苦战应□□寒衣不要宽
　　伤春词　　　　　　　　　　　前人
深浅檐花千万枝碧纱窗外啭黄鹂残妆含泪下帘
坐尽日伤春春不知
　　思妇眉　　　　　　　　　　　前人
春风摇荡自东来折尽樱桃绽尽梅惟余思妇愁眉
结无限春风吹不开
　　秋房夜　　　　　　　　　　　前人
云露青天月漏光中庭立久却归房水窗席冷未能
卧挑尽残灯秋夜长
　　采莲曲　　　　　　　　　　　前人
菱叶萦波荷飐风
一
作水
荷花深处小船通逢郎欲语
低头笑碧玉搔头落水中
　　闺妇　　　　　　　　　　　　前人
斜□绣□愁不动红绡带缓绿鬟低辽阳春尽无消
息夜合花前日又西
　　代卖薪女赠诸妓　　　　　　　前人
乱蓬为鬓布为巾
一
作□
晓蹋寒山自负薪一种钱塘
江畔女着红骑马是何人
　　春词　　　　　　　　　　　　前人
低花树映小妆楼春入眉心两点愁斜倚栏干背（
一作
臂）
鹦鹉思量何事不回头
　　续古　　　　　　　　　　　　前人
窈窕双鬟女容德俱如玉昼居不逾阈夜行常秉烛
气如含露兰心似贯霜竹宜当备嫔御胡为守幽独
无媒不得选年忽过三六岁暮望汉宫谁在黄金屋
邯郸进娼女能唱黄花曲一曲称君心恩荣连九族
　　又
戚戚复戚戚送君远行役行役非中原海外黄沙碛
伶俜独居妾迢递长征客君望功名归妾忧生死隔
谁家无夫妇何人不离析所恨薄命身嫁迟别日迫
妾身有存没妾心无改易生为闺中妇死作山头石
　　春梦　　　　　　　　　　　　杨衡
空庭日照花如锦红妆美人当昼寝傍人不知梦中
事唯见玉钗时坠枕
　　贫女　　　　　　　　　　　　张碧
岂是昧容华岂不知机织自是生寒门良媒不相识
　　东邻美人歌　　　　　　　　　宋济
花暖江城斜日阴莺啼绣户晓云深春风不道珠帘
隔传得歌声与客心
　　寄荆娘写真　　　　　　　　　李涉
章华台南莎草齐长河柳色连金堤青楼曈昽曙光
蚤梨花满巷莺新啼章台玊颜年十六小来能唱西
凉曲教坊大使久知名郢上词人歌不足少年才子
心相许夜夜高堂梦云雨五铢香帔结同心三寸红
笺替传语绿池并戏双鸳鸯田田翠叶红莲香百年
恩爱两相许一夕
一
作曰
不见生愁肠上清仙女征游
伴欲从湘灵住河汉只愁陵谷变人寰空叹桑田归
海岸愿分精魄定形影永似银壶挂金井召得丹青
绝世工写真与身真相同忽然相对两不语疑是妆
成来镜中岂期人愿天不违云却驻从山归画图
封裹寄箱箧洞房艳艳生光辉良人翻作东飞翼却
遣江头问消息经年不得一封书翠幕云屏繞空壁
结客有少年名总身姓江征帆三千里前月发豫章
知我别时言识我马上郎恨无羽翼飞使我徒怨沧
波长开箧取画图寄我形影与客将如今憔悴不相
似恐君重见生悲伤苍梧九疑在何处斑斑竹泪连
潇湘
　　六叹　　　　　　　　　　　　前人
深院梧桐夹金井上有辘轳青丝索美人清昼汲寒
泉寒泉欲上银瓶落迢迢碧甃千余尺竟日倚阑空
叹息惆怅不来照明镜却掩洞房花寂寂
　　又
绮幕香风翡翠车清明独傍芙蓉渠上有云鬟洞仙
女垂罗掩縠烟中语风月频惊桃李时沧波久别鸳
鸯侣欲传一札孤飞翼山长水远无消息却锁重门
一院深半夜空庭明月色
　　镜听词


　闺媛总部艺文十六
词

　　蝶恋花　　　　　　　　　　宋谢逸
豆蔻梢头春色浅新试纱衣拂袖东风软红日三竿
帘幕卷画楼影里双飞燕　拢鬓步摇青玉碾缺样
花枝叶叶蜂儿颤独倚阑干凝望远一川烟草平如
翦
　　南乡子　　　　　　　　　　　前人
浅色染春衣衣上双双小燕飞袖卷藕丝寒玉瘦弹
□赢得尊前酒一□　冰雪拂胭脂绛蜡香融落日
西唱彻阳关人欲去依依醉眼横波翠黛低
　　玉楼春　　　　　　　　　　　前人
个中怀抱谁排遣恻恻轻寒风剪剪细看梅蕊晚香
浓争似柳梢春色浅　娇道字歌声软醉后微涡
回笑靥都无卓氏白头吟只有卢郎年少感
　　花心动　　　　　　　　　　　前人
风里杨花轻薄性银烛高烧心热香饵悬钩鱼不轻
吞辜负钓儿虚设桑蚕到老丝长绊针刺眼泪流成
血思量起拈枝花朵果儿难结　海样情深忍撇似
梦里相逢不胜欢悦出水双莲摘取一枝可惜□头
分折猛期月满会姮娥谁知是初生新月折翼鸟甚
日于飞时节
　　如梦令　　　　　　　　　　　前人
花落莺啼春暮陌上绿杨飞絮金鸭晚香寒人在洞
房深处无语无语叶上数声疏雨
　　忆旧游　　　　　　　　　　周邦彦
记愁横浅黛泪洗红铅门掩秋宵坠叶惊离思听寒
螀夜泣乱雨萧萧凤钗半脱云鬓窗影烛花摇渐暗
竹敲凉疏萤照晓两地魂消　迢迢问音信道径底
花阴时认鸣镳也拟临朱户叹因郎□□羞见郎招
旧巢更有新燕杨柳拂河桥但满眼京尘东风竟日
吹露桃
　　凤来朝　　　　　　　　　　　前人
逗晓看娇面小窗凉弄明未辨爱残妆宿粉云鬟乱
最好是帐中见　说梦双蛾微敛锦衾温兽香未断
待起难舍任日炙画楼暖
　　南乡子　　　　　　　　　　　前人
晨色动妆楼短蜡荧荧悄未收自在开帘风不定飕
飕池面冰澌趁水流　早起怯梳头欲绾云鬟又却
休不会沉吟思底事凝眸两点春山满镜愁
　　一斛珠　　　　　　　　　　　前人
茸金细弱秋风嫩桂花初着蕊珠宫里人难学花染
娇荑羞映翠云幄　清香不与兰荪约一枝云鬓巧
梳掠夜深轻撼蔷薇香满衣襟月在凤凰阁
　　蝶恋花二首　　　　　　　　　前人
美盼低迷情宛转爱雨怜云渐觉宽金钏桃李香苞
秋不展深心黯黯谁能见　宋玉墙头纔一觇絮乱
丝繁苦隔春风面歌板未终风色便梦为蝴蝶留芳
甸
叶底寻花春欲暮折遍柔枝满手珍珠露不见旧人
空旧处对花惹起愁无数　却倚阑干吹柳絮粉蝶
多情飞上钗头住若遣郎身如蝶羽芳时争肯抛人
去
　　长相思慢　　　　　　　　　　前人
夜色澄明天街如水风力微冷帘旌幽期再偶坐久
相看纔喜欲叹还惊醉眼重醒映雕栏修竹共数流
萤细语轻轻尽银台挂蜡潜听　自初识伊来便惜
妖娆艳质美盻柔情桃溪换世鸾驭凌空有愿须成
游丝荡絮任轻狂相逐牵萦但连环不解难负深盟
　　秋蕊香　　　　　　　　　　　前人
乳鸭池塘水暖风紧柳花迎面午妆粉指印眼曲
里长眉翠浅　闻知社日停针线探新燕宝钗落枕
梦魂远帘影参差满院
　　浣溪纱　　　　　　　　　　　前人
争挽桐花两鬓垂小妆弄影照清池珠帘踏□趁蜂
儿　跳脱添金双腕重琵琶破拨四弦悲夜寒谁肯
翦春衣
　　苏幕遮　　　　　　　　　　　前人
鬓云松眉叶聚一阕离歌不为行人驻檀板停时君
看取数尺鲛绡半是梨花雨　鹭飞遥天尺五凤阁
鸾坡看即飞腾去今夜长亭临别处断梗飞云尽是
伤情绪
　　浣溪纱慢　　　　　　　　　　前人
水竹旧院落樱笋新蔬果嫩英翠幄红杏交榴火心
事暗卜叶底寻双朵深夜归青琐灯尽酒醒时晓
明钗横鬓亸　怎生那被间阻时多奈愁肠数迭幽
恨万端好梦还惊破可怪近来传语也无个莫是嗔
人呵真个若嗔人却因何逢人问我
　　虞美人　　　　　　　　　　　前人
金闺平帖春云昼漏花前短玉颜酒解艳红消一
晌捧心啼困不成娇　别来新翠迷行径锁玲珑
影砑绫小字夜来封斜倚曲阑凝睇数归鸿
　　阮郎归　　　　　　　　　　　前人
冬衣初染远山青双丝云雁绫衣寒袖湿欲成冰都
缘珠泪零　情黯黯闷腾腾身如秋后蝇若教随马
逐郎行不辞多少程
　　南唐浣溪纱　　　　　　　　　陈克
松漫梳头浅画眉乱莺残梦起多时不道小庭花露
湿剪酴□　帘额好风低燕子油晴日打蜂儿翠
袖粉笺闲弄笔写新诗
　　谒金门　　　　　　　　　　　前人
花满院飞去飞来双燕红雨入帘寒不卷晓屏山六
扇　翠袖玉笙凄断脉脉两蛾愁浅消息不知郎近
远一春长梦见
　　菩萨蛮　　　　　　　　　　　前人
池塘淡淡浮鸂杏花吹尽垂杨碧天气度清明小
园新雨晴　绿描绣罢笑语荼蘼下围坐赌青梅
困从双脸来
　　浣溪纱　　　　　　　　　　　前人
浅画香膏拂紫绵牡丹花重翠云偏手挼梅子并香
肩　病起心情终是怯倦来体态不胜怜旋移针线
小姑前
　　虞美人　　　　　　　　　　　前人
小山戢戢盆池浅芳树阴阴转红阑干上刺蔷薇蝴
蝶飞来飞去两三枝　绣裙斜立腰肢困翠黛萦新
恨风流踪迹使人猜过了斗鸡时节合归来
　　小重山　　　　　　　　　　吕渭老
云护柔条雪压枝斜风吹绛蜡点胭脂蔷薇揉水麝
分脐园林晚脉脉带斜晖　深阁绣帘低宝□匀泪
粉晚妆迟一枝屏外对依依清宵永谁伴破寒□
　　生查子　　　　　　　　　　　前人
双鬟绿发齐多笑嫣红落穿竹过西斋问字时偷学
　娇慵不惯羞同倚阑干角屈指数元宵灯火堪行
乐
　　忆王孙　　　　　　　　　　　前人
晚妆新试碧衫凉金鸭犹残昨夜香柳际风来月满
廊一双双人对鸳鸯浴小塘
　　鹧鸪天　　　　　　　　　　　前人
微点胭脂晕泪痕更衣整髻立黄昏春风搅树花如
雨夕霭迷空燕趁门　题往事锦回文春心无定似
行云深屏绣幌空愁独明月梨花殢一尊
　　千秋岁　　　　　　　　　　　前人
宝香盈袖约腕金条瘦裙儿细襉如眉皱笑多簪髻
侧语小丝簧奏洞房晚千金未直横波溜　缘短欢
难又人去春如旧枝上月谁携手宿云迷远梦泪枕
中残酒怎奈向繁阴乱叶梅如豆
　　握金钗二首　　　　　　　　　前人
风日困花枝晴蜂自相趁晚来红浅香尽整顿腰肢
晕残粉弦上语梦中人天外信　青杏已成双新尊
荐樱笋为谁一晌销损数着佳期又不稳春去也怎
当他清昼永
向晚小妆匀明倦裁剪见花清泪遮眼开尽繁花
又春晚心下事比年时都较懒　蝴蝶入帘飞莺声
似簧啭见来无计拘管心似芭蕉乍舒展归去也夕
阳斜红满院
　　玉楼春　　　　　　　　　　　王采
秋闺思入江南远帘幕低垂闲不卷玉珂声断晓屏
空好梦惊回还起懒　风轻只觉香烟短阴重不知
天地晚隔人语退朝归旋整宿妆匀睡脸
　　点绛唇　　　　　　　　　　　何籀
春雨蒙蒙淡烟深锁垂杨院风轻扇落尽桃花片
　薄幸不来前事思量遍无由见泪痕如线界破残
妆面
　　忆王孙　　　　　　　　　　　李甲
风蒲猎猎小池塘雨过荷花满院香沈李浮瓜冰雪
凉竹方□针线慵拈午梦长
　　小重山　　　　　　　　　　沈会宗
碧藕花风入袖香涓涓清露浥玉肌凉折花无语傍
横塘随折处一寸万丝长　还更擘莲房莲心真个
苦似离肠凌波新恨尽难忘分携也触事着思量
　　生查子　　　　　　　　　　　方乔
晨莺不住啼故唤愁人起无力晓妆慵闲弄荷钱水
　欲呼女伴来斗草花阴里娇极不成狂更向屏山
倚
　　清平乐　　　　　　　　　　　蔡伸
南月满绣被堆香若恨春宵更漏短应讶郎归
又晚　征帆初落桥边迎门一笑嫣然今夜流霞共
酌何妨金盏垂莲
　　归田乐　　　　　　　　　　　前人
风生苹末莲香细新浴晚凉天气犹自倚朱阑波面
双双彩鸳戏　鸾钗委坠云堆髻谁会此时情意冰
簟玉琴横还是明月人千里
　　浣溪纱
五月
西湖
　　　　　前人
双凤雷文拂手香青纱衫子淡梳妆冰姿绰约自生
凉　虚掉玉钗惊翡翠缓移兰棹趁鸳鸯鬓鬟风乱
绿云长
　　感皇恩　　　　　　　　　　　前人
酒晕衬横波玉肌香透轻袅腰肢妒垂柳臂宽金钏
且不是干春瘦捻金双合字无心绣　鬒云半堕玉
钗欲溜罗袂残香忍重渡江桃叶肠断为谁招手
倚阑凝望久眉空斗
　　愁倚阑令　　　　　　　　　　前人
天如水月如钩正新秋月影参差人窈窕小红楼
如今往事悠悠楼前水肠断东流旧物忍看金约腕
玉搔头
　　玉楼春　　　　　　　　　　　前人
星河风露经年别月照离亭花似雪宝钗鸾镜会重
逢花里同眠今夜月　月华依旧当时节细把离肠
和泪说人生只合镇长圆休似月圆圆又缺
　　洞仙歌　　　　　　　　　　　前人
莺莺燕燕本是于飞伴风月佳时阻幽愿但人心坚
固后天也怜人相逢处依旧桃花人面　绿携手
乍帘幕重重烛影摇红夜将半对尊前如梦欲语魂
惊语未竟已觉衣襟泪满我只是相思特特来这度
更休推后回相见
　　点绛唇　　　　　　　　　　　前人
绿冰花数枝清影横疏牖玉肌清瘦夜久轻寒透
　忍使孤芳攀折他人手人归后断肠回首只有香
盈袖
　　小重山　　　　　　　　　　　前人
楼上风高翠袖寒碧云笼淡日照阑干绿杨芳草恨
绵绵长亭路何处认征鞍　晓镜懒重看鬓云堆凤
髻任阑珊鸾衾鸳枕小屏山人如玉忍负一春闲
　　点绛唇　　　　　　　　　　赵师侠
漠漠春阴褪花时候余寒峭数声幽鸟唤起帘栊晓
　云鬓慵梳淡拂春山小情多少乱萦愁抱风里垂
杨袅
　　夜行船　　　　　　　　　　赵长卿
龟甲炉烟轻袅帘栊静乳莺啼晓拂掠新妆时宜头
面绣草冠儿小　衫子揉蓝初着了身材称就中恰
好手捻双纨菱花重照带朵宜男草
　　南歌子
早
春
　　　　　　　前人
春色烘衣暖宫梅破鼻香尽驱和气入兰堂又是轻
云微雨下巫阳　酒带欢情重醺醺气味长晚来拂
拭略梳妆笑指一钩新月上回廊
　　清平乐　　　　　　　　　　　前人
紫箫声断底春愁乱试着青衫羞自看窄似年时
一半　一春常自厌厌新来愁思重添香冷倦熏金
鸭日高不卷珠帘
　　鹧鸪天
初夏试新衣
书婉卿扇上
　前人
牙领番腾一线红花儿新样喜相逢薄罗衫子轻笼
雪削玉身材瘦怯风　人易老恨难穷翠屏罗幌两
心同既无闲事萦怀抱莫把双蛾皱碧峰
　　忆秦娥　　　　　　　　　　　前人
寒萧索征鸿过尽离怀恶离怀恶江空天迥夜寒枫
落　有人应误刀头约情深翻恨郎情薄郎情薄梦
回长是半□闲却
　　长相思　　　　　　　　　　　王灼
来□□去□□短梦无凭春又空难随郎马踪　山
重重水重重飞絮流云西复东音书何处通
　　醉春风　　　　　　　　　　　赵鼎
宝鉴菱花莹孤莺慵照影鱼书蝶梦两消沉恨恨恨
结尽丁香瘦如杨柳雨疏云冷　宿醉厌厌病罗巾
空泪粉欲将远意托湘弦闷闷闷香絮悠悠画帘悄
悄日长春困
　　画堂春　　　　　　　　　　　前人
空笼帘影隔垂杨梦回芳草池塘杏花枝上蝶双双
春昼初长　强理云鬟临照暗弹粉泪沾裳自怜容
艳惜流光无限思量
　　鹊桥仙　　　　　　　　　　向子諲
澄江如练远山横翠一段风烟如画层楼杰阁倚晴
空疑便是支机石下　宝□琼鉴淡匀轻埽纤手弄
妆初罢拟将心事问天公与牛女平分今夜
　　兰陵王　　　　　　　　　　张元干
绮霞散空碧留晴向晚东风里天气困人时节秋千
闭深院帘旌翠波飐影残红一线春光巧花脸柳
腰勾引芳菲闹莺燕　闲愁费消遣想蛾绿轻晕鸾
鉴新怨单衣欲试寒犹浅羞衾凤空展塞鸿难托谁
问潜宽旧带眼念人似天远　迷恋画堂宴看最乐
王孙浓艳争劝兰膏宝篆春宵短拥檀板低唱玉杯
重暖众中先醉漫倚槛早梦见
　　怨王孙　　　　　　　　　　　前人
小院春昼晴霞透着雨胭脂倚风翠袖芳意恼乱
人多暖金荷　多情不分群葩后伤春瘦浅黛眉尖
秀红潮醉脸半掩花底重门怨黄昏
　　眼儿媚　　　　　　　　　　　前人
萧萧疏雨滴梧桐人在绮中离愁遍绕天涯不尽
却在眉峰　娇波暗落相思泪流破脸边红可怜瘦
似一枝春柳不禁东风
　　忆秦娥　　　　　　　　　　　前人
桃花雨肥红绽东风恶东风恶长亭无际短书难
托　征衫辜负深闺约禁烟时候春罗薄春罗薄多
应消瘦可忺梳掠
　　好事近　　　　　　　　　　朱敦儒
春雨细如尘楼外柳丝黄湿风约绣帘斜去透纱
寒碧　美人慵剪上元灯弹泪倚瑶瑟卜紫姑香火
问辽东消息
　　春晓曲　　　　　　　　　　　前人
西楼月落鸡声急依约疏桐淅沥玉人酒渴嚼春冰
晓色入帘横宝瑟
　　桃源忆故人　　　　　　　　　前人
雨斜风横香成阵春去空留春恨欢少愁多因甚燕
子浑难问　碧尖蹙损眉慵晕泪湿胭脂红沁可惜
海棠吹尽又是黄昏近
　　浪淘沙　　　　　　　　　　康与之
蹙损远山眉幽怨谁知罗衾滴尽泪胭脂夜过春寒
愁未起门外鸦啼　惆怅阻佳期人在天涯东风频
动小桃枝正是销魂时候也撩乱花飞
　　金菊对芙蓉　　　　　　　　　前人
梧叶飘黄万山空翠断霞流水争辉正金风西起海
燕东归□阑不见南来雁望故人消息迟迟木犀开
后不应□我好景良时　只念独守孤帏把枕前嘱
付一旦分飞上秦楼游赏酒殢花迷谁知别后相思
苦悄为伊瘦损香肌花前月下黄昏院落珠泪偷垂
　　瑞鹤仙
别
恨
　　　　　　　前人
薄寒罗袖怯教小玉添香被翻宫缬兰釭半明灭听
几声归雁一帘微月情波恨叶索新词犹自怨别梦
回时雪暖酥凝掠鬓宝鸳钗折　凄切纹描绣旧
谱寻棋变成虚设同心对结重来是甚时节怅姑苏
台上征帆何许隐隐遥山万迭袖红绡独立无言偷
弹泪血
　　长相思　　　　　　　　　　　前人
南高峰北高峰一片湖光烟霭中春来愁煞侬　郎
意浓妾意浓油壁车轻郎马骢相逢九里松
　　谒金门
暮
春
　　　　　　　前人
春又晚风劲落红如剪睡起绣□飞絮满日长门半
掩　不管离肠欲断听尽梁间双燕试上小楼还不
见楼前芳草远
　　风入松　　　　　　　　　　　前人
一宵风雨送春归绿暗红稀画楼镇日无人到与谁
同捻花枝门外蔷薇开也枝头梅子酸时　玉人应
是数归期翠敛愁眉塞鸿不到双鱼远叹楼前流水
难西新恨欲题红叶东风满院花飞
　　南乡子　　　　　　　　　　　吴亿
江上雪初消暖日晴烟弄柳条认得裙腰芳草绿魂
消曾折梅花过断桥　蝉鬓为谁雕长恨含娇那处
娇遥想晚妆呵手罢无聊更傍朱唇暖玉箫
　　眼儿媚　　　　　　　　　　　左誉
黄昏楼上杏花寒斜月小阑干一双燕子两行征雁
画角声残　绮人在东风里洒泪对春闲也应似
旧盈盈秋水淡淡春山
　　生查子　　　　　　　　　　杨无咎
秋来愁更深黛拂双蛾浅翠袖怯春寒修竹萧萧晚
　此意有谁知恨与孤鸿远小立背西风又是重门
掩
　　锁寒　　　　　　　　　　　前人
柳暗藏鸦花深见蝶物华如绣情多思远又是一番
清瘦忆前回庭榭未春个人预约同携手恨迟留载
酒期程辜负踏青时候　搔首双眉暗斗况无似今
年一春晴昼风僝雨僽直得迤逗想闲针线倦拈
寂寞细捻酴□待还家定是冤人泪粉盈襟袖
　　阳春　　　　　　　　　　　　前人
蕙风轻莺语巧应喜乍离幽谷飞过北前迎晴晓
丽日明透翠帏縠篆台芬馥初睡起横斜簪玉因甚
自觉腰肢瘦新来又宽裙幅　对清镜无心忺梳裹
谁问着余酲带宿寻思前欢往事似惊回好梦难续
花亭遍倚槛曲厌满眼争春凡木尽□□过了清明
候愁红惨绿
　　杏花天
豫章
重午
　　　　　侯寘
宝钗整鬓双鸾斗睡初醒熏风襟袖彩丝皓腕宜清
昼更艾虎衫儿新就　玉杯共饮菖蒲酒愿耐夏宜
春厮守榴花故意添红皱映得人来越瘦
　　南乡子　　　　　　　　　　辛弃疾
隔户语春莺纔挂帘儿敛袂行渐见凌波罗□步盈
盈随笑随颦百媚生　着意听新声尽是司空自教
成今夜酒肠难道窄多情莫放纱笼蜡炬明
　　东坡引　　　　　　　　　　　前人
玉纤弹旧怨还敲绣屏面清歌自送西风雁雁行吹
字断雁行吹字断　夜深拜半月锁西畔但桂影
空□满翠帷自掩无人见罗衣宽一半罗衣宽一半
　　前调
又
一体
　　　　　　　前人
花梢红未足条破惊新绿重帘下遍阑干曲有人春
睡熟有人春睡熟　鸣禽破梦云偏目蹙起来香
褪红玉花时爱与愁相续罗裙过半幅罗裙过半幅
　　一落索　　　　　　　　　　　前人
羞见鉴鸾孤却倩人梳掠一春长是为花愁甚夜夜
东风恶　行繞翠帘珠箔锦笺谁托玉觞泪满却停
觞怕酒似郎情薄
　　醉太平　　　　　　　　　　　前人
态浓意远颦轻笑浅薄罗衣窄絮风软鬓云欹翠卷
　南园花树春暖香径里榆钱正满欲上秋千又惊
懒且归休怕晚
　　江城子　　　　　　　　　　　前人
梅梅柳柳斗纤秾乱山中为谁容试着春衫依旧怯
东风何处踏青人未去呼女伴认骄骢　儿家门户
几重重记相逢画楼东明日重来风雨暗残红可惜
行云春不管裙带褪鬓云松
　　忆秦娥　　　　　　　　　　范成大
纱薄日红穿幔催梳掠催梳掠新晴天气画檐闻
鹊　海棠逗晓都开却小云先在阑干角阑干角杨
花满地夜来风恶
　　前调　　　　　　　　　　　陈三聘
青楼缺楼心人倚黄昏月黄昏月入帘无奈柳绵吹
雪　谁人弄笛声呜咽伤春未解丁香结丁香结鳞
鸿何处路遥江阔
　　生查子　　　　　　　　　　　姚宽
郎如陌上尘妾似堤边絮相见两悠扬踪迹无寻处
　酒面扑春风泪眼零秋雨过了别离时还解相思
否
　　菩萨蛮二首　　　　　　　　　前人
斜阳山下明金碧画楼返照融春色睡起揭帘旌玉
人蝉鬓轻　无言空伫立花落东风急燕子引愁来
眉心那得开
梦中不记江南路玉钗翠鬓惊春去午睡晚来醒暝
烟花上轻　红绡空浥泪锦字凭谁寄衫薄暖香消
相思云水遥
　　木兰花慢
离
思
　　　　　张孝祥
送归云去雁淡寒影满溪楼正佩解湘腰钗孤楚鬓
鸾鉴分收凝情望行处路但疏烟远树织离忧只有
楼前溪水伴人清泪长流　霜华夜永逼衾裯唤谁
护衣篝念粉馆重来芳尘未埽争见嬉游情知闷来
殢酒奈回肠不醉只添愁脉脉无言竟日断魂双鹜
南州
　　前调
别
情
　　　　　　　　前人
紫箫吹散后恨燕子只空楼念碧月长亏玉簪中折
覆水难收青鸾送碧云句道霞扃雾锁不堪忧情与
文梭共织怨随宫叶同流　人间天上两悠悠暗泪
洒灯篝记谷口园林当时驿舍梦里曾游银屏低闻
笑语但梦时冉冉醒时愁拟把菱花一半试寻高价
皇州
　　满江红
忆
别
　　　　　　　程垓
门掩垂杨宝香度翠帘重迭春寒在罗衣初试素肌
犹怯薄霭笼花天欲暮小风送角声初咽但独褰幽
幌悄无言伤离别　衣上雨眉间月滴不尽颦空切
羡栖梁归燕入帘双蝶愁绪多于花絮乱柔肠过似
丁香结问甚时重理锦囊书从头说
　　木兰花慢
春
怨
　　　　　　前人
倩娇莺婉燕说不尽此时情正小院春阑芳园昼锁
人去花零凭高试回望眼奈遥山远水隔重云谁遣
风狂雨横便教无计留春　情知雁杳去鸿冥自难
寄丁宁纵柳院颦深桃门笑在知属何人衣篝几回
忘了奈残香犹有旧时熏空使风头卷絮为他飘荡
花城
　　清平乐　　　　　　　　　　　前人
绿深红少柳外横桥小双燕不知幽梦好惊起碧
春晓　起来瞢多时玉台金镜慵移多少春愁未
说却来闲数花枝
　　一斛珠　　　　　　　　　　　前人
晚凉时节翠梧风定蝉声歇有人睡起香浮颊倚着
阑干笑捡青荷叶　如今往事愁难说曲池依旧闲
风月田田翠盖香罗迭留得露痕都是泪珠结
　　南歌子　　　　　　　　　　　前人
翠黛随妆浅铢衣称体香好风偏与十分凉却扇含
情独自绕池塘　碧藕丝丝嫩红榴叶叶双牵丝摘
叶为谁忙情到厌厌醉又何妨
　　祝英台近　　　　　　　　　　前人
坠红轻浓绿润深院又春晚睡起厌厌无语小妆懒
可堪三月风光五更魂梦又都被杜鹃催攒　怎消
遣人道愁与春归春归愁未断闲倚银屏羞怕泪痕
满断肠沉水重熏瑶琴闲理奈依旧夜寒人远
　　长相思　　　　　　　　　　吕胜己
展颦蛾抹流波并插玲珑碧玉梭松分两髻螺　晓
霜和冻轻呵拍罢阳春白雪歌偎人春意多
　　江城子　　　　　　　　　　　前人
一钩新月下庭西绣帘低漏声迟小宴幽欢依约似
当时娇盼注人都不语眉黛蹙鬓云欹　绿槐阴下
玉骢嘶苦相催醉中归可惜明朝秋色满东篱祗恐
又成轻别也情脉脉恨凄凄
　　倾杯近　　　　　　　　　　袁去华
邃馆金铺半掩帘幕参差影睡起槐阴转午鸟啼人
寂静残妆褪粉松髻欹云慵不整尽无言手挼裙带
繞花径　酒醒时梦回处旧事何堪省共载寻春并
坐调筝何时更心情尽日一似杨花飞无定未黄昏
又先愁夜永
　　谒金门　　　　　　　　　　　前人
春索莫楼上晚来风恶午醉初醒罗袖薄护寒添翠
幕　愁里花时过却闲处泪珠偷落憔悴只羞人问
着镜中还自觉
　　菩萨蛮　　　　　　　　　　　前人
流苏宝帐沈烟馥寒林小景银屏曲睡起鬓云松日
高花影重　沈吟思昨梦闲抱琵琶弄破拨错成声
春愁指下生
　　生查子　　　　　　　　　　刘克庄
繁灯夺霁华戏鼓侵明发物色旧时同情味中年别
　浅画镜中眉深拜楼中月人散市声收渐入愁时
节
　　谒金门　　　　　　　　　　赵彦端
春已半绣绿新红如换燕子还来帘幕畔闲愁天不
管　翠被曲屏香满花叶彩笺人远鹊喜蛛丝都未
判连环空约腕
　　生查子　　　　　　　　　　魏子敬
愁盈镜里山心迭琴中恨露湿玉兰秋香伴金屏冷
　云归月正圆雁到人无信敲损凤凰钗立尽梧桐
影
　　临江仙　　　　　　　　　　　李石
烟柳疏疏人悄悄画楼风外吹笙倚阑闻唤小红声
熏香临欲睡玉漏已三更　坐待不来来又去一方
明月中庭粉墙东畔小桥横起来花影下扇子扑流
萤
　　菩萨蛮
效唐
人闺怨
　　　　刘擬
吹箫人去行云杳香篝绣被都闲了迭损缕金衣伊
家浑不知　冷烟寒食夜淡月梨花下犹自软心肠
为他烧夜香
　　生查子　　　　　　　　　　　岳珂
芙蓉清夜游杨柳黄昏约小院碧苔深润透双鸳薄
　暖玉惯春娇花钿落缺月故窥人影转阑干
角
　　鹧鸪天
苕溪
记所见
　　　　姜夔
京洛风流绝代人因何风絮落溪津笼□浅出鸦头
□知是凌波缥缈身　红乍笑绿长颦与谁同度可
怜春鸳鸯独宿何曾惯化作西楼一缕云
　　长亭怨慢　　　　　　　　　　前人
渐吹尽枝头香絮是处人家绿深门户远浦萦回暮
帆零乱向何处阅人多矣谁得似长亭树树若有情
时不会得青青如许　日暮望高城不见只见乱山
无数韦郎去也怎忘得玉环分付第一是早早归来
怕红无人为主算只有并刀难剪离愁千缕
　　隔浦莲　　　　　　　　　　　陆游
飞花如趁燕子直度帘栊里帐掩香云暖金笼鹦鹉
惊起凝恨慵梳洗妆台畔蘸粉纤纤指宝钗坠　才
醒又困厌厌中酒滋味墙头柳暗过尽一年春事罨
画高楼怕独倚千里孤舟何处烟水
　　月上海棠　　　　　　　　　　前人
兰房绣户厌厌病叹春酲和闷甚时醒燕子空归几
曾传玉关边信伤心处独展团窠瑞锦　熏笼消歇
沉烟冷泪痕深展转看花影漫拥余香怎禁他峭寒
孤枕西晓几声银屏玉井
　　月照梨花　　　　　　　　　　前人
霁景风软烟江春涨小阁无人绣帘半上花外姊妹
相呼约摴蒱　修蛾忘了章台样细思一晌感事添
惆怅胸酥臂玉消减拟觅双鱼倩传书
　　锦堂春　　　　　　　　　　　前人
金鸭余香尚暖绿斜日偏明兰膏香染云鬟腻钗
滑坠无声　冷落秋千侣伴阑珊打马心情绣屏惊
断潇湘梦花外一声莺
　　采桑子　　　　　　　　　　　前人
宝钗楼上梳妆晚懒上秋千闲拨沈烟金缕衣宽睡
髻偏　鳞鸿不寄辽东信又是经年弹泪花前愁入
春风十四弦
　　鹧鸪天　　　　　　　　　　　前人
梳发金盘剩一窝画眉鸾镜晕双蛾人间何处无春
到只有伊家独占多　微步处奈娇何春衫初换曲
尘罗东邻斗草归来晚忘却新传子夜歌
　　辘轳金井　　　　　　　　　　刘过
翠眉重拂后房深自唤小蛮娇小绣带罗垂报浓妆
纔了堂虚夜悄但夜约鼓箫声闹一曲梅花尊前舞
彻梨园新调　高阳醉山未倒看□飞凤翼钗褪微
溜秋满东湖更西风凉早桃源路杳记流水泛舟曾
到桂子香浓梧桐影转月寒天晓
　　醉太平　　　　　　　　　　　前人
情高意真眉长鬓青小楼明月调筝写春风数声
思君忆君魂牵梦萦翠绡香暖云屏更那堪酒醒
　　贺新郎　　　　　　　　　　　前人
院宇重重掩醉沉沉亭阴转午绣帘高卷金鸭香浓
喷宝篆惊起雕梁语燕正架上荼蘼开遍嫩梢头
舒素脸似月娥初试宫妆浅风力嫩异香软　佳人
无意拈针线繞朱阑六曲徘徊为他留恋试把芳心
轻轻数暗计归期近远奈数了依然重怨把酒问春
春不管枉教人只恁空肠断肠断处怎消遣
　　满江红　　　　　　　　　　　杨炎
笔染相思暗题尽朱门白壁动离思春生远岸烟消
残日杨柳结成罗带恨海棠染就胭脂色想深情幽
怨绣屏间双鸂　春水绿春山碧花有恨酒无力
对一□秋思九分孤寂寸寸锦肠浑欲断盈盈玉泪
应偷滴倩东风吹雁过江南传消息
　　画堂春　　　　　　　　　　　谢懋
西风庭院雨垂垂黄花秋闰迟已凉天气未寒时纔
褪单衣　睡起枕痕犹在鬓松钗压云低玉□重拂
淡胭脂情入双眉
　　谒金门　　　　　　　　　　　黄机
秋向晚秋晚蕙根犹碧染罗裙湘水浅羞红微到
脸　窣窣绣帘围遍月薄霜明亭院妆罢宝□慵不
掩无风香自满
　　采桑子　　　　　　　　　　　前人
绮拨断琵琶索一一相思一一相思无限柔情说
向谁　银钩欲写回文曲泪满乌丝泪满乌丝薄幸
知他知不知
　　水龙吟　　　　　　　　　　　刘镇
老来惯与春相识长记伤春如故去年今日旧愁新
恨送将风絮粉泪羞红黛眉颦翠推愁不去任锁
深闭屏山半掩还别有愁来路　回首画桥烟水念
故人匆匆何处客情怀远云迷北树草连南浦离合
悲欢去留迟速问春无语笑刘郎不道无桃可种苦
留春住
　　端正好　　　　　　　　　　吴礼之
闷来□得阑干暖自手引朱帘高卷桃花半露胭脂
面芳草如茵乍展　烟光散湖光□映绿柳黄鹂
巧啭遥山好似宫眉浅人比遥山更远
　　多丽　　　　　　　　　　　　李漳
好人人去来欲见无因记当时窃香倚暖岂期蝶散
鹣分到而今漫劳梦想嗟后会惨啼痕绣阁银屏知
他何处一重山尽一重云暮天杳梗踪萍迹还是寄
孤□寂寥月今宵为谁虚照黄昏　细追思深诚密
意黯然一晌消魂仗游鱼漫传尺素望塞雁空忆回
纹帐冷衾寒香消尘满博山沈水更谁熏断肠也无
聊情味唯是殢芳尊沉吟久移灯向壁掩上重门
　　画堂春　　　　　　　　　　　郑域
东风吹雨破花悭客毡晓梦生寒有人斜倚小屏山
蹙损眉弯　合是一钗双燕却成两镜孤鸾暮云修
竹泪留残翠袖凝斑
　　更漏子　　　　　　　　　　　许棐
泪掩红腮褪粉等得玉销花损羞阮凤怯筝鸾指寒
无好弹　一庭雪半月又是独眠时节孤枕怨小
屏愁天涯梦里游
　　阮郎归　　　　　　　　　　　严仁
拍堤春水蘸垂杨水流花片香弄花噆柳小鸳鸯一
双随一双　帘半卷露新妆春衫是柳黄倚阑看处
背斜阳风流暗断肠
　　菩萨蛮
春
宵
　　　　　　赵善扛
一川花月青春夜玉容依约花阴下月照曲阑干红
绡浥露寒　袖香温素手意怯金□酒香远绣帘开
画楼吹落梅
　　青玉案　　　　　　　　　　　前人
一年陌上寻芳意想人在东风里褪粉销红春有几
青翰飞去紫云凝伫往事如流水　烟横极浦山无
际暗解明珰问谁寄乡在温柔何处是轮囷香雾静
深庭院帘影参差翠
　　谒金门　　　　　　　　　　卢祖皋
香漠漠低卷水风池阁玉腕笼纱金半约睡浓团扇
落　雨过凉生云薄女伴作歌声乐采得双莲迎笑
剥柳阴多处泊
　　清平乐　　　　　　　　　　　徐照
绿围红绕一枕屏山晓怪得今朝偏起早笑道海棠
开了　迎人卷上珠帘小螺未拂眉尖贪教玉笼鹦
鹉杨花飞满妆□
　　留春令二首　　　　　　　　高观国
粉绡轻试绿裙微褪吴姬娇小一点清香着芳魂便
添起春怀抱　玉脸窥人舒浅笑寄此情天杪酒醒
罗浮角声寒正月挂南枝晓
玉消冰瘦洗妆初见春风头面等得黄昏月溪寒爱
顾影临清浅　历尽冰霜空嗟怨怨粉香消减江北
江南旧情多奈笛里关山远
　　解佩令　　　　　　　　　　史达祖
人行花坞衣沾香雾有新词逢春分付屡欲传情奈
燕子不曾飞去倚朱帘咏郎秀句　相思一度秾愁
一度最难忘遮灯私语淡月梨花借梦来花边廊庑
指春衫泪曾溅处
　　换巢鸾凤　　　　　　　　　　前人
人若梅娇正愁横断坞梦绕溪桥倚风融汉粉坐月
怨秦箫相思因甚到纤腰定知我今无魂可销佳期
晚漫几度泪痕相照　人悄天渺渺花外语香时透
郎怀抱暗握荑苗乍尝樱颗犹恨侵□芳草天念王
昌忒多情换巢鸾凤教偕老温柔香醉芙蓉一帐春
晓
　　风流子　　　　　　　　　　　前人
红楼横落日萧郎去几度碧云飞记眼递香玉台
妆罢马蹄敲月沙路人归如今但一莺通信息双燕
说相思入耳旧歌怕听金缕断肠新句羞染乌丝
相逢南溪上桃花嫩娇样浅淡罗衣恰是怨深腮赤
愁重声迟怅东风巷陌草迷春恨软尘庭户花□幽
期多少寄来芳字都待还伊
　　冉冉云　　　　　　　　　　　韩淲
倚遍阑弄花雨卷珠帘草迷芳树山崦里几许云烟
来去画不就人家院宇　社寒梁燕呢喃舞小桃红
海棠初吐谁信道午睡醒时情绪闲整春衫自语
　　浣溪纱
夜饮
听歌
　　　　　前人
小雨收晴作社寒月桥花院篆香残杏腮桃脸黛眉
弯　歌拂燕梁牵客恨醉临鸾镜怕人看良宵春梦
遶屏山
　　前调二首
题美
人书卷
　　　前人
一曲霓裳舞未终玉钗垂额髻云松梦回金殿月华
东　燕子莺儿情脉脉柳枝桃叶恨□□罗襟空惹
御香浓
宝鸭香销酒未醒锦衾春暖梦初惊鬓云撩乱玉钗
横　半怯夜寒褰绣幌尚余娇困剔银灯粉痕微褪
脸霞生
　　兰陵王　　　　　　　　　　李昂英
燕穿幕春在深深院落单衣试龙沫旋熏又怕东风
晓寒薄别来情绪恶瘦得腰围柳弱清明近正似海
棠怯雨芳踪任飘泊　钗留去年约恨易老娇莺多
□灵鹊碧云杳渺天涯各望不断芳草又迷香絮回
文强写字屡错泪欲注还阁　孤酌住春脚更彩局
谁忺宝轸慵学□除拾取飞花嚼是多少春恨等闲
吞却猛拍阑干叹命薄悔旧诺
　　如梦令　　　　　　　　　　赵汝茪
小砑红绫笺纸一字一行春泪封了更亲题题了又
还折起归未归未好个瘦人天气
　　虞美人　　　　　　　　　　　张□
龙香浅渍罗屏折睡思低眉月闲愁闲闷不关心心
似前梅影一般清　绣帏交掩流苏动一觉瞢腾
梦枕山轻宝钗声粉褪香腮零乱鬓鸦青
　　西江月　　　　　　　　　　　前人
春事三分之二落花庭院轻寒翠屏围梦宝熏残
外流莺声乱　睡起犹支雪腕觉来慵整云鬟闲拈
乐府倚阑干宿酒纔醒一半
　　踏莎行
别
意
　　　　　　　洪瑹
满满金杯重重玉筋离歌不放行人去醉中扶上木
兰船醒来忘却桃源路　带绾同心钗分一股断魂
空草高唐赋秋山万迭水云深茫茫无着相思处
　　水龙吟　　　　　　　　　　　前人
经年不见书来后期杳杳从谁问梅英腊小柳枝金
嫩艳阳春近罗幕风柔泛红浮绿连朝花信念平生
多少情条恨叶镇长使芳心困　可是风流薄命镜
台前松松余鬓茜桃凝粉熏兰涨腻翠愁红损纵使
归来灯前月下恐难相认卷重帘□□残妆泪洗把
罗襟搵
　　谒金门　　　　　　　　　　赵与
归去去风急兰舟不住梦里海棠花下语醒来无觅
处　薄幸心肠似絮长是轻分轻聚待得来时春几
许绿阴三月暮

　闺媛总部艺文十一
诗

　　竹枝歌二首　　　　　明周宪王有炖
春风满山花正开春衫女儿红杏腮侬家荡桨过江
去为问阿郎来不来
巴山后面竹鸡啼巴水前头沙鸟栖巴水巴山到郎
处闻郎又过石门溪
　　古怨　　　　　　　　　　　　常
妾思乱如丝缠绵无断绝难将掺掺手解得心中结
　　望行人　　　　　　　　　　　刘基
朝听干鹊鸣暮见灯花结鹊鸣灯结无定期镜里青
云看成雪人生百岁难长保天上孤鸾海中老滔滔
逝水不回西灼灼秋光几时好一朝复一朝一夕复
一夕只恐君心念妾时妾身已作山头石
　　越歌三首　　　　　　　　　　宋濂
劝郎莫食鉴湖鱼劝郎莫弃别时衣湖中鲤鱼好寄
信别时衣有万条丝
恋郎思郎非一朝好似并州花剪刀一股在南一股
北几时裁得合欢袍
越王台下是侬家一尺龙梭学织纱愿郎莫栽梨子
树遮却房前夜合花
　　忆别曲二首　　　　　　　　　王祎
低低门前两桑树忆君别时桑下去桑树生叶青复
青知君颜色还如故
桑叶成蚕蚕作丝络丝织作绫满机欲将裁作君身
衣恐君得衣不思归
　　哀蛩声　　　　　　　　　　汪广洋
西风院落无人语白露泠泠滴秋宇仰见月明河汉
高轧哀蛩弄机杼轧轧机杼鸣绮窗飞度玉
梭轻同声合奏思无限万绪千端织不成芳兰夕气
浮金井宝鸭沈烟翠衿冷荡子从军去不归妾身抱
恨愁孤影此时此夜闻此声更长梦短难为情银釭
暗击玉钗碎锦瑟斜移金雁横金雁斜横飞不起漫
索余音满人耳梨云化作阳台梦家书望绝湘江鲤
湘江水流东复深荡子不归劳妾心故将鲛人万斛
泪写入哀蛩肠断吟
　　宛转词　　　　　　　　　　　孙炎
流黄机响春闺织成幼时华彩衣玉为容水为瞳二
十嫁与梁家鸿妾鼓瑟郎鼓琴海枯石烂同一心云
母屏夜向冥郎是明月妾是星鞭珊瑚障流苏郎骑
高马妾坐车女萝枝延兔丝缠绵到老郎自知径寸
珠水中居团圆到老妾不知
　　倦绣篇为云中吕遵义作　　　张以宁
蘼芜叶暗江云暖翡翠单飞怨春晚陈女多情玉镜
分陆郎薄幸斑骓远宝鸭围炉百和香锦鸳方褥五
文章阴阴垂柳笼书幌点点飞花落绣□双鸾欲寄
金龟倩燕月吴云不相见柔肠万转逐回文乱绪千
条萦弱线女贞枝上燕双栖夜合花前思欲迷停针
嘿嘿无人会但觉春山两叶低晓嘶绣勒门前路夜
炙银灯帐中语指点香茸旧唾痕见妾朝朝断肠处
　　无题　　　　　　　　　　　　袁凯
门外青青草今年更觉
一作
觉更
前时玉钗堕侍婢不
能寻
　　效香奁　　　　　　　　　　　高启
青琐初空别恨长绣绒留得唾痕香帘前月出无人
拜只有秋千影过墙
　　美人扑蝶图　　　　　　　　　前人
花枝扬扬蝶宛宛风多力薄飞难远美人一见空伤
情舞衣春来绣不成乍过楼前寻不见却入深丛避
莺燕一双扑得和落花金粉香痕满罗扇笑看独向
园中归东家西家休乱飞
　　江南意　　　　　　　　　　　前人
妾本南国姝父母爱如珠貌岂□明镜身纔称短襦
学成采莲唱晓出横塘上舟小复身轻随风两摇荡
归时曲岸旁恰见贵游郎辍歌欲转棹花浅不堪藏
将嗔却成哂相问那能隐虽怜郎意深终嫌妾家近
回首各盈盈南湖月又生烟波三十里都是断肠情
　　东飞伯劳歌　　　　　　　　　前人
前飞蜻蜓后飞蝶桃叶杨枝每相接谁家季女弄春
妍披烟映日户前金雀双钗翠羽扇缬文黼帐文
罗荐娇羞年几十五多将呈复隐奈愁何流晖倏没
百花瞑空持可怜谁作并
　　子夜四时歌
录
二首
　　　　前人
白白复朱朱芳条□绣襦摘来随女伴赛斗不曾输
　　又
空帏拥炉坐夜冷
一
作静
微红灭郎意似残灰无因得
重热
　　罗敷行　　　　　　　　　　　前人
陌上三月时柔桑多绿枝携筐行采叶日暮畏蚕饥
君来驻车马相逢在桑下谩说同心言不是知音者
君贵多辉光妾贱无红妆自信田间妇难从天上郎
长安画楼宇无限如花女使君当早归莫共罗敷语
　　乌夜啼　　　　　　　　　　　前人
啼乌惊多栖未久半夜疏桐上高柳灯下佳人颦浅
眉机中少妇停纤手月入空闺夜欲深数声犹似听
君琴
　　红绿蕉二仕女图　　　　　　　杨基
两树红蕉隔禁扉晓凉携伴试罗衣金铃小犬迎人
吠应怪秋来出院稀
　　无题和李义山　　　　　　　　前人
为雨为云事两难蕙心兰质易摧残筝移锦柱秋先
断漏滴铜壶夜不干罗幕有香鸳梦暖绮无月雁
声寒芙蓉一树金塘外只有芳卿独自看
　　折花背立美人图　　　　　　　徐贲
绣罢春衫出阁迟辛夷花下立多时内园且是无人
到不省含羞怕见谁
　　西湖竹枝词　　　　　　　　　马琬
湖头女儿二十多春山两点明秋波自从湖上送郎
去至今不唱江南歌
　　高邮女儿歌　　　　　　　　　郑定
高邮湖水清且幽高邮女儿能荡舟十八梳妆好高
髻二十嫁夫长远游青菱镜破宝钗折翡翠衾寒迭
香雪芳草王孙去不归蟪蛄啼出秦楼月楼前杨柳
飞絮多门外蛛丝成网罗高邮湖水增夕波高邮女
儿将奈何
　　采菱曲　　　　　　　　　　　钱宰
绿柳横塘曲沧湾是妾家菱歌不解唱秋水照荷花
　　又
溪上采莲女秋波照晚妆心如莲子苦情似
一
作比
藕
丝长
　　春屏未起　　　　　　　　　　前人
梨花落月酒微酣柳絮春云睡正堪梦入长安归未
得觉来不信是江南
　　和西湖竹枝词　　　　　　　　马贯
百花楼头闻马嘶郎从花里斗金鸡朝朝卷起珠帘
望不是郎归不下梯
　　无题擬李商隐　　　　　　　　袁华
玉树差参障羽幢旧愁如水漫春江葳蕤□合收银
钥窈窕楼空闭绮□凤横钗终作对舞鸾窥镜始
成双绣屏倦倚看红足满眼相思意未降
　　古意　　　　　　　　　　　　卢昭
良人去悠悠出川还入洛不省道里远但愁风水恶
胡为不怀归日夜苦栖泊道远终致之车轮不生角
楚楚生纻衣去时与郎着勿遣尘土缁缁尘徒澣濯
妾言谅无訧生死时有托金多讵云贵饮水秖自乐
　　车遥遥　　　　　　　　　　　袁宗
车遥遥天未明铜龙鼓响霜满城驱车出门何处行
货多车重牛不进竹鞭鞭牛牛力尽车遥遥不可留
我身愿化车下轮千里万里从君游车遥遥不可止
我身愿化山下石摧君之车君乃已
　　江南弄二解　　　　　　　　　前人
妾家横塘东与郎乍相逢郎来不须问门外植梧桐
妾家横塘西春花压枝低绿波净如镜只着鸳鸯栖
　　自君之出矣　　　　　　　　　刘琏
自君之出矣金炉烟不袅思君如露桃红泪堕春晓
　　又
自君之出矣蝉鬓枯可
一
作若
燎思君如流萤持明徒
自照
　　拟古　　　　　　　　　　　　贝翱
妾有绿绮琴中含凤凰音不为黄鹄操试作白头吟
河中锦鸳鸯比翼相因依落花随飘风各自东西飞
物情有不同贞心以为保春葩折秋霜容华岂常好
芙蓉出绿水见别污泥中白璧荐泥涂乃与瓦砾同
妾有五色丝为君制衣裳朝朝勤拂拭夜夜为熏香
将心置君腹知君忘不忘
　　古意　　　　　　　　　　　　孙蕡
山矾花落春风起吹妾芳情渡江水梦中蝴蝶相交
飞门外鹊声郎马归
　　闺中闻子规　　　　　　　　　前人
交疏日射房栊晓碧树初闻子规鸟惊回残梦了无
欢惨切清愁破清悄独宿何曾下绣帏宁劳劝我不
如归莺花烂熳江南道好向游人醉处啼
　　朝云集句六首　　　　　　　　前人
家住钱塘东复东偶来江外寄行踪三湘愁鬓逄秋
色半壁残灯照病容艳骨己成兰麝土露华偏湿蕊
珠宫分明记得还家梦一路寒山万木中
妾本钱塘江上住双垂别泪越江边鹤归华表添新
冢燕蹴飞花落舞筵野草怕霜霜怕日月光如水水
如天人间俯仰成今古秖是当时已惘然
三生石上旧精魂化作阳台一段云词客有灵应识
我碧山如画又逢君花边古木翔金雀竹里香云冷
翠裙莫向西湖歌此曲清明时节雨纷纷
身前身后事茫茫恼乱苏州刺史肠猿带玉环归后
洞君骑白马傍垂杨鹤群长繞三珠树花气浑如百
和香惭愧情人远相访为郎憔悴却羞郎
孤月无情挂翠峦金炉香烬漏声残云收雨散知何
处鬓乱钗横特地寒去日渐多来日少别时容易见
时难明朝有约谁先到青鸟殷勤为探看
杏花疏雨立黄昏金屋无人见泪痕短鬓欲星愁有
效此身虽异性常存关门不锁寒溪水环佩空归月
夜魂倚柱寻思倍惆怅夜寒皴玉倩谁温
　　采莲歌拟王子安　　　　　　　赵迪
采莲歌歌采莲鬓云斜坠黄金蝉兰桡画舫清江曲
珠钿罗裙凝云绿叶翠花红恨想容鸦黄粉白情如
玉江上休随鸿雁飞花前莫作鸳鸯宿采莲歌歌转
迟娇歌声断彩云飞芳情暗结莲心苦闲愁极乱藕
中丝采莲莫采叶叶色青如妾妾心长与江水清花
颜未久先雕零可怜秦罗敷日出东南隅持筐桑中
去薄暮逢秋胡何如云水花深处占得风光江上居
采莲不知远舟行莫忘返花红荡人心叶绿迷人眼
蒲荷零乱空潇潇采莲自小惯乘潮江中风浪何飘
飖共怨良人千里外顾影残妆恨未消
　　海棠仕女图　　　　　　　　　郑瀱
东风荡漾百花潭翠里迎风酒半酣好鸟隔催晓
色美人残梦到江南
　　竹枝词　　　　　　　　　　　谢常
阖闾城边杨柳黄吴姬如花明月珰送郎不劝银瓶
酒持赠云鬟金凤凰
　　乌栖曲二首　　　　　　　　　胡俨
阶前候虫鸣唧唧机上美人不成织含情下阶望天
河鹊桥横练正无波
夜半鸟啼月将落金缸青荧照罗幕抱琴试鼓白头
吟凄凄切切难为心
　　采莲曲二首　　　　　　　　　前人
湖中花艳张红云湖上女儿新茜裙清歌妙曲隔花
闻隔花闻声宛转迹虽亲心独远
采得荷花香满衣与郎相见思依依晚凉湖上并船
归并船归桂为楫激清波荡明月
　　远将归　　　　　　　　　　　前人
去年与郎别杨花飞白雪今年候郎归杨柳绿依依
闻郎买船下湖渚日日门前望行旅行人过尽乳鸦
啼徘徊日暮空延伫揽衣回洞房对镜下新妆那知
清漏短但爱明月光月光照席凉于水帐里灯花撒
红蕊好事从来不浪传明日升堂报姑喜
　　题美人扑蝶图　　　　　　　　王偁
为惜韶华去春深出绣帏扑将花底蝶秖为妒双飞
　　车遥遥　　　　　　　　　　　前人
车轮何遥遥西上长安道不见车上人空悲道旁草
君行日已远恩爱难自保忧来当何如一夕梦颠倒
岂无中山酒一浣我怀抱但恐三春花颜色不再好
车声何辚辚风吹马蹄尘愿随马蹄尘飞逐君车轮
　　前题　　　　　　　　　　　姚广孝
车遥遥行人心忙疑路迢黄尘眯目神更乱红雨点
衣魂欲消车声似与啼声续羊肠难比愁肠曲沙头
酒家不少留匆匆碾破平芜绿妾身愿同杨叶轻春
风千里随车行
　　吴姬留客行　　　　　　　　　王绂
吴姬年少纔十六能抱琵琶唱新曲愁连山黛锁青
蛾汗透霞绡湿香玉问郎今去宿谁家郎须听妾弹
琵琶吴城有酒不肯住巴姬未必颜如花迟留那得
情相与芳心一一弦中语空江霜落叫征鸿孤棹风
高响秋雨须臾仿佛临三湘切切哀猿堪断肠巫阳
云暗楚台晚故山不见关山长弹到胡笳少三拍郎
心欲去何匆迫挽郎不住郎过船满江月色秋潮白
　　闺中曲　　　　　　　　　　　郭武
寒夜剪就金刀冷云母屏空对孤影心知井底坠银
瓶犹把辘轳牵断绠
　　闺情　　　　　　　　　　　　金诚
欲剪红霞作舞衣薄云凉雾共霏霏玉箫吹冷天边
月只待乘鸾子晋归
　　古意　　　　　　　　　　　　于谦
妾颜如花命如叶嫁得良人伤远别别来独自守空
闺夜夜焚香拜明月月缺重圆会有期人生何得久
别离愿将身托蟾蜍影照见良人不寐时
　　南国有佳人　　　　　　　　　前人
南国有佳人皎皎冰雪姿恒恐污洁白胭粉弗敢施
奉身事君子服勤忘燕私一朝成远别千里长相思
愿托双飞翼辛苦良不辞飞来侍君侧恩义两无亏
永言执箕尽瘁以为期可望不可即翘首空嗟咨
　　荡妇怨　　　　　　　　　　　刘绩
荡子行天涯行行日去赊讵知闺中妇夙夜减容华
忆夫上青山下车逢狭邪路遥不可见拭泪徒怨嗟
慎勿令妇嗟荡子早还家不应蘼芜草竟作菖蒲花
　　清秋曲　　　　　　　　　　　前人
吴纱织雾围香玉八尺银屏画生绿睡鸭氤氲惹梦
长重城漏板声相续西风淅淅吹兰塘云波微茫连
洞房芙蓉腻脸啼秋露怨绿愁红俱断肠交河万里
知何处啁哳金鸡报天曙玉鬃骏马归不归含情自
折相思树
　　琵琶士女　　　　　　　　　　钱逊
下马陵西是妾家十三曾学理琵琶自从流落商船
上几度春风怨落花
　　闺思　　　　　　　　　　　　前人
望断伤春眼湘帘懒上钩落花深院静鹦鹉对人愁
　　巫山高　　　　　　　　　　陆德蕴
攒峰十二青丛丛层台曲房雕绮栊行云逗雨春迷
蒙□风吹梦春无踪兰香滴露啼幽翠江波粼粼月
光碎老蛟踏波呼木魅青鸾何处迎飞佩
　　关山月　　　　　　　　　　　前人
青海城高寒吐月白龙堆下沙如雪一镜明明圆复
缺长倚关山照离别胡笳声悲胡马嘶五更影落阴
山西铁衣寒重露凄凄兰闺正掩残灯啼
　　采菱图　　　　　　　　　　　杜琼
苕溪秋高水初落菱花已老菱生角红裙绿髻谁家
女小艇如梭不停泊三三两两共采菱纤纤十指寒
如冰不怕指寒并刺损只恐归家无斗升湖州人家
风俗美男解耕田女丝枲采莲即是采桑人又与家
中助生理落日青山敛暮烟湖波十里镜中天清歌
一曲循归路不似邪溪唱采莲
　　秋夜思　　　　　　　　　　　王谊
北风凄凄寒雁飞明月皎皎穿罗帏空闺思妇不能
寐起望明月临清池清池隐映高台侧月明正照交
河北锦帐连营梦不同同心百结空相忆相忆相思
春复秋月明应在望乡楼妾心便是交河水日夜随
君向北流
　　江南意　　　　　　　　　　　前人
郎居横江口妾住横江上生小惯风波莲舟喜摇荡
荡舟莲花湾花红照人颜举头见郎来低头隐花间
花疏不能隐相见还相哂都缘春意深留连夕阳尽
前洲伴将稀那能不相违抛情明月下各自唱歌归
　　春思　　　　　　　　　　　　前人
山映帘栊水映浣纱人在苎萝江年年三月梨花
雨门掩东风燕子双
　　无题二首　　　　　　　　　　刘昌
玉鼎清香试水沈湘帘如雾碧窗深闲中次第占花
信梦里分明见□砧临镜慵妆蝉钿翠倚阑失堕凤
钗金东风一夜芭蕉绿亦似含愁卷半心
闲门疏雨立清寒罗帕无人借字看草色天涯迷处
所花阴日午上阑干春晴不射屏中雀秋影孤停镜
里鸾碧海茫茫空复夜西风吹破烂银盘
　　芭蕉美人　　　　　　　　　　夏寅
晓妆纔罢思徘徊罗□轻移步绿苔试向芭蕉问春
信一缄芳札为谁开
　　无题集唐八首　　　　　　　　童轩
芙蓉肌肉绿云鬟几许幽情欲话难闻说春来倍惆
怅莫教长袖倚阑干
万转千回懒下□门前月色映横塘无情不似多情
苦一曲伊州泪数行
浔阳南上不通潮却筭游程岁月遥明月断云清霭
霭玉人何处教吹箫
南陌愁为绿叶分阴蛩切切不堪闻晚来风起花如
雪忽到前疑是君
愁心一倍长离忧到处明珠是暗投日暮酒醒人已
远每因风景却生愁
真成薄命久寻思野寺寻花春已迟何处相思不相
见九疑云尽绿参差
与君相见即相亲脉脉无言几度春别恨转深何处
写晚来幽独恐伤神
愁听寒螀泪湿衣嗟君此别意何如相思莫道无来
使双鲤迢迢一纸书
　　竹枝词二首　　　　　　　　　前人
石头城外是江滩滩上行舟候潮难潮信有时还又
至郎舟一去几时还
西湖荷叶翠盈盈露重风多荡漾轻荷叶团团比侬
意露珠不定似郎情
　　自君之出矣　　　　　　　　　前人
自君之出矣慵整玉搔头思君如只雁
一
作燕
孤影下
南楼
　　车遥遥　　　　　　　　　　　前人
征夫将早适起拂车上霜淡月残星白遥思路正长
驱车出门远少妇肠空断不见车上人但聆铎声转
铎声去悠悠闻道戍凉州不识凉州路空怀万里愁
愁来不能御魂逐车轮去愿作石尤风吹折车前树
　　莫愁乐　　　　　　　　　　　张宁
金雀玉搔头生来唤莫愁自从欢去后不出石城游
　　士女图　　　　　　　　　　　前人
吴城士女越样妆笼冠盘髻销金裳东风淡荡桃李
月看花不语情何长女伴相将牵子庭院无人花
正芳阳春宛宛白日暮空抱花枝归洞房
　　采莲曲　　　　　　　　　　　丘浚
莲花红莲叶碧红似妾容妆碧似妾裙色轻红易落
碧易衰情人道来竟不来停桡转棹日过午藕丝断
尽莲心苦
　　乌夜啼　　　　　　　　　　　沈愚
月中惊乌尾毕逋夜飞三匝啼高梧绿织素谁家
女低蹙蛾眉泪如雨银灯照影翠屏深声声似听夫
君琴霜华满庭天欲曙正是愁人断肠处
　　吴娃曲　　　　　　　　　　　前人
海棠含愁泣春雨弱柳垂烟锁金缕东风袅袅吹晴
丝双燕飞来向人语西邻小姬年十五细骨轻躯学
歌舞将身嫁与冶游郎无奈花前别离苦琵琶拨断
□鸡弦玉钗击碎鸳鸯股低眉敛恨对银釭红粉楼
头月当午
　　莫愁曲　　　　　　　　　　　前人
风光转蕙吹幽香游丝薄雾春茫茫百壶绿酒劝郎
饮多情谁是卢家娘明珠杂佩声玎珰鸾裾凤带茱
□囊蛾眉八字寒翠湿星睛两点秋波光楚腰卫鬓
桃花妆敲金玉歌新腔牵云曳雨归兰房
　　车遥遥　　　　　　　　　　　前人
车遥遥声辚辚西风吹车满面尘阿郎爱走长安道
不惜愁老闺中春车遥遥去如箭郎归来早相见
　　大堤曲　　　　　　　　　　　前人
妾家住近横塘隅鸳鸯文绣红罗襦蛾眉淡扫远山
碧耳珰低垂明月珠兰风吹散大堤上柳丝摇金花
作障玉壶清酒波粼粼鲤鱼尾杂猩猩唇艳歌宛转
凝流云劝郎徘徊留好春好春不留愁杀人
　　追和杨眉庵次韵李义山无题诗五首
　　　　　　　　　　　　　　　　前人
兰桨双欹倚桂舟隔花临水思夷犹香囊玉佩劳相
赠绣幄银屏惜共留愁绕凤台秦树暝梦回巫峡楚
云秋多才若被春情恼镜里潘郎雪满头
行雨行云少定踪梦回时节怕闻钟竹枝寄恨心偏
懒桃叶题情意转浓香冷绣鞍间騕裊灯残金障掩
芙蓉红楼绿水无多远如隔江山几万重
纤纤斜日弄微风肠断仙山碧海东鸾镜有尘空自
掩雁书无路若为通愁横柳叶眉颦翠泪湿桃花脸
晕红尽道芳年易憔悴莫教青鬓作秋蓬
油壁香车几度来赤阑桥畔起春雷梦随暮雨阳台
去愁踏春波洛浦回青鸟衔书通密意彩鸾留咏惜
奇才苦心一寸如红烛总遣烧残未作灰
琐窗朱户别离难兰蕙柔姿惜易残曲断瑶筝银甲
冷书留锦字墨花干罗衾积梦惊春晓宝鸭销香觉
夜寒槛外碧桃花自好一年芳景共谁看
　　房中曲　　　　　　　　　　　前人
葳蕤绣帐垂兰堂缃帘摇月虾须光象□尘污凌波
□云鬓钗横金凤凰芍栏深锁鸳鸯窟翠被生寒愁
兀兀玉奴夜捣红守宫春风染透桃花骨蜡灯悬影
碧窗纱青丝嘶骑不归家琵琶拨尽相思曲杨柳笼
门啼乳鸦
　　春夜曲　　　　　　　　　　　前人
重门漏尽乌啼歇水晶帘浸沉沉月锦□薇帐凝流
尘肠断萧郎隔云别嫣红落粉愁宵眠箜篌怨入朱
丝弦蜡灯高悬照孤影水沈香散茱□烟柳惊花困
芳心乱蝶思莺情梦中见彩毫题就恼侬词羞掩春
风白团扇
　　秦筝曲　　　　　　　　　　　前人
高楼欲暮花含烟嫣红落粉愁无眠含羞起舞银烛
前玉纤轻抹鸳鸯弦鸳鸯弦凤凰曲移妾心置君腹
　　夜坐吟　　　　　　　　　　　前人
漏板敲愁寒夜永璧月流辉洞房静香锁鸳鸯生微
尘阿姬抱恨娇眉颦褰裳起唱相思曲秋叶满阶霜
簌簌含啼背影吹残烛
　　白苎词　　　　　　　　　　　苏平
馆娃宫中露华冷月落啼鸦散金井吴王扶头酒初
醒秉烛张筵乐清景美人不眠怜夜永起舞亭亭乱
花影新裁白苎胜红绡玉佩珠璎金步摇回鸾转凤
意自娇银筝锦瑟声相调君恩如水流不断但愿年
年同此宵东风吹花落庭树春色催人等闲去大家
为欢莫犹豫顷刻铜龙报天曙
　　早春曲　　　　　　　　　　　前人
青楼昨夜东风转锦帐凝云觉春浅垂杨摇绿莺乱
啼袅袅烟花不堪剪博山吹云龙脑香铜壶滴愁更
漏长玉颊啼红梦初醒羞见青鸾镜中影侬家少年
爱游逸万里轮蹄渺无迹朱颜未衰消息稀肠断天
涯草空碧
　　梧桐士女图为钱孟实题四首　　邹亮
兰膏腻滑金钗溜绣带斜分□香袖锁睡起思娇
慵练裙六幅湘波皱
月转虚栏风满林碧云迢递银河深香尘不到罗袜
冷下□踏碎梧桐阴
萧郎不归春意阑梦繞梨云花作团银塘路冷芙蓉
老锦鸳怨入秋风寒
楚云湘水鳞鸿杳两点春山愁不扫低徊顾影悄无
言明朝只恐朱颜老
　　药名闺情诗二首　　　　　　　萧韶
菟丝曾附女萝枝分手车前又几时羞折红花簪凤
髻懒将青黛扫蛾眉丁香漫比愁肠结豆蔻常含别
泪垂愿学云中双石燕庭乌头白竟何迟
天门冬日晓苍凉落叶愁惊满地黄清泪暗消轻粉
面尘凝闲锁郁金裳石莲未嚼心先苦红豆相看恨
更长镜里孤鸾甘遂死引年何用觅昌阳
　　吹笛士女图　　　　　　　　　张泰
冰簟银□倚石屏芭蕉凉露湿秋庭贞心试托湘江
竹吹向流云与凤听
　　修竹士女　　　　　　　　　　姚纶
瑶台无信托青鸾一寸芳心思万端莫向东风倚修
竹能禁翠袖几多寒
　　折杨柳　　　　　　　　　　　丘吉
牵马绾青丝上马折杨柳愿作马尾蝇远近随郎走
　　蕉萱士女　　　　　　　　　　唐庠
罗袜生香踏□沙钗横玉燕鬓松鸦春心正似芭蕉
卷羞见宜男并蒂花
　　商妇吟　　　　　　　　　　程文杰
莫作商人妇商人惯别离门前竹王庙日日卜归期
　　古意　　　　　　　　　　　　郑瑗
中夜有所思所思君不知春风吹露草秋风吹霜枝
所以别离人悠悠负心期别离非所惜年华难再得
只恐君来时妾已无颜色颜色既已非君宁无叹息
　　长相思　　　　　　　　　　　石□
长相思长且深暮云湘水愁阴阴海棠庭院燕双语
恼乱无人知妾心妾登池上楼泪滴池中水水声活
活向东流妾泪将心千万里
　　雨雁词　　　　　　　　　　　前人
猛雨断哀雁离离不成行寒云开关塞落月暗潇湘
楼中鼓角飞秋霜仰看孤影空仿徨拈针绣作双鸳
鸯为寄远游都下郎灯寒指冷夜寂寂独抱瑶琴为

　闺媛总部艺文十二
诗

　　秋闺怨　　　　　　　　　明朱曰藩
合欢树上乌欲栖空房织锦窦家妻遥遥夜夜谁能
耐三三五五并相携镜花对影惭双笑烛泪分行伴
独啼莫道回文能妙绝阳台云雨隔安西
　　代美人春怨　　　　　　　　　李蔉
行行下长浦玉手把荷叶昔日妾似花今朝花笑妾
妾年十四盛铅华不数城南大道家蜀锦吴绫耀朝
日兰闺一步犹嫌赊人言嫁向儿家好不悟儿家重
金宝当时学得十三腔只今遗落如风扫易州青铜
碧内照去照来自不爱璚佩鞶囊若有知羞向侬
家腰下带曲槛蔷薇袅袅新池亭明日委芳尘东邻
少妇常悲泣不怨儿家轻薄人
　　春闺　　　　　　　　　　　郑履淳
朝来灵鹊繞檐鸣果得云笺慰远情但说别来长见
忆归期依旧不分明
　　采莲曲　　　　　　　　　　林如楚
镜湖春水绿越女颜如玉桂楫木兰舟齐唱采莲曲
翠钿窈窕明空沼纤手徘徊弄清晓薄采那妨马上
郎含情却望云边鸟年年采莲湖水边清歌艳舞总
堪怜兰灯寂寞青楼晚掩泪犹看并蒂莲
　　春情　　　　　　　　　　　　前人
凤楼十二绮窗开杨柳如烟拂镜台瑶瑟夜深还独
奏舞衣春至为谁裁双双乳燕穿梁入点点飞花入
户来织得锦纹无用处梦魂空绕白龙堆
　　寒夜曲二首　　　　　　　　皇甫汸
绣户深沉半掩门玉愁对月黄昏闲垂翠帐何曾
寐熏尽金笼总不温
年随流水去伤神催入风光一度新何事蛾眉颦不
展玉颜无伴怕逢春
　　背面美人二首　　　　　　　　苏淡
抱得琵琶下玉除湖山背立溜犀梳傍人欲见春风
面但道萧郎有寄书
钗□乌云鬓欲蓬回身环佩响丁东背人不是无情
思自古红颜畏画工
　　竹枝词　　　　　　　　　　张凤翼
妾从湘江归君向湘江宿欲识泪痕多请看湘江竹
　　闻砧　　　　　　　　　　　李攀龙
永夜卢家妇深闺坐自伤拭砧散明月投杵上清霜
别恨繁鸳绮哀音送雁行同袍征战尽刀尺断人肠
　　前溪歌
二
首
　　　　　　　前人
逍遥东武亭下有独桑路欢但宿侬家前溪不可渡
　　其二
春容故易老红粉岂常鲜郎归定何日憔悴复谁怜
怜亦异当年
　　长相思　　　　　　　　　　王世贞
长相思望难期美人如花隔深闺轻霜剪涩凝胭脂
青黄碧绿诸色丝织成鸳鸯心自悲两心为一心明
月照秋水一心成两心各悬三千里昔为比翼鸟翼
折不能飞今为双星界河汉年年夜夜盻光辉
　　江南乐
二
首
　　　　　　　前人
少小阊门住不爱阊门道约伴礼社还羞人道侬好
　　其二
与欢皋桥别日日上皋桥不比西陵浦惟看两度潮
　　江南曲　　　　　　　　　　　谢榛
夹岸多垂杨妾家临野塘手拈青杏子不忍打鸳鸯
　　别调曲代赠所知三首　　　　　前人
家住邺城门向西青楼上与邺城齐郎行好记门前
柳春梦南来路不迷
离筵易醉夜将分赵舞灯前犹向君从此腰肢瘦无
力□头闲杀藕丝裙
木落天寒郎欲行尊前离怨一鸣筝燕姬纤手调新
曲不是西楼今夜声
　　远别曲　　　　　　　　　　　前人
阿郎几载客三秦好忆侬家汉水滨门外两株乌
树叮咛说向寄书人
　　秋闺　　　　　　　　　　　　前人
目极江天远秋霜下白苹可怜南去雁不为倚楼人
　　采莲曲　　　　　　　　　　　前人
湖上西风吹绮罗靓妆越女照清波折将莲叶佯遮
面棹过前滩笑语多
　　闺情　　　　　　　　　　　梁有誉
万里关山无尽期年光春色使人悲柳花只似悠扬
梦日逐东风少住时
　　采莲曲　　　　　　　　　　　宗臣
红妆翠袖歌采莲三三两两斗婵娟欲行不行落金
钿落金钿垂玉指发青苹照绿水
　　春江词　　　　　　　　　　吴国伦
楼头小妇试春衣昨日看花今日稀暮雨偏深碧草
色东风不送王孙归
　　乌栖曲三首　　　　　　　　　前人
百花满庭香满室城上乌栖月初出烛下红妆耀锦
屏玉指调弦郎自听
沙棠为□兰为桡溪水照面芙蓉娇落日徘徊望江
路今夜风波郎莫渡
博山炉爇水沈香明月夜夜悬空□郎心转动如车
轴酒家买醉娼家宿
　　襄阳乐二首　　　　　　　　　前人
襄阳诸女儿自负倾城色逢郎大堤南蹋歌大堤北
　　其二
女萝附长松不自知微薄因郎岁寒姿绸缪永相托
　　春思曲　　　　　　　　　　俞允文
江南花时二三月少妇乘春逐芳节心性稳惬含情
真弄影晴川自流悦青丝刻带锦作裳宝扇轻摇翡
翠光芸房露冷春火兰径烟开腻粉香七彩明珰
九华佩紫縠文罗掩秋翠绣额花丛千万色玉腕奇
姿发春媚含思缄情不相识步步遗芳去无迹回簪
转黛飞参差纔过东城又南陌南陌东城春事深离
思杳杳花阴阴坐对流莺啼歇处闲窥清镜理瑶琴
晨□凄清不可闻恨断吴烟怨楚云自是琴心挑不
得还同孤月照黄昏
　　子夜吴歌　　　　　　　　　　卢
燕花敷锦绣楚舞醉罗裙明月空悲妾白云常似君
不知辽海上书信几时闻
　　竹枝词　　　　　　　　　　李先芳
栀子花心一点黄江头日日抱清香郎心不解花心
苦露叶含啼枉断肠
　　拟艳歌行　　　　　　　　　李同芳
越女秦筝手自调阿欢按节奏金铙当筵忽漫冰弦
断笑倩怀中取凤胶
　　采莲曲二首　　　　　　　　　顾闻
兰舟终日漾莲溪少女如花锦袖低含笑折来流水
畔红妆两两镜中啼
岸上金羁白马郎溪边红粉断人肠临风背摘双头
蕊笑入荷花万点妆
　　长相思　　　　　　　　　　　黄中
万里传郎信开缄喜欲狂报得郎身健迟归亦不妨
　　丽情曲　　　　　　　　　　蔡宗尧
兰房过雨蕙径空绿云蔼蔼怀春风欹枕牙□睡初
醒胭脂恨湿罗衣红鸳鸯牵绣丝未歇□瘦香肌倦
如雪玉麟堕地浑不知流苏夜暖斜明月珠帘半卷
春日高海棠飞起双蝴蝶
　　桃叶渡　　　　　　　　　　邵圭洁
妾生如桃花根叶相绸缪隔江唤欲渡江阔使郎愁
　　采茶女　　　　　　　　　　黄尚质
结束乌椎髻携筐去采茶归逄邻女笑也插杜鹃花
　　蚕妇吟　　　　　　　　　　　潘纬
采桑复采桑无嗟为蚕饥食君筐中叶还君机上丝
还君丝织君绮贫女养蚕不得着惜尔抽丝
一作
功成
为
人死
　　闺词　　　　　　　　　　　张元凯
琴瑟昔在御莫不静而好自君久离别
一作
离别后
房栊
生青草弹琴无知音调瑟多苦心弹繁曲亦乱月落
花阴阴
　　子夜歌　　　　　　　　　　　前人
柳花发韶颜妆成子夜妍弄箫成艳曲调瑟岂哀弦
翡翠巢金埒鸳鸯扑锦缠不将银烛灭看取玉人怜
　　桃花美人行　　　　　　　　　陈鹤
鸾帏鸳阁恋无因珠镜牙妆久自尘相逢柳絮心还
乱相见桃花意转新聊作逍遥步独立可怜春春日
春花复可怜春心飘荡讵能前自知颜色非春色自
惜今年异昔年眉雕难学柳步弱不成莲臂褪珊瑚
钏鬓谢凤凰钿行随双蝶偏羞寡坐同孤月却憎圆
羞寡憎圆两意深桃花桃叶一般新但识花心非妾
性不将折取寄离人
　　前溪曲三首　　　　　　　　沈明臣
林塘何处好独有前溪路笑语隔花闻歌声连水度
　　其二
前溪浣纱去花落污春泥骑马侬边过见郎头自低
　　其三
汲水向前溪空瓶侬自提郎家溪上住只是隔东西
　　子夜四时歌
录
二首
　　　　前人
东风吹月出照见妾家楼荡子从戎去边霜尚满头
右
春歌

桂影团团月芙蓉叶叶霜捣衣过夜半几日废流黄
右
秋歌

　　采莲曲六首　　　　　　　　　前人
生长江南惯采莲棹歌声里斗婵娟十三十四年相
亚覆额低眉各可怜
荷叶莲枝水面齐采花归去夕阳低绿芜一道分南
北犹有歌声绕大堤
少女明妆出采莲双头并蒂独心怜不知金钏何时
堕空手归来意惘然
白面红妆二八春藏羞不肯过东邻偶从绿水桥边
去谁道荷花□杀人
月照波纹似鸭头一船双桨荡中流采莲不道罗裙
湿归晒雕栏夜不收
妾在江东郎在西采香曾到若耶溪同行女伴低头
说泪染新红白苎衣
　　湘水巫云曲　　　　　　　　　前人
湘江之水巫山云朝暮相思那得分渺渺高堂怨巫
女斑斑楚竹恨湘君湘君巫女知何处水中月色烟
中树只解春来幻作花不解花飞没春路阳台故道
竟微茫黄陵古庙久荒凉鸳鸯锦水偏齐翼鹦鹉芳
洲空断肠断肠复断肠问君苦不苦解佩江边忆楚
妃采莲渡口思交浦草色如天染绿尘杨花似雪扑
青苹水为帝子眼中泪云是襄王梦里人梦里眼中
俱不见非烟非雾犹相眷十二峰头画不成三湘七
泽俱流遍采得苹花不自由更何人共木兰舟曲终
歌罢谁无泪水远山长空独愁天边属玉双双起茜
红裙色谁家女欲言不言来不来云不成云雨不雨
烟波尽日浩空津明月当天似镜新畴能良夜偏忘
夜若个逢春不怨春怨春愁夜何时歇岁岁春魂化
啼鹧鸪啼破九嶷天王孙泣断苍梧月
　　采香谣　　　　　　　　　　　前人
吴姬十五采红香几阵风飘罗带长莲子池头青簇
簇低飞只恐碍鸳鸯
　　无题　　　　　　　　　　　　居节
力薄慵梳十八鬟梦回谁与说双鸾鹅儿酒嫩堪成
醉云母屏凉不障寒芳草都从行处长春山岂是画
时残金鱼笺纸回文句昨夜灯花仔细看
　　折杨柳　　　　　　　　　　　岳岱
垂柳挂江头朝朝上绮楼折来无远使游子在边州
雨送参差泪花飞历乱愁蛾眉空怅望岁月易逢秋
　　东飞伯劳歌　　　　　　　　　前人
东飞伯劳西飞燕玉关巫峡难相见春时寄书人不
归秋风一夕绕罗帏鸣弦写怨感孤凰含愁下机怀
七襄熠耀宵行穿落叶琐窗灿灿流斜月凤楼螭水
声未终日照深闺衣泪红
　　湖上赠美人　　　　　　　　郑元抚
琵琶新曲转声迟停棹中流十二时细雨可怜红袖
湿愁云偏惹翠眉垂
　　长干曲　　　　　　　　　　朱阳仲
美人家住汉水滨夫婿从军久向秦江口寄书无便
使客中多是洛阳人
　　竹枝词十首
录
七
　　　　王叔承
月出江头半掩门待郎不至又黄昏夜深忽听巴渝
曲起剔残灯酒尚温
白帝城高秋月明黄牛滩急暮潮生送君万水千山
去独自听猿到五更
阴阴桃李晚妆迟万里桥头叫子规拜月归来人语
静金钗失在竹廊西
杨柳青青酒店门阿郎吹火妾开樽千金卖得文章
去不记当时犊鼻裈
兰桡小小叶为船荡荡红妆下锦川泪落清波君不
见秋风吹老并头莲
生年十五棹能开那怕瞿塘滟滪堆郎今晒网桃花
渡奴把鲜鱼换酒来
避人低语下金钱侵晓焚香拜佛前见说嘉陵江水
恶莫教风浪打郎船
　　西湖歌　　　　　　　　　　　前人
苏小坟西是妾家门前都种白莲花郎来好认当垆
处石上瑶琴覆落花
　　竹枝词十二首　　　　　　　　前人
二八佳人三五宵仙风随度广陵桥分明记得霓裳
曲春梦微茫月影遥
紫翠阴阴斗草堤柳风淡荡舞衣吹众中独有宜男
草赢得金钗百子池
一从荡子客长干怕说风波五百滩忽接家书心暗
喜更于封外写平安
桑子青青雨压枝吴蚕老尽簇银丝侍儿擘破双蛾
茧肠断西有所思
青桑老尽茜花开新妇看蚕婆不来织得西川宫样
锦机头先与小姑裁
江南江北锦帆来妾自商歌妾自哀百曲迷楼春不
住杨花飘荡李花开
盈盈红玉晓妆新静倚菱花自写真一片青霞生袜
底满城传是洛妃神
山色移青入画眉绮疏春旭寄幽思蜀藤新买松花
纸临出曹娥江上碑
点点流萤送落花春风寂寞断琵琶人来寄与菖蒲
叶说是成都造纸家
白盐生井火生畬女子行商男作家獞布红衫来换
米满头都插杜鹃花
绿酒涓涓白玉瓶酴□花发语猩猩竹枝歌断人无
那十二峰头暮雨青
络纬秋啼梧月深碧纱描粉绣观音女僧闻作盂兰
会乞假中元施宝簪
　　夜行郎二首拟古乐府寄所思　王逢年
长寄相思明月楼夜行郎在海西头月光若共郎行
远那得当窗照妾愁
若看明月不如郎同照菱花伴晓妆别后郎情宁似
月瑶阶随影度孤房
　　美人寄书　　　　　　　　　陆文祖
秋梦无凭客路遥尺书封寄恨迢迢吴绫不及桃花
纸颜色都从别后消
　　秋闺　　　　　　　　　　　汪日梦
秋风望关塞征夫何日归新凉抛纨扇沈夏减裙围
鸿雁西北来哀哀乞寒衣裁缝宵独坐红烛对清辉
　　朱颜曲　　　　　　　　　　沈一贯
朱颜非自换良为箧镜欺箧镜终不发朱颜终不移
歌罢月在梁影落阑干垂感君明月心不弃秋风姿
犹记覆耳发挂君飘缨髭宛转结不解烦君立移时
　　闺思二首　　　　　　　　　　前人
菱花初日照人空妆罢临轩数落红不得东风花不
发花飞独自怨东风
妾自伤心怨月低黄莺何事亦娇啼不禁含妒将丸
打定有东风暗向西
　　子夜歌二首　　　　　　　　于慎行
秋月照四壁络纬当窗织徒闻机杼声终夜不成匹
　　其二
侬如水中石波至亦累累欢如陌上尘左右从风吹
　　子夜四时歌
录
三首
　　　　前人
金屋燕初飞长堤草已绿春蚕不作茧思子何由续
右
春歌

何处复无暑月出湖水边泛舟芙蓉里分明自取莲
右
夏歌

露井惜银□秋风生桐树任吹桐花飞莫吹梧子去
右
秋歌

　　自君之出矣　　　　　　　　姚舜牧
自君之出矣妾守深闺里花落委泥中誓不随流水
　　子夜歌　　　　　　　　　　　前人
美人着新裙细步不闻声风来撼芭蕉綷使郎惊
　　别意　　　　　　　　　　　　吕坤
留妾一身在怜君万里行夜来双泪尽不忍到长亭
　　演乐天闺妇诗意　　　　　　　邢侗
三岁戍辽阳无日不长欷夜合花几开刀头望来慰
红绡带缓无绿鬟低也未正咏白家诗隔墙啼络纬
　　子夜歌　　　　　　　　　　邹迪光
侬若泰山石千年不转移欢如西江水一去无还期
收却临水妆去作当织如喜复如嗔为欢小唐突
为欢几何时感叹复沈吟甘露浇黄□那得消苦心
　　里妇叹　　　　　　　　　　邹元标
仰盼天中月流光入庭户明月本无情何分新与故
新者欢不足故者有余慕笙歌乱四邻孰念此荆布
　　闺情　　　　　　　　　　　　屠隆
昨日别君杨柳浓今朝怅望樱桃红青骢去何在只
在平芜外春风自暖妾自寒邻女相过掩泪看日长
草绿娇黄蝶宛转啼鹃隔花叶不能飞去唤郎归何
用朝朝啼向妾
　　子夜四时歌　　　　　　　　冯大受
看花东城隅闻笑不闻唱相逢游冶郎逐逐走如浪
低头羞露娇惜别转相向
江畔巧妆鲜短棹发清沚不愁水湿衣素手攀莲子
香风正淡荡罗袂轻轻举
郎住江水头妾住江水尾别恨正悠悠泪滴梧桐雨
背一点灯帘幕秋风起
岁晏悲风号雪花琼楼满寒枕夜如年起坐珠帘卷
怅望长安道不知郎近远
　　黄淡思歌　　　　　　　　　杨于庭
泪作绠縻垂肠作
一
作随
车轮转寄郎锦裲裆相思不
相见
　　黎女歌　　　　　　　　　　汤显祖
黎女豪家笄有岁如期置酒属亲至自持针笔向肌
理刺涅分明极微细点侧虫蛾折花卉淡粟青纹繞
余地便坐纺织黎锦单拆吴人彩丝致珠崖嫁娶
须八月黎人春作踏歌戏女儿竞戴小花笠簪两银
篦加雉翠半锦短衫花裙白足女奴绛包髻少年
男子竹弓弦花幔缠头束腰际藤帽斜珠双耳环缬
锦垂裙赤文臂文臂郎君□面女并上秋千两摇曳
分头携手簇遨游殷山沓地蛮声气歌中答意自心
知但许婚嫁箭为誓椎牛击鼓会金钗为欢那复知
年岁
　　横塘渡　　　　　　　　　　袁宏道
横塘渡郎西来妾东去感郎千金顾妾家住红桥朱
门十字路认取辛夷花莫过杨柳树
　　子夜歌　　　　　　　　　　王嘉谟
采莲西洲里欢去不复顾只解惜莲花不觉莲子苦
　　四时闺怨　　　　　　　　　黄伯传
折来新柳寄龙沙为报离居感岁华贱妾上山将化
石狂夫出塞未还家春风梦里惊啼鸟夜雨声中惜
落花莫是受降城下过胡姬留客醉琵琶
青溪白石映蒹葭女伴相携出浣纱感彼睢鸠鸣水
上思君汗马在天涯空将别泪频题扇浪喜归期已
及瓜借问从军穿柳叶何如共妾采莲花
他乡明月在高楼照见离人两地愁妾在闺中空计
日君从海外正防秋乍闻牧马阴山下又说移营瀚
海头寄语王家征戍客古来飞将不封□
朔风堕指敢驰驱为破楼兰握虎符万里不知旋□
未一年将尽忆家无霜飘明镜思君老雪照鸾帷吊
影孤见说纩衣宫女作恐题诗句寄征夫
　　拟古乐府　　　　　　　　　孙羽□
郎船泊湖头侬船泊湖曲夜半风浪生移船相并宿
　　听镜词　　　　　　　　　　陈价夫
忆昔与君生别离镜似乐昌初破时自嗟桂魄几圆
缺远人尚自愆还期辘轳无绳瓶坠井青灯荧荧照
孤影含愁抱镜入中厨呢呢低声自陈请漏短不知
夜几更四邻已尽无人声忧疑未决心转苦起步明
月沿阶行倚栏脉脉望河汉鹦鹉笼中巧相唤忽言
半月在回廊始卜郎回在月半深深再拜喜不眠举
头看月尚未圆回身再问匣中镜知汝何时飞上天
　　征妇怨　　　　　　　　　　　徐
夫婿久从征西风寒络索惆怅立空□飞萤点罗幕
　　美人买铁马　　　　　　　　陈荐夫
明珠莹玉垂垂结八角流苏响凄切风前双挂玳梁
高自有宫商按成节初闻鸣佩委清都又似悬泉点
玉壶征人晓泪霜天尽怨女秋魂夜月孤东邻窃听
疑璚玖琮琤握在良工手少妇帷中溢价酬双鬟帘
下分番守但道清和比玉扬讵知幽怨结玎珰重门
风雨孤灯暗悔杀黄金买断肠
　　戏效西昆体赋得徐娘　　　　汪道贯
绣户春寒昼未温离亭杨柳拂青尊乱山不隔天涯
梦逝水空销艳客魂细细游丝牵别恨萋萋芳草怨
王孙徐娘最是情无限寄得鲛绡半泪痕
　　吴娘曲　　　　　　　　　　　前人
侬学歌舞时十千酬一噱秋来舞袖长殷勤为谁着
　　古意　　　　　　　　　　　　前人
侬心似青镜郎心似皎月青镜无回光皎月有圆缺
　　无题　　　　　　　　　　　　前人
霞衣月貌翠云翘十五盈盈别样娇不惜明珰装堕
马谁同弄玉学吹箫人间信有鸳鸯冢天上宁无乌
鹊桥最是荷花心独苦田田荷叶不通潮
　　古意　　　　　　　　　　　汪道会
懒将明镜理飞蓬但惜流光枕簟空芳树几回沧海
燕清砧又度玉关鸿冰弦怨语离心外蜡炬销残别
泪中妾恨不如江土草年年吹绿得春风
　　病起美人和俞羡长　　　　　　前人
拂匣开尘镜经时粉钿捐所伤初貌改讵信捧心妍
唤酒声犹怯看花影自怜援琴纤指涩无力倩安弦
　　闺情集唐　　　　　　　　　刘芳节
劈破云鬟金凤凰梦回余念属潇湘徒劳掩袂伤铅
粉但恨流尘暗洞房两脸酒曛红杏妒一丛高髻绿
云光妆成只是熏香坐欲卷珠帘春恨长
　　闺体　　　　　　　　　　　顾起元
莫上翠楼看望见官城渡垂柳碧于篸是郎去时路
　　江南乐　　　　　　　　　　陈邦瞻
鹧鸪南枝鸟愁随北雁去侬家是江南但爱江南住
　　采莲曲　　　　　　　　　　范凤翼
采莲湖水湖光曙小舟棹破云深处荷风忽揭锦裆
开翻身一道穿花去采得莲来恣郎取翠眉一蹙泪
如雨郎只贪莲带露甘可知莲子心中苦
　　古意　　　　　　　　　　　刘世教
高楼有思妇光采琼树枝陆离双玉佩明珠缀巾綦
掺掺出手爪哀哀写芳辞清商未终曲听者泪已滋
良人无故欢贱妾无前期空怜夜夜月流影过重栭
　　读曲歌　　　　　　　　　　　俞彦
与欢桥头别杨柳纔垂丝空局不着子寻思未有棋
　　踏车曲　　　　　　　　　　　徐冽
阿伴五更来唤侬踏车去赤日已三商踏车未教住
人言田家乐不知踏车苦怜欢气力微代欢当卓午
东边凤仙花西边乌树不教侬上车那共欢一处
　　女郎绮生卜居江上　　　　　　沈珣
窈窕红楼隔旧京重帘瑟瑟拥雕楹楼前咫尺官桥
路认得萧郎白马声
　　春闺　　　　　　　　　　　姚祚瑞
薄暮轻寒入绮疏海棠春去落红疏微风吹动秋千
索愁在高楼明月初
　　吴歌杂曲　　　　　　　　　李继贞
郎家花满园谁数柳花儿及郎出门去只有柳花随
随郎郎不知
　　懊侬歌　　　　　　　　　　吴伯与
约郎月出时接鸡以达曙半夜乌乱啼恨杀窗前树
　　自君之出矣　　　　　　　　沈凤超
自君之出矣妆奁日掩尘君心如明镜独照眼前人
　　黔中曲二首　　　　　　　　朱茂时
迭嶂曾无三尺平盘江狭处铁桥横短裙窄袖花蛮
女宛在秋千索上行
地无三尺平黔中谚也盘江
铁索桥行者动摇而蛮女不惧

高髻缠鬃一尺长浅蓝裙子趁时妆一春远信鸡南
卜暗祝心期拜竹王
黔女挽髻杂以
马鬃裙尚浅蓝色

　　自君之出矣　　　　　　　　华善述
自君之出矣肠中车轮转欲
一
作时
向梦中寻路长春
梦短
　　荡子妇　　　　　　　　　　宋豋春
妾家高楼艳阳春花枝柳条两鲜新花笑柳条空袅
袅不能绾系荡人心花容随貌改柳叶上眉颦惟忧
叶落花飞尽敲碎冰壶歌彩云
　　青溪小姑曲　　　　　　　　柳应芳
小姑家住秣陵西惯听城头乌夜啼向为无郎嫌出
入不知门外是青溪
　　春闺　　　　　　　　　　　　前人
黄莺不只啼紫燕还双栖栖在妾梁上啼向妾西
　　懊侬曲　　　　　　　　　　　汪枢
千金买妾身一旦远行迈大艑如屋宽底事不相载
　　杨子曲　　　　　　　　　　　前人
望郎遥见树日落浦烟迷还
一
作不
知郎宿处乌在树
头啼
　　自君之出矣　　　　　　　　高文祺
自君之出矣不种相思树思君如春草多在无人处
　　怨诗　　　　　　　　　　　吴鼎芳
华屋春将尽纱窗日易昏不知多少恨相见与君言
　　咏隔水美人　　　　　　　　　吴兆
闻香怜袖动见影喜萍开若是桃叶渡待侬舟楫来
　　西湖子夜歌八首
录
四
　　　前人
湖女二三月相将戏水涯新堤看杨柳旧堤看桃花
　　其二
三桥当路半正好与郎期湖水原无信郎来那有时
　　其三
渡头人眼众船开不敢要惯知侬泊处不过西泠桥
　　其四
西邻花深处旧是情人路湖船不出湖愿郎寻
一
作回

故步
　　无题　　　　　　　　　　　　前人
花黯横塘有路通断肠笛送画桥风鸳鸯秖宿双生
树鸾凤那栖半死桐楚峡云归芳梦秦淮月在故
楼空别来闻说新妆束学得蛾眉几样工
　　读曲歌　　　　　　　　　　董斯张
侬如一弦琴独丝缠相交欢如双耳鼓虑为人所摇
　　子夜歌　　　　　　　　　　齐莱名
侬似池中藕欢如瓦上霜日出霜不见藕断丝还长
　　日高曲　　　　　　　　　　王道通
日高风力健花冻鸟声颤短枕促更欹重罗暖还恋
舒腕抱侬腰回身对郎面贪睡不成妆朦胧落金钏
　　春晓曲　　　　　　　　　　王龙起
金台烛尽麝光寒锦帐罗帏绣被单洞房寂寞不忍
睡起看北斗横阑干阑干倒影珠帘揭铜龙夜泣声
初歇杨柳枝头生冷烟芭蕉叶上留残月广阁高楼
临大路碧窗画栋连朱户杳杳阶除千朵花曲曲屏
风半边树树树花枝啼鸟多花开花落春风和长衫
小袖未梳洗露气含香湿绮罗为谁脉脉愁无语印
镜红颜双玉箸此情欲说更难会良人昨日应官去
　　长夜曲　　　　　　　　　　　前人
玉塞遥遥人未到金闺夜夜鸡鸣早画屏银烛影长
寒宝帐熏笼空自好井□幽咽辘轳□离魂乍断惊
眠浅半枕寻思信复疑回肠遂与更筹转芭蕉露坠
清声发螽斯络纬哀残月窗纱冷落暗生光耿耿含
情独不歇
　　忆别曲　　　　　　　　　　　前人
侬家夫婿鸡啼去月冷星寒天欲曙牵衣相送出门
前执手丁宁千万语良人初心无别意十步踌躇九
回顾吞声掩袂独凄咽转身却入难移步离魂随马
大堤头野烟吹雨长亭路当年景色犹昨日恍惚花
开今两度花开不是去年枝妾颜不是离别时君心
大抵不如故欲归不归迟复迟
　　答女郎沙兰英贻鸳鸯枕　　　齐心孝
含情少妇倚银釭绣罢鸳鸯日满窗解得世间离别
苦故将好鸟织成双
　　闺思　　　　　　　　　　　　宋玟
征人碛里正思乡八月看云送雁行生小不知门外
路如何飞梦到沙场
　　读曲歌　　　　　　　　　　谭元春
交欢久贝齿有时落欢独长在口
　　欢闻变歌　　　　　　　　　黎遂球
镜破面自圆谁能破侬面天地纵反复侬亦与欢见
　　人二首　　　　　　　　　王彦泓
怅恨清光不共游眼波肌雪正宜秋桐花落处闻开
锁柿叶明时见倚楼几度扇回当面笑可应灯照下
帷羞无边妒恨憎情眼行过帘前莫转头
睡破眉山不更描鬓鸦堆上覆鲛绡屏间记曲拈红
豆下临书染绿蕉画破鸳鸯娱独自教成鹦鹉伴
无聊情悰暗被傍人觉绣线逢春减几条
　　病讯　　　　　　　　　　　　前人
绣被新鸳剩半□怕拈□酒怕闻香能瘳别恨无灵
药愿驻华姿有禁方背冷乍温教女弟面痕轻舐待
萧郎悬知坐起新妆泪另有葵花似嫩黄
　　子夜歌二首　　　　　　　　　王屋
千金买良玉百金求良工为侬作双环相连无始终
　　其二
家有千黄金不如得郎心家有千仓谷不如抱郎宿
　　自君之出矣　　　　　　　　　朱鹭
自君之出矣春去劳我思春去明年来君来定几时
　　闺情　　　　　　　　　　　杨廷枢


　闺媛总部艺文十三
词

　　清平乐　　　　　　　　　　唐李白
鸾衾凤褥夜夜常孤宿更被银台红蜡烛学妾泪珠
相续　花貌些子时光抛人远泛潇湘欹枕悔听寒
漏声声滴断愁肠
　　长相思　　　　　　　　　　白居易
深画眉浅画眉蝉鬓鬅鬠云满衣阳台行雨回　巫
山高巫山低暮雨潇潇郎不归空房独守时
　　南歌子七首　　　　　　　　温庭筠
手里金鹦鹉胸前绣凤凰偷眼暗形相不如从嫁与
作鸳鸯
似带如丝柳团酥握雪花帘卷玉钩斜九衢尘欲暮
逐香车
倭堕低梳髻连娟细扫眉终日两相思为君憔悴尽
百花时
脸上金霞细眉间翠钿深欹枕覆鸳衾隔帘莺百啭
感君心
扑□添黄子呵花满翠鬟鸳枕映屏山月明三五夜
对芳颜
转盻如波眼娉婷似柳腰花里暗相招忆君肠欲断
恨春宵
懒拂鸳鸯枕休缝翡翠裕罗帐罢炉熏近来心更切
为思君
　　遐方怨二首　　　　　　　　　前人
凭绣槛解罗帏未得君书肠断潇湘春雁飞不知征
马几时归海棠花谢也雨霏霏
花半拆雨初晴未卷珠帘梦残惆怅闻晓莺宿妆眉
浅粉山横约鬟鸾镜里绣罗轻
　　定西番二首　　　　　　　　　前人
海燕欲飞调羽萱草绿杏花红隔帘栊　双鬓翠霞
金缕一枝春艳浓楼上月明三五琐中
细雨晓莺春晚人似玉柳如眉正相思　罗幕翠帘
初卷镜中花一枝肠断塞门消息雁来稀
　　酒泉子四首　　　　　　　　　前人
花映柳条闲向绿萍池上□阑干窥细浪雨萧萧
近来音信两疏索洞房空寂寞掩银屏垂翠箔度春
宵
日映纱金鸭小屏山碧故乡春烟霭隔背兰釭
宿妆惆怅倚高阁千里云影薄草初齐花又落燕双
双
楚女不归楼枕小河春水月孤明风又起杏花稀
玉钗斜篸云鬟重裙上金缕凤八行书千里梦燕南
飞
罗带惹香犹系别时红豆泪痕新金缕旧断离肠
一双娇燕语雕梁还是去年时节绿杨浓芳草歇柳
花狂
　　菩萨蛮十四首　　　　　　　　前人
小山重迭金明灭鬓云欲度香雪懒起画蛾眉弄
妆梳洗迟　照花前后镜花面交相映新帖绣罗襦
双双金鹧鸪
水精帘里玻□枕暖香惹梦鸳鸯锦江上柳如烟雁
飞残月天　藕丝秋色浅人胜参差剪双鬓隔香红
玉钗头上风
□黄无限当山额宿妆隐笑纱隔相见牡丹时暂
来还别离　翠钗金作股钗上蝶双舞心事竟谁知
月明花满枝
翠翘金缕双鸂水文细起春池碧池上海棠梨雨
晴红满枝　绣衫遮笑靥烟草粘飞蝶青琐对芳菲
玉关音信稀
杏花含露团香雪绿杨陌上多离别灯在月胧明觉
来闻晓莺　玉钩褰翠幕妆浅旧眉薄春梦正关情
镜中蝉鬓轻
玉楼明月长相忆柳丝袅娜春无力门外草萋萋送
君闻马嘶　画罗金翡翠香蜡销成泪花落子规啼
绿残梦迷
凤凰相对盘金缕牡丹一夜经微雨明镜照新妆鬓
轻双脸长　画楼相望久阑外垂丝柳音信不归来
社前双燕回
牡丹花谢莺声歇绿杨满院中庭月相忆梦难成背
灯半明　翠钿金压脸寂寞香闺掩人远泪阑于
燕飞春又残
宝函钿雀金鸂沈香阁上吴山碧杨柳又如丝驿
桥春雨时　画楼音信断芳草江南岸鸾镜与花枝
此情谁得知
南园满地堆轻絮愁闻一霎清明雨雨后却斜阳杏
花零落香　无言匀睡脸枕上屏山掩时节欲黄昏
无憀独倚门
夜来皓月纔当午重帘悄悄无人语深处麝烟长卧
时留薄妆　当年还自惜往事那堪忆花露月明残
锦衾知晓寒
雨晴夜合玲珑日万枝香袅红丝拂闲梦忆金堂满
庭萱草长　绣帘垂眉黛远山绿春水渡溪桥
□阑魂欲消
竹风轻动庭除冷珠帘月上玲珑影山枕隐浓妆绿
檀金凤凰　两蛾愁黛浅故国吴宫远春恨正关情
画楼残笛声
玉纤弹处真珠落流多暗湿铅华薄春露浥朝花秋
波浸晚霞　风流心上物本为风流出看处薄情人
罗衣无此痕
　　更漏子三首　　　　　　　　　前人
金雀钗红粉面花里暂时相见知我意感君怜此情
须问天　香作穗蜡成泪还是两人心意山枕腻锦
衾寒觉来更漏残
相见稀相忆久眉浅淡烟如柳垂翠幕结同心待郎
熏绣衾　城上月白如雪蝉鬓美人愁绝宫树暗鹊
桥横玉签初报明
玉炉香红蜡泪偏照画堂秋思眉翠薄鬓云残夜长
衾枕寒　梧桐树三更雨不道离情正苦一叶叶一
声声空阶滴到明
　　浣溪沙二首　　　　　　　　　韩偓
拢鬓新收玉步摇背灯初解绣裙腰枕寒衾冷异香
焦　深院不关春寂寂落花和雨夜迢迢恨情残醉
却无聊
宿醉离愁慢髻鬟六铢衣薄惹轻寒慵红闷翠掩青
鸾　罗□况兼金菡雪肌仍是玉琅玕骨香腰细
更沈檀
　　前题　　　　　　　　　　　　张曙
枕障熏炉隔绣帏二年终日苦相思杏花明月尔应
知　天上人间何处去旧欢新梦觉来时黄昏微雨
画帘垂
　　如梦令　　　　　　　　　后唐庄宗
曾宴桃源深洞一曲清歌舞凤长记别伊时和泪出
门相送如梦如梦残月落花烟重
　　阳台梦　　　　　　　　　　　同前
薄罗衫子金泥缝困纤腰怯铢衣重笑迎移步小兰
丛亸金翘玉凤　娇多情脉脉羞把同心捻弄楚天
云雨却相和又入阳台梦
　　捣练子　　　　　　　　　　　同前
云鬟乱晚妆残带恨眉儿远岫攒斜托香腮春笋嫩
为谁和泪倚阑干
　　长相思　　　　　　　　　　　同前
云一緺玉一梭淡淡衫儿薄薄罗轻颦双黛蛾　秋
风多雨如和帘外芭蕉三两窠夜长人奈何
　　菩萨蛮三首　　　　　　南唐李后主
花明月暗笼轻雾今宵好向郎边去□□步香阶手
提金缕鞋　画堂南畔见一晌偎人颤好为出来难
教君恣意怜
蓬莱院闭天台女画堂昼寝无人语抛枕翠云光绣
衣闻异香　潜来珠锁动惊觉鸳鸯梦慢脸笑盈盈
相看无限情
铜簧韵脆锵寒竹新声慢奏移纤玉眼色暗相钩秋
波横欲流　雨云流绣户来便谐衷素宴罢又成空
梦迷春睡中
　　阮郎归　　　　　　　　　　　同前
东风吹水日衔山春来长是闲落花狼籍酒阑珊笙
歌醉梦间　春睡觉晚妆残无人整翠鬟留连光景
惜朱颜黄昏独倚阑
　　应天长　　　　　　　　　　　同前
一钩初月临妆镜蝉鬓凤钗慵不整重帘静层楼迥
惆怅落花风不定　柳堤芳草径梦断辘轳金井昨
夜更阑酒醒春愁过却病
　　一斛珠　　　　　　　　　　　同前
晓妆初过枕檀轻注儿些个向人微露丁香颗一曲
清歌暂引樱桃破　罗袖裛残殷色可杯深旋被香
醪涴绣□斜□娇无那烂嚼红绒笑向檀郎唾
　　木兰花　　　　　　　　后蜀主孟昶
冰肌玉骨清无汗水殿风来暗香满绣帘一点月窥
人欹枕横钗云鬓乱　起来琼户悄无声时见疏星
渡河汉屈指西风几时来只恐流年暗中换
　　卜筭子慢　　　　　　　　　　锺辐
桃花院落烟重露寒寂寞禁烟晴画风拂珠帘还记
去年时候惜春心不喜闲绣倚屏山和衣睡觉醺
醺暗消残酒　独倚危阑久把玉笋偷弹黛蛾轻斗
一点相思万般自家甘受抽金钗欲买丹青手写别
来容颜寄与使知人清瘦
　　诉衷情二首　　　　　　　　　韦庄
烛烬香残帘半卷梦初惊花欲谢深夜月胧明何处
按歌声轻轻舞衣尘暗生负春情
碧沼红芳烟雨静倚兰桡垂玉佩交带袅纤腰鸳梦
隔星桥迢迢越罗香暗消坠花翘
　　天仙子四首　　　　　　　　　前人
怅望前回梦里期看花不语苦寻思露桃宫里小腰
肢眉眼细鬓云垂惟有多情宋玉知
蟾彩霜华夜不分天外鸿声枕上闻绣衾香冷懒重
熏人寂寂叶纷纷纔睡依前梦见君
梦觉云屏依旧空杜鹃声咽隔帘栊玉郎薄幸去无
踪一日日恨重重泪界莲腮两线红
金似衣裳玉似身眼如秋水鬓如云霞□月帔一群
群来洞口望烟分刘阮不归春日曛
　　江城子二首　　　　　　　　　前人
恩重娇多情易伤漏更长解鸳鸯朱唇未动先觉口
脂香缓揭绣衾抽皓腕移凤枕枕檀郎
髻鬟狠籍黛眉长出兰房别檀郎角声呜咽星斗渐
微茫露冷月残人未起留不住泪千行
　　定西番二首　　　　　　　　　前人
挑尽金灯红烬人灼灼漏迟迟未眠时斜倚银屏无
语闲愁上翠眉闷杀梧桐残雨滴相思
芳草丛生缕结花艳艳雨蒙蒙晓庭中塞远久无音
问愁销镜里红紫燕黄鹂犹至恨何穷
　　思帝乡二首　　　　　　　　　前人
云髻坠凤钗垂髻坠钗垂无力枕函欹翡翠屏深月
落漏依依说尽人间天上两心知
春日游杏花吹满头陌上谁家年少足风流妾拟将
身嫁与一生休纵被无情弃不能羞
　　酒泉子　　　　　　　　　　　前人
月落星沉楼上美人春睡绿云欹金枕腻画屏深
子规啼破相思梦曙色东方纔动柳烟轻花露重思
难任
　　女冠子二首　　　　　　　　　前人
四月十七正是去年今日别君时忍泪佯低面含羞
半敛眉　不知魂已断空有梦相随除却天边月没
人知
昨夜夜半枕上分明梦见语多时依旧桃花面频低
柳叶眉　半羞还半喜欲去又依依觉来知是梦不
胜悲
　　浣溪沙五首　　　　　　　　　前人
清晓妆成寒食天柳球斜袅间花钿卷帘直出画堂
前　指点牡丹初绽朵日高犹自□朱阑含嚬不语
恨春残
欲上秋千四体慵拟交人送又心忪画堂帘幕月明
风　此夜有情谁不极隔墙梨雪又玲珑玉容憔悴
惹微红
惆怅梦余山月斜孤灯照壁背红纱小楼高阁谢娘
家　暗想玉容何所似一枝春雪冻梅花满身香露
簇朝霞
绿树藏莺莺正啼柳丝斜拂白铜鞮弄珠江上草萋
萋　日暮饮归何处客绣鞍骢马一声嘶满身兰麝
醉如泥
夜夜相思更漏残伤心明月□阑干想君思我锦衾
寒　咫尺画堂深似海忆来惟把旧书看几时携手
入长安
　　菩萨蛮　　　　　　　　　　　前人
红楼别夜堪惆怅香灯半卷流苏帐残月出门时美
人和泪辞　琵琶金翠羽弦上黄莺语劝我早归家
绿人似花
　　更漏子　　　　　　　　　　　前人
钟鼓寒楼阁瞑月照古桐金井深院闭小庭空落花
香露红　烟柳重春露薄灯背水高阁闲倚户暗
沾衣待郎郎不归
　　谒金门二首　　　　　　　　　前人
春漏促金烬暗挑残烛一夜帘前风撼竹梦魂相断
续　有个娇娆如玉夜夜绣屏孤宿闲抱琵琶寻旧
曲远山眉黛绿
空相忆无计得传消息天上嫦娥人不识寄书何处
觅　新睡觉来无力不忍把君书迹满院落花春寂
寂断肠芳草碧
　　清平乐三首　　　　　　　　　前人
何处游女蜀国多云雨云解有情花解语窣地绣罗
金缕　妆成不整金钿含羞待月秋千住在绿槐阴
里门临春水桥边
莺啼残月绣阁香灯灭门外马嘶郎欲别正是落花
时节　妆成不画蛾眉含愁独倚金扉去路香尘莫
扫扫即郎去归迟
琐春暮满地梨花雨君不归来情又去红泪散沾
金缕　梦魂飞断烟波伤心不奈春何空把金针独
坐鸳鸯愁绣双窠
　　应天长二首　　　　　　　　　前人
绿槐阴里黄莺语深院无人春昼午画帘垂金凤舞
寂寞绣屏香一炷　碧天云无定处空有梦魂来去
夜夜绿风雨断肠君信否
别来半岁音书绝寸寸离肠千万结难相见易相别
又是玉楼花似雪　暗相思无处说惆怅夜来烟月
想得此时情切泪沾红袖黦
　　荷叶杯二首　　　　　　　　　前人
绝代佳人难得倾国花下见无期一双愁黛远山眉
不忍更思惟　闲掩翠屏金凤残梦罗幕画堂空碧
天无路信难通惆怅旧房
记得那年花下深夜初识谢娘时水堂西面画帘垂
携手暗相期　惆怅晓莺残月相别从此隔音尘如
今俱是异乡人相见更无因
　　怨王孙　　　　　　　　　　　前人
锦里蚕市满街珠翠千万红妆玉蝉金雀宝髻花簇
鸣珰绣衣长　日斜归去人难见青楼远队队行云
散不知今夜何处深锁兰房隔仙乡
　　木兰花　　　　　　　　　　　前人
独上小楼春欲暮愁望玉关芳草路消息断不逢人
却敛细眉归绣户　坐看落花空叹息罗袂湿斑红
泪滴千山万水不曾行魂梦欲教何处觅
　　望远行　　　　　　　　　　　前人
欲别无言倚画屏含恨暗伤情谢家庭树锦鸡鸣残
月落边城　人欲别马频嘶绿槐千里长堤出门芳
草路萋萋云雨别来易东西不忍别君后却入旧香
闺
　　忆江南　　　　　　　　　　　牛峤
红绣被两两间鸳鸯不是鸟中偏爱尔为缘交颈睡
南塘全胜薄情郎
　　西溪子　　　　　　　　　　　前人
捍拨双盘金凤蝉鬓玉钗摇动画堂前人不语弦解
语弹到昭君怨处翠蛾愁不□头
　　望江怨　　　　　　　　　　　前人
东风急惜别花时手频执罗帏愁独入马嘶残雨春
芜湿倚门立寄语薄情郎粉香和泪泣
　　女冠子四首　　　　　　　　　前人
绿云高髻点翠匀红时世月如眉浅笑含双靥低声
唱小词　眼看惟恐化魂荡欲相随玉趾回娇步约
佳期
锦江烟水卓女烧香浓美小檀霞绣带芙蓉帐金钗
芍药花　额黄侵腻发臂钏透红纱柳暗莺啼处认
郎家
星冠霞帔住在□珠宫里佩丁当明翠摇蝉翼纤□
理宿妆　醮坛春昼绿药院杏花香青鸟传心事寄
刘郎
双飞双舞春昼后园莺语卷罗帏锦字书封了银河
雁过迟　鸳鸯排宝帐豆蔻绣连枝不语匀珠泪落
花时
　　萨菩蛮七首　　　　　　　　　前人
舞□香暖金泥缝画梁燕语惊残梦门外柳花飞玉
郎犹未归　愁匀红粉泪眉剪春山翠何处是辽阳
锦屏春昼长
柳花飞处莺声急晴街春色香车立金凤小帘开脸
波和恨来　今宵求梦想难到青楼上赢得一场愁
鸳鸯谁并头
玉钗风动春幡急交枝红杏笼烟泣楼上望卿卿
寒新雨晴　熏炉蒙翠被绣帐鸳鸯睡何处有相知
羡他新画眉
画屏重迭巫阳翠楚神尚有行云意朝暮几般心向
他情谩深　风流今古隔虚作瞿塘客山月照山花
梦回灯影斜
风帘燕舞莺啼柳妆台约鬓低纤手钗重髻盘珊一
枝红牡丹　门前行乐客白马嘶春色故故坠金鞭
回头应眼穿
绿云鬓上飞金雀愁眉敛翠春烟薄香阁掩芙蓉画
屏山几重　寒天欲曙犹结同心苣啼粉涴罗衣
问郎何日归
玉炉冰簟鸳鸯锦粉融香汗流山枕帘外辘轳声敛
眉含笑惊　柳阴烟漠漠低鬓蝉钗落须作一生拌
尽君今日欢
　　更漏子三首　　　　　　　　　前人
星渐稀漏频转何处轮台声怨香阁掩杏花红月明
杨柳风　挑锦字记情事惟愿两心相似收泪语背
灯眠玉钗横枕边
春夜阑更漏促金烬暗挑残烛惊梦断锦屏深两乡
明月心　闺草碧望归客还是不知消息辜负我悔
怜君告天天不闻
南浦情红粉泪争奈两人深意低翠黛卷征衣马嘶
霜叶飞　招手别寸肠结还是去年时节春托雁梦
归家觉来江月斜
　　感恩多二首
二
体
　　　　　前人
自从南浦别愁见丁香结近来情转深忆鸳衾　几
度将书托烟雁泪盈襟泪盈襟礼月求天愿君知我
心
两条红粉泪多少香闺意强攀桃李枝敛愁眉　陌
上莺啼蝶舞柳花飞柳花飞愿得郎心忆家还早归
　　应天长二首　　　　　　　　　前人
玉楼春望晴烟灭舞衫斜卷金条脱黄鹂娇啭声初
歇杏花飘尽龙山雪　凤钗低赴节筵上王孙愁绝
鸳鸯对衔罗结两情深夜月
双眉淡薄藏心事清夜背灯娇又醉玉钗横山枕腻
宝帐鸳鸯香睡美　别经时无限意虚道相思憔悴
莫信彩笺书里赚人肠断字
　　木兰花　　　　　　　　　　　前人
春入横塘摇浅浪花落小园空惆怅此情谁信为狂
夫恨翠愁红流枕上　小玉前嗔燕语红泪滴穿
金线缕雁归不见报郎归织成锦字封过与
　　何满子　　　　　　　　　　毛文锡
红粉楼前月照碧纱外莺啼梦断辽阳音信那堪
独守空闺恨对百花时节王孙绿草萋萋
　　诉衷情二首　　　　　　　　　前人
桃花流水漾纵横春昼彩霞明刘郎去阮郎行惆怅
恨难平　愁坐对云屏筭归程何时携手洞边迎诉
衷情
鸳鸯交颈绣衣轻碧沼藕花馨偎藻荇映兰汀和雨
浴浮萍　思妇对心惊想边庭何时解佩掩云屏诉
衷情
　　醉花间二首　　　　　　　　　前人
相问怕相问相问还添恨春水满塘生鸂还相
□　昨夜雨霏霏临明寒一阵偏忆戍楼人久绝边
庭信
深相忆莫相忆相忆情难极银汉是红墙一带遥相
隔　金盘珠露滴两岸榆花白风摇玉佩清今夕为
何夕
　　纱恨二首
二
体
　　　　　前人
新春燕子还来至一双飞迭巢泥湿时时坠涴人衣
　后园里看百花发香风拂绣户金扉月照纱恨
依依
双双蝶翅涂铅粉咂花心绮绣户飞来稳画堂深
　二三月爱随飞絮伴落花来拂衣襟更剪轻罗片
傅黄金
　　赞浦子　　　　　　　　　　　前人
锦帐添香睡金炉换夕熏懒结芙蓉带慵拖翡翠□
　正是柳妖桃媚那堪暮雨朝云宋玉高唐意裁琼
欲赠君
　　更漏子　　　　　　　　　　　前人
春夜阑春恨切花外子规啼月人不见梦难凭红纱
一点灯　偏怨别是芳节庭下丁香千结宵露散晓
霞晖梁间双燕飞
　　天仙子　　　　　　　　　　　和凝
柳色披衫金缕凤纤手轻拈红豆弄翠蛾双敛正含
情桃花洞瑶台梦一片春愁谁与共
　　江城子五首　　　　　　　　　前人
初夜含娇入洞房理残妆柳眉长翡翠屏中亲爇玉
炉香整顿金钿呼小玉排红烛待潘郎
竹里风生月上门理秦筝对云屏轻拨朱弦恐乱马
嘶声含恨含娇独自语今夜约太迟生
斗转星移玉漏频已三更对栖莺历历花间似有马
蹄声含笑整衣开绣户斜敛手下阶迎
迎得郎来入绣闱语相思连理枝鬓乱钗垂梳堕印
山眉娅□含情娇不语纤玉手抚郎衣
帐里鸳鸯交颈情恨鸡声天已明愁见街前还是说
归程临上马时期后会待梅绽月初生
　　何满子二首
二
体
　　　　　前人
正是破瓜年几含情惯得人饶桃李精神鹦鹉舌可
堪虚度良宵却爱蓝罗□子羡他长束纤腰
写得鱼笺无限其如花锁春晖目断巫山云雨空教
残梦依依却爱熏香小鸭羡他长在屏帏
　　薄命女　　　　　　　　　　　前人
夭欲晓宫漏穿花声缭绕里星光少　冷月寒侵
帐额残月光沉树杪梦断锦帏空悄悄强起愁眉小
　　春光好　　　　　　　　　　　前人
纱暖画屏闲亸云鬟睡起四肢无力半春闲　玉
指剪裁罗胜金盘点缀酥山窥宋深心无限事小眉
弯
　　山花子二首　　　　　　　　　前人
莺锦蝉縠馥麝脐轻□花草晓烟迷鸂战金红掌
坠翠云低　星靥笑偎霞脸畔蹙金开襜衬银泥春
思半和芳草嫩碧萋萋
银字笙寒调正长水文簟冷画屏凉玉腕重金双扼
臂淡梳妆　几度试香纤手暖一回尝酒绛唇光佯
弄红丝蝇拂子打檀郎
　　临江仙二首　　　　　　　　　前人
海棠香老春江晚小楼雾縠空蒙翠鬟初出绣帘中
麝烟鸾佩惹苹风　碾玉钗摇鸂战雪肌云鬓将
融含情遥指碧波东越王台上蓼花红
披袍窣地红宫锦莺语时啭轻音碧罗冠子稳犀簪
凤凰双飐步摇金　肌骨细匀红玉□脸波微送春
心娇羞不肯入鸳衾兰膏光里两情深
　　麦秀两岐　　　　　　　　　　前人
凉簟铺斑竹鸳枕并红玉脸莲红眉柳绿胸雪宜新
浴淡黄衫子裁春縠异香芬馥　羞道交回烛未惯
双双宿树连枝鱼比目掌上腰如束娇娆不争人拳
局黛眉微蹙
　　生查子二首　　　　　　　　牛希济
春山烟欲收天淡星稀小残月脸边明别泪临清晓
　语已多情未了回首犹重道记得绿罗□处处怜
芳草
新月曲如眉未有团圆意红豆不堪看满眼相思泪
　终日劈桃穰人在心儿里两朵隔墙花早晚成连
理
　　酒泉子　　　　　　　　　　　前人
枕转簟凉清晓远钟残梦月光斜帘影动旧炉香
梦中说尽相思事纤手匀双泪去年书今日意断人
肠
　　谒金门　　　　　　　　　　　前人
秋已暮重迭关山岐路嘶马摇鞭何处去晓禽霜满
树　梦断禁城钟鼓泪滴枕檀无数一点凝红和薄
雾翠蛾愁不语
　　相见欢　　　　　　　　　　薛昭蕴
罗襦绣袂香红画堂中细草平沙蕃马小屏风　卷
罗幕□妆阁思无穷暮雨轻烟魂断隔帘栊
　　醉公子　　　　　　　　　　　前人
慢绾青丝发光砑吴绫□□上小熏笼韶州新退红
　叵耐无端处捻得从头污恼得眼慵开问人闲事
来
　　浣溪沙三首　　　　　　　　　前人
钿匣菱花锦带垂静临兰槛卸头时约鬟低珥算归
期　花茂草青湘渚阔梦余空有漏依依二年终日
损芳菲
粉上依稀有泪痕郡庭花落欲黄昏远情深恨与谁
论　记得去年寒食日延秋门外卓金轮日斜人
暗销魂
越女淘金春水上步摇云鬓佩鸣珰渚风江草又清
香　不为远山凝翠黛只应含恨向斜阳碧桃花谢
忆刘郎
　　谒金门　　　　　　　　　　　前人
春满院迭损罗衣金线睡觉水精帘未卷帘前双语
燕　斜掩金铺一扇满地落花千片早是相思肠欲
断忍教频梦见
　　离别难　　　　　　　　　　　前人
宝马晓□金鞍罗帏乍别情难那堪春景媚送君千
万里半妆珠翠落露华寒红蜡烛青丝曲偏能钩引
泪阑干　良夜促香尘绿魂欲迷檀眉半敛愁低未
别心先咽欲语情难说出芳草路东西摇袖立春风
急樱花杨柳雨凄凄
　　荷叶杯四首　　　　　　　　　顾敻
春尽小庭花落寂寞□槛敛双眉忍教成病忆佳期
知么知知么知　歌发谁家筵上寥亮别路正悠悠
兰釭背帐月当楼愁么愁愁么愁
记得那时相见胆战鬓乱四肢柔泥人无语不□头
羞么羞羞么羞　夜久歌声怨咽残月菊冷露微微
看看湿透缕金衣归么归归么归
我忆君时最苦知否字字尽关心红笺写寄表情深
吟么吟吟么吟　金鸭香浓鸳被枕腻小髻簇花钿
腰如细柳脸如莲怜么怜怜么怜
曲砌蝶飞烟暖春半花发柳垂条花如双脸柳如腰
娇么娇娇么娇　一去又乖期信春尽满院长莓苔
手挼裙带独徘徊来么来来么来
　　甘州子五首　　　　　　　　　前人

　闺媛总部艺文十
诗

　　国公女生日席上命赋　　　　金吴激
雪射瑶□月春回玉女扉云中三秀草石上六铢衣
酒熟鹅儿色身轻燕子飞客槎还泛斗谁解卜搘机
　　乌夜啼　　　　　　　　　宇文虚中
汝琴莫作归凤鸣汝曲莫裁白鹤怨明珠破璧挂高
城上有乌啼人不见堂中蜡炬红生花门前绀幰七
香车博山夜长香炉冷悠悠荡子留倡家妾机尚余
数梭锦织恨传情还未忍城乌为我尽情啼知道单
栖泪盈枕
　　春愁曲　　　　　　　　　　高士谈
压花晓露万珠冷金井咿哑转纤绠宝阶寂寂苔纹
深东风摇碎湘帘影芙蓉帐暖春眠重外啼莺唤
新梦推枕起来娇翠颦一线沈烟困金凤游丝飞絮
俱悠扬慵倚绣□春昼长郎马不嘶芳草暗半筛急
雨飞横塘
　　阅见八首　　　　　　　　　边元鼎
君居淄右妾河阳平白相逢惹断肠蜡烛已残歌欲
阕并教离恨绕飞梁
萧史吹笙凤女台月高霜冷凤笙哀不堪好酒沉沉
夜又遣青鸾独自来
凤纸衔封玉镜台绣鸾传记已相猜倾城笑脸千金
样莫对闲人一例开
笑里低眉引醉波阆风秋月一声歌明知画烛无情
物何事樽前泪更多
笑不成欢歌敛眉景阳钟动酒阑时此情却羡牵牛
会一岁相过可是迟
牛女佳期岁一过都缘迢递隔银河可怜马上香车
畔只隔珠帘更不多
双鸾夹镜凤横钗捧额黄梅小雁排为报阿环休调
戏双成西母总相猜
腻发堆云镜舞鸾五云仙洞接清欢归来失却吹箫
伴肠断昆山昨夜寒
　　闺情二首　　　　　　　　　　刘着
天边北斗又回春愁绝龙沙任酒醺万里巫山归梦
断不知何处觅行云
蕙帐金炉冷篆烟故山春草几芊芊只今惟有潇湘
月万里相随照不眠
　　苏州宴　　　　　　　　　　　任询
苏州女儿嫩如水髻耸花笼青凤尾十二红裳酽梳
洗植立唱歌烟雾里一人丰秾玉手指袖挽翠云弹
绿绮落花一片天上来随人直渡西江水曲终宴阕
歌一觞行人南游道路长明日松江千万顷烟波云
树春茫茫
　　楼前曲　　　　　　　　　　　刘迎
楼前山色秋横碧楼下水光秋漫白眼看对此千里
愁楼下长歌古离别萧萧郎马何时归雁奴去作斜
行飞灞桥过客夕阳远渭城行人朝雨微玉凄花冷
令人瘦日暮倚楼双翠袖蕙炷犹残鸂香曲尘半
着鸳鸯绣五云飞过芙蓉城洞天冷落云间笙妾身
有愿化春草伴君长亭仍短亭
　　采莲曲　　　　　　　　　　王庭筠
南北湖亭竞采莲吴娃娇小得人怜临行折得新荷
叶却障斜阳入画船
　　无题　　　　　　　　　　　　毛麾
小颦对起石州山杨柳分青入髻鬟乍识春风眼如
鹘为谁无语独□阑
　　拟回文　　　　　　　　　　　萧贡
萋萋碧草连天远杳杳行人几日回凄雨晚凉空坐
久泪妆残晕湿红腮
　　古意　　　　　　　　　　　　雷管
美人伤独宿窈窕春闺深素手卷翠被当调玉琴
危弦奏苦调清歌抗哀音弦绝歌复咽起作薄命吟
妾如朱槿花含英愁晏阴郎如青铜镜照面不照心
不怨不照心但惜飞光沈且留连理枕莫卷合欢衾
傥君回余辉欢盟尚可寻
　　学古体　　　　　　　　　　　侯册
桐风吹月乌啼井蟾波湿露沈云影素丝牵玉转泉
华美人睡觉燕支冷银钩挂帘北晓翠鬟临镜双
鸾小黄衫少年望不来寂寂庭□满春草
　　寄远吟　　　　　　　　　　　王郁
一封征人书秋帆潇湘岸当君高楼醉忆妾空闺叹
　　倦绣　　　　　　　　　　　李俊民
心情犹在未收时却顾花间影渐移不道春来添几
线日长只与睡相宜
　　春望　　　　　　　　　　　　前人
半似羞人半忍寒风和时拂玉阑干门前不见归轩
迹强把花枝冷笑看
　　怨别　　　　　　　　　　　　前人
书来未报几时还终日昏昏醉梦间别易会难长自
叹不堪重过望夫山
　　西楼曲　　　　　　　　　　元好问
游丝落絮春漫漫西楼晓晴花作团楼中少妇弄瑶
瑟一曲未终坐长叹去年与郎西入关春风浩荡随
金鞍今年匹马妾东还零落芙蓉秋水寒并刀不剪
东流水湘竹年年泪痕紫海枯石烂两鸳鸯只合双
飞便双死重城车马红尘起干鹊无端为谁喜镜中
独语人不知欲插花枝泪如洗
　　倦绣图　　　　　　　　　　　前人
香玉春来困不胜啼莺唤梦几时□可怜□□田家
女促织声中对晓灯
　　春风来　　　　　　　　　　　前人
春风来时瑶草芳绿池珠树宿鸳鸯春风去后瑶草
歇来鸿去雁遥相望鸳鸯不得双燕鸿天一方娟娟
愁眉色静与遥山长锦衾复罗荐梦语相思怨月明
乌夜啼空闺泪如霰
　　后平湖曲　　　　　　　　　　前人
越女颜如花吴儿洁于玉天教并墙居不着同被宿
美人一笑千黄金连城不博百年心楼上墙头无一
物暮爨朝舂一生足秋风拂罗裳秋水照红妆举头
见郎至低头采莲房郎心只如菱刺短妾意未觉藕
丝长与郎期何许眼碍同舟女春波淡淡无尽情双
星盈盈不得语十里平湖艇子迟岸花汀草伴人归
鸳鸯惊起东西去惟有蜻蜓接翅飞
　　征妇词　　　　　　　　　　元刘祁
青缸荧荧照空壁绮月上莎鸡泣良人沙塞远从
军独妾深闺长太息忆初痴小嫁君时谓君不晚拥
旌麾如何十载尚舆隶东屯西戍长奔驰秋风戎马
临关路千里持矛关上去公家事急将令严儿女私
恩那得顾恨妾不为金□在君腰下随风埃恨妾
不为龙泉剑在君手内飞光焰慕君不得逐君行翠
袖斓斑空血染君不见重瞳凤驾游九疑苍梧望断
犹不归况今沙场征战地千人同去几人回君回不
回俱未见妾心如石那可转
　　楼居春望图　　　　　　　　　王恽
翠敛双蛾底事愁不缘春去落花稠归鞍未得朝天
信望断东风燕子楼
　　春闺　　　　　　　　　　　　黄庚
屏山梦断整云鬟金鸭吹香火未残背倚阑干听燕
语一帘风雨卷春寒
　　闺情效香奁体　　　　　　　　前人
金鸭烟销一字香满怀春恨强梳妆看花又怕东风
恶偷隔纱看海棠
　　团扇歌　　　　　　　　　　　赵文
私衣必见污葛屦必遭践生世不为男托身况微贱
悲痛只在心憔悴更障面出入怀袖中羡郎白团扇
　　古意　　　　　　　　　　　王义山
少年红颜女敷芬对芳树盈盈淡艳妆清歌杂妙舞
凝睇倚高楼桐丝试一谱世间知音稀谁识姱节素
清贞守幽闺不作凡子妇容华委西山良人兮何暮
空□思悠悠明月正当户
　　妾薄命　　　　　　　　　　毛直方
妾肌如玉颜如花长眉窈窕青山斜深闺学就新妇
礼镜鸾不与留年华昨朝东邻裁嫁衣今朝西邻催
结褵自怜孤灯照春梦年年风雨梨花时不怨父母
贫不恨蹇修拙妾生赋命自坎壈底用闲情写红叶
千丝万丝霜练光与谁织作云锦裳千针万针两黼
黻与谁佩服朝明堂吁嗟妾薄命可奈何失时还自
差失身羞更多妾宁失时无失身平生分定月下绳
但把贞心守贞色肯信婵娟解□人
　　湖上曲　　　　　　　　　　鲜于枢
湖边荡桨谁家女绿惨红愁闷无语低回忍泪并人
船贪得缠头强歌舞玉壶美酒不消忧鱼腹熊蹯弃
如土阳台梦断□□去鸳锁生寒愁日暮安得义士
掷千金坐令桑濮歌行露
　　拟古次韵　　　　　　　　　　安熙
采柏空岩下倚竹荒庭前人生非金石君心讵能坚
君心或有渝贱妾终不疏天地一瞬息今古一长途
借问离别苦君心竟焉如不见园中树日日争华敷
秋风一夕至已逐严霜枯岁晚不得去山空难久居
　　竹枝宛转词　　　　　　　　　袁桷
闻郎腰瘦寄当归望尽天边破镜飞昨夜灯花圆似
粟倚门不肯送郎衣
年年河鼓度天津郎到滦阳见得真今夕定知郎到
日桂花浮魄满香轮
　　青闺怨　　　　　　　　　　　前人
妾家住在湘江曲门枕湘江春水绿年年长是暮春
时两岸人家啼布□自君话别湘江头独上层楼弹
箜篌蛾眉不扫远山碧满堤芳草春正愁举头不见
君但见湘江云江云复聚散妾心空如熏举头不见
君但见湘江水江水去不回妾颜为谁美湘江云湘
江水云水悠悠何日已举头望君君不回门前杨柳
空依依
　　简马伯庸　　　　　　　　　　前人
象榻香浓翠幌春美人倦绣态横陈平明欲进朝天
□小立兰灯熨贴频
　　拾麦女歌　　　　　　　　　马祖常
垄雉飞桑扈鸣老蚕入簇茧欲成原头腰镰者谁子
刈麦归家作饼饵心知栖亩有滞穗恻恻忍收寡妇
利寡妇持筐衣蓝缕终朝拾麦满筐筥儿啼妇悲
无火寒浆麦饭晡时取岂不见贵家妾岂不知娼家
妇绣丝系襦莲曳步银刀鲙鱼佐酒杯狎坐酣歌愁
日暮拾麦女拾麦女尔莫嗟尔莫忧人生赋命各有
由前年贵家妾籍入为官婢今日娼家妇年老为人
弃贫贱艰难且莫辞毕竟荣华成底事
　　和马伯庸御史效义山无题　　　薛汉
良人执戟侍明光谁与金炉共夕香妆镜晓寒凝蝶
粉舞衣春暖卸莺簧渡江桃叶应怜我照水荷花似
见郎太息蹇修无复理空思掺手为缝裳
　　长风沙　　　　　　　　　　　何中
长风沙酒旗斜风沙有情留郎住劝郎莫向前江去
前江去转风波牛渚圻边须过得黄天荡里奈郎何
郎船但系门前柳唱好歌劝郎酒不是平生亲怜郎
却愿郎长久郎今必去当何为教郎解有思人时
　　促织吟　　　　　　　　　　吴师道
高秋白露如零雨促织惊寒近□语美人不寤空闺
深共向西风诉劳苦玉关征人去不归无书寄与来
鸿飞背壁孤灯照清泪谁家急杵敲寒衣寒衣八月
当寄时今年独恨衣成迟天吴颠倒旧绣裂春蚕冻
损新丝稀夜长抱膝三太息此怀促织那能知微霜
凄凄月欲没四壁萧萧声转急吟成锦字长相思万
里秋空凝愁碧
　　落花行　　　　　　　　　　　前人
东风吹花花作团美人脉脉□阑干倦投红筵逐舞
凤故寻翠袖萦钗鸾去年送别城南道城南飞花映
芳草关河万里人未归风雨一番春又老抱愁无语
还空闺拂钗揽袖香依依绿阴锁蝶影断空枝吊
月鹃声悲青春不复回游子不顾期美人掩泪长相
思恨身不似花能飞花飞终恨沾尘泥安能与花飞
去阳关西
　　春闺怨　　　　　　　　　　欧阳元
东风园林花草香芳闺寂寞春昼长佳人独守情默
默银□锦被闲鸳鸯终朝倦绣拈针指怕向花前听
莺语唤回旧事千万端杏脸蛾眉泪如雨玉郎去年
辞家时绿杨红杏娇春晖绿杨红杏色如旧怅望玉
郎犹未归一春鱼雁音信绝雪肤消瘦千肠结断肠
独立几黄昏那更青山苦啼
　　青青河畔草　　　　　　　　王士熙
青青河畔草江上春来早春来不见人思君千里道
千里君当还夙昔奉容颜青楼独居妾含情山上山
白雁归塞北一行千万亿团团月出云却使妾见君
　　白苎词　　　　　　　　　　　前人
窄衫裁苎清如冰踏茵起舞云层层纤手宛转拂轻
燕画鼓逐拍凉州遍长衢蹀躞去马蹄五更残月闻
莺啼谁能不思更不忆独倚朱门望云立庭前碧树
垂晚花来禽熟时郎到家
　　晓寒曲　　　　　　　　　　　赵橚
曲阑廉纤杏花雨博山烟飞袅晴缕梦回金帐春融
融鹦鹉惊寒隔语美人晓妆云满梳柳风吹香入
氍毹翠环袅袅绾不断宝钗压鬓红珊瑚丫鬟卷帘
采桃叶惊起一双黄蛱蝶
　　次韵西湖竹枝歌三首　　　　　丁复
上塘杨柳下塘阴阿郎爱人不爱金塘水西流东入
海水深不似阿侬深
柳叶如眉枝似腰赠郎辄挽最长条条长即与侬心
远不是为侬春态娇
钱塘潮来两岸平钱塘潮落江月明钱塘女子新楼
阁夜半吹箫鸾凤鸣
　　戍妇词四首　　　　　　　　　汪鑫
两地魂消万里愁君犹荒戍妾空楼去时勋业无情
镜留与归人照白头
象尺金刀对玉缸团花裁破鹧鸪双沙场争信深闺
夜忍泪缝衣月满
婵娟霜月照荒垣妾拥重衾尚怯单况是玉门关外
雪夜深沙漠铁衣寒
塞边无雁可传书门外无山可望夫独有柳营千里
月素娥深夜伴人孤
　　燕京曲　　　　　　　　　　萨都剌
燕京女儿十六七颜如花红眼如漆兰香满路马尘
飞翠袖笼鞭娇欲滴春风淡荡摇春心锦筝银烛高
堂深绣衾不暖锦鸳梦紫帘垂雾天沉沉芳年谁惜
去如水春困着人倦梳洗夜来小雨天街满院杨
花飞不起
　　吴姬曲　　　　　　　　　　　前人
皎皎红罗幕高高碧云楼娟娟一美人□□露双眸
郎居柳浦头妾住鹤沙尾好风吹花来同泛春江水
　　江南怨　　　　　　　　　　　前人
江南怨生男远游生女贱十三画得蛾眉成十五新
妆识郎面识郎一面思犹浅千金买官游不转侬家
水田跨州县大船小船过淮甸买官未得不肯归不
惜韶华去如箭杨花扑檐飞语燕疏雨梧桐闭深院
人生无如江南怨
　　兰皋曲　　　　　　　　　　　前人
溪水长涵幽草芳春溪露滴兰叶光美人日暮采兰
去风吹露湿芙蓉裳芙蓉为裳兰结佩玉立亭亭临
水际天寒袖薄人不知疏雨兰苕鸣翡翠幽兰日日
吹古香美人不来春水长
　　秋千谣　　　　　　　　　　　前人
寒梅零落春雪洒萧娘腰瘦无一把淡黄杨柳未成
阴何人已系青骢马画楼深处迎春归秋千影里红
杏肥蒙蒙花气湿人面东风吹冷轻罗衣衣上粉珠
流不歇暗解翠裙花不折殷勤莫遣燕子知会向人
间报风月
　　越溪曲　　　　　　　　　　　前人
越溪春水清见底石罅银鱼摇短尾船头紫翠动清
波俯看云山溪水里谁家越女木兰桡髻云垂耳溪
风高采莲日暮露华重手滴溪水成蒲萄盈盈隔水
共谁语家在越溪溪上住蛾眉新月破黄昏双橹如
飞剪波去
　　春别　　　　　　　　　　　　前人
花气压帘愁不埽细雨粼粼长芳草玉钗燕尾剪春
寒坐惜流年镜中老东风吹柳人不知春娇满眼颦
双眉吴松锦字梦中得晓来月落闻乌啼南园日暖
蝴蝶醉香雾熏人海棠睡朱门小立蹴金莲落红起
作离人泪
　　征妇怨　　　　　　　　　　　前人
有柳切勿栽长亭有女切勿归征人长亭杨柳自春
色岁岁年年送行客一朝羽檄风吹烟征人远戍居
塞边辚辚车马去如箭锦衾绣枕难留恋黄昏寂寞
守长门花落无心理针线新愁暗恨人不知欲语不
语颦双眉妾身非无泪有泪空自垂云山烟水隔吴
越望君不见心愁绝梦魂暗逐蝴蝶飞觉来羞对
前月前月色照人寒迟迟钟鼓夜未阑灯阑有恨
花不结妆台尘惨恨斑斑半生偶得一锦字道是前
年战时苦一朝血杵烟薮除腰间斜挂三珠虎妾心
自喜还自惊门前忽闻凯歌声锦衣绣服归故里不
思昔日别离情别离之情几青草镜里容颜为君老
黄金白璧买娇娥洞房只道新人好
　　塞上曲　　　　　　　　葛逻禄乃贤
双鬟小女玉娟娟自卷毡帘出帐前忽见一枝长十
八折来簪在帽檐边
　　古镜篇寄韩与玉　　　　　　　前人
古镜团团似秋水美人当正梳洗芙蓉凉月斗婵
娟默默自怜还自喜朝来开匣忽凄然一痕微雪映
华钿却恨东风惜桃李年年开傍镜台边粉绵拭镜
还清澈佳人薄命空愁绝不如化石在山头万古千
年照明月
　　题辽人射猎图　　　　　　　　陈旅
美人貂帽玉骢马谁其从之臂鹰者沙寒草白天雨
霜落日驰猎辽城下塞南健妇方把锄丈夫边戍官
索租
　　古采莲曲　　　　　　　　　　刘致
长安女儿淑且浓日日采莲溪水中笑插荷花照溪
水韶容欲与花争红溪中荷花深几许溪上时时闻
笑语红酣绿缛不见人应在荷花更深处归时夜凉
溪水清扣弦踏歌荡桨行荷花盖头花鬓溪上月
明潮已平
　　无题　　　　　　　　　　　傅若金
楼上仙衣卷薄罗楼前春暖杏花多凤箫最好吹明
月惟有萧郎自教他
江草离离江水流玉人何处卷帘钩垂杨学尽春来
瘦不省人间有别愁
　　琵琶怨　　　　　　　　　　　前人
美人挥哀弦上客叹蛾眉急响多悲思孰知心所之
感昔奉绸缪不言生别离誓将桃李颜结君长相思
如何双栖翼中路忽乖暌不怨欢会难但恐恩爱亏
含情冀回顾中曲多苦辞君子苟不听贱妾欲何为
　　白苎词　　　　　　　　　　　前人
白苎白白如霜美人玉手亲自浣制作春衣宜短长
春衣成有时远行归无期愿君着衣重爱惜风尘变
白能为黑
　　秋夜曲　　　　　　　　　　　前人
草木摇落雁南飞文皎洁承月辉凄风入房露沾
扉红颜含彩垂佩帏簪金鸣玉扬舞衣兰釭对耀照
君闱远行胡为未言归
　　古意怀仲章贡侍御　　　　　黄清老
娉婷二八女绝色妙难画新妆薄铅华照影修竹下
盛年事夫婿锦玉耀精舍虽非伯鸾妻惓然惜春夜
琴余月当轩默默倚风榭寄语东家儿红颜莫轻嫁
　　美人叹　　　　　　　　　　　胡杕
高楼美人一点雪翠袖舞若青天月楼上酒杯干楼
头杏花折绿带鸳鸯双绣结迎郎未几送郎别明日
新腔为谁发
　　美人行　　　　　　　　　　霍希贤
锦云窣地春风□彩鸾影展乌云绾绣绒慵理怯余
寒宝凫烟断花阴转露晞香径苔藓肥凤鞋湿翠行
迟迟凭阑无语何所思默看双蝶花间飞
　　题张彦明所藏剪纸惜花春起早图
　　　　　　　　　　　　　　　岑安卿
流苏帐卷春寒轻纱弄碧天微明□红娇紫怯朝
露美人推枕心为惊鬓云未绾香奁开侍儿侧立肩
婴孩黄莺飞动花影乱停梳睥睨犹相猜谁将妙意
寄工巧溪藤雪莹金刀小丹青退舍松煤枯剪出天
真数分杪筌熙倾轧空自夸惟竞时人颜色好无声
有声两相副此景此诗均压倒司空见惯了无言应
是禅心被花恼
　　古乐府　　　　　　　　　　　周权
妾有嫁时镜皎皎无纤滓照妾芳华年涂泽如花美
郎行向天涯岁月忽逾纪空闺生远愁妾容为谁理
妾容匪金石宁复昔时比重拂故匣看□□光不已
人情重颜色反目如覆水愿郎待妾心明与镜相似
　　采莲曲　　　　　　　　　　　前人
越溪女郎十五六翠绾香云双凤蹙嫣然一笑似花
妍艳试新妆照湖绿罗衣露浥红芳秋少年陌上情
绸缪兰桡容与隔花语惊散鸳鸯生晚愁莲花莫折
茎有刺藕丝易断针难度清歌一曲入湖烟空载香
风满船去
　　大堤曲　　　　　　　　　　　雅琥
郎家大堤上妾住横塘曲年少结新欢离别岂所欲
日日望郎归门前春草绿嫁时双明珠系妾红罗襦
纂制远游屦愿谐比目鱼路长不可致搔首空踟蹰
　　闺中词　　　　　　　　　　柯九思
物华生意隔湘帘睡起残妆思更酣微笑竟穿花畔
去背人低语折宜男
　　乌夜啼　　　　　　　　　　　前人
故宫芳草春日低高林漠漠乌夜啼乌啼不断愁深
闺万里封侯安足道玉颜如花梦中老东方欲曙乌
飞去门外落花红不扫
　　妾薄命　　　　　　　　　　　宋□
云母屏琢春冰鲛女织绡蝉翼轻比妾妾薄命比君
君薄情红绵拭镜照胆明还疑妾貌非倾城倾城从
来有人妒况复君心不如故故人心尚峰九疑新妾
乃能无故时补天天高填海海深不食莲菂不知妾
心
　　寄衣曲　　　　　　　　　　　前人
征衣须早寄遥忆□砧寒莫讶啼痕少相思泪已干
　　无题效李商隐　　　　　　　　前人
妆浅颦深□绮疏小郎新拜执金吾弦中言语分明
怨裀上腰肢准拟扶翠履鸳寒慵斗草红牙马暖罢
摴蒱无人商略心头事潜向花间卜紫姑
　　春闺　　　　　　　　　　　　前人
闲画金钗寄远人杜鹃啼血又残春琵琶弦上无多
字近日相思弹不真
　　无题　　　　　　　　　　　　前人
花影玲珑满绣□自调绿绮背红惆怅佳期学弦
线七条哀怨不成双
　　采莲曲　　　　　　　　　　贡九万
朝采莲暮采莲长歌白苎木兰船船头鸳鸯双白首
也应笑侬别郎久别郎久天一方南风暖度莲花香
莲房有子不空房我侬岂可背尊嫜郎不食莲子不
识侬心苦采得莲归日落山独守空房泪如雨
　　闺怨　　　　　　　　　　　徐秋云
一自镏郎出郯溪箫声长伴乳鸦啼魂销秋水玉蝉
翼湿春风金裊别恨不禁杨柳外相思只在杏
花西珠帘夜夜空明月愁杀落红香满泥
　　美人春睡曲　　　　　　　　黄真仲
柳丝几结春风怨一曲瑶筝碧云断钗头蝴蝶梦寻
春宝枕红娇玉生汗谁家白苎剪刀声惊起花间一
双燕欲追残绪海茫茫红雨满庭春思乱
　　春夜曲　　　　　　　　　　成廷珪
芙蓉楼前拜新月宝鸭微熏透银叶吴山春水送远
游不管闺中照离别谁家玉钩飞上天一似连环旧
时缺缺多圆少将奈何一寸愁肠万里结为郎白苎
裁春衣又恐月圆郎未归
　　江南曲　　　　　　　　　　　前人
吴姬当垆新酒香翠绡短袂红罗裳上盆十千买一
斗三杯五杯来劝郎落花不解留春住似欲随郎渡
江去酒醒一夜怨啼鹃明日兰舟泊何处
　　长干行　　　　　　　　　　李孝光
秋风从西来吹我庭前树闻欢在扬州却忆姑苏住
估客离长干教侬寄书去
　　采菱女　　　　　　　　　　贡师泰
落日照淮甸中流荡回光窈窕谁家女采菱在横塘
风吹荷叶底忽见红粉妆红妆背人去惊起双鸳鸯
鸳鸯去复来烟水空茫茫
　　拟古　　　　　　　　　　　　前人
东南有佳人远在水一方绮疏粲飞楼曲阑围洞房
意态闲且靓气若兰蕙芳纤阿扬姣服杂佩悬明珰
流风回皓雪明月舒其光白面谁家子锦鞍青丝缰
翻然一见之下马立中堂可望不可即五采盛文章
　　秋千　　　　　　　　　　　　卢琦
绿美人闭深院燕语莺啼春事半画阑睡足四无
人空与东君说幽怨彩绳袅袅挂青烟罗袜纤纤翩
翠袖红妆高出墙头花绣带斜飞亭际柳香风荡漾
春谁主愿学飞仙飞不去黄昏溪月浸梨花背立秋
千悄无语
　　春夜曲　　　　　　　　　　　赵雍
去年美人未还家绿青春桃始华桃花今年只依
旧美人别后长咨嗟芳心欲转向谁訴卷却罗袖弹
琵琶琵琶声哀思欲绝衣上啼痕几时灭共君别久
胡不来菱花宝镜生尘埃君隔杨子江妾居黄金台
台虽高望无极人万里兮天只尺春水绿波春草碧
来鱼去雁无消息日既暮兮月色寒相思如梦雕朱
颜青灯炯炯照不寐揽衣起坐空愁叹
　　有所思　　　　　　　　　　　前人
纷纷落花飘□人在何许相思杳如梦寂寞春朝暮
一别久不见一往久不还相望虽只尺如隔千万山
　　竹枝词　　　　　　　　　　郑元佑
岳王坟西是妾家望郎不见见栖□孤山若有奢华
日不种梅花种杏花
青青两点海门山郎君贩鲜何日还潮水便如郎信
息江花恰是妾容颜
　　采莲曲　　　　　　　　　　曹文晦
采莲入南浦欲寄远方书不知莲叶下自有双鲤鱼
郎如荷上露荡摇不成颗妾如莲中薏苦心思结果
采莲须采芳不采羞自献年年来水湄熏风会相见
　　大堤曲　　　　　　　　　　　前人
大堤人家花绕屋大堤女儿美如玉早年不肯习桑
麻日唱花间大堤曲十五豪家作侍姬歌声送云双
雁飞春衫遍绣红石竹云鬓斜插黄蔷薇舞倦歌阑
三十五赎身再嫁海商妇海商岁岁入南番空房夜
夜相思苦东邻女嫁西邻农夫耕妇织甘苦同百年
相守无不足岂识花间大堤曲
　　西湖竹枝词二首　　　　　　　吴礼
湖上鸳鸯相对飞春寒着人郎未归莫卷珠帘看行
路杨花撩乱扑人衣
不爱郎君紫绮裘不爱郎君珊瑚钩永求同生愿同
死化作莲花长并头
　　前题　　　　　　　　　　　杨庆源
采菱女儿新样妆瓜皮船小水中央郎心只如菱刺
短妾情还比藕丝长
　　和西湖竹枝词　　　　　　　　屠性
二八女儿双髻丫黄金条脱银条纱清歌一曲放船
去买得新妆茉莉花
　　前题　　　　　　　　　　　　李庸
六桥桥下水流东桥外荷花弄晚风郎心似水不肯
定妾颜如花空自红
　　前题　　　　　　　　　　　黄季伦
湖上女儿犹褐衣出门日日望郎归春水绕湖春草
绿草上双双蝴蝶飞
　　前题　　　　　　　　　　　　谢寅
郎书前月发京华燕子来时当到家记得去年裁白
苎郎君系马石榴花
　　西湖竹枝词三首　　　　　　　康瑞
苏公六桥柳垂堤照见郎君鞍马肥蜻蜓蝴蝶不相
识各自相怜寻伴飞
南高峰头云未开北高峰头雨频催为云为雨几时
了醉里相期梦里来
合欢钗头双荔枝同心结得能几时蓬茎有刺郎解
折莲子有心奴自知
　　征妇怨　　　　　　　　　　　陈高
征夫出门时征妇泪垂垂把酒劝夫饮执手问归期
归期今已过更无消息归朝朝倚楼望只见雁南飞
　　商妇吟　　　　　　　　　　　前人
嫁夫嫁商贾重利不重恩三年南海去寄信无回言
妾身为妇人不敢出闺门缝衣待君返请君看泪痕
　　乐府送吴景良　　　　　　　　昂吉
采采叶上莲吴姬荡桨云满船红妆避人隔花笑一
生自倚如花妍低头更采叶上莲锦云绕指香风传
殷勤裁缝作莲幕为君高挂黄堂边待君日日来周
旋
　　江南妇　　　　　　　　　　　王冕
江南妇何辛苦敝衣零落裙断腰赤脚蓬头面如土
日间力田随夫郎夜间绩麻不上□绩麻成布抵官
税力田得米归官仓官输未了忧郁腹门外又闻私
债促大家揭帖出陈帐生谷十年还未足大儿五岁
方离手小女三周未能走社长呼名散户由下季官
粮添两口舅姑老病毛骨枯忍冻忍饥蹲破庐残年
无物做慈孝对面冷泪如流珠燕赵女儿颜如玉能
拨琶琵调新曲珠翠满头金满臂日日春风嫌酒肉
五侯七贵争取怜一笑可博千万钱归来重藉锦绣
眠不信江南妇人单被穿
　　春波曲　　　　　　　　　　　郭翼
妾家红蕖曲绿水春满满鸂不肯飞双栖落花暖
　　江南曲　　　　　　　　　　　前人
江南暄新花月天美人盘游缓愁年翠环娇春扶上
船扶上船月如水霞盖车度花里
　　游女曲　　　　　　　　　　　前人
麝衣宝珞花氤氲芙蓉小钗金鹅□流目艳艳思若
云思若云可怜娇玉条脱金步摇
　　采莲曲　　　　　　　　　　　前人
青溪小姑双婵娟蓬蓬荷叶金桨船含情戏水并头
莲并头莲为郎喜刺满茎伤玉指
　　采菱曲　　　　　　　　　　　前人
湖湾小妇歌采菱荡舟曲曲花相迎花开镜里摇明
星摇明星妒花月郎不归怨花发
　　阳春曲　　　　　　　　　　　前人
柳色青堪把樱花雪未干宫中裁白苎犹怯剪刀寒
　　美人图　　　　　　　　　　　前人
郁金殿前杨柳新长门草色春复春下阶微微动香
步波影晴光流素尘翠钗蜻蜓雕玉佩揽髻回风舞
裙带合欢花落无好枝伯劳单飞莺乱啼玉音夜夜
宫车绝露点苍台怨明月
　　自君之出矣　　　　　　　　　前人

　闺媛总部艺文十七
词

　　秋蕊香　　　　　　　　　宋方千里
一枕盘莺锦暖初起懒匀妆面绿云袅娜映娇眼酒
入桃腮晕浅　翠帘半卷香萦线碍飞燕画屏浅立
意闲远春锁绿沈小院
　　霜叶飞　　　　　　　　　　　前人
寒云垂地堤烟重燕鸿初度江表露荷风柳向人疏
台榭还清悄恨脉脉离情怨晓相思魂梦银屏小奈
倦客征衣自遍拂尘埃玉镜羞照　无限静陌幽坊
追欢寻赏未落人后先到少年心事转头空况近春
怀抱尽绿叶红英过了离声慵整当时调问丽质从
憔悴消减腰围似郎多少
　　少年游　　　　　　　　　　　前人
丹青闲展小屏山香烬一丝寒织锦回文生绡红泪
不语自羞者　相思念远关河隔终日望征鞍不识
单栖忍教良夜魂梦觅长安
　　玉楼春　　　　　　　　　　　前人
溶溶水映娟娟秀浅约宫妆笼翠袖舞余杨柳乍萦
风睡起海棠犹带酒　□□萧郎缘底瘦那日花前
相见后西疑是故人来费得罗笺诗几首
　　秋蕊香　　　　　　　　　　杨泽民
向晓银屏香暖宿蕊犹残娇面红尘一缕透眼恨
入春山黛浅　短书封了凭金线系双燕良人贪逐
利名远不忆幽花静院
　　荔支香近　　　　　　　　　　前人
脸霞香消粉薄泪偷泫叆叆金兽沈水微熏入帘绿
树春阴糁径红英风卷芳草怨碧王孙渐远　锦屏
梦回恍觉云雨散玉瑟慵调更懒醉琼花宴宝钗翠
滑一缕青丝为君剪别情谁更排遣
　　华胥引　　　　　　　　　　　前人
征车将动愁不成歌对颦翠叶静掩兰房香铺卧鸭
烟罢唼别后羞看霓裳更把筝休轧频数更筹乍寒
孤枕偏怯　常为霜髭弄纤纤向人轻镊旧词新句
幽时时并阅药饵衣衾愁顿放一番行箧早晚归
家又烦春笋重迭
　　大酺　　　　　　　　　　　　前人
渐雨回春风清夏垂柳凉生芳屋余花犹满地引蜂
游蝶戏慢飞轻触院宇深沈帘栊寂静苍玉时敲疏
竹雕梁新来燕恣呢喃不住似曾相熟但双去并来
漫萦幽恨枕单衾独　仙郎去又速料今在何许伫
双毂任梦想频登台榭遍倚阑干水云千里空流目
纵遇双鱼客难尽写别来心曲媚容幸倾城国今日
何事还又难分麰菽寸心天上可烛
　　唐多令
吴兴
席上
　　　　　尹焕
苹末转清商溪声供夕凉缓传杯催唤红妆斜挽乌
云新浴罢裙拂地水沈香　歌短旧情长重来惊鬓
霜怅绿阴青子成双说着前欢佯不采扬莲子打鸳
鸯
　　菩萨蛮　　　　　　　　　　陈以庄
举头忽见衡阳雁千声万字情何限耐薄情夫一
行书也无　泣归香阁恨和泪淹红粉待雁却回时
也无书寄伊
　　柳捎青　　　　　　　　　　　卢炳
兰蕙心情海棠韵度杨柳腰肢步稳金莲手纤春笋
肤似凝脂　歌声舞态都宜着个坚心共伊无奈
相思带围宽尽说与教知
　　鹊桥仙　　　　　　　　　　　潘□
青林雨歇珠帘风细人在绿阴庭院夜来能有几多
寒已瘦了梨花一半　宝钗无据玉琴难托合造一
襟幽怨云雾阁事茫茫试与问杏梁双燕
　　月照梨花　　　　　　　　　　黄升
昼景方永重帘月影好梦犹酣莺声唤醒门外风絮
交飞送春归　修蛾画了无人问几多别恨泪洗残
妆粉不知郎马何处嘶烟草凄迷鹧鸪啼
　　望江南
赋画
临照女
　　　吴文英
衣白苎雪面堕愁鬟不识朝云行雨处空随春梦到
人间留向画图看　慵临镜流水洗花颜自织苍烟
湘泪冷谁捞明月海波寒天淡雾漫漫
　　蝶恋花
题华山
道女扇
　　　前人
北斗秋横云髻影莺羽衣轻腰减青丝剩一曲游仙
闻玉磬月华深院人初定　十二阑干和笑□风露
生寒人在莲花顶睡重不知残酒醒觉来几度啼鸦
暝
　　梦行云　　　　　　　　　　　前人
簟波皱纤縠朝炊熟眠未足青奴细腻未真珠斛
素莲幽怨风前影搔头斜坠玉　画阑枕水垂杨梳
雨青丝乱如乍沐娇笙微韵晚蝉乱秋曲翠阴明月
胜花夜那愁春去速
　　燕归梁　　　　　　　　　　　前人
白玉搔头坠髻松却冷翠裙重当时离佩解丁东淡
云低暮江空　青丝结带鸳鸯浅岁华晚又相逢绿
尘湘水避春风步归来月宫中
　　永遇乐　　　　　　　　　　　前人
春酌沉沉晚妆的的仙梦游惯锦溆维舟青门倚盖
还被笼鹦唤裴郎归后秋娘沉恨谩客请传芳卷联
题在频经翠袖胜隔绀纱尘幔　桃根杏叶胶粘缃
缥几回□阑人换峨髻愁云兰香腻粉都为多情褪
离巾拭泪征袍染醉强作酒朋花伴留连怕风姨浪
妒又吹雨断
　　秋思耗
为括苍名姝
赋听雨小阁
　前人
堆枕香鬟侧骤夜声偏称画屏秋色风碎串珠润侵
歌板愁压眉窄动罗箑清商寸心低诉叙怨抑映梦
零乱碧待涨绿春深落花香汛料有断红流处暗
题相忆　欢夕檐花细滴送故人粉黛重饰漏侵琼
瑟丁东敲断弄情月白怕一曲霓裳未终催去骖凤
翼叹谢客犹未识漫瘦却东阳灯前无梦到得路隔
重云雁北
　　声声慢
宏庵席上
姬亲剥桐子
前人
寒箫惊坠香豆初收银□一夜露深乱写明珠金盘
来荐清斟绿细剥檀皱料水晶微损春簪风韵处
惹手香酥润樱口脂侵　重省追凉前事正风吟莎
井月碎苔阴颗颗相思无情漫搅秋心银台剪花杯
散梦阿娇金屋沉沉甚时见露拾香钗燕坠金
　　白苎　　　　　　　　　　　　蒋捷
正春晴又春冷云低欲落琼苞未剖早是东风作恶
旋安排一双银蒜镇罗幕幽壑水生漪皱嫩绿潜鳞
初跃愔愔门巷桃树红纔约略知甚时霁华烘破青
青　忆昨引蝶花边近来重见身学垂杨瘦削问
小翠眉山为谁攒却斜阳院宇任蛛丝遍玉筝弦
索户外惟闻放剪刀声深在妆阁料想裁缝白苎春
衫薄
　　贺新郎　　　　　　　　　　　前人
妾有琵琶谱抱金槽慢捻轻抛柳梢莺语羽调六□
弹遍了花底灵犀暗度奈敲断玉钗纤股低画屏深
朱户掩卷西风满地吹尘土芳事往蝶空诉　天天
把妾芳心误小楼东隐约谁家凤箫鼍鼓泪点染衫
双袖翠修竹凄其又暮背灯影萧条情互捐佩洲前
裙步步渺无边一片相思苦春去也乱红舞
　　柳梢青　　　　　　　　　　　前人
学唱新腔秋千架上钗股敲双柳雨花风翠松裙折
红腻□□　归来门掩银釭淡月里疏钟渐撞娇欲
人扶醉嫌人问斜倚楼
　　探春令　　　　　　　　　　　前人
玉蝇字记春寒满茸丝红处画翠鸳双展金蜩翅
未抵我愁红腻　芳心一点天涯去絮蒙蒙遮住对
花弹阮纤琼指为粉靥空弹泪
　　恋绣衾　　　　　　　　　　　前人
蒨金小袖花下行过桥亭倚树听莺被柳线低萦鬓
绀云垂钗凤半横　红薇影转晴画漾兰心未到
绣屏奈一点春恨在青蛾弯处又生
　　定风波　　　　　　　　　　陈允平
慵拂妆台懒画眉此情惟有落花知流水悠悠春脉
脉闲倚绣屏独自立多时　有约莫教莺解语多愁
却妒燕于飞一笑蔷薇辜旧约载酒寻欢因甚懒支
持
　　繞佛阁　　　　　　　　　　　前人
暮烟半敛云护淡月斜照梅馆春夜偏短一□耿耿
孤灯晃帏幔玉壶漏满天外渐觉归雁声远离思凄
婉重怀执手东风翠苹岸　料想凤楼人倦绣回文
停彩线□□泪积香销娇粉面叹暗老年光隙驹流
箭梦中空见漫惹起相思芳意迷乱锦衾重向纱
展
　　解连环　　　　　　　　　　　前人
寸心谁托望潇湘暮碧水遥云邈自绣带同剪合欢
奈鸳枕梦单凤帏寒薄淡月梨花别后伴情怀萧索
念伤春渐懒病酒未忺两眉无药　魂销翠兰紫若
任钗沉鬓影香沁眉角怅画阁尘满妆台但玉佩依
然宝筝闲却旧约无凭误共赏西园桃正天涯数
声杜宇断肠院落
　　月中行　　　　　　　　　　　前人
鬓云斜插映山红春重淡香融自携纨扇出帘栊花
下扑飞虫　蔷薇架底偏宜酒纤纤自引金钟倦歌
佯醉倚东风愁在落红中
　　忆旧游　　　　　　　　　　　前人
又眉峰碧聚记得邮亭人别中宵剪烛西下听林
梢叶堕雾漠烟萧彩鸾梦逐云去环佩入扶摇但镜
裂鸳□钗分燕股粉腻香消　迢迢旧游处向柳下
维舟花底扬镳更忆西风里采芙蓉江上双桨频招
怨红一叶应到明月赤阑桥渐泪浥琼腮胭脂淡薄
羞嫩桃
　　满江红　　　　　　　　　　　前人
目断江横相思字难凭雁足从别后倦歌慵绣悄无
拘束烟柳翠迷星眼恨露桃红沁霞腮肉傍琐终
日对文枰翻□局　频暗把归期卜芳草恨阑干曲
谢多情海燕伴愁华屋明月自圆双蝶梦彩云空伴
孤鸾宿任画帘不卷玉钩闲杨花扑
　　塞翁吟　　　　　　　　　　　前人
睡起鸾钗亸金约鬓影茏葱檐佩冷玉丁东镜里对
芙蓉秦筝倦理梁尘暗惆怅燕子楼空山万迭水千
重一叶漫题红　忡忡从别后残云断雨余香在鲛
绡帐中更懊恨灯花无准写幽愫锦织回文小字斜
封无人为托欲倩宾鸿立尽西风
　　意难忘　　　　　　　　　　　前人
额粉宫黄衬桃花扇底歌送瑶觞裙拖金缕细衫唾
碧花香琼佩冷玉肌凉罗□步沧浪漫共伊心盟意
约眼眉相　连环未结双双似桃源误入初嫁刘
郎珑璁仙子髻绰约道家妆千种恨九回肠云雨梦
犹芳误少年红消翠减虚度风光
　　小重山　　　　　　　　　　　前人
岸柳黄深绿渐饶林塘初雨过涨蒲萄秋千亭榭彩
旗交莺声里春在杏花梢　慵整翠云翘眉尖愁两
点倩谁描斜阳芳草暗魂消东风远犹□赤阑桥
　　江城子　　　　　　　　　　　前人
东风吹恨上眉弯燕初还杏花残帘里春风帘外雨
声寒拾翠芳期辜负却空脉脉倚阑干　流苏香重
玉连环绕屏山宝筝闲泪薄鲛绡零露湿红兰瘦却
舞腰浑可事银蹀半阑珊
　　凤来朝　　　　　　　　　　　前人
百媚春风面凤箫吹六□舞遍玉鸾钗半溜乌云乱
悄疑是梦中见　曲歇弓弯袖敛绣芙蓉香尘未断
买一笑千金共醉倚画屏暖
　　迎春乐　　　　　　　　　　　前人
垂杨影下黄金屋东风渐粉香熟恨当年有约骖鸾
速误一枕红云宿　带眼宽移腰似束怪何事褪红
销绿背面立秋千羞人问连环玉
　　如梦令　　　　　　　　　　　前人
闲倚琐工绣春困两眉频皱独自下香阶攀折画
桥烟柳晴昼晴昼偏称玉楼歌酒
　　秋蕊香　　　　　　　　　　　前人
晚酌宜城酒暖玉□嫩红娇面醉中窈窕度娇眼不
识愁深愁浅　绣一缕香绒线系双燕海棠满地
夕阳远明月笙歌别院
　　丹凤吟　　　　　　　　　　　前人
暗柳烟深何处翡翠帘栊鸳鸯楼阁芹泥融润飞燕
竞穿帘幕秋千倦倚还思年少□步尘轻衫裁罗薄
陡顿芳心暗老强理新妆离思都占眉角　过了几
番花信晓来□地寒意恶可煞东风甚把夭桃艳杏
故故凌铄伤春憔悴泪触粉腮香落条脱金宽双玉
腕怕人猜偷握渐芳草恨画阁休傍着
　　少年游　　　　　　　　　　　前人
画楼深映小屏山帘幕护轻寒比翼香囊合欢罗帊
都做薄情看　如今已过梨花雨何处殢归鞍待约
青鸾彩云同去飞梦到长安
　　浣溪纱二首　　　　　　　　　前人
自别萧郎锦帐寒凤楼日日望平安杏花枝上露纔
干　眉皱但嫌钿翠堕臂销惟觉钏金宽薄情杨柳
殢征鞍
柳底征鞍花底车两行香泪湿红襦别来莺燕已春
余　梳洗楼台愁独倚笙歌庭院醉谁扶卷帘闲看
玉蟾蜍
　　选冠子　　　　　　　　　　　前人
翠约苹香绿抟槐荫隔水晚蝉声断壶冰避暖钏玉
欹凉倦暑懒拈歌扇云浪缥缈鱼鳞新月开弦落星
沈箭恨经年间阔柔笺空寄梦随天远　憔悴损臂
薄烟绡腰宽霞缕锦瑟暗尘侵染韩香犹在秦镜空
圆薄幸旧盟俱变虚蠹春华为谁容改芳徽魂飞娇
倩□危楼望断江外青山乱点
　　醉太平　　　　　　　　　　　周密
眉消额黄春凝泪妆玉屏水暖微香听蜂儿打
筝尘半□绡痕半方愁心欲诉垂杨奈飞红正忙
　　谒金门　　　　　　　　　　　前人
花不定燕尾剪开红影几点落英蜂翅趁日迟帘幕
静　试把翠蛾轻晕愁薄宝台鸾镜屈指一春将次
尽归期犹未稳
　　桃源忆故人　　　　　　　　　前人
流苏静掩罗屏小春梦苦无分晓一缕旧情谁表暗
逐余香袅　相思懒寄流红杳人瘦花枝多少郎马
未归春老空怨王孙草
　　解语花　　　　　　　　　　　前人
晴丝蝶暖蜜酣蜂重帘卷春寂寂雨烟梢压阑
干花雨染衣红湿金鞍误约空极目天涯草色阆苑
玉箫人去后惟有莺知得　余寒犹掩翠户梁燕乍
归芳信未端的浅薄东风莫因循轻把杏钿狼藉尘
傍锦瑟残日红春梦窄睡起折枝无意绪斜倚秋
千立
　　江城子　　　　　　　　　　　前人
玉肌多病怯残春瘦棱棱睡腾腾清楚衣裳不受一
尘侵香冷翠屏春意静明月淡晚风清　楼中燕子
梦中云似多情似无情酒醒歌阑谁为唤真真尽日
琐人不到莺意懒蝶情深
　　庆春泽　　　　　　　　　　王沂孙
浅梅酸新沟水绿初时节序暄妍独立雕阑谁云
枉度华年朝朝准拟清明近料燕颔须寄银笺又争
知一字相思不到吟边　双蛾不拂青鸾冷任花阴
寂寂掩户闲眠屡卜佳期无凭却恨金钱何人寄与
天涯信趁东风急整归鞭纵飘零满院杨花犹是春
前
　　声声慢　　　　　　　　　　　前人
迎门高髻倚扇清吭娉婷未数西洲浅拂朱铅春风
二月梢头相逢靓妆俊语有旧家京洛风流断肠句
试重拈彩笔与赋闲愁　犹记凌波断去问明珰罗
□却为谁留枉梦相思几回南浦行舟莫辞玉尊起
舞怕重来燕子空楼漫惆怅抱琵琶闲过此秋
　　淡黄柳　　　　　　　　　　　张炎
楚腰一捻羞剪青丝结力未胜春娇怯怯暗托莺声
细说愁蹙眉心斗双叶　正情切柔条未堪折应不
解管离别奈如今已入东风睫望断章台马蹄何处
闲了黄昏淡月
　　瑞鹤仙　　　　　　　　　　　前人
楚云分断雨问那回因甚琴心先许□□话离绪正
花房蜂闹着春无处残歌剩舞尚隐约当时院宇黯
销凝铜雀深深忍把小乔轻误　休赋玉尊别后老
叶沈沟暗珠还浦欢游再数能几日采芳去最无端
做了霎时妖梦不道风流甚苦把余情付与秋蛩夜
长自语
　　壶中天　　　　　　　　　　　欧良
日长晴昼厌厌地懒向前絣绣困倚屏风无意绪
把眉儿双皱似醉还醒纔眠又起频捻花枝看他
儿女闲寻百草来斗　相思能几何时料归期不到
有恁时候生怕鸳鸯香被冷旋爇沈檀熏透欲把单
衣鼎新裁剪又怕伊春瘦试看今夜孤灯还有花否
　　长相思　　　　　　　　　　　前人
云垂垂雨霏霏祇恐今年花事迟不然孤负伊　燕
飞飞柳依依有个人人倚翠扉愁横双黛眉
　　更漏子二首　　　　　　　　　前人
画楼深春昼永帘幕东风微冷莺啭罢燕归来佳人
午梦回　鬓钗横眉黛浅一捻楚腰纤软推绣户倚
雕阑无言看牡丹
鬓慵梳眉慵画独自行来花下情脉脉泪垂垂此情
知为谁　雨初晴帘半卷两两衔泥新燕人比燕不
成双枉教人断肠
　　虞美人　　　　　　　　　　石孝友
醉寻芳草城头路底事频凝□丽谯直下小层楼鸳
瓦重重匀砌几重愁　睡红颦翠春风面咫尺无由
见从教笑语落檐楹图得香闺依约认郎声
　　蓦山溪　　　　　　　　　　　前人
小花静院有个人人现缥缈更娉婷算不数歌朋舞
伴鸣珂曲里常记偶相逢无语恨有情愁绿嫩红妆
浅　别来谁念人面关山远凝睇倚危楼眼波长眉
峰不展一年心事到此向谁论书雁杳梦云深寂寞
江天晚
　　西江月　　　　　　　　　　　前人
脉脉无端心事厌厌不奈春酲越罗衫薄峭寒轻试
问几番花信　万点风头柳絮数声柳外啼莺斜阳
还傍小明门掩黄昏人静
　　蝶恋花　　　　　　　　　　　前人
薄幸人人留不住杨柳花时还是成虚度一枕梦回
春又去海棠吹落胭脂雨　金鸭未消香篆吐断尽
柔肠看取沈烟缕独上危楼凝望处西山暝色连南
浦
　　一斛珠　　　　　　　　　　　前人
红娇翠弱怨人珠泪频偷落归期莫负香笺约雨断
云消总是初情薄　夜深秋气生帘幕半衾依旧空
闲却故人何处孤舟泊两岸秋声一夜风涛恶
　　千秋岁　　　　　　　　　　　前人
春工领略点破群花对流景伤沦落蹋青心绪懒
病酒情怀恶无奈处东风故故吹帘幕　玉腕宽金
约一去音容邈鱼与雁应难托从前多少事不忍思
量着心撩乱斜阳影在阑干角
　　夜合花　　　　　　　　　　孙惟信
风叶敲露蛩吟甃谢娘庭院秋宵凤屏半掩钗花
映烛红摇润玉暖腻云娇染芳情香透鲛绡断魂留
梦烟迷楚驿月冷蓝桥　谁念卖药文箫望仙城路
杳莺燕迢迢罗衫暗折蔺痕粉迹都销流水远乱花
飘苦相思宽尽香腰几时重□玉骢过处小袖轻招
　　昼锦堂　　　　　　　　　　　前人
薄袖禁寒轻妆媚晚落梅庭院春妍映户盈盈回倩
笑整花钿柳裁云剪腰支小凤盘鸦耸髻鬟偏东风
里香步翠摇蓝桥那日因缘　婵娟流慧盻浑当了
匆匆密爱深怜梦过阑干犹认冷月秋千杏梢空闹
相思眼燕翎难系断肠笺银屏下争信有人真个病
也天天
　　西江月　　　　　　　　　　张景臣
四壁空围恨玉十香浅捻啼绡殷云度雨井桐雕雁
雁无书又到　别后钗分燕尾病余镜减鸾腰蛮江
豆蔻影连梢不道参横易晓
　　多丽　　　　　　　　　　　周格非
陇头泉未到陇下轻分一声声凄凉呜咽岂堪侧耳
重闻细思量那时携手画楼高帘幕黄昏月不长圆
云多轻散天应偏妒有情人自别后小幽院无处
不消魂罗衣上残妆未减犹带啼痕　自一从瓶沈
簪折要知欲见无因也浑疑事如春梦又只恐人是
朝云破镜分来朱弦断后不堪独自对芳尊试与问
多才谁更匹配得文君须知道东阳瘦损不为伤春
　　虞美人
回
文
　　　　　　王文甫
黄金嫩柳摇丝软永日堂空掩卷帘飞燕未归来客
去醉眠欹枕殢残杯　眉山浅拂青螺黛整整垂双
带水沈香熨窄衫轻莹玉碧溪春溜眼波横
　　忆秦娥　　　　　　　　　　房舜卿
与伊别相思一夜梅花发梅花发凄凉南浦断桥斜
月　盈盈微步凌波□东风笑倚天涯阔天涯阔一
声羌笛暮云愁绝
　　生查子　　　　　　　　　　李彭老
罗襦隐绣茸玉合销红豆深院落梅钿寒峭收灯后
　心事卜金钱月上鹅黄柳拜了夜香休翠被听春
漏
　　醉太平　　　　　　　　　　　前人
兰汤晚凉鸾钗半妆红巾腻雪吹香擘莲房赌双
罗纨素珰冰壶露□月移花影西厢数流莺过墙
　　清平乐　　　　　　　　　　　前人
绿初晓枕上闻啼鸟不恨王孙归不早只恨天涯
芳草　锦书红泪千行一春无限思量折得垂杨寄
与丝丝都是柔肠
　　谒金门二首　　　　　　　　李莱老
春意态闲却远山横黛香径莓苔嗟粉坏凤双斗
彩　折得花枝懒戴犹恋鸳鸯飞盖旧恨新愁都只
在东风吹柳带
宝押绣帘斜莺燕谁家银筝初试合琵琶柳色春罗
裁袖小双戴桃花　芳草满天涯流水韶华晚风杨
柳绿交加闲倚阑干无藉在数尽归鸦
　　生查子　　　　　　　　　　　前人
妾情歌柳枝郎意怜桃叶罗带绾同心谁信愁千结
　楼上数残更马上看新月绣被怨春寒怕学鸳鸯
迭
　　谒金门　　　　　　　　　　胡仲弓
蛾黛浅只为晚寒妆懒润逼镜鸾红雾满额花留半
面　渐次梅花开遍花外行人已远欲寄一枝嫌梦
短湿云和恨剪
　　江城子　　　　　　　　　　曹良史
夜香烧了夜寒生掩银屏理银筝一曲春风都是断
肠声杜宇欲啼杨柳外愁似海思如云　背灯暗卸
乳鹅裙酒初酲梦初醒兰炷香篝谁为暖罗衾二十
四帘人悄悄花影碎月痕深
　　谒金门　　　　　　　　　　谭宣子
人病酒生怕日高催绣昨夜新翻花样瘦旋描双蝶
凑　闲□绣□呵手却说春愁还又门外东风吹绽
柳海棠花厮勾
　　相见欢　　　　　　　　　　陈逢辰
月痕未到朱扉送郎时暗里一汪儿泪没人知　搵
不住收不聚被风吹吹作一天愁雨损花枝
　　好事近　　　　　　　　　　　楼采
人去玉屏闲逗晓柳丝风急帘外杏花微雨罩春红
愁湿　单衣初试曲尘罗中酒病无力应是绣□慵
困倚秋千斜立
　　法曲献仙音　　　　　　　　　前人
花匣□弦象□双陆旧日留欢情意梦到银屏恨裁
兰烛香篝夜阑鸳被料燕子重来地桐阴锁绮
倦梳洗晕芳钿自羞鸾镜罗袖冷烟柳画阑半倚浅
雨压荼蘼指东风芳事余几院落黄昏怕春莺惊笑
憔悴倩柔红约定唤取玉箫同醉
　　九张机　　　　　　　　　　无名氏
春衣素丝染就已堪悲尘昏汗污无颜色应同秋扇
从兹永弃无复奉君时
　　隔浦莲　　　　　　　　　　赵闻礼
愁红飞眩醉眼日淡芭蕉卷帐掩屏香润杨花扑春
云暖啼鸟惊梦远芳心乱照影收□晚画眉懒　微
醒带困离情中酒相半裙腰粉瘦怕按六□歌板帘
卷层楼探旧燕肠断花枝和闷重捻
　　声声慢　　　　　　　　　　史可堂
羞朱妒粉染雾裁云淡然苍佩仙裳半额风妆莫道
梳洗家常碧罗乱萦小带翠虬寒一架春香清思苦
倚晴娇无力如侍韩郎　密幄笼芳吟夜任露沾轻
袖月转空梁弱骨柔姿偏解勾引诗狂遗钿碎金满
地恨无情风送韶光闲昼永看青青垂幔过墙
　　点绛唇　　　　　　　　　　寇寺丞
失
名

春睡瞢腾觉时鸳被堆香暖起来犹懒独自情何限
　深院日斜人静花阴转柔肠断□高不见芳草连
天远
　　法驾导引　　　　　　　上清蔡真人
阑干曲阑干曲红扬绣帘旌花嫩不禁纤手捻被风
吹去意还惊眉恨蹙山青
　　蝶恋花　　　　　　　　　　　卢氏
蜀道青天烟雾翳帝里繁华迢递何时至回望锦川
挥粉泪凤钗斜亸乌云腻　绶带双垂金缕细玉佩
珠珰露滴寒如水从此鸾妆添远意画眉学得遥山
翠
　　武陵春
别
情
　　　　　　　魏氏
小院无人帘半卷独自倚阑时宽尽春来金缕衣憔
悴有谁知　玉人近日音书少应是怨来迟梦里长
安早晚归和泪立斜晖
　　浣溪纱　　　　　　　　　　李清照
绣幕芙蓉一笑开斜偎宝鸭衬香腮眼波纔动被人
猜　一面风情深有韵半残娇恨寄幽怀月移花影
约重来
　　浪淘沙　　　　　　　　　　　前人
帘外五更风吹梦无踪画楼重上与谁同记得玉钗
斜拨火宝篆成空　回首紫金峰雨润云浓一江春
浪醉醒中留得罗襟前日泪弹与征鸿
素约小腰身不耐伤春疏梅影下晚妆新袅袅婷婷
何样似一缕轻云　歌巧动朱唇字字娇嗔桃花深
径一通津怅望瑶台清夜月还照归轮
　　采桑子　　　　　　　　　　　前人
晚来一阵风兼雨洗尽炎光理罢笙簧却对菱花淡
淡妆　绛绡缕薄冰肌莹雪腻酥香笑语檀郎今夜
纱幮枕簟凉
　　点绛唇　　　　　　　　　　　前人
蹴罢秋千起来慵整纤纤手露浓花瘦薄汗轻衣透
　见有人来□□金钗溜和羞走倚门回首却把青
梅
寂寞深闺柔肠一寸愁千缕惜春春去几点催花雨
　倚遍阑干祇是无情绪人何处连天芳树望断归
来路
　　凤凰台上忆吹箫　　　　　　　前人
香冷金猊被翻红浪起来慵自梳头任宝□尘满日
上帘钩生怕离怀别苦多少事欲说还休新来瘦非
干酒病不是悲秋　休休这回去也千万遍阳关也
则难留念武陵人远烟锁秦楼惟有楼前流水应念
我终日凝眸凝眸处从今又添一段新愁
　　花心动　　　　　　　　　　阮逸女
仙苑春浓小桃开枝枝已堪攀折乍雨乍晴轻暖轻
寒渐近赏花时节柳摇台榭东风软帘栊静幽禽调
舌断魂远闲寻翠径顿成愁结　此恨无人共说还
立尽黄昏寸心空切强整绣衾独掩朱扉簟枕为谁
铺设夜长更漏传声远纱映银釭明灭梦回处梅
梢半笼淡月
　　江城子　　　　　　　　　　朱淑真
斜风细雨作春寒对尊前忆前欢曾把梨花寂寞泪
阑干芳草断烟南浦路和别泪看青山　昨宵结得
梦因缘水云间悄无言争奈醒来愁恨又依然展转
衾裯空懊恼天易见见伊难
　　浣溪纱　　　　　　　　　　　前人
卸下金钗一样娇背灯初解绣裙腰衾寒枕冷夜香
消　深院不关春寂寂落花和雨夜迢迢恨情和梦
更无聊
　　茶瓶儿　　　　　　　　　　梁意娘
满地落花铺绣丽色着人如酒晓莺外啼杨柳愁
不奈两眉频皱　关山杳音信悄那堪是当年时候
盟言辜负知多少对好景顿成消瘦
　　忆秦娥　　　　　　　　　　孙道绚
黄
铢母

花深深一钩罗□行花阴行花阴闲将柳带试结同
心　日边消息空沉沉画眉楼上愁登临愁登临海
棠开后望到如今
　　如梦令　　　　　　　　　　陆氏姬
日暮马嘶人去船逐清波东注后夜最高楼还思
量人否无绪无绪生怕黄昏疏雨
　　花心动
寄
外
　　　　　　　蟾英
诸葛
章妻

忽睹菱花这一成减却风流颜色邻姬戏问愧我为
羞无语低头寥寂珠泪纷纭和粉垂襟袂旧痕干又
湿感起愁怀堆堆积积杜宇催春急　烟笼花柳粉
蝶难寻觅紫燕喃喃黄莺恰恰对景脂消香浥篆烟
将尽愁未休息若得御沟玻□碧教红叶往来传个
消息
　　南乡子　　　　　　　　　　　孙氏
郑
文妻

　闺媛总部杂录一
易经屯六二屯如邅如乘马班如匪寇婚媾女子贞
不字十年乃字
大
全
朱子曰耿氏解女子贞不字作嫁
笄而字此不字者未许嫁也却与婚媾之义相通亦
说得有理伊川说作字育之字孔氏曰如有人逼近
于难远有外应未敢遽进被近者所凌经久之后乃
得相合凡事皆象于此非惟男女而已
易经蒙九二包蒙吉纳妇吉
大
全
程传卦惟二阳爻上
九刚而过惟九二有刚中之德而应于五用于时而
独明者也苟恃其明专于自任则其德不弘故虽妇
人之柔暗尚当纳其所善则其明广矣又以诸爻皆
阴故云妇
易经泰六五帝乙归妹以祉元吉
大
全
程传以爻义观
之帝乙制王姬下嫁之礼法者也自古帝女虽皆下
嫁至帝乙然后制为礼法使降其尊贵以顺从其夫
也六五以阴柔居君位下应于九二刚明之贤五能
倚任其贤臣而顺从之如帝乙之归妹然降其尊而
顺从于阳则以之受祉且元吉也
易经观六二窥观利女贞象曰窥观女贞亦可丑也
大
全
程传二应于五观于五也五刚阳中正之道非二
阴暗柔弱所能观见也故但如窥觇之观耳不能明
见刚阳中正之道则利如女子之贞虽见之不能甚
明而能顺从者女子之道也在女子为贞也二既不
能明见九五之道能如女子之顺从则不失中正乃
为利也
本
义
阴柔居内而观乎外窥观之象女子之正
也故其占如此丈夫得之非所利矣
咸卦亨利贞取女吉
大
全
本义咸交感也兑柔在上艮
刚在下而交相感应又艮止而感之专兑说则应之
至又艮以少男下于兑之少女男先乎女得男女之
正婚姻之时故其卦为咸其占亨而利贞取女则吉
盖感有必通之理然不以贞则失其亨而所为皆凶
矣
睽彖二女同居其志不同行
大
全
程传中少二女虽同
居其志不同行亦为睽义女之少也同处长则各适
其归其志异也言睽者本同也
革彖二女同居其志不相得曰革
渐九五鸿渐于陵妇三岁不孕终莫之胜吉
大
全
云峰
胡氏曰二与五皆言妇五以二为妇正也三以四为
妇非正也三四相比而为夫妇妇虽孕而不育女归
之不以渐者也故凶二五相应而为夫妇妇虽不孕
而三四莫能胜女归之以其渐者也故吉周公于三
五二爻言妇之吉凶而卦词所谓女归吉者愈明矣
既济六二妇丧其茀勿逐七日得
大
全
程传二阴也故
以妇言茀妇人出门以自蔽者也丧其茀则不可行
矣二不为五之求用则不得行如妇之丧茀也然中
正之道岂可废也时过则行矣
礼记曲礼国君不名卿老世妇大夫不名世臣侄娣
士不名家相长妾
注
孔氏曰世妇谓两媵也次于夫
人而贵于诸妾侄妻之兄女娣妻之妹从妻来为妾
也长妾妾之有子者应氏曰内助之贤而旧者如世
妇侄娣长妾虽其分不敌于女君其贵实隆于诸御
敬之而不名所以示夫内之有所统也
公庭不言妇女
注
吕氏曰肃敬者公庭之事也燕昵
者私庭之事也妇人私昵之事不可以言于公庭马
氏曰男正位乎外女正位乎内内言不出外言不入
凡欲无相渎而已又况公庭可言妇女乎
坊记寡妇不夜哭妇人疾问之不问其疾
注
孔氏曰
妇人疾问其安否不问其疾之所在也
丧大记男子不绝妇人之手妇人不绝男子之手
礼记疏三十曰壮有室妻居室中故呼妻为室室之
言实也今不云有妻而云有室者妻者齐也齐为狭
局云室者含妾媵事类为广
礼记注女子十五许嫁者则亦衣帛
左传女德无极妇怨无终
诗曰虽有丝麻无弃菅蒯虽有姬姜无弃憔悴
注
逸
诗也姬姜大国之女憔悴陋贱之人
国语子夏曰古之嫁不及舅姑谓之不幸夫妇学于
舅姑者也
汲□周书女生而成五
春分之日元鸟不至妇人不信清明又五日虹不见
妇人苞乱立冬又五日雉不入大水国多淫妇小雪
之日冬虹不藏妇不专一大寒之日鸡不始乳淫女
乱男
庄子山木篇阳子之宋宿于逆旅逆旅人有妾二人
其一人美其一人恶恶者贵而美者贱阳子问其故
逆旅小子对曰其美者自美吾不知其美也其恶者
自恶吾不知其恶也阳子曰弟子记之行贤而去自
贤之行安往而不爱哉
孔丛子嘉言子张曰女子必渐乎二十而后嫁何也
孔子曰十五许嫁而后从夫阳动而阴应男唱而女
随之义也以为缋组织纴者女子之所有事也黼黻
文章之义妇人之所有大功也必十五以往渐乎二
十然后可以通乎此事通乎此事然后乃能上以孝
于舅姑下以事夫养子也
抗志篇卫将军文子之内子死复者曰皋媚女复子
思闻之曰此女氏之字非夫氏之名也妇人于夫氏
以姓氏称礼也
儒服篇妇人懦夫以泣着爱
战国策宋人有学者三年反而名其母其母曰子学
三年反而名我者何也其子曰我所贤者无过尧舜
尧舜名吾所大者无大天地天地名今母贤不过尧
舜大不过天地是以名母也其母曰子之于学者将
尽行之乎愿子之有以易名母也子之于学也将有
所不行也愿子之且以名母为后也
韩诗外传夫临照而有别妻柔顺而听从若夫行之
而不中道即恐惧而自竦此妇道也
嫁女之家三夜不息烛思相离也取妇之家三日不
举乐思嗣亲也是故昏礼不贺人之序也三月而庙
见祢来妇也厥明见舅姑降于西阶妇升自阼阶授
之室也忧思三日三月不杀孝子之情也故礼者因
人情为文诗曰亲结其缡九十其仪言多仪也
齐王厚送女欲妻屠牛吐屠牛吐辞以疾其友曰子
终死腥臭之肆而已乎何为辞之吐应之曰其女丑
其友曰子何以知之吐曰以吾屠知之其友曰何谓
也吐曰吾肉善而去若少耳吾肉不善虽以吾附益
之尚犹贾不售今厚送子子丑故耳其友后见之果
丑传曰目如擗杏齿如编贝
春秋繁露妇人无出境之事经礼也母为子娶奔丧
父母变礼也明乎经变之事然后知轻重之分可与
适权也
妇人虽贵皆为阴
妾受命于君妻受命于夫妾不奉君之命则媵女先
至者是也妻不奉夫之命则绝夫不言及是也
求雨之大体丈夫欲藏匿女子欲和而乐雨太多禁
妇人不得行入市
鸿烈解嫁女于病消者夫死则后难复处也
嫫母有所美西施有所丑
孕妇见兔而子缺唇见麋而子四目
子妇跣而上堂跪而斟羹非不费也然而不可省者
为其害义也待媒而结言聘纳而取妇绂絻而亲迎
非不烦也然而不可易者所以防淫也
淮南子齐俗训帝颛顼之法妇人不辟男子于路者
拂之于四达之衢今之国都男女切踦肩摩于道
史记外戚世家后附录褚先生曰浴不必江海要之
去垢马不必骐骥要之善走士不必贤世要之知道
女不必贵种要之贞好传曰女无美恶入室见妒士
无贤不肖入朝见嫉
王谏议集毛嫱西施善毁者不能蔽其好嫫姆倭傀
善誉者不能掩其丑
盐铁论赵女不择丑好郑妪不择远近
说苑孟尝君曰嫁女因媒而成不因媒而亲
西京杂记许厘庄公一产二女曰夭曰茂楚大夫唐
勒一产二子一男一女男曰贞夫女曰琼华近滕公
亦一生二女并以前生者为长
汉书谷永传妇人不得与政事
白虎通女生外向有从夫之义
女离父母何法法水流去金也娶妻亲迎何法法日
入阳下阴也
妻得谏夫者夫妇荣耻共之诗云相鼠有体人而无
礼人而无礼胡不遄死此妻谏夫之诗也谏不从不
得去之者本娶妻非为谏正也故一与之齐终身不
改此地无去天之义也
论衡气寿篇妇人疏字者子活数乳者子死何则疏
而气渥子坚强数而气薄子软弱也
俗图画女娲之象为妇人之形又其号曰女仲舒之
意殆谓女娲古妇人帝王者也男阳而女阴阴气为
害故祭女娲求福佑也
潜夫论图西施毛嫱可悦于心而不若丑妻陋妾之
可御于前也
释名城上垣曰女墙言其卑小比之于城若女子之
于丈夫也
容车妇人所载小车也其盖施帷所以隐蔽其形容
也骈车骈屏也四面屏蔽妇人所乘牛车也
外史丑女不能冶时盛则变
士之委身于君犹女之结发于夫也礼不具而求媾
则女耻之
蜀志周显王二十二年蜀侯使朝秦秦惠王许嫁五
女于蜀蜀遣五丁迎之还到梓橦见一大蛇入穴中
一人览其尾掣之不禁至五人相助大呼拙蛇山崩
时压杀五人及秦五女并将从而山分为五岭直顶
上有平石蜀王痛伤乃登之因命曰五妇冢山顶平
石为望妇堠作思妻台其郡四出大道道实二十里
有衢今言十八里者昔蜀王女未嫁年二十亡王哀
悼不忍言二十故言十八也王女墓在城北今王女
陌是也
博物志妇人□娠不欲令见丑恶物异类鸟兽食当
避其异常味不欲令见熊罴虎豹御及鸟射射雉食
牛心白犬肉鲤鱼头席不正不坐割不正不食听诵
诗书讽咏之音不听淫声不视邪色以此产子必贤
明端正寿考所谓父母胎教之法故古者妇人□娠
必慎所感感于善则善恶则恶矣□娠者不可啖兔
肉又不可见兔令儿唇缺又不可啖生姜令儿多指
云又妇人□娠未满三月着□衣冠平旦左繞井三
匝映详影而去勿反顾勿令人知见必生男
呕丝之野有女子方跪据树而呕丝北海外也
日南有野女群行见丈夫状晶目裸袒无衣
搜神记魏襄王十三年有女子化为丈夫与妻生子
京房易传曰女子化为丈夫兹谓阴昌贱人为王丈
夫化为女子兹谓阴胜阳厥咎亡一曰男化为女宫
刑滥女化为男妇政行也
拾遗记黄帝杀蚩尢有貙虎误噬一妇人七日气不
绝黄帝哀之葬以重棺石椁有鸟翔其冢上其声自
呼为伤魂则此妇人之灵也后人不得令终者此鸟
来集其国园林中
草木状鹤草出南海云是媚草上有虫老蜕为蝶赤
黄色女子藏之谓之媚蝶能致其夫怜爱又水□花
叶皆如鹿□妇人怀□佩其花生男交广人佩之极
有验然其土多男不厌女子故不常佩也
文心雕龙何曾蠲出女之科
秦女嫁晋从文衣之媵晋人贵媵而贱女
颜氏家训夫禁童子之暴谑则师友之诫不如傅婢
之指挥止凡人之斗阋则尧舜之道不如寡妻之诲
谕
俗谚曰教妇初来教儿婴孩
古乐府歌词先述三子次及三妇妇是对舅姑之称
其末章云丈人且安坐调弦遽未央古者子妇供事
舅姑且夕在侧与儿女无异故有此言近代文士颇
作三妇诗乃为匹嫡并耦群妻之意又加郑卫之词
大雅君子何其谬乎
述异记光武时南海献珊瑚妇人帝命植于殿前谓
之女珊瑚
越俗以珠为上宝生女谓之珠娘
崔鸿前凉录张重华燕群寮于闲豫庭论讲经义顾
问索绥曰孔子妇谁家女绥曰孔子妇姓亓官氏
玉烛宝典元日至月晦并酺食度水士女悉湔裳酹
酒于水湄以为度厄今世人惟晦日临河解除妇人
或湔裙
岁时记岁前又为藏彄之戏周处风土记曰腊日之
后叟妪各随其济为藏彄分二曹以校胜负辛氏三
秦记以为钩弋夫人所起
唐书窦怀贞传怀贞字从一神龙时进左御史大夫
中宗夜宴近臣谓曰卿丧妻今欲继室可乎怀贞唯
唯俄而禁中宝扇障卫有衣翟衣出者乃韦后乳媪
王氏莒国夫人故蛮婢也怀贞纳之不辞世谓媪□
为怀贞每谒见奏请辄自署皇后阿而人或谓
之国轩然不惭以自媚于后
唐书张万福传万福初在泗州遇李希烈反陈少游
悉以部刺史妻子质扬州万福独不遣谓使者为我
白公万福妻老且丑不足慁公意卒不行
唐书乐志莫愁乐者出于石城乐石城有女子名莫
愁善歌谣古词曰莫愁在何处莫愁石城西艇子打
两桨催送莫愁来者是也李义山诗曰海外徒闻更
九州他生未卜此生休空闻虎旅鸣宵柝无复鸡人
报晓筹此日六军同驻马当时七夕笑牵牛如何四
纪为天子不及卢家有莫愁此莫愁者洛阳人梁武
帝河中歌曰河中之水向东流洛阳女儿名莫愁莫
愁十三能织绮十四采桑南陌头十五嫁为卢家妇
十六生儿似阿侯卢家兰室桂为梁中有郁金苏合
香头上金钗十二行足下丝履五文章珊瑚挂镜烂
生光平头奴子擎履箱人生富贵何所望恨不早嫁
东家王者是也卢氏之盛如此所云不早嫁东家王
莫详其义近世周美成乐府西河一阕专咏金陵所
云莫愁艇子曾系之语岂非误指石头城为石城矣
乎
唐国史补韩晋公闻径山以为妖妄肩舆召至庭中
望其状貌不觉生敬乃为设食出妻子以拜之妻乃
曰愿乞一号径山曰功德山后闻自杭至润妇人乞
号皆得功德山也
续博物志齐时有发古冢得铭云青州二十子东海
女郎河东贾昊以为司马越女嫁为苟晞子妇验之
果然
酉阳杂俎遭丧妇人有面衣期已下妇人着簂不着
面衣又妇人哭以扇掩面或有帷幄内哭者
云溪友议李涉至扬州遍历诸寺遇一女子拜泣自
谓宋态也宋态者故吴兴刘员外爱姬也刘李有昔
年之分因有诗赠曰长忆云仙至小时芙蓉头上绾
青丝当时惊觉高唐梦惟有如今宋玉知又曰衡阳
夜宴使君筵解语花枝在眼前自从明月西沈海不
见姮娥二十年李君叹曰不见蒙首而逢宋态诚终
身之幸喜恨无言于旧知也
桂苑丛谈淮南节度杜佑先婚梁氏女梁卒策嬖姬
李氏为正嫡有敕封邑为国夫人崔膺密劝请让追
封亡妻梁氏佑请膺为表略云以妾为妻鲁史所禁
又云岂伊身贱之时妻同勤苦宦达之后妾向荣封
云云梁氏遂得追封李亦受其命时议美焉
兼明书柳文畅江南行云汀洲采白苹日落江南春
洞庭有归客潇湘逢故人近代词人皆以为二人应
是生人忽于潇湘之上相逢遇也明曰据其旧称江
南曲是乐府闺情之诗也诗述妇人夫□出行之后
于春月采苹次见洞庭湖上有人为客而归妇人因
问其夫其人答言于潇湘之上逢见汝之夫更前去
也故此妇人言故人去不返春华复将晚言己之年
貌渐衰也不道新知乐祇言行路远者此妇人忆其
夫在外恋新人而不归托言行路远耳妇人谓夫为
故人非谓生人逢遇也
李氏刊误子夏丧服传妇为舅姑齐衰五升布十一
月而练十三月而祥十五月而禫禫后门庭尚素妇
服素缣衣以俟夫之终丧习俗以妇之服青缣谓其
尚在丧制故因循亦同夫之丧纪再周而后吉礼女
子在家以父为天妇人无二天则妇之为舅姑不服
齐衰三年着矣贞元十一年河中府仓曹参军萧据
状称堂兄至女子适李氏□见居丧今时俗妇为舅
姑服三年恐为非礼请礼院详定垂下详定判官前
太常博士李岧议曰谨按大唐开元礼五服制度妇
为舅姑及女子适人为其父母皆齐衰不杖周盖以
妇之道以专一不得自达必系于人故女子适人服
夫以斩而降其父母丧服传曰女子已适人为父母
何以周也妇人不二斩也妇人从人无专用之道故
未嫁从父既嫁从夫夫死从子父者子之天也夫者
妻之天也先圣格言历代不敢易而此论之父母之
丧尚止周岁舅姑之服无容三年今之学者不本其
义轻重紊乱寖以成俗伏以开元礼元宗所修上纂
累圣旁求礼经其道昭明其文彰着藏之秘府垂之
无穷布在有司颁行天下率土之内固宜遵行有违
斯文命曰败法乱纪伏请正牒以明典章此李岧之
论可谓正矣凡居士列得不守之
婚期云来日妇于庭拜舅姑次谒夫之长属中外故
旧皆当妇礼即通谓之客故有拜客之名今代非亲
非旧皆列坐而觌妇容岂其宜哉又郊天祭地止于
再拜其礼至重尚不可加今代妇谒姑嫜其拜必四
予辄详之妇初再拜次则跪献衣服文史承其筐篚
则跪而受之常于此际授受多误故四拜相属因为
疑又妇拜夫家长老长老答之则又再拜即其事也
士林威仪岂可效诸下俚耶拜谒姑嫜宜修典故再
申插地
周礼妇
拜插地
拜仪可观
投刺始于隽不疑冠进贤冠带礧具剑上谒暴胜之
上谒如今之投刺也尔后凡言谒见必先以此道其
姓名行于妇人即未知其所自然亦不失于礼敬其
有违舅姑在于他国者因节序推迁亦以名纸远申
参奉之仪近代皆以绢囊缄之有同尺题重封也至
于妇来面谒舅姑合申投刺之礼岂宜亦以彩帛表
之卑敬有乖所宜削去
春明退朝录凡官诰之制后妃销金云龙罗纸十七
张销金褾袋宝装轴红丝网金公主销金大凤
罗纸十七张销金褾袋□瑁轴红丝网涂金银
修仪婉容才人贵人美人销金小凤罗纸七张销金
褾袋□瑁轴红丝网涂金银内降夫人郡君团
窠罗纸七张晕银褾袋宗室妇常使金花罗纸七张
法锦褾袋宗室女素罗纸七张法锦褾袋国夫人销
金团窠五色罗纸七张晕锦褾袋郡夫人常使金花
罗纸七张法锦褾袋郡君县太君遥郡刺史正郎以
上妻并销金常使罗纸七张余命妇素罗纸七张
渑水燕谈录故事亲王女皆封郡县主赵普以元勋
诸女封郡主高怀德二女特封县主当时礼官不言
其失谏官不言其非此典礼之误也
梦溪笔谈旧传黄陵二女尧子舜妃以二帝道化之
盛始于闺房则二女当具任姒之德考其年岁帝舜
陟方之时二妃之齿已百岁矣后人诗骚所赋皆以
女子待之语多渎慢皆礼义之罪人也
岁首画钟馗于门不知起自何时皇佑中金陵发一
冢有石志乃宋宗悫母郑夫人悫有妹名钟馗则
知钟馗之误亦远矣
东坡集古者妇人爵因其夫贵以其子虽有过人之
才绝俗之行不表于世妇人有德行才智之能而不
得见于事有言语文章之美而不得闻于人而况仁
而不寿贤而不禄者乎此诗人所以赋彤管史氏所
以传列女也
乐府解题定情篇汉繁钦所作若臂环致拳拳指环
致殷勤耳珠致区区香囊致扣扣跳脱致问佩玉结
恩皆妇人叙志之词也
石林燕语古者妇人无名以姓为名或系之字则如
仲子季姜之类或系之谥则如戴妫成风之类各不
同周人称王姬伯姬盖周姬姓故云而后世相承遂
以姬为妇人通称以戚夫人为戚姬虞美人为虞姬
自汉以来失之政和间改公主而下名曰帝姬此亦
沿习熟惯而不悟国姓自当为嬴余尝以白蔡鲁公
惮于改作而止
避暑录话妇人以姓为称故周之诸女皆言姬犹宋
言子齐言姜也自汉以来不复辨类以为妇人之名
故史记言高祖居山东好美姬汉书外戚传云所幸
姬戚夫人之类固已失矣注汉书者见其言薄姬虞
姬戚姬唐姬等皆妾而非后则又以为众妾之称近
世言妾者遂皆为姬事之流传失实每如是今谓宗
女为姬亦因诗言王姬之误也
鸡肋编古所谓媵妾者今世俗西北名曰祇候人或
云左右人以其亲近而言已极鄙俚而浙人呼为贴
身或曰横□江南又为横门尤为可笑
后山谈丛诗云惟寡妇之笱寡妇乃用笱尔古之渔
笱亦有制也
野客丛谈梁简文帝眼明囊赋序曰俗之妇人八月
旦多以锦翠珠宝为眼明囊因清晨拭目唐人千秋
节以丝囊盛露亦袭其旧正八月初故事
金石录载赵彦深母傅太妃碑额题齐故女侍中宜
阳国贞穆太妃傅氏碑案北史后魏女侍中视二品
然本后宫嫔御之职今以宰相母为之惟见于此仆
谓不但宰相母也如清河王岳母山氏封郡君授女
侍中入侍皇后元乂之妻亦拜女侍中封新平郡君
此类不一则知当时女侍中之号非必专处后宫嫔
御盖有近宗与臣下妻为之者正以示殊宠耳然以
宰相之母尊为太妃其礼可见又今人称母为北堂
萱盖祖毛诗焉得谖草言树之背按注谖草令人忘
忧背北堂也其意谓君子为王前驱不反家人思念
之切安得谖草种于北堂以忘其忧盖北堂幽阴之
地可以种萱未尝言母也不知何以遂相承为母事
倘谓北堂居幽阴之地则凡妇人皆可以言北堂矣
何独母哉传注之学失先王三百篇之旨似此甚多
沈约宋志谓旧记郭虞有三女于三月三日俱亡故
俗忌此日皆于东流水上祈禳祓洁摰虞引续齐谐
记则曰徐肇有三女云云非郭虞也
古词长跪问故夫前辈引此以证古者女子未始不
跪拜古者女子之跪如吕后跪谢周昌苏秦嫂四拜
自跪亦可证也或谓长跪二字如秦王长跪请教桓
范谓我宁见三公长跪之类不知此言男子长跪非
女子也观吴越春秋女子知子胥非常人长跪以餐
与之此正女子长跪事
说者谓古之媵犹今之从嫁者也媵送也妾送嫡而
行故谓妾为媵如女英随娥皇事舜是也案公羊传
曰媵者何诸侯娶一国则二国往媵之以侄娣从侄
者兄之子娣者女弟也又考毛诗正义凡送女适人
者男女皆谓之媵僖五年晋人袭虞执其大夫井伯
以媵秦穆姬史传称伊尹有莘氏之媵臣是送女者
虽男亦名媵也毛诗求尔新特由不以礼嫁故父母
家男子妇女皆无媵之独自而来故谓之新特
古者男女皆跪男跪尚左手女跪尚右手以别自唐
武后尊妇人始易今拜而不屈膝此见张建章渤海
国记不为无稽然又观北史周时诏内外命妇拜宗
庙及天台皆俯伏则知前此妇人已有不跪者矣
邻几杂志君实又说夹拜今陕府村野妇人皆如此
男子一拜妇人四拜男子一拜城外则不然
闻见后录今归州屈沱屈原旧居也世传原有姊以
原施行不与众合以见流放弃之独归故归州又曰
秭归袁崧云姊秭古字通用与原女嬃之婵媛兮申
申其詈余之语合
字书博雅中出餪字注云女嫁三日饷食为餪女
耆旧续闻东坡有妾名朝云榴花朝云死于岭外惟
榴花独存故其词多及之观浮花浪蕊都尽伴君幽
独可见其意矣

　闺媛总部纪事
左传僖公二十二年郑文夫人氏姜氏劳楚子于
柯泽楚子使师缙示之俘馘君子曰非礼也妇人送
迎不出门见兄弟不逾阈戎事不迩女器丁丑楚子
入飨于郑九献庭实旅百加笾豆六品飨毕夜出文
送于军取郑二姬以归叔詹曰楚王其不没乎为
礼卒于无别无别不可谓礼将何以没诸侯是以知
其不遂霸也
西京杂记赵王如意年幼未能亲外傅戚姬使旧赵
王内傅赵媪傅之号其室曰养德宫
荀勖集昔乡里郑子群娶陈司空从妺后隔吕布之
乱不复相知存亡更娶乡里蔡氏女徐州平定陈氏
得还遂二妃并存
三国志魏略杜畿在郡被书录寡妇是时他郡或有
自相配嫁依书皆录夺啼哭道路畿但取寡者故所
送少及赵俨代畿而所送多文帝问畿前君所送何
少今何多也畿对曰臣前所录皆亡者妻今俨送生
人妇也帝及左右顾而失色
王隐晋书武帝为太子纳妃谋久不决上欲娶卫瓘
女后欲娶贾充女上曰卫公女有五可贾公女有五
不可卫家种贤而多子端正而长白贾家种妒而少
子丑而短黑也
草木状南人有女数岁即大酿酒既漉候冬陂池竭
时置酒罂中密固其上瘗陂中至春潴水满亦不复
发女将嫁乃发陂取酒以供贺客谓之女酒
北史崔休传休弟夤子愍字长谦幼聪敏济州刺史
卢尚之欲以长女妻之休子为长谦求尚之次女
曰家道多由妇人欲令姊妹为妯娌尚之感其义于
是同日成婚
酉阳杂俎北朝妇人常以冬至日进履□及正月
进箕帚长生花立春进春书以青缯为帜刻龙像衔
之或为虾蟆五月进午时图午时花施帐之上是日
又进长命缕宛转绳皆结为人像带之夏至日进扇
及粉脂襄皆有辞
鸡肋隋文帝以韦孝宽为元帅击尉迟迥孝宽有疾
每卧帐中遣妇人传教命
岁时记七月七日为牵牛织女聚会之夜是夕人家
妇女结彩缕穿七孔针咸以金石为针陈瓜果于
庭中以乞巧有蟢子网于瓜上则以为符应
宋史王溥传溥子贻孙累右司郎中太祖尝问赵普
拜礼何以男子跪而妇人否普问礼官不能对贻孙
曰古诗云长跪问故夫是妇人亦跪也唐太后朝妇
人始拜而不跪普问所出对云太和中有幽州从事
张建章着渤海国记备言其事普大称赏之
燕翼贻谋录礼经女子出适以父母三年之丧折而
为二舅姑父母皆为期丧太宗孝明皇后居昭宪太
后之丧齐衰三年故干德二年判大理寺尹拙少卿
薛中允等奏三年之内几筵尚存夫居苫块之中妇
披绮罗之饰夫妇齐体哀乐不同乞令舅姑之丧妇
从其夫齐斩三年于义为称十二月丁酉朔诏从之
遂为定制
辍耕录吉之永丰刘氏女天兵南下日为东平王郎
中宥所虏后王闻其父母兄弟舅姑夫子咸在因放
之归且作归妇吟以送之诗曰烈火都将玉石焚死
生契阔忆中分信音一绝思青鸟望眼双穿见白云
残月鹡鸰还有难北风鸿雁正离群新诗送尔还家
去重续当年织锦纹吁固虽刘氏有莫大之幸而王
亦仁人矣
渑水燕谈录英宗治平中燕国惠和公主下降王师
约异时尚主之家例降昭穆一等以为恭疾之曰此
废人伦之序不可以为法思有以厚风俗亟命正之
尚未遑着于令及神宗践祚乃诏公主出降皆行见
舅姑礼是时师约父克臣为开封府判官前一日中
使促就第受主见行盥馈礼成遂大设乐天下荣之
三宫嫔御还者莫不嗟叹近姻贵戚相与震动以为
天姬之贵尚执行妇道盖自惠和始耳唐南平公主
下降王珪之子珪坐令亲执行笄馈盥之礼曰吾岂
为身荣所以成国家之美耳惟吾祖宗首正王化穆
然成风矣
宋王荆公之次子名雱为太常寺太祝素有心疾娶
同郡庞氏女为妻逾年生一子雱以貌不类己百计
欲杀之竟以悸死又与其妻日相斗哄荆公知其子
失心念其妇无罪欲离异之则恐其误被恶声遂与
择□而嫁之是时有工部员外郎侯叔献者荆公之
门人也取魏氏女为妻少悍叔献死而帏薄不肃荆
公奏逐魏氏妇归本家京师有谚语曰王太祝生前
嫁妇侯工部死后休妻
闲燕常谈吕汲公在相位其兄进伯自外郡代还相
与坐东府堂上夫人自廊下降阶趋参以二婢掖侍
而前进伯遽曰宰相夫人不须拜微仲解其意叱二
婢使去而夫人独拜于赤日中尽礼而退进伯略不
顾劳闻者叹服其家法之严
过庭录崔比部讳公立韩魏公妻弟也为人古直有
操行居许与忠宣邻忠宣除文正服托妻子于崔干
禄上都崔晨夕顾瞩始终不怠时七伯祖为单州推
官人来报疾笃魏国夫人惊忧欲往视之崔公力阻
曰而为妇人夫出独安往吾受而夫之托因立杖于
门曰出者吾杖之魏国不敢复言忠宣归谢焉
清波杂志祖母太夫人慈圣之后暇日与子孙谭京
都旧事政宣间以戚里数值诞皇子入宫称贺盛饰
群立于露台人各许携一婢起居毕自殿陛下撒包
子及成束金钗金银俾众婢争夺或共得彩端即裂
为二俯拾之次多遗钗珥之属殿上观之为笑乐有
慧捷者重负而归亦有徒手无一物者时盛暑以一
镀金钱于御廊得水一盆其锡赉殊不多破费随尽
国难南渡后竟不复见此盛事曹氏分南北宅祖母
北宅也为武燕王五世孙
辍耕录建炎庚寅正月三日帝航海次金鳌山山下
曰黄椒村村之妇女闻天子至咸来瞻拜龙颜欢声
如雷曰不图今日得睹天日帝喜敕夫人各自便故
至今村妇皆曰夫人虽易世其称谓尚然不改
明通纪桂萼因章皇太后御制女训一书拟上推行
之序下部议以萼所陈胎教之仪诸母之择子师之
慎所以为天下根本之虑为圣子神孙修德养身之
助其关系甚大宜书诸御屏或训诸宫阃以为先事
之备其女训之学瞽之教媒氏之正又所以推其
教于天下者固宜崇阴教以敦女习但瞽人只许
记古诗及女训等书以劝诱风俗不得记诵淫词艳
曲云
入蜀纪见夔人重武侯以岁首人日倾城出游八阵
上谓之踏碛妇人拾沙中小石之可穿者贯以绣缕
携之归以为一岁之祥
珍珠船池阳上巳日妇女以荠花点油祝而洒之水
中若成龙凤花草之状则吉谓之油花卜