
　人事总部汇考一
尔雅
　　释诂第一
初哉首基肇祖元胎俶落权舆始也

注
尚书曰三月哉生魄诗曰令终有俶又曰俶载
　南□又曰访予落止又曰胡不承权舆胚胎未成
　亦物之始也其余皆义之常行者耳此所以释古
　今之异言通方俗之殊语
林烝天帝皇王后辟公侯君也

注
诗曰有壬有林又曰文王烝哉其余义皆通见
　诗书
弘廓宏溥介纯夏幠厖坟嘏丕奕洪诞戎骏假京硕
濯吁宇穹壬路淫甫景废壮□简箌昄晊将业席大
也

注
诗曰我受命溥将又曰乱如此幠为下国骏厖
　汤孙奏假王公伊濯吁谟定命有壬有林厥声载
　路既有淫威废为残贼尔土宇昄章缁衣之席兮
　廓落宇宙穹隆至极亦为大也箌义未闻尸子曰
　此皆大有十余名而同一实
幠厖有也

注
二者又为有也诗曰遂幠大东
疏
今诗本作遂
　荒大东此言遂幠者所见本异或当在齐鲁韩诗
迄臻极到赴来吊艐格戾怀摧詹至也

注
齐楚之会郊曰怀宋曰届诗曰先祖于摧又曰
　六日不詹詹摧皆楚语方言云
疏
艐古届字
如适之嫁徂逝往也

注
方言云自家而出谓之嫁犹女出为嫁
赉贡锡予贶赐也

注
皆赐与也
仪若祥淑鲜省臧嘉令类綝彀攻谷介徽善也

注
诗曰仪刑文王左传曰禁御不若诗曰永锡尔
　类我车既攻介人维藩太姒嗣徽音省綝彀未详
　其义余皆常语
舒业顺叙也

注
皆谓次序
舒业顺叙绪也

注
四者又为端绪
怡怿悦欣衎喜愉豫恺康般乐也

注
皆见诗
悦怿愉释宾协服也

注
皆谓喜而服从
遹遵率循由从自也

注
自犹从也
遹遵率循也

注
三者又为循行
靖惟漠图询度咨诹究如虑谟猷肇基访谋也

注
国语曰询于八虞咨于二虢度于闳夭谋于南
　宫诹于蔡原访于辛尹通谓谋议耳如肇所未详
　余皆见诗
典彝法则刑范矩庸律戛职秩常也

注
庸戛职秩义见诗书余皆谓常法耳
柯宪刑范辟律矩则法也

注
诗云伐柯伐柯其则不远论语曰不逾矩
辜辟戾□也

注
皆刑罪
黄发齯齿鲐背老寿也

注
黄发发落更生黄者齯齿齿堕更生细者鲐背
　背皮如鲐鱼犹耆也皆寿考之通称
允孚亶展谌诚亮询信也

注
方言云荆吴淮泗之间曰展燕岱东齐曰谌宋
　卫曰询亦皆见诗
展谌允慎亶诚也

注
转相训也诗曰慎尔优游
谑浪笑敖戏谑也

注
谓调戏也见诗
粤于爰曰也

注
书曰土爰稼穑诗曰对越在天王于出征
爰粤于也

注
转相训
爰粤于那都繇于也

注
左传曰弃甲则那那犹今人云那那也书曰□
　陶曰都繇辞于乎皆语之韵绝
敆合盍翕仇偶妃匹会合也
敆合盍皆
音合妃音配
注
皆谓对合也
仇雠敌妃知仪匹也

注
诗云君子好仇乐子之无知实维我仪国语亦
　云丹朱冯身以仪之雠犹俦也广雅云雠辈也
妃合会对也

注
皆相当对
妃媲也

注
相偶媲也
绍裔嗣缋纂緌绩武系继也

注
诗曰下武维周緌见释水余皆常语
忥谥溢蛰慎貉谧顗頠密宁静也
忥音戥顗
音拟頠音委
注
忥顗頠未闻其义余皆见诗传
陨□湮下降坠摽蘦落也
□音引蘦
音零
注
□犹陨也方俗语有轻重耳湮沉落也摽蘦见
　诗
疏
诗灵雨既零蘦零同
命令禧畛祈请谒讯诰告也

注
禧未闻礼记曰畛于鬼神
永悠迥违遐□阔远也

注
书曰□矣西土之人
永悠迥远遐也

注
遐亦远也转相训
亏坏圮垝毁也

注
书曰方命圮族诗曰乘彼垝垣亏通语耳
矢雉引延顺荐刘绎尸旅陈也

注
礼记曰尸陈也雉顺刘皆未详
尸职主也

注
左传曰杀老牛莫之敢尸诗曰谁其尸之又曰
　职为乱阶
尸寀也

注
谓采地
寀寮官也

注
官地为采同官为寮
绩绪采业服宜贯公事也

注
论语曰仍旧贯余皆见诗书
永引延融骏长也
音
样
注
宋卫荆吴之间曰融所未详
乔嵩崇高也

注
皆高大貌左传曰师叔楚之崇也
崇充也

注
亦为充盛
犯奢果毅□捷功肩堪胜也

注
陵犯夸奢果毅皆得胜也左传曰杀敌为果肩
　即□耳书曰西伯堪黎
胜肩戡刘杀克也

注
转相训耳公羊传曰克之者何杀之也
刘狝斩刺杀也

注
书曰咸刘厥敌秋猎曰狝应杀气也公羊传曰
　刺之者何杀之也
亹亹蠠没孟敦勖钊茂劭□勉也
蠠
音蠠
注
诗曰亹亹文王蠠没犹黾勉书曰茂哉茂哉方
　言云周郑之间相劝勉为□钊孟未闻
骛务昏暋强也

注
驰骛事务皆自勉强书曰不昏作劳暋不畏死
卬吾台予朕身甫余言我也

注
卬犹姎也语之转耳书曰非台小子古者贵贱
　皆自称朕礼记曰授政任功曰予一人畛于鬼神
　曰有某甫言见诗
疏
言见诗者葛覃云言告师氏
　言告言归是也
朕余躬身也

注
今人亦自呼为身
台朕卜阳予也

注
卜皆赐与也与犹予也因通其名耳鲁诗
　云阳如之何今巴濮之人自呼阿阳
肃延诱荐餤晋寅荩进也

注
礼记曰主人肃客诗曰乱是用餤王之荩臣易
　曰晋进也寅未详
羞饯迪烝进也

注
皆见诗礼
疏
曲礼云闻子有客使某羞饯者进
　饮食之名迪者以道而进烝者周颂丰年云烝
　祖妣
诏亮左右相导也

注
皆谓教导之
诏相导左右助勴也

注
勴谓赞勉
亮介尚右也

注
绍介劝尚皆相佑助
左右亮也

注
反复相训以尽其义
缉熙烈显昭皓颎光也

注
诗曰学有缉熙于光明又曰休有烈光
劼巩坚笃掔虔胶固也

注
劼虔皆见诗书易曰巩用黄牛之革固志也掔
　然亦牢固之意
畴孰谁也

注
易曰畴离祉
暀暀皇皇藐藐穆穆休嘉珍祎懿铄美也

注
穆穆已上皆美盛之貌其余常语
谐辑协和也

注
书曰八音克谐左传曰百姓辑睦
关关噰噰音声和也

注
皆鸟鸣相和
勰燮和也

注
书曰燮友柔克
从申神加弼崇重也

注
随从弼辅增崇皆所以为重迭神所未详
觳悉卒泯忽灭罄空毕罄歼拔殄尽也

注
觳今直语耳忽然尽貌今江东呼厌极为罄余
　皆见诗
苞芜茂丰也

注
苞丛繁芜皆丰盛
揪敛屈收戢搜裒鸠楼聚也

注
礼记曰秋之言揪揪敛也春猎为搜搜者以其
　聚人众也诗曰屈此群丑原隰裒矣左传曰以鸠
　其民楼犹今言拘楼聚也
肃齐遄速亟屡数迅疾也

注
诗曰仲山甫徂齐
寁骏肃亟遄速也

注
诗曰不寁故也骏犹迅速亦疾也
壑坑坑滕征隍漮虚也

注
壑溪壑也坑坑谓坑□也隍城池无水者方言
　云漮之言空也皆谓丘墟耳滕征未详
黎庶烝多丑师旅众也

注
皆见诗
洋观裒众那多也

注
诗曰薄言观者又曰受福不那洋溢亦多貌
流差柬择也

注
皆选择见诗
战栗震惊戁竦恐慑惧也

注
诗曰不戁不竦慑即慑也
痡瘏虺颓元黄劬劳咎□瘽愈鳏戮癙癵痒疧疵
闵逐疚痗瘥痱瘵瘼病也

注
虺颓元黄皆人病之通名而说者便谓之马病
　失其义也诗曰生我劬劳书曰智藏瘝在相戮辱
　亦可耻病也今江东呼病曰瘵东齐曰瘼礼记曰
　亲色容不盛戮逐未详余皆见诗
恙写悝盱繇惨恤罹忧也
悝
音里
注
今人云无恙谓无忧也写有忧者思散写也诗
　曰悠悠我悝云何盱矣繇役以为忧愁也
伦勚□敕勤愉庸瘅劳也

注
诗曰莫知我勚维王之□哀我瘅人国语曰无
　功庸者伦理事务以相约敕亦为劳劳苦者多惰
　愉今字或作窳同
劳来强事谓剪篲勤也

注
诗曰职劳不来自勉强者亦勤力者由事事故
　为勤也诗曰迨其谓之剪篲未详
悠伤忧思也

注
皆感思也
怀惟虑愿念惄思也

注
诗曰惄如调饥
禄祉履戬祓禧褫祜福也

注
诗曰福履绥之俾尔戬榖祓禄康矣禠禧书传
　少见其义未详
禋祀祠烝尝禴祭也

注
书曰禋于六宗余者皆以为四时祭名也
俨恪祇翼諲恭钦寅熯敬也

注
俨然敬貌书曰夙夜惟寅诗曰我孔熯矣諲未
　详
朝旦夙晨晙早也

注
晙亦明也
□□戾底止徯待也

注
书曰徯我后今河北人语亦然□戾底者皆止
　也止亦相待也
噊几殆危也

注
几犹殆也噊未详
汽也

注
谓相摩近
治肆古故也

注
治未详肆古见诗书
肆故今也

注
肆既为故又为今今亦为故故亦为今此义相
　反而兼通者事例在下而皆见诗
惇亶祜笃掔仍□埤竺腹厚也

注
频仍埤益□辅皆重厚掔然厚貌余皆见诗书
载谟食诈伪也

注
载者言而不信谟者谋而不忠书曰朕不食言
话猷载行讹言也

注
诗曰慎尔出话猷者道道亦言也周礼曰作盟
　诅之载今江东通谓语为行世以妖言为讹
遘逢遇也

注
谓相遘遇
遘逢遇遻也
遻
音悟
注
转复为相触遻
遘逢遇遻见也

注
行而相值即是见
显昭觐钊觌见也

注
显昭明见也逸书曰钊我周王
监瞻临□俯相视也

注
皆谓察视也
鞠□溢盈也

注
诗曰降此鞠□
孔魄哉延虚无之言间也

注
孔穴延魄虚无皆有间隙余未详
瘗幽隐匿蔽窜微也

注
微谓逃藏也左传曰其徒微之是也
讫徽妥怀安按□戾底废尼定曷遏止也

注
妥者坐也怀者至也按抑按也□废皆止住也
　戾底义见诗传国语曰戾久将底孟子曰行或尼
　之今以逆相止为遏徽未详
豫射厌也

注
诗曰服之无斁豫未详
烈绩业也

注
谓功业也
绩勋功也

注
谓功劳也
功绩质登平明考就成也

注
功绩皆有成诗曰质尔民人礼记曰年谷不登
　榖梁传曰平者成也事有分明亦成济也
梏梗较颋庭道直也

注
梏梗较颋皆正直也诗曰既庭且硕颋道无所
　屈
密康静也

注
皆安静也
豫宁绥康柔安也

注
皆见诗书
平均夷弟易也

注
皆谓易直
矢弛也

注
弛放
弛易也

注
相延易
希寡鲜罕也

注
罕亦希也
鲜寡也

注
谓少
酬酢侑报也

注
此通谓相报荅不主于饮酒
毗刘乐也

注
谓树木叶缺落荫疏乐见诗
覭髳茀离也
覭音陌
髳音蒙
注
谓草木之丛茸翳荟也茀离即弥离弥离犹蒙
　茏耳孙叔然字别为义失矣
蛊贰疑也

注
蛊惑有二心者皆疑也左传曰天命不
桢翰仪干也

注
诗曰维周之翰仪表亦体干
弼棐辅比也

注
书曰天威棐忱易曰比辅也犹辅也
疆界边卫圉垂也

注
疆场境界边旁营卫守圉皆在外垂也左传曰
　聊以固吾圉也
昌敌强应丁当也

注
书曰禹拜昌言强者好与物相当值
浡肩摇动蠢迪俶厉作也

注
浡然兴作貌蠢动作也公羊传曰俶甚也谷梁
　传曰始厉乐矣肩见书迪未详
兹斯咨呰已此也

注
呰已皆方俗异语
嗟咨也

注
今河北人云叹音兔罝之罝
闲狎串贯习也

注
串厌串贯贯伏也今俗语皆然
曩尘伫淹留久也

注
尘垢伫企淹滞皆稽久也
逮及暨与也

注
公羊传曰会及暨皆与也逮亦及也
骘假格陟跻登升也

注
方言曰鲁卫之间曰骘梁益曰格礼记曰天王
　登遐公羊传曰跻者何升也
挥盝歇涸竭也

注
月令曰无漉陂池国语曰水涸而成梁挥振去
　水亦为竭歇通语
挋拭刷清也
挋
音振
注
振讯抆拭扫刷皆所以为洁清
鸿昏于显间代也

注
鸿雁知运代昏主代明明亦代昏显即明也间
　错亦相代于义未详
馌餉馈也

注
国语曰其妻馌之
迁运徙也

注
今江东通言迁徙
秉拱执也

注
两手持为拱
疏
老子云虽有拱璧
廞熙兴也

注
书曰庶绩咸熙廞见周官
卫蹶假嘉也

注
诗序曰假乐嘉成王也余未详
废税赦舍也

注
诗曰召伯所税舍放置
栖迟憩休苦齂呬息也
音齂音海去
声呬许四切
注
栖迟游息也苦劳者宜止息憩见诗齂呬皆
　气息貌今东齐呼息为呬也
供峙共具也

注
皆谓备具
怜惠爱也

注
韩郑语今江东通呼为怜
娠蠢震戁妯骚感讹蹶动也

注
娠犹震也诗曰忧心且妯无感我帨兮或寝或
　讹蠢戁骚蹶皆摇动貌
覆察副审也

注
覆挍察视副长皆所谓审谛
契灭殄绝也

注
今江东呼刻断物为契断
郡臻仍乃侯乃也

注
乃即乃余未详
迪繇训道也

注
义皆见诗书
佥咸胥皆也

注
东齐曰胥见方言
育孟耆艾正伯长也

注
育养亦为长正伯皆官长
艾历也

注
长者多更历
历秭算数也

注
历历数也今以十亿为秭论语云何足算也
历傅也

注
傅近
艾历胥相也
音
脉
注
谓相视也公羊传曰胥盟者何相盟也艾历
　未详
乂乱靖神弗淈治也

注
论语曰予有乱臣十人淈书序作汨音同耳神
　未详余见诗书
颐艾育养也

注
汝颍梁宋之间曰艾方言云
汱浑陨坠也
汱
音狷
注
汱浑皆水落貌
际接翜捷也
翜
音杀
注
捷谓相接续也
毖神溢慎也

注
神未详余见诗书
郁陶繇喜也

注
孟子曰郁陶思君礼记曰人喜则斯陶陶斯咏
　咏斯犹犹即繇也古今字耳
馘穧获也

注
今以获贼耳为馘获禾为穧并见诗
阻艰难也

注
皆险难
利也
音
略
注
诗曰以我剡耜
允任壬佞也

注
书曰而难任人允信者佞人似信壬犹任也
俾拼抨使也俾拼抨使从也

注



　人事总部汇考二
小尔雅
　　广诂
渊懿邃颐深也封巨莫莽艾祁大也颁赋铺敷布也
□戴焘蒙昌覆也钟崇府最积灌聚丛也阅搜履
庀具也攻为话相旬宰营匠治也蠲祓禋屑洁也勿
蔑微曼末没无也隆巢岸峻高也逼尼附切局邻傅
戚近也卲媚旨伐美也贤裒繁优饶伙多也几蔡模
臬法也爰换变贸交更易也生造奏诣进也索寒探
裒钩掠采略也开彻接通达也固历弥宿旧尚久也
弥愈滋强益也赫斁爽晓昕着赞曙明也皆附袭就
因也封畛际限疆略界也承第班列次也户悛格扈
止也幽曀暗昧冥也最冗自质要也疆穷充竟也而
乃尔若汝也控弯挽引也承赞凉助佐也寻由以用
也要捷集载成也肆赴捷疾也造之如适也掇督抚
拾也肆孑烬余也拓斥启辟开也杜实充牣塞也实
满也奖率励劝也勤勉事力也经屑省过也阙缺
间隙也迭递交更也熸□没灭也元黔骊黝黑也缟
皓素白也彤缊朱也淫溢沉灭没也载功物事也
　　广言
晏明阳也旰晏晚也算丽数也艾老也佥皆同也
交校报也舒布展也扬翥举也索略求也奚害何也
里度居也周浃匝也充该备也列厥陈也轓辀舆也
废措置也驾乘凌也收戢敛也禁录也掌司主也偏
赘属也丽着思也载略行也沓袭合也抵享当也庚
彻通也修舒长也校战交也谒复白也敕质正也裔
蔑末也延衍散也末没终也仳辨别也菲凉薄也复
旋还也祖翼送也走卬我也姓命孥子也谐□和也
悛寤觉也憾猜恨也艾尽止也忿也奸犯也汨猾
乱也缩续抽也暨捷及也苞跋本也肆臬极也睇题
视也犯肆突也束縻缚也肆从逐也放投弃也莽芜
草也暴映晒也焮晞也烯干也迪迹蹈也衍演广也
袤从长也荷扬担也仍再也徇归也工官也稽考也
颠殒也跻升也戕残也剿截也辟除也慁患也□责
也间非也顺退也抗御也靳取也蚩戏也褊狭也惎
忌也沮疑也亏损也毁坏也判散也蔽断也交俱也
俘罚也夷伤也枳害也缔闭也靡细也辨使也牧临
也尝试也赖羸也若乃也嗟发声也奏为也振救也
庸偿也贾价也赡足也曹偶也丽两也骤数也逞快
也越远也姑且也哿可也释解也庸善也荐重也登
升也励勉也赫显也韪是也丕庄也佞才也暨息也
话言也愿谨也丰丰也都盛也腆厚也肆缓也竞逐
也纪基也惎忌教也整愿也□强也薄迫也燀炊也
资取也质信也饩馈也凭依也藉借也际接也阂限
也庐寄也萃集也簉倅也尤怪也瞢渐也索空也素
故也视此也偟往也矜惜也狃也觊望也何任也
御侍也殿慎也选择也宣示也
　　广训
诸之乎也旃焉也恶乎于何也乌乎吁嗟也吁嗟呜
呼也有所叹美有所伤痛随事有义也无念念也无
宁宁也无显显也不承承也不肖不似也绳之誉之
也诘朝明旦也遐不黄言寿考也公孙硕肤德音
不瑕道成王大美声称远也鄂不韡韡言韡韡也我
从事独贤劳事独多也鲂鱮甫甫语其大也鹿麌
麌语其众也海物维错错杂也杂毛曰牦杂彩曰绘
杂言曰哤
　　广义
非分而得谓之幸诘责以辞谓之让男女不以礼交
谓之淫上淫曰烝下淫曰报劳淫曰通不直失节谓
之惭惭愧也面惭曰戁心惭曰恧体惭曰逡
方言
　　人事杂释
台胎陶鞠养也晋卫燕魏曰台陈楚韩郑之间曰鞠
秦或曰陶汝颍梁宋之间曰胎或曰艾

注
台犹颐也艾尔雅云艾养也
　　又
假怀摧詹戾艐至也邠唐冀兖之间曰假或曰
齐楚之会郊或曰怀摧詹戾楚语也艐宋语也皆古
雅之别语也今则或同嫁逝徂适往也自家而出谓
之嫁由女而出为嫁也逝秦晋语也徂齐语也适宋
鲁语也往凡语也
　诗曰先祖于摧六日不詹鲁侯戾止之谓也此亦
　方国之语不专在楚也
谩台胁阋惧也燕代之间曰谩台齐楚之间曰胁阋
宋卫之间凡怒而噎噫谓之胁阋南楚江湘之间谓
之啴咺虔刘惨杀也秦晋宋卫之间谓杀曰刘晋
之北鄙亦曰刘秦晋之北鄙燕之北郊翟县之郊谓
贼为虔晋魏河内之北谓曰残楚谓之贪南楚江
湘之间谓之欺
　噎谓忧也胁阋犹阋谷也湘水名今在零陵关西
　人呼打为欺言欺难厌也
　　又
允□恂展谅穆信也齐鲁之间曰允燕代东齐曰□
宋卫汝颍之间曰恂荆吴淮汭之间曰展西瓯毒屋
黄石野之间曰穆众信曰谅周南召南卫之语也
　　又
自关而西秦晋之间凡人语而过谓之或曰佥东
齐谓之剑或谓之弩弩犹怒也陈郑之间曰敦荆吴
扬瓯之郊曰濯中齐西楚之间曰吁
　　又
跳也楚曰陈郑之间曰楚曰跖自关而
西秦晋之间曰跳或曰
蹑郅跂跻登也自关而西秦晋之间曰蹑东齐
海岱之间谓之跻鲁卫曰郅梁益之间曰或曰跂
逢逆迎也自关而东曰逆自关而西或曰迎或曰逢
挦攓摭挻取也南楚曰攓陈宋之间曰摭卫鲁扬徐
荆衡之郊曰挦自关而西秦晋之间凡取物而逆谓
之楚部或谓之挻
　　又
钊薄勉也秦晋曰钊或曰薄故其鄙语曰薄努犹勉
努也南楚之外曰薄努自关而东周郑之间曰□钊
齐鲁曰勖兹
　　又
逴獡透惊也自关而西秦晋之间凡蹇者或谓之逴
体而偏长短亦谓之逴宋卫南楚凡相惊曰獡或曰
透
仪来也陈颍之间曰仪自关而东周郑之郊齐鲁
之间或谓曰怀
　　又
糊托庇寓寄也齐卫宋鲁陈晋汝颍荆州江淮之
间曰庇或曰寓寄食为糊凡寄为托寄物为
逞苦了快也自山而东或曰逞楚曰苦秦曰了
　苦而为快者犹以臭为香治为乱但为存此训义
　之反复用之是也
挴愧也晋曰挴或曰秦晋之间凡愧而见上
谓之梁宋曰
　亦惭貌也
叨婪残也陈楚曰婪
冯苛怒也楚曰凭小怒曰陈曰苛
　凭恚盛貌楚词曰康回凭怒言禁也苛相苛
　责也
憡刺痛也自关而西秦晋之间或曰憡
　憡小痛也
挢捎选也自关而西秦晋之间凡取物之上谓之挢
捎
　挢捎此妙择积聚者也
梗爽猛也晋魏之间曰韩赵之间曰梗齐晋曰
爽
睇睎眄也陈楚之间南楚之外曰睇东齐青徐
之间曰睎吴扬江淮之间或曰或曰自关而西
秦晋之间曰眄
喙呬息也周郑宋沛之间曰自阙而西秦晋之
间或曰喙或曰东齐曰呬
　　又
略求也秦晋之间曰就室曰于道曰略略强
取也□摭取也此通语也
茫矜奄遽也吴扬曰茫陈颍之间曰奄秦晋或曰矜
或曰遽
速逞摇扇疾也东齐海岱之间曰速燕之外鄙朝鲜
洌水之间曰摇扇楚曰逞
予赖雠也南楚之外曰赖秦晋曰雠
　　又
劋蹶狯也秦晋之间曰狯楚谓之劋或曰蹶楚郑曰
蒍或曰姡
　姡言黠姡也今建平郡人呼狡为姡
　　又
逞晓恔苦快也自关而东或曰晓或曰逞江淮陈楚
之间曰逞宋郑周洛韩魏之间曰苦东齐海岱之间
曰恔自关而西曰快
　快即狡狡戏亦快事也
胶谲诈也凉州西南之间曰胶自关而东西或曰谲
或曰胶诈通诈也
揠擢拂戎拔也自关而西或曰拔或曰擢自关而东
江淮南楚之间或曰戎东齐海岱之间曰揠
　今呼拔草心为揠
慰廛度□也江淮青徐之间曰慰东齐海岱之间或
曰度或曰廛或曰践
　廛周官云夫一廛宅也
萃杂集也东齐曰圣
迨沓及也东齐曰迨关之东西曰沓或曰及
　　又
班彻列也北燕曰班东齐曰彻
　　又
掩丑掍綷同也江淮南楚之间曰掩宋卫之间曰綷
或曰掍东齐曰丑
裕猷道也东齐曰裕或曰猷
虔散杀也东齐曰散青徐淮楚之间曰虔泛浼洼
洿也自关而东或曰洼或曰泛东齐海岱之间或曰
浼或曰
庸恣比侹更佚代也齐曰佚江淮陈楚之间曰侹余
四方之通语也
　今俗亦名更代作为恣作也
　　又
耸欲也荆吴之间曰耸晋赵曰自关而西秦晋
之间相劝曰耸或曰中心不欲而由旁人之劝语
亦曰耸凡相被饰亦曰
　　又
由迪正也东齐青徐之间相正谓之由迪
恧惭也荆扬青徐之间曰若梁益秦晋之间言
心内惭矣山之东西自愧曰恧赵魏之间谓之
展难也齐晋曰山之东西凡难貌曰展荆吴之
人相难谓之展若秦晋之言相惮矣齐鲁曰燀
胥由辅也吴越曰胥燕之北鄙曰由
蛩战栗也荆吴曰蛩蛩又恐也
　　又
嗌噎也楚曰秦晋或曰嗌又曰噎
怠□坏
　坏谓坏落也音虫豸未详
　　又
邈离也楚谓之越或谓之远吴越曰
颠顶上也
与也吴越曰荆齐曰与犹秦晋言阿与
　相阿与者所以致也
掩取也自关而东曰掩自关而西曰或曰狚
　　又
遥广远也梁楚曰遥
汨遥疾行也南楚之外曰汨或曰遥
蹇妯扰也人不静曰妯秦晋曰蹇齐宋曰妯
絓挈介特也楚曰晋曰絓秦曰挈
　　又
台既失也宋鲁之间曰台
既隐据定也
禀浚敬也秦晋之间曰禀齐曰浚吴楚之间自敬曰
禀
悛怿改也自山而东或曰悛或曰怿
　怿论语曰悦而不怿
　　又
徥用行也朝鲜洌水之间或曰徥
铺颁索也东齐曰铺颁犹秦晋言抖薮也
　抖薮谓斗薮举索物也
参蠡分也齐曰参楚曰蠡秦晋曰离
　　又
膂力也东齐曰宋鲁曰膂膂由力也
瘱审也齐楚曰瘱秦晋曰
諟也吴越曰
　　又
厉卬为也瓯越曰卬吴曰厉
戏惮怒也齐曰戏楚曰惮
爰□恚也楚曰爰秦晋曰□皆不欲□而强畣之意
也
　　又
厌塞安也
　物足则定
怜也
揜翳也
　谓蔽也诗曰而不见
佚惕缓也
谆憎所疾也宋鲁凡相恶谓之谆憎若秦晋言可恶
矣
　　又
肖类法也齐曰类西楚梁益之间曰肖秦晋之西鄙
自冀陇而西使犬曰哨西南梁益之间凡言相类者
亦谓之肖
　肖者似也
憎懹惮也陈曰懹
谯歡让也齐楚宋卫荆陈之间曰谯自关而西秦晋
之间凡言相责让曰谯让北燕曰歡
佥胥皆也自山而东五国之郊曰佥东齐曰胥
侔莫强也北燕之外郊凡劳而相勉若言努力者谓
之侔莫
倯骂也燕之北郊曰倯
　羸小可憎之名也
展□信也东齐海岱之间曰展燕曰□
　□亦诚信貌
斯掬离也齐陈曰斯燕之外郊朝鲜洌水之间曰掬
蝎噬逮也东齐曰蝎北燕曰噬逮通语也
皮弹憸强也秦晋言非其事谓之皮东齐陈宋
江淮之间曰弹憸
　　又
魏盈怒也燕之外郊朝鲜洌水之间凡言呵叱者谓
之魏盈
隑企立也东齐海岱北燕之郊跪谓之委
痿谓之隑企
泷涿谓之沾
希铄摩也燕齐摩铝谓之希
平均赋也燕之北鄙东齐北郊凡相赋敛谓之平均
罗谓之离离谓之罗
钊超远也燕之北郊曰钊东齐曰超
汉□眩懑也朝鲜洌水之间烦懑谓之汉□颠眴
谓之眩
怜职也言相怜者吴越之间谓之怜职
茹食也吴越之间凡贪饮食者谓之茹
竘貌治也吴越饰貌为竘或为之巧
煦煅热也干也吴越曰煦煅
攍膂贺儋也齐楚陈宋之间曰攍燕之外郊越之
垂瓯吴之外鄙谓之膂南楚或谓之攍自关而西陇
冀以往谓之贺凡以驴马馲驼载物者谓之负他亦
谓之贺
树植立也燕之外郊朝鲜洌水之间凡言置立者谓
之树植
过度谓之涉济
福禄谓之袚戬
傺眙逗也南楚谓之傺西秦谓之眙逗其通语也
　　又
淫愓游也江沅之间谓戏为淫或谓之愓或谓之嬉
曾訾何也湘潭之原荆之南鄙谓何为曾或谓之訾
若中夏言何为也
　今江东人语亦云訾为声如斯
央亡嚜姡狯也江湘之间或谓之无赖或谓之
凡小儿多诈而狯谓之央亡或谓之嚜或谓之姡
姡娗也或谓之猾皆通语也
　恐多智也嚜潜潜狡也姡言黠姡也娗言
　恛娗也
崽者子也湘沅之会凡言是子者谓之崽若东齐言
子矣
誺不知也沅澧之间凡相问而不知答曰誺使之而
不肯答曰□秕不知也
　誺音瘢眩江东曰咨此亦如声之转□音茫今中
　国语亦然秕今淮楚间语呼声如非也
火也楚转语也犹齐言火也
嘳无写怜也沅澧之原凡言相怜哀谓之嘳或谓之
无写江滨谓之思皆相见歡喜有得亡之意也九嶷
湘潭之间谓之人兮
　嘳皆秦汉之代语也
婩鲜好也南楚之外通语也
□謰謱拿也东南周晋之鄙曰□□亦通语
也南楚曰謰謱或谓之支注或谓之詀諕转语也拿
扬州会稽之语也或谓之惹或谓之
亄啬贪也荆汝江湘之郊凡贪而不施谓之亄或谓
之啬或谓之□□恨也
遥窕淫也九嶷荆郊之鄙谓淫曰遥沅湘之间谓之
窕
潜涵沉也楚郢以南曰涵或曰潜潜又游也
　潜行水中亦为游也
安静也江湘九嶷之郊谓之
拌弃也楚凡挥弃物谓之拌或谓之敲淮汝之间谓
之
　敲汝颍间语亦然
诼訴也楚以南谓之诼
戏泄歇也楚谓之戏泄奄息也楚扬谓之泄
攓取也楚谓之攓
昲晒干物也扬楚通语也
　昲晒皆北方通语
猝也江湘之间凡卒相见谓之相见或曰突
　猝谓仓卒也
迹迹屑屑不安也江沅之间谓之迹迹秦晋谓之屑
屑或谓之塞塞或谓之省省不安之语也
　迹迹屑屑皆往来之貌
沐伀遑遽也江湘之间凡窘猝怖遽谓之沐
或谓之伀
翥举也楚谓之翥
忸怩惭也楚郢江湘之间谓之忸怩或谓之咨
　　又
□过也南楚以南凡相非议人谓之□或谓之
又慧也
　□谓罪过也今名黠鬼
兄也荆扬之鄙谓之桂林之中谓之
极吃也楚语也或谓之轧或谓之
　亦北方通语也轧鞅轧气不利也语难也
　　又
钳憋恶也南楚凡人残骂谓之钳又谓之痴騃
也扬越之郊凡人相侮以为无知谓之眲眲耳目不
相信也或谓之斫
　钳害又恶也□恶腹也憋怤急性也残犹恶也
　因字名也斫□斫顽直之貌今关西语亦皆然
惃顿愍□也楚扬谓之惃或谓之江湘之间谓
之顿愍或谓之氐惆南楚饮毒药懑谓之氐惆亦谓
之顿愍犹中齐言眠眩也愁恚愦愦毒而不发谓之
氐惆
　惃衮衣谓迷昏也顿愍犹顿闷也氐惆犹懊□
也
悦舒苏也楚通语也
　苏谓苏息也
眠娗脉蜴赐施茭媞谩皆欺谩之语也楚郢
以南东扬之郊通语也
　眠娗莫典淦殄二反赐施轻易茭媞恪交得懈二
　反谩托兰莫兰二反丽酰二音六者中国
　相轻易蚩弄之言也
　　又
纷怡喜也湘潭之间曰纷怡或曰巳或也沅澧
之间凡言或如此者曰如是
　酒酣此亦憨声之转耳
愮疗治也江湘郊会谓医治之曰愮愮又忧也或曰
疗
　愮俗云厌愮病博异义也
　　又
食阎怂□劝也南楚凡己不欲喜而旁人说之不欲
怒而旁人怒之谓之食阎或谓之怂□欸然也南
楚凡言然者曰欸或曰
□末纪绪也南楚皆曰□或曰端或曰纪或曰末皆
楚转语也
窥占伺视也凡相窃视南楚谓之窥或谓之
或谓之或谓之占或谓之中夏语也窥其
通语也自江而北谓之或谓之覗凡相候谓之占
占犹瞻也
郺多也南楚凡大而多谓之郺或谓之凡人
语言过度及妄施行亦谓之
抯取也南楚之间凡取物沟泥中谓之抯或谓之

僄轻也楚凡相轻薄谓之相或谓之僄也
　　又
爰□哀也
　□哀而恚也
儒输愚也
　儒输犹儒撰也
愋谅知也拊抚疾也
　抚疾谓急疾也
菲惄怅也
　惄怅谓惋惆也
郁熙长也
　郁熙谓壮大也
　　又
裔习也
　裔谓玩习也
躔逡循也躔历行也日运为躔月运为逡
　躔犹践也运犹行也
逭转也逭步也
　转相训耳
虞望也
　今云烽火是也
榆□脱也解输梲也
　梲犹脱也
赋与操也
　谓操持也
歇涸也
　谓渴也
潎澄清也逯行也垦牧司也垦力也
　垦耕垦用力
牧也
　谓放牛马也
监牧察也始也化也
　别异训也
铺脾止也
　义有不同故异训之
攘掩止也幕覆也侗胴状也
　状谓形状也
疋杪小也
　树细枝为杪也
屑往劳也
　屑屑往来皆劬劳也
屑狯也效烓明也将威也妫娗僈也
　妫娗烂僈健狡也
儇虔谩也
　谓惠黠也
佻疾也
　谓轻疾也
鞅强也
　谓强戾也
鞅怼也
　亦为怨怼鞅犹也
追未随也佥怚剧也
　谓勤剧也
佥伙也
　佥者同故为多
夸烝淫也
　上淫为烝
毗□懑也
　谓愤懑也
□激清也纾缓也
　谓宽缓也
清蹑急也杼解也蒇逞解也
　训敕复言解错用其义
倩茶借也
　茶犹徒也
憵朴猝也
　谓急速也
麋黎老也萃离时也汉怒也
发也然也
　皆应声也
猜恨也艮硙坚也苂眼明也怤愉悦也
　怤愉犹呴愉也
即围就即半也惙中也
　中宣为忡忡恼怖意也
薵蒙覆也筹戴也
　此义之反复两通者字或作寿音俱波涛也
堪輂载也摇祖上也祖摇也祖转也
　互相释也动摇即转也
括关闭也冲俶动也羞厉熟也
　熟食为羞
厉今也备该咸也
　咸犹皆也
噬食也噬忧也悸也
　谓悚悸也
虏钞强也
　皆强取物也
卤夺也鑈正也
　谓坚正也
莳殖立也莳更也
　为更种也
鬐尾稍尽也尾梢也也
　今江东呼极为音剧外传曰余病矣
□律始也蓐臧厚也遵□行也
　□□行貌也
鑴錣馈也饩□饱也惵嬴也赵肖小也蚩愮悖也
　谓悖惑也
吹扇助也
　吹嘘扇拂相佐助也
焜晔□也
　韡晔焜耀□貌也
苦翕炽也蕴崇也蕴积也
字方言无音释
查字典亦无此字

　者贪故为积
殄合也翚飞也愤自盈也噪諻音也攎张也
岑夤大也岑高也
　岑峻貌也
效文也
　文采貌也
□董锢也
　谓坚固也
扞搷扬也
　谓播扬也
　　又
幕也
　谓蒙幕也
刳狄也度高为揣半步为跬半盲为□
　　又
考引也弼高也上重也个枚也一蜀也南楚谓之独
　蜀犹独也
裔历相也裔旅末也缘废也纯毣好也
　毣毣小好貌也
藐素广也
　藐藐旷远貌
藐渐也□拔也出为出火为也
　□一作椒一作
炖□煓貌也愤窍厄也
　厄谓迫厄
杪眇小也讟咎谤也
　谤言噂讟也
蒇敕戒备也
　蒇亦训敕
摵到也声腆忘也黮私也
　黮皆冥暗故为阴私也
龛喊唏声也
　　又
宵使也蠢作也
　作谓动作也
忽达芒也
　谓草杪芒出
芒灭也
　外传曰二帝用师以相济也
劙解也魏能也刻也耸也
　耸谓警耸也
跌蹶也
　偃地反江东言跢
蘪芜也
　谓草秽芜也
□淹败也湿敝为□水敝为淹
　皆谓水潦□涝坏物也
厘贪也挻竟也谴喘转也
　谴喘犹宛转也
困逃也
　皆谓逃叛也
隋毻易也
　谓解毻也
脁说好也
　脁谓姅悦也
惮怛恶也
　心怛怀亦恶难也
吴大也灼惊也
　犹云恐也
赋动也
　赋敛所以扰动民也
极也
　江东呼极为倦声之转也
煎尽也爽过也
　谓过差也
蝉毒也惨也恶也
　惨悴恶事也
还积也宛蓄也
　谓宛乐也
本也惧病也惊也药薄也
　谓薄裹物也药犹缠也
短也
　便旋庳小貌也
掊深也
　掊□深能
湟也
捞取也
　捞谓钩捞也
膜抚也
　谓抚顺也
由式也猷诈也
　犹者言故为诈
随也揣试也
　揣度试之
怒也
　恚貌也
□下也
　谓陷下也
赞解也
　赞讼所以解释理物也
赖取也扲业也
　业谓基业也
带行也
　随人行也
漮空也
　漮窘空貌康或作虚字也
湛安也
　湛然安貌
乐也
　欢貌
欢也
　欢乐也
衎定也
　衎然安定貌也
也
　谓息肉也
讟痛也
　谤诬怨痛也
　　又
兖养也翳掩也
　谓掩覆也
台支也纯文也佑乱也
　乱宜训治
恌理也
　谓情理也
蕴□也
　蕴蔼茂貌
搪张也
　谓谷张也
恽谋也
　谓议也
陶养也挌也毗晓明也
扱擭也
　扱犹级也
扶护也
　扶挟将护
淬寒也
　淬犹净也
净也
　皆冷貌也
漉极也
　渗漉极尽也
牧凡也易始也
　易代更始也
逭周也
　谓周转也
色也
　然赤毛貌也
恬静也
　恬淡安静
禔福也
　谓福祚也
禔喜也
　有福即喜
□坏也息归也抑安也潜亡也晓过也晓嬴也
短也
　蹶短小貌
隑陭也迒长也
　谓长短也
迒迹也
　尔雅以为兔迹
赋臧也蕴饶也芬和也
　芬香和调
捣依也
　谓可依倚之也
依禄也
　禄位可依凭也
腯也
　腯腯肥充
盬杂猝也
　皆仓卒也
行也
　音跳也
盬且也
　盬犹也
抽读也媵托也适牾也
　相触迕也
捭予也
　予犹与
弥缝也译传也译见也
　传宣语即相见
梗略也
　梗概大略也
臆满也
　愊臆气满之也
益也
　谓增益也
空待也
　来则实也
珇好也珇美也
　美好等见义耳
妪色也
　妪煦好色貌
阎开也
　谓开门也
靡灭也
　或作摩灭
菲薄也
　谓微薄也
腆厚也媟狎也
　狎相亲狎也
芋大也
　芋犹吁耳
炀翕炙也
　今江东呼火炽猛为炀
炀烈暴也馺马驰也
　馺馺疾貌也
选延偏也澌索也
　索尽也
晞燥也
梗觉也
　谓直也
萃集也睨明也暟临昭也暟美也
　暟暟美德也
释名
　　释言语
敬警也恒自肃警也
慢漫也漫漫心无所限忌也
通洞也无所不贯洞也
达彻也
敏闵也进叙无否滞之言也故汝颍言敏曰闵也
笃筑也筑坚实称也
厚后也有终后也故青徐人言厚曰后也
薄迫也单薄相逼迫也
懿僾也言奥僾也
良量也量力而动不敢越限也
言宣也宣彼此之意也
语叙也叙己所欲说也
说述也序述之也
序抒也拽抒其实也
枻泄也发泄出之也
发拨也拨使开也
拨播也播使移散也
导陶也陶演己意也
演延也言蔓延而广也
颂容也叙说其成功之形容也
赞录也省录之也
铭名也记名其功也
勒刻也刻识之也
纪记也纪识之也识帜也有章帜可按视也
视是也察其是非也
是嗜也嗜乐之也
非排也人所恶排去也
基据也在下物所依据也
业捷也事捷乃有功业也
事伟也伟立也凡所立之功也故青徐人言立曰伟
也
功攻也攻治之乃成也
取趣也
名明也名实事使公明也
号呼也以其善恶呼名之也
善演也演尽物理也
恶扼也扼困物也
好巧也如巧者之造物无不皆善人好之也
丑臭也如臭秽也
迟颓也不进之言也
疾截也有所越截也
缓浣也断也持之不急则动摇浣断自放纵也
急及也操功之使相逮及也
巧考也考合意类共成一体也
拙屈也使物否屈不为用也
燥燋也
湿浥也
疆□也
弱□也又言委也
能该也无物不兼该也
否鄙也鄙劣不能有所堪成也
躁燥也物燥乃动而飞扬也
静整也
逆□也□不从其理则生殿□不顺也
顺循也循其理也
清青也去浊远秽色如青也
浊渎也汁滓演渎也
贵归也物所归仰也汝颍言贵声如归往之归也
贱践也卑下见践履也
荣犹荧也荧荧照明貌也
辱□也言折□也
祸毁也言毁灭也
福富也其中多品如富者也
进引也引而进也
退坠也
羸累也累于人也
健建也能有所建为也
哀爱也爱乃思念之也
乐乐也使人好乐之也
委萎也萎蕤就之也
曲局也相近局也
踪从也人从形之也
迹积也积累而前也
扶傅也傅近之也将救护之也
缚薄也使相薄着也
束促也相促近也
覆孚也如孚甲之在物外也
盖加也加物上也
威畏也可畏惧也
严俨也俨然人惮之也
政正也下所取正也
教效也下所效法也
侍时也尊者不言常于时供所当进者也
御语也尊者将有所欲先语之也亦言职卑尊者所
勤御如御牛马然也
雅雒也为之难人将为之雒雒然惮之也
俗欲也俗人所欲也
艰根也如物根也
难惮也人所忌惮也
吉实也有善实也
凶空也就空亡也
停定也定于所在也
起启也启一举体也
翱敖也言敖游也
翔佯也言仿佯也
出推也推而前也
入纳也纳使还也
候护也司护诸事也
望惘也视远惘惘也
狡交也与物交错也
夬决也有所破坏决裂之于终始也
始息也言滋息也
消削也言减削也
息塞也塞满也
奸奸也言奸正法也
宄佹也佹易常正也
谁相也有相择言不能一也
往暀也归往于彼也故其言之于卬头以指远也
来哀也使来入己哀之故其言之低头以招之也
粗错也相远之言也
纳弭也弭弭两致之言也
疏索也获索相远也密蜜也如蜜所涂无不满也
甘含也人所含也
苦吐也人所吐也
安晏也晏晏然和喜无动惧也危阢也阢阢不固之
言也
成盛也
败溃也
乱浑也
治值也物皆值其所也
烦繁也物繁则相杂挠也
省啬也曜啬约少之言也
间简也事功简省也
剧巨也事功巨也
贞定也精定不动惑也
淫侵也浸淫旁入之言也
沈淡也淡然安着之言也
浮孚也孚甲在上称也
贪探也探入他分也
廉敛也自检敛也
洁确也确然不群貌也
污洿也如洿泥也
公广也可广施也
私恤也所恤念也
勇踊也遇敌踊跃欲击之也
怯胁也见敌恐胁也
断段也分为异段也
绝截也如割截也
骂迫也以恶言被迫人也
詈历也以恶言相弥历也亦言离也以此挂离之也
祝属也以善恶之词相属着也
诅阻也使人行事阻限于言也
盟明也告其事于神明也
誓制也以拘制之也佐左也在左右也
助乍也乍往相阻非长久也
饰拭也物秽者拭其上使明由他物而后明犹加文
于质上也
荡荡也排荡去秽垢也
啜惙也心有所念惙然发此声也
嗟佐也言之不足以尽意故发声以自佐也
噫忆也忆念之故发此声意之也
呜舒也气愤满故发此声以舒写之也
念粘也意相亲爱心粘着不能忘也
忆意也在意中也
思司也凡有所司捕必静思忖亦然也
克刻也刻物有定处人所克念有常心也
虑旅也旅众也易曰一致百虑虑及众物以一定之
也


　人事总部总论一
淮南子
　　缪称训
骄溢之君无忠臣口慧之人无必信交拱之木无把
之枝寻常之沟无吞舟之鱼根浅则末短本伤则枝
枯福生于无为患生于多欲害生于勿备秽生于弗
耨圣人为善若恐不及辟祸若恐不免蒙尘而欲毋
眯涉水而欲无濡不可得也是故知己者不怨人知
命者不怨天福由己发祸由己生圣人不求誉不辟
诽正身直行众邪自息今释正而追曲倍是而从众
是与俗俪走而内行无绳故圣人反己而弗由也道
之有篇章形埒者非至者也尝之而无味视之而无
形不可传于人大戟去水亭历愈胀用之不节乃反
为病物多类之而非唯圣人知其微
　　诠言训
洞同天地浑沌为朴未造而成物谓之太一同出于
一所为各异有鸟有鱼有兽谓之分物方以类别物
以群分性命不同皆形于有隔而不通分而为万物
莫能及宗故动而谓之生死而谓之□皆为物矣非
不物而物物者也物物者亡乎万物之中稽古太初
人生于无形于有有形而制于物能反其所生若未
有形谓之真人真人者未始分于太一者也圣人不
以名尸不为谋府不为事任不为智主藏无形行无
迹游无朕不为福先不为祸始保于虚无动于不得
已欲福者或为祸欲利者或离害故无为而宁者失
其所以宁则危无事而治者失其所以治则乱星列
于天而明故人指之义列于德而见故人视之人之
所指动则有章人之所视行则有迹动有章则词行
有迹则议故圣人揜明于不形藏迹于无为王子庆
忌死于剑羿死于桃棓子路葅于卫苏秦死于口人
莫不贵其所有而贱其所短然而皆溺其所贵而极
其所贱所贵者有形所贱者无朕也故虎豹之强来
射猿貁之捷来措人能贵其所贱贱其所贵可与言
至论矣自信者不可以诽誉迁也知足者不可以势
利诱也故通性之情者不务性之所无以为通命之
情者不忧命之所无柰何通于道者物莫不足滑其
调詹何曰未尝闻身治而国乱者也未尝闻身乱而
国治者也矩不正不可以为方规不正不可以为员
身者事之规矩也未闻枉己而能正人者也原天命
治心术理好憎适情性则治道通矣原天命则不惑
祸福治心术则不妄喜怒理好憎则不贪无用适情
性则欲不过节不惑祸福则动静循理不妄喜怒则
赏罚不阿不贪无用则不以欲害性欲不过节则养
性知足凡此四者弗求于外弗假于人反己而得矣
天下不可以智为也不可以慧识也不可以事治也
不可以仁附也不可以强胜也五者皆人才也德不
盛不能成一焉德立则五无殆五见则德无位矣故
得道则愚者有余失道则智者不足渡水而无游数
虽强必沉有游数虽羸必遂又况托于舟航之上乎
为治之本务在于安民安民之本在于足用足用之
本在于勿夺时勿夺时之本在于省事省事之本在
于节欲节欲之本在于反性反性之本在于去载去
载则虚虚则平平者道之素也虚者道之舍也能有
天下者必不失其国能有其国者必不丧其家能治
其家者必不遗其身能修其身者必不忘其心能原
其心者必不亏其性能全其性者必不惑于道故广
成子曰慎守而内周闭而外多知为败毋视毋听抱
神以静形将自正不得之己而能知彼者未之有也
故易曰括囊无咎无誉能成霸王者必得胜者也能
胜敌者必强者也能强者必用人力者也能用人力
者必得人心也能得人心者必自得者也能自得者
必柔弱也强胜不若己者至于与同则格柔胜出于
己者其力不可度故能以众不胜成大胜者惟圣人
能之善游者不学刺舟而便用之劲筋者不学骑马
而便居之轻天下者身不累于物故能处之太王亶
父处邠狄人攻之事之皮币珠玉而不听乃谢耆老
而徙岐周百姓携幼扶老而从之遂成国焉推此意
四世而有天下不亦宜乎无以天下为者必能治天
下者霜雪雨露生杀万物天无为焉犹之贵天也厌
文搔法治官理民者有司也君无事焉犹尊君也辟
地垦草者后稷也决河浚江者禹也听狱制中者皋
陶也有圣名者尧也故得道以御者身虽无能必使
能者为己用不得其道伎艺虽多未有益也方船济
乎江有虚舟从一方来触而覆之虽有忮心必无怨
色有一人在其中一谓张之一谓歙之再三呼而不
应必以丑声随其后向不怒而今怒向虚而今实也
人能虚己以游于世孰能訾之释道而任智者必危
弃数而用才者必困有以欲多而亡者未有以无欲
而危者也有以欲治而乱者未有以守常而失者也
故智不足免患愚不足以至于失宁守其分循其理
失之不忧得之不喜故成者非所为也得者非所求
也入者有受而无取出者有授而无予因春而生因
秋而杀所生者弗德所杀者弗怨则几于道也圣人
不为可非之行不憎人之非己也修足誉之德不求
人之誉己也不能使祸不至信己之不迎也不能使
福必来信己之不攘也祸之至也非其求所至故□
而不忧福之至也非其求所成故通而弗矜知祸福
之制不在于己也故闲居而乐无为而治圣人守其
所已有不求其所未得求其所无则所有者亡矣修
其所有则所欲者至矣故用兵者先为不可胜以待
敌之可胜也治国者先为不可夺以待敌之可夺也
舜修之历山而海内从化文王修之岐周而天下移
风使舜趋天下之利而忘修己之道身犹弗能保何
尺地之有故治未固于不乱而事为治者必危行未
固于无非而急求名者必銼也福莫大无祸利莫美
不丧动之为物不损则益不成则毁不利则病皆险
也道之者危故秦胜乎戎而败乎殽楚胜乎诸夏而
败乎柏莒故道不可以劝而就利者而可以宁避害
者故常无祸不常有福常无罪不常有功圣人无思
虑无设储来者弗迎去者弗将人虽东西南北独立
中央故处众枉之中不失其直天下皆流独不离其
坛域故不为善不避丑遵天之道不为始不专己循
天之理不豫谋不弃时与天为期不求得不辞福从
天之则不求所无不失所得内无旁祸外无旁福祸
福不生安有人贼为善则观为不善则议观则生贵
议则生患故道术不可以进而求名而可以退而修
身不可以得利而可以离害故圣人不以行求名不
以智见誉法修自然已无所与虑不胜数行不胜德
事不胜道为者有不成求者有不得人有穷而道无
不通与道争则凶故诗曰弗识弗知顺帝之则有智
而无为与无智者同道有能而无事与无能者同德
其智也告之者至然后觉其动也使之者至然后觉
其为也有智若无智有能若无能道理为正也故功
盖天下不施其美泽及后世不有其名道理通而人
伪灭也名与道不两明人受名则道不用道胜人则
名息矣道与人竞长章人者息道者也人章道息则
危不远矣故世有盛名则衰之日至矣欲尸名者必
为善欲为善者必生事事生则释公而就私货数而
任己欲见誉于为善而立名于为质则治不修故而
事不须时治不修故则多责事不须时则无功责多
功鲜无以塞之则妄发而邀当妄为而要中功之成
也不足以更责事之败也不足以弊身故重为善若
重为非而几于道矣天下非无信士也临货分财必
探筹而定分以为有心者之于平不若无心者也天
下非无廉士也然而守重宝者必关户而全封以为
有欲者之于廉不若无欲者也人举其疵则怨人鉴
见其丑则善鉴人能接物而不与己焉则免于累矣
公孙龙粲于辞而贸名邓析巧辩而乱法苏秦善说
而亡国由其道则善无章修其理则巧无名故以巧
斗力者始于阳常卒于阴以慧治国者始于治常卒
于乱使水流下孰弗能治激而上之非巧不能故文
胜则质揜邪巧则正塞之也德可以自修而不可以
使人暴道可以自治而不可以使人乱虽有圣贤之
宝不遇暴乱之世可以全身而未可以霸王也汤武
之王也遇桀纣之暴也桀纣非以汤武之贤而暴也
汤武遭桀纣之暴而王也故虽贤王必待遇遇者能
遭于时而得之也非智能所求而成也君子修行而
使善无名布施而使仁无章故士行善而不知善之
所由来民赡利而不知利之所由出故无为而自治
善有章则士争名利有本则民争功二争者生虽有
贤者弗能治故圣人揜迹于为善而息名于为仁也
外交而为援事大而为安不若内治而待时凡事人
者非以宝币必以卑辞事以玉帛则货殚而欲不厌
卑体婉辞则谕说而交不结约束誓盟则约定而反
无日虽割国之锱锤以事人而无自恃之道不足以
为全若诚外释交之策而慎修其境内之事尽其地
力以多其积厉其民死以牢其城上下一心君臣同
志与之守社稷效死而民弗离则为名者不伐无罪
而为利者不攻难胜此必全之道也民有道所同道
有法所同守为义之不能相固威之不能相必也故
立君以一民君执一则治无常则乱君道者非所以
为也所以无为也何谓无为智者不以位为事勇者
不以位为暴仁者不以位为惠可谓无为矣夫无为
则得于一也一也者万物之本也无敌之道也凡人
之性少则猖狂壮则暴强老则好利一身之身既数
变矣又况君数易法国数易君人以其位通其好憎
下之径衢不可胜理故君失一则乱甚于无君之时
故诗曰不愆不忘率由旧章此之谓也君好智则倍
时而任己弃数而用虑天下之物博而智浅以浅赡
博未有能者也独任其智失必多矣故好智穷术也
好勇则轻敌而简备自偩而辞助一人之力以御强
敌不仗众多而专用身才必不堪也故好勇危术也
好与则无定分上之分不定则下之望无止若多赋
敛实府库则与民为仇少取多与数未之有也故好
与来怨之道也仁智勇力人之美才也而莫足以治
天下由此观之贤能之不足任也而道术之可修明
矣圣人胜心众人胜欲君子行正气小人行邪气内
便于性外合于义循理而动不系于物者正气也重
于滋味淫于声色发于喜怒不顾后患者邪气也邪
与正相伤欲与性相害不可两立一植一废故圣人
损欲而从事于性目好色耳好声口好味接而说之
不知利害嗜欲也食之不宁于体听之不合于道视
之不便于性三官交争以义为制者心也割痤疽非
不痛也饮毒药非不苦也然而为之者便于身也渴
而饮水非不快也饥而大□非不赡也然而弗为者
害于性也此四者耳目口鼻不知所取去心为之制
各得其所由是观之欲之不可胜明矣凡治身养性
节寝处适饮食和喜怒便动静使在己者得而邪气
因而不生岂若忧瘕疵之与痤疽之发而豫备之哉
夫函牛之鼎沸而蝇蚋弗敢入昆山之玉瑱而尘垢
弗能污也圣人无去之心而心无丑无取之美而美
不失故祭祀思亲不求福飨宾修敬不思德唯弗求
者能有之处尊位者以有公道而无私说故称尊焉
不称贤也有大地者以有常术而无钤谋故称平焉
不称智也内无暴事以离怨于百姓外无贤行以见
忌于诸侯上下之礼袭而不离而为论者莫然不见
所观焉此所谓藏无形者非藏无形孰能形三代之
所道者因也故禹决江河因水也后稷播种树榖因
地也汤武平暴乱因时也故天下可得而不可取也
霸王可受而不可求也在智则人与之讼在力则人
与之争未有使人无智者有使人不能用其智于己
者也未有使人无力者有使人不能施其力于己者
也此两者常在久见故君贤不见诸侯不□不肖不
见则百姓不怨百姓不怨则民用可得诸侯弗备则
天下之时可承事所与众同也功所与时成也圣人
无焉故老子曰虎无所措其爪兕无所措其角盖谓
此也鼓不灭于声故能有声镜不没于形故能有形
金石有声弗叩弗鸣管箫有音弗吹无声圣人内藏
不为物先倡事来而制物至而应饰其外者伤其内
扶其情者害其神见其文者蔽其质无须臾忘为质
者必困于性百步之中不忘其容者必累其形故羽
翼美者伤骨骸枝叶美者害根茎能两美者天下无
之也天有明不忧民之晦也百姓穿户凿牖自取照
焉地有财不忧民之贫也百姓伐木芟草自取富焉
至德道者若丘山嵬然不动行者以为期也直己而
足物不为人赣用之者亦不受其德故宁而能久天
地无予也故无夺也日月无德也故无怨也喜德者
必多怨喜予者必善夺唯灭迹于无为而随天地自
然者惟能胜理而为受名名兴则道行道行则人无
位矣故誉生则毁随之善见则怨从之利则为害始
福则为祸先唯不求利者为无害唯不求福者为无
祸侯而求霸者必失其侯霸而求王者必丧其霸故
国以全为常霸王其寄也身以生为常富贵其寄也
能不以天下伤其国而不以国害其身者为可以托
天下也不知道者释其所已有而求其所未得也苦
心愁虑以行曲故福至则喜祸至则怖神劳于谋智
遽于事祸福萌生终身不悔己之所生乃反愁人不
喜则忧中未尝平持无所监谓之狂生人主好仁则
无功者赏有罪者释好刑则有功者废无罪者诛及
无好者诛而无怨施而不德放准循绳身无与事若
天若地何不覆载故合而舍之者君也制而诛之者
法也民已受诛怨无所灭谓之道道胜则人无事矣
圣人无屈奇之服无瑰异之行服不视行不观言不
议通而不华穷而不慑荣而不显隐而不穷异而不
见怪容而与众同无以名之此之谓大通升降揖让
趋翔周游不得已而为也非性所有于身情无符检
行所不得已之事而不解构耳岂加故为哉故不得
已而歌者不事为悲不得已而舞者不矜为丽歌舞
而不事为悲丽者皆无有根心者善博者不欲牟不
恐不胜平心定意捉得其齐行由其理虽不必胜得
筹必多何则胜在于数不在于欲駎
音咒
竞驱也
者不贪
最先不恐独后缓急调乎手御心调乎马虽不能必
先载马力必尽矣何则先在于数而不在于欲也是
故灭欲则数胜弃智则道立矣贾多端则贫工多技
则穷心不一也故木之大者害其条水之大者害其
深有智而无术虽钻之而不通有百技而无一道虽
得之弗能守故诗曰淑人君子其仪一也其仪一也
心如结也君子其结于一乎舜弹五弦之琴而歌南
风之诗以治天下周公殽臑不收于前钟鼓不解于
县以辅成王而海内平匹夫百□一守不遑启处无
所移之也以一人兼听天下日有余而治不足使人
为之也处尊位者如尸守官者如祝宰尸虽能剥狗
烧彘弗为也弗能无亏俎豆之列次黍稷之先后虽
知弗教也弗能害也不能祝者不可以为祝无害于
为尸不能御者不可以为仆无害于为佐故位愈尊
而身愈佚身愈大而事愈少譬如张琴小弦虽急大
弦必缓无为者道之体也执后者道之容也无为制
有为术也执后之制先数也放于术则强审于数则
宁今与人卞氏之璧未受者先也求而致之虽怨不
逆者后也三人同舍二人相争争者各自以为直不
能相听一人虽愚必从旁而决之非以智也以不争
也两人相斗一羸在侧助一人则胜救一人则免斗
者虽强必制一羸非以勇也以不斗也由此观之后
之制先静之胜躁数也倍道弃数以求苟遇变常易
故以知要遮过则自非中则以为候暗行缪改终身
不寤此之谓狂有祸则诎有福则赢有过则悔有功
则矜遂不知反此谓狂人员之中规方之中矩行成
兽止成文可以将少而不可以将众蓼菜成行瓶瓯
有堤量粟而舂数米而炊可以治家而不可以治国
涤杯而食洗爵而饮浣而后馈可以养家老而不可
以飨三军非易不可以治大非简不可以合众大乐
必易大礼必简易故能天简故能地大乐无怨大礼
不责四海之内莫不系统故能帝也心有忧者筐□
衽席弗能安也菇饭犓牛弗能甘也琴瑟鸣竽弗能
乐也患解忧除然后食甘寝宁居安游乐由是观之
生有以乐也死有以哀也今务益性之所不能乐而
以害性之所以乐故虽富有天下贵为天子而不免
为哀之人凡人之性乐恬而憎悯乐佚而憎劳心常
无欲可谓恬矣形常无事可谓佚矣游心于恬舍形
于佚以俟天命自乐于内无急于外虽天下之大不
足以易其一概日月廋而无溉于志故虽贱如贵虽
贫如富大道无形大仁无亲大辩无声大廉不嗛大
勇不矜五者无弃而几乡方矣军多令则乱酒多约
则辩乱则降北辩则相贼故始于都者常大于鄙始
于乐者常大于悲其作始简者其终本必调今有美
酒嘉肴以相飨卑体婉辞以接之欲以合欢争盈爵
之间反生斗斗而相伤三族结怨反其所憎此酒之
败也诗之失僻乐之失刺礼之失责征音非无羽声
也羽音非无征声也五音莫不有声而以征羽定名
者以胜者也故仁义智勇圣人之所备有也然而皆
立一名者言其大者也阳气起于东北尽于西南阴
气起于西南尽于东北阴阳之始皆调适相似日长
其类以侵相远或热焦沙或寒凝冰故圣人谨慎其
所积水出于山而入于海稼生于野而藏于廪见所
始则知终矣席之先雚蕈樽之上元樽俎之先生鱼
豆之先泰羹此皆不快于耳目不适于口腹而先王
贵之先本而后末圣人之接物千变万轸必有不化
而应化者夫寒之与暖相反大寒地坼冰凝火弗为
衰其暑大热铄石流金火弗为益其烈寒暑之变无
损益于己质有之也圣人常后而不先常应而不唱
不进而求不退而让随时三年时去我先去时三年
时在我后无去无就中立其所天道无亲唯德是与
有道者不失时与人无道者失于时而取人直己而
待命时之至不可迎而反也要遮而求合时之去不
可追而援也故不曰我无以为而天下远不曰我不
欲而天下不至古之存己者乐德而忘贱故名不动
志乐道而忘贫故利不动心名利充天下不足以概
志故廉而能乐静而能淡故其身治者可与言道矣
自身以上至于荒芒亦远矣自死而天地无穷亦滔
矣以数杂之寿忧天下之乱犹忧河水之少泣而益
之也龟三千岁浮游不过三日以浮游而为龟忧养
生之具人必笑之矣故不忧天下之乱而乐其身之
治者可与言道矣君子为善不能使福必来不为非
而不能使祸无至福之至也非其所求故不伐其功
祸之来也非其所生故不悔其行内修极而横祸至
者皆天也非人也故中心常恬漠累积其德狗吠而
不惊自信其情故知道者不惑知命者不忧万乘之
主葬其骸于旷野之中祀其鬼神于明堂之上神贵
于形也故神制则形从形胜则神穷聪明虽用必反
诸神谓之太冲
　　说山训
清之为明杯水见眸子浊之为暗河水不见太山视
日者眩听雷者聋
　　又
四方皆道之门户牖向也在所从窥之故钓可以教
骑骑可以教御御可以教刺舟
　　又
天下莫相憎于胶漆而莫相爱于冰炭胶漆相贼冰
炭相息也墙之坏愈其立也冰之泮愈其凝也以其
反宗
　　又
拘囹圄者以日为修当死市者以日为短日之修短
有度也有所在而短有所在而修也则中不平也
　　又
故沮舍之下不可以坐倚墙之傍不可以立执狱牢
者无病罪当死者肥泽刑者多寿心无累也
　　又
夫至巧不用剑善闭者不用关楗淳于髡之告失火
者此其类
　　又
君子之于善也犹采薪者见一芥掇之见青□则拔
之天二气则成虹地二气则泄藏人二气则成病阴
阳不能且冬且夏月不知昼日不知夜
　　又
钟之与磬也近之则钟音克远之则磬音章物固有
近不若远远不如近者
　　又
圣人不先风吹不先雷毁不得已而动故无累
　　又
剥牛皮以为鼓正三军之众然为牛计者不若服
于轭也狐白之裘天子被之而坐庙堂然为狐计者
不若走于泽亡羊而得牛则莫不利失也断指而免
头则莫不利为也故人之情于利之中则争取大焉
于害之中则争取小焉将军不敢骑白马亡者不敢
夜揭炬保者不敢畜噬狗鸡知将旦鹤知夜半而不
免于鼎俎
　　又
为儒而踞里闾为墨而朝吹竽欲灭迹而走雪中拯
溺者而欲无濡是非所行而行所非
　　又
人有多言者犹百舌之声人有少言者犹不脂之户
　　又
百人抗浮不若一人挈而趋物固有众而不若少者
引车者二六而后之事固有相待而成者两人俱溺
不能相拯一人处陆则可矣故同不可相治必待异
而后成千年之松下有茯苓上有兔丝上有丛蓍下
有伏龟圣人从外知内以见知隐也
　　又
上求材臣残木上求鱼臣干谷上求楫而下致船上
言若丝下言若纶上有一善下有二誉上有三衰下
有九杀
　　又
畏马之辟也不敢骑惧车之覆也不敢乘是以虚祸
距公利也
　　又
先针而后缕可以成帷先缕而后针不可以成衣针
成幕蔂成城事之成败必由小生言有渐也
　　又
行合趋同千里相从行不合趋不同对门不通
　　又
以束薪为鬼以火烟为气以束薪为鬼朅而走以火
烟为气杀豚烹狗先事如此不如其后
　　又
被羊裘而赁固其事也貂裘而负笼甚可怪也以洁
白为污辱譬犹沐浴而抒混熏燧而负彘
　　又
坏塘以取龟发屋而求狸掘室而求鼠割唇而治龋
桀跖之徒君子不与杀戎马而求狐狸援两□而失
灵龟断右臂而争一毛折镆邪而争锥刀用智如此
岂足高乎
　　又
宁百剌以针无一刺以刀宁一引重无久持轻宁一
月饥无一旬饿
　　又
见窾木浮而知为舟见飞蓬转而知为车见鸟迹而
知著书以类取之以非义为义以非礼为礼譬犹□
足而追狂人盗财而予乞者窃简而写法律蹲踞而
诵诗书割而舍之镆邪不断肉执而不释马牦截玉
　　又
马之似鹿者千金天下无千金之鹿玉待礛诸而成
器有千金之璧而无锱锤之礛诸受光于隙照一隅
受光于牖照北壁受光于户照室中无遗物况受光
于宇宙乎
　　又
寒不能生寒热不能生热不寒不热能生寒热故有
形出于无形未有天地能生天地者也
　　又
鲁人身善制冠妻善织履往徙于越而大困穷以其
所修而游不用之乡譬若树荷山上而畜火井中操
钓上山揭斧入渊欲得所求难也方车而跖越乘桴
而入胡欲无穷不可也
　　又
画西施之面美而不可说规孟贲之目大而不可畏
君形者亡焉
　　又
登高使人欲望临深使人欲窥处使然也射者使人
端钧者使人恭事使然也
　　又
众曲不容直众枉不容正故人众则食狼狼众则食
人
　　又
众议成林无翼而飞三人成市虎一里挠椎夫游没
者不求沐浴已自足其中矣故食草之兽不疾易薮
水居之虫不疾易水
　　又
有鸟将来张罗而待之得鸟者罗之一目也今为一
目之罗则无时得鸟矣今被甲者以备矢之至若使
人必知所集则悬一札而已矣
　　又
屯□牛既以决鼻而羁生子而牺尸祝斋戒
以沉诸河河伯岂羞其所从出辞而不享哉
　屯丑牛貌□牛不纯色无角无尾决鼻羁
　头而牵音坤音科音修牺者牲也尸祭神
　之主祝祈福祥之辞祀河曰沉
　　又
撰良马者非以逐狐狸将以射麋鹿砥利剑者非以
斩缟衣将以断兕犀
　　又
象解其牙不憎人之利之也死而弃其招箦不怨人
取之
　　又
明月之珠出于蠪蜃周之简圭生于垢石大蔡神龟
出于沟壑
　　又
欲学歌讴者必先征羽乐风欲美和者必先始于阳
阿采菱此皆学其所不学而欲至其所欲学者耀蝉
者务在明其火钓鱼者务在芳其饵明其火者所以
耀而致之也芳其饵者所以诱而利之也欲致鱼者
先通水欲致鸟者先树木水积而鱼聚木茂而鸟集
好弋者先具缴与矰好鱼者先具罟与罘未有无其
具而得其利遗人马而解其羁遗人车而税其轙所
爱者少而所亡者多故里人谚曰烹牛而不盐败所
为也桀有得事尧有遗道嫫母有所美西施有所丑
故亡国之法有可随者治国之俗有可非者琬琰之
玉在洿泥之中虽廉者弗释弊箄甑瓾在□茵之上
虽贪者不搏美之所在虽污辱世不能贱恶之所在
虽高隆世不能贵
　　又
为鱼德者非挈而入渊为猿赐者非负而缘木纵之
其所而已
　　又
厉利剑者必以柔砥击钟磬者必以濡木毂强必以
弱辐两坚不能相和两强不能相服故梧桐断角马
牦截玉
　　又
走不以手缚手走不能疾飞不以尾屈尾飞不能远
物之用者必待不用者
　　又
尝一脔肉知一镬之味悬羽与炭而知燥湿之气以
小明大见一叶落而知岁之将暮睹瓶中之冰而知
天下之寒以近论远
　　又
鼎错日用而不足贵周鼎不爨而不可贱物固有以
不用而为有用者
　　又
祭之日而言狗生娶妇夕而言衰麻置酒之日而言
上冢渡江河而言阳侯之波
　　又
寇难至□者告盲者盲者负而走两人皆活得其所
能也
　　又
今沐者堕发而犹为之不止以所去者少所利者多
砥石不利而可以利金擏不正而可以正弓物固有
不正而可以正不利而可以利
　　又
为孔子之穷于陈蔡而废六艺则惑为医之不能自
治其病病而不就药则悖矣
　　说林训
毋贻盲者镜毋予□者履毋赏越人章甫非其用也
　　又
狗彘不择甂瓯而食偷肥其体而顾近其死凤凰高
翔千仞之上故莫之能致月照天下蚀于詹诸螣蛇
游雾而殆于蛆乌力胜日而服于鵻礼能有修短
也莫寿于殇子而彭祖为夭矣短绠不可以汲深器
小不可以盛大非其任也
　　又
至味不慊至言不文至乐不笑至音不叫大匠不斫
大豆不具大勇不斗
　　又
人莫欲学御龙而皆欲学御马莫欲学治鬼而皆欲
学治人急所用也
　　又
水火相憎在其间五味以和
　　又
璧瑗成器礛诸之功镆邪断割砥砺之力

　人事总部总论二
说苑
　　说丛
意不并锐事不两隆盛于彼者必衰于此长于左者
必短于右喜夜卧者不能蚤起也
鸾设于镳和设于轼马动而鸾鸣鸾鸣而和应行之
节也
不富无以为大不予无以合亲亲疏则害失众则败
不教而诛谓之虐不戒责成谓之暴也
夫水出于山而入于海稼生于田而藏于廪圣人见
所生则知所归矣
天道布顺人事取予多藏不用是谓怨府故物不可
聚也
一围之木持千钧之屋五寸之键而制开阖岂材足
任哉盖所居要也
夫小快害义小慧害道小辨害治苟心伤德大政不
险蛟龙虽神不能以白日去其伦飘风虽疾不能以
阴雨扬其尘
邑名胜母曾子不入水名盗泉孔子不饮丑其声也
妇人之口可以出走妇人之喙可以死败不修其身
求之于人是谓失伦不治其内而修其外是谓太废
重载而危之操策而随之非所以为全也
士横道而偃四支不掩非士之过有土之羞也邦君
将昌天遗其道大夫将昌天遗之士庶人将昌必有
良子
贤师良友在其侧诗书礼乐陈于前弃而为不善者
鲜矣义士不欺心仁人不害生谋泄则无功计不设
则事不成贤士不事所非不非所事愚者行间而益
固鄙人饰诈而益野声无细而不闻行无隐而不明
至神无不化也至贤无不移也上不信下不忠上下
不和虽安必危求以其道则无不得为以其时则无
不成
时不至不可强生也事不究不可强成也贞良而亡
先人余殃猖□而活先人余烈权取重泽取长才贤
任轻则有名不肖任大身死名废
士不以利移不为患改孝敬忠信之事立虽死而不
悔智而用私不如愚而用公故曰巧伪不如拙诚学
问不倦所以治己也教诲不厌所以治人也所以贵
虚无者得以应变而合时也冠虽故必加于首履虽
新必关于足上下有分不可相倍一心可以事百君
百心不可以事一君故曰正而心又少而言
万物得其本者生百事得其道者成道之所在天下
归之德之所在天下贵之仁之所在天下爱之义之
所在天下畏之屋漏者民去之水浅者鱼逃之树高
者鸟宿之德厚者士趋之有礼者民畏之忠信者士
死之衣虽弊行必修头虽乱言必治时在应之为在
因之所伐而当其福五之所伐不当其祸十之
必贵以贱为本必高以下为基天将与之必先苦之
天将毁之必先累之孝于父母信于交友十步之泽
必有香草十室之邑必有忠士草木秋死松柏独在
水浮万物玉石留止饥渴得食谁能不喜赈穷救急
何患无有视其所以观其所使斯可知已乘舆马不
劳致千里乘船楫不游绝江海智莫大于阙疑行莫
大于无悔也制宅名子足以观士利不兼赏不倍忽
忽之谋不可为也惕惕之心不可长也
天与不取反受其咎时至不迎反受其殃天地无亲
常与善人天道有常不为尧存不为桀亡积善之家
必有余庆积恶之家必有余殃一噎之故绝谷不食
一蹶之故却足不行心如天地者明行如绳墨者章
位高道大者从事大道小者凶言疑者无犯行疑者
无从□蝝仆柱梁蚊□走牛羊
谒问析辞勿应怪言虚说勿称谋先事则昌事先谋
则亡
谒音爱
阴晦也

无以淫佚弃业无以贫贱自轻无以所好害身无以
嗜欲妨生无以奢侈为名无以贵富骄盈喜怒不当
是谓不明暴虐不得反受其贼怨生不报祸生于福
一言而非四马不能追一言不急四马不能及顺风
而飞以助气力衔葭而翔以□矰弋
镜以精明美恶自服衡平无私轻重自得蓬生枲中
不扶自直白沙入泥与之皆黑
时乎时乎间不及谋至时之极间不容息劳而不休
亦将自息有而不施亦将自得
无不为者无不能成也无不欲者无不能得也众正
之积福无不及也众邪之积祸无不见也力胜贫谨
胜祸慎胜害戒胜灾为善者天报以德为不善者天
报以祸君子得时如水小人得时如火谤道己者心
之罪也尊贤己者心之力也心之得万物不足为也
心之失独心不能守也子不孝非吾子也交不信非
吾友也食其口而百节肥灌其本而枝叶茂本伤者
枝槁根深者末厚为善者得道为恶者失道恶语不
出口苟言不留耳务伪不长喜虚不久义士不欺心
廉士不妄取以财为草以身为宝慈仁少小恭敬耆
老犬吠不惊命曰金城常避危殆命曰不悔富必念
贫壮必念老年虽幼少虑之不早夫有礼者相为死
无礼者亦相为死贵不与骄期骄自来骄不与亡期
亡自至踒人日夜愿一起盲人不忘视知者始于悟
终于谐愚者始于乐终于哀高山仰止景行行止力
虽不能心必务为慎终如始常以为戒战战栗栗日
慎其事圣人之正莫如安静贤者之治故与众异
好称人恶人亦道其恶好憎人者亦为人所憎衣食
足知荣辱仓廪实知礼节江河之溢不过三日飘风
暴雨须臾而毕
福生于微祸生于忽日夜恐惧唯恐不卒
已雕已琢还反于朴物之相反复归于本循流而下
易以至倍风而驰易以远兵不豫定无以待敌计不
先虑无以应卒中不方名不章外不圜祸之门直而
不能枉不可与大任方而不能圜不可与长存慎之
于身无曰云云狂夫之言圣人择焉能忍耻者安能
忍辱者存唇亡则齿寒河水崩其坏在山毒智者莫
甚于酒留事者莫甚于乐毁廉者莫甚于色摧刚者
反己于弱富在知足贵在求退先忧事者后乐先傲
事者后忧福在受谏存之所由也恭敬逊让精廉无
谤慈仁爱人必受其赏谏之不听后无与争举事不
当为百姓谤悔在于妄进患在于先唱
蒲且修缴凫雁悲鸣逄蒙抚弓虎豹晨嗥河以委蛇
故能远山以陵迟故能高道以优游故能化德以纯
厚故能豪言人之善泽于膏沐言人之恶痛于矛戟
为善不直必终其曲为丑不释必终其恶
一死一生乃知交情一贫一富乃知交态一贵一贱
交情乃见一浮一没交情乃出德义在前用兵在后
初沐者必拭冠新浴者必振衣败军之将不可言勇
亡国之臣不可言智
坎井无鼋鼍者隘也园中无修林者小也小忠大忠
之贼也小利大利之残也自请绝易请人绝难水激
则悍矢激则远人激于名不毁为声下士得官以死
上士得官以生祸福非从地中出非从天上来己自
生之
穷乡多曲学小辩害大知巧言使信废小惠妨大义
不困在于早虑不穷在于早豫欲人勿知莫若勿为
欲人勿闻莫若勿言
非所言勿言以避其患非所为勿为以避其危非所
取勿取以避其诡非所争勿争以避其声明者视于
冥冥谋于末形聪者听于无声虑者戒于未成世之
混浊而我独清众人皆醉而我独醒
乖离之咎无不生也毁败之端从此兴也江河大溃
从蚁穴山以小□而大崩淫乱之渐其变为兴水火
金木转相胜卑而正者可增高而倚者且崩直如矢
者死直如绳者称
祸生于欲得福生于自禁圣人以心导耳目小人以
耳目导心
为人上者患在不明为人下者患在不忠人知粪田
莫知粪心端身正行全以至今见亡知存见霜知冰
广大在好利恭敬在事亲因时易以为仁因道易以
达人营于利者多患轻诺者寡信
欲贤者莫如下人贪财者莫如全身财不如义高势
不如德尊父不能爱无益之子君不能爱不轨之民
君不能赏无功之臣臣不能死无德之君问善御者
莫如马问善治者莫如民以卑为尊以屈为伸圣人
所因上法于天
君子行德以全其身小人行贪以亡其身相劝以礼
相强以仁得道于身得誉于人
知命者不怨天知己者不怨人人而不爱则不能仁
佞而不巧则不能信言善毋及身言恶毋及人上清
而无欲则下正而民朴来事可追也往事不可及无
思虑之心则不达无谈说之辞则不乐
善不可以伪来恶不可以辞去近市无贾在田无野
善不逆旅非仁义刚武无以定天下
水倍源则川竭人倍信则名不达义胜患则吉患胜
义则灭五圣之谋不如逢时辩智明慧不如遇世有
鄙心者不可授便势有愚质者不可予利器多易多
败多言多失
冠履不同藏贤不肖不同位官尊者忧深禄多者责
大积德无细积怨无大多少必报固其势也
　　又
圣人之衣也便体以安身其食也安于腹适衣节食
不听口目
曾子曰鹰鹫以山为卑而增巢其上鼋鼍鱼□以渊
为浅而穿穴其中卒其所以得者饵也君子苟不求
利禄则不害其身
曾子曰狎甚则相简也庄甚则不亲是故君子之狎
足以交欢庄足以成礼而已
　　又
蠋欲类蚕□欲类蛇人见蛇蠋莫不身洒然女工修
蚕渔者持□不恶何也欲得钱也逐鱼者濡逐兽者
趋非乐之也事之权也
登高使人欲望临渊使人欲窥何也处地然也御者
使人恭射者使人端何也其形便也
民有五死圣人能去其三不能除其二饥渴死者可
去也冻寒死者可去也罹五兵死者可去也寿命死
者不可去也痈疽死者不可去也饥渴死者中不充
也冻寒死者外胜中也罹五兵死者德不忠也寿命
死者岁数终也痈疽死者血气穷也故曰中不正外
淫作外淫作者多怨怪多怨怪者疾病生故清净无
为血气乃平
百行之本一言也一言而适可以却敌一言而得可
以保国响不能独为声影不能倍曲为直物必以其
类及故君子慎言出己负石赴渊行之难者也然申
屠狄为之君子不贵之也盗跖凶贪名如日月与舜
禹并传而不息而君子不贵
君子有五耻朝不坐燕不议君子耻之居其位无其
言君子耻之有其言无其行君子耻之既得之又失
之君子耻之地有余而民不足君子耻之
君子虽穷不处亡国之势虽贫不受乱君之禄尊乎
乱世同乎暴君君子之耻也众人以毁形为耻君子
以毁义为辱众人重利廉士重名
明君之制赏从重罚从轻食人以壮为量事人以老
为程
君子之言寡而实小人之言多而虚君子之学也入
于耳藏于心行之以身君子之治也始于不足见终
于不可及也君子虑福弗及虑祸百之君子择人而
取不择人而与君子实如虚有如无
君子有其□则无事君子不以愧食不以辱得君子
乐得其志小人乐得其事君子不以其所不爱及其
所爱也
君子有终身之忧而无一朝之患顺道而行循理而
言喜不加易怒不加难
君子之过犹日月之蚀也何害于明小人可也犹狗
之吠盗狸之夜见何益于善夫智者不妄为勇者不
妄杀
君子比义农夫比谷事君不得进其言则辞其爵不
得行其义则辞其禄人皆知取之为取也不知与之
为取之政有招寇行有招耻弗为而自至天下未有
猛兽狐疑不若蜂虿之致毒也高议而不可及不若
卑论之有功也
　　又
高山之巅无美木伤于多阳也大树之下无美草伤
于多阴也
锺子期死而伯牙绝弦破琴知世莫可为鼓也惠施
卒而庄子深瞑不言见世莫可与语也
修身者智之府也爱施者仁之端也取予者义之符
也耻辱者勇之决也立名者行之极也
进贤受上赏蔽贤蒙显戮古之通义也爵人于朝诛
人于市古之通法也
道微而明淡而有功非道而得非时而生是谓妄成
得而失之定而复倾
福者祸之门也是者非之尊也治者乱之先也事无
终始而患不及者未之闻也
枝无忘其根德无忘其报见利必念害身故君子留
精神寄心于三者吉祥及子孙矣
两高不可重两大不可容两势不可同两贵不可双
夫重容同双必争其功故君子节嗜欲各守其足乃
能长久夫节欲而听谏敬贤而勿慢使能而勿贱为
人君能行此三者其国必强大而民不去散矣
默无过言□无过事木马不能行亦不费食骐骥日
驰千里鞭棰不去其背
寸而度之至丈必差铢而称之至石必过石称丈量
径而寡失简丝数米烦而不察故大较易为智曲辩
难为慧
吞舟之鱼荡而失水制于蝼蚁者离其居也猿猴失
木禽于狐貉者非其处也螣□游雾而升腾龙乘云
而举猿得木而挺鱼得水而骛处地宜也
君子博学患其不习既习之患其不能行之既能行
之患其不能以让也
君子不羞学不羞问问讯者知之本念虑者知之道
也此言贵因人知而加知之不贵独自用其知而知
之
天地之道极则反满则损五采曜眼有时而渝茂木
丰草有时而落物有盛衰安得自若
民苦则不仁劳则诈生安平则教危则谋极则反满
则损故君子弗满弗极也
梁刘勰新论
　　激通
登峭岭者则欲望远临峻谷者必欲窥墟墟墓之间
使情哀清庙之中使心敬此处无心而情为之发者
地势使之然也故驶雪多积荒城之隈急风好起沙
河之上克己类出瓮牖之氓决命必在吞气之士何
者寒荒之地风雪之所积慷慨之怀忠义之所聚是
以楩楠郁蹙以成缛锦之瘤蚌蛤结□而衔明月之
珠鸟激则能翔青云之际矢惊则能逾白雪之岭斯
皆仍瘁以成明文之珍因激以致高远之势冲□之
激则折木湍波之涌必漂石风之体虚水之性弱而
能披坚木转重石者激势之所成也故居不隐者思
不远也身不危者其志不广也苏秦若有负郭之田
必不佩六国之印主父不为亲友所蔑必不窥五鼎
之食张仪不有堂下之耻必无入秦之志范睢若无
□中之辱不怀复魏之心宁越激而修文卒为周威
之师班超愤而习武终建西域之绩观其数贤皆因
窘而发志缘厄而显名故平原五达易行之衢也孤
□九折难陟之径也从高趋下驽马之步也腾峭登
危飞鼯之足也以险而陟然后为贵以难而升所以
为贤古之烈士厄而能通屈而能伸彼皆有才智又
遇其时得为世用也
　　惜时
夫停灯于缸先焰非后焰而明者不能见藏山于泽
今形非昨形而智者不能知何者火则时时灭山亦
时时移夫天回日转其谢如矢騕裊迅足神马弗能
追也人之短生犹如石火□然以过唯立德贻爱为
不朽也昔之君子欲行仁义于天下则与时竞驰不
盈尺之璧而珍分寸之阴故大禹之趋时挂冠而
不顾南荣之访道踵趼而不休仲尼恓恓突不暇黔
墨翟遑遑席不及暖皆行其德义拯世危溺立功垂
楷延芳百世今人进不知退腐荣华□绝嗜欲被
丽弦歌取媚泉石进不能披策树勋毗赞明时空蝗
粱黍枉没岁华生为无闻之人殁成一棺之土亦何
殊草木自生自死者哉岁之秋也凉风鸣条清露变
叶则寒蝉抱树而长叫吟烈悲酸瑟于落日之际何
也哀其时命迫于严霜而寄悲于菀柳今日向西□
道业未就郁声于穷岫之阴无闻于休明之世已矣
夫亦奚能不沾衿于将来染意于松烟者哉
　　言菀
忠孝者百行之宝欤忠孝不修虽有他善则犹玉屑
盈匣不可琢为珪璋銼丝满箧不可织为绮绶虽多
亦奚以为也信让者百行之顺也诞伐者百行之悖
也信让乖礼回而成悖诞伐合义翻而成顺直躬证
父苍梧让兄信让悖也弦高矫命大禹昌言诞伐顺
也谓牧圉似桀纣艴然而怒比王侯于夷齐怡然而
喜仁义所在匹夫为重仁义所去则尊贵为轻事可
以必诚理可以情通睇秋月明而知孀妇思闻林风
响而见舟人惊阳气主生物所乐也阴气主杀物所
憾也故春葩含日似笑秋叶泫露如泣夫善交者不
以出入易意不以生死移情在终如始在始如终犹
日月也故日之出入惧明月之生死同形天无情于
生死则不可以情而憾怨故暄然而春荣华者不谢
凄然而秋雕零者不憾荣雕有命困遇有期故春□
虽茂假朝露而抽翠秋叶诚危因微风而飘零万物
居温则柔入寒则刚故春角可卷夏条可结秋露可
凝冬木可折人皆爱少而恶老重荣而轻悴故簪珥
英华而焚灰枯朽莫识枯朽生于英华英华归于枯
朽山抱玉故凿之江怀珠则竭之豹佩文则剥之人
含智则嫉之智能知人不能自知神能卫人不能自
卫故神龟以智见灼灵□以神见爆孰知不智为智
不神为神乎妙必假物而物非生妙巧必因器而器
非成巧是以羿无弧矢不能中微其中微者非弧矢
也倕无斧釿不能善斫其善斫者非斧釿也画以摹
形故先质后文言以写情故先实后辩无质而文则
画非形也不实而辩则言非情也红黛饰容欲以为
艳而动目者稀挥弦繁弄欲以为悲而惊耳者寡由
于质不美也质不美者虽崇饰而不华曲不和者虽
响疾而不哀理动于心而见于色情发于衷而形于
声故强欢者虽笑不乐强哭者虽哀不悲耳闻所恶
不若无闻目见所恶不如无见故雷震必塞耳掣电
必掩目为仁则不利为利则不仁故贩粟者欲岁之
饥售药者欲人之疾物各重其所主而桀纣之狗可
以吠尧故盗跖之徒贤于盗跖而鄙仲尼运屈而恚
天辱至而怨人是以火焚而怨燧人溺井而尤伯益
宿不树惠临难而施恩本不防萌害成而修慎是以
临渴而穿井方饥而植禾虽疾无所及也公仪嗜鱼
屈到嗜芰虽非至味人皆甘之与众同也文王嗜胆
曾□嗜枣胆苦枣酸圣贤甘之与众异也鹿形似马
而迅于马豺形似犬而健于犬国有千金之马而无
千金之鹿家有千金之犬而无千金之豺以犬马有
用而豺鹿无用也
周子通书
　　势
天下势而已矣势轻重也
　一轻一重则势必趋于重而轻愈轻重愈重矣
极重不可反识其重而亟反之可也
　重未极而识之则犹可反也
反之力也识不早力不易也
　反之在于人力而力之难易又在识之早晚
力而不竞天也不识不力人也
　不识则不知用力不力则虽识无补
天乎人也何尤
　问势之不可反者果天之所为乎若非天而出于
　人之所为则亦无所归罪矣


　人事总部杂录
左传引逸诗云俟河之清人寿几何兆云询多职竞
作罗
虽有丝麻无弃菅蒯虽有姬姜无弃憔悴凡百君子
莫不代匮
周道挺挺我心□□讲事不令集人来定
礼义不愆何恤于人言
淑慎尔止无载尔伪
我之怀矣自诒伊戚
引古谚匹夫无罪怀璧其罪
心则不竞何惮于病
注
即既不能令又不受命之意
庇焉而纵寻斧焉
畏首畏尾身其余几
鹿死不择音
虽鞭之长不及马腹
虽有挈瓶之智守不假器
室于怒市于色
臣一主二
无过乱门
惟乱门之无过
国语引逸诗天之所支不可坏也其所坏亦不可支
也
引古谚无过乱人之门
兽恶其网民恶其上
兵在其颈
佐饔者尝焉佐斗者伤焉
祸不好不能为祸
注
盖言财色之祸生于好之
众心成城众口铄金
从善如登从恶如崩
黍稷无成不能为荣黍不为黍不能蕃膴稷不为稷
不能蕃殖所生不疑唯德之基
狐埋之而狐搰之是以无成功
觥饭不及壶□
战国策行百里者半于九十
又
怒于室者色于市
引古谚服乱以勇治乱以智事之计也立傅以行教
少以学义之经也
树德莫如滋去疾莫如尽
六韬引古谚天下攘攘皆为利往天下熙熙皆为利
来
管子引逸诗鸿鹄将将唯民歌之济济多士殷民化
之
引古谚墙有耳伏寇在侧
晏子引逸诗乐矣君子直言是务
列子引古谚生相怜死相捐
人不婚宦情欲失半人不衣食君臣道息
田父可坐杀
庄子引古谚闻道百以为莫己若
美成在久恶成不及改
众人重利廉士重名贤士尚志圣人贵精
墨子引逸诗必择所堪必谨所堪
鱼水不务陆将何及
荀子引逸诗如霜雪之将将如日月之光明为之则
存不为之则亡
长夜漫兮末思骞兮太古之不慢兮礼义之不愆兮
何恤人之言兮
涓涓源水不壅不塞毂既破碎乃大其辐事以败矣
乃重太息
墨以为朗狐狸而苍
引古谚衣与缪与不女聊
欲富乎忍耻矣倾绝矣故旧矣与义分背矣
吕氏春秋引逸诗将欲毁之必重累之将欲踣之必
高举之
大戴礼引逸诗鱼在在藻其志在饵
淮南子引逸诗君子有酒小人鼓缶虽不见好亦不
见丑
说苑引逸诗皇皇上帝其命不忒天之与人必报有
德
引周谚囊漏贮中
后汉书引逸诗皎皎练丝在所染之
古谚枯鱼衔索几何不□
居者无载行者无埋
注
言生不隐谋死不隐忠也
截趾适履孰云其愚何与斯人追欲丧躯
中流失船一壶千金
百足之虫三断不蹶
百足之虫至死不仆
骐骥之衰也驽马先之孟贲之倦也女子胜之
见兔而顾犬未为晚也亡羊而补牢未为迟也
宁为鸡口无为牛后
注
颜氏家训口作尸鸡中之主
也后作从牛子也
禽困覆车
注
言禽兽困急能抵触倾覆人车也
贵其所以贵者贵
注
所以贵人所同贵也
仁不轻绝智不轻怨
厚者不毁人以自益也仁者不危人以要名也
死者复生生者不愧
当断不断反受其乱
积羽沈舟群轻折轴众口铄金积毁销骨
众口销金积毁销骨丛轻折轴羽翮飞肉
利令智昏
尺有所短寸有所长
鉴于水者见面之容鉴于人者知吉与凶
长袖善舞多钱善贾
千金之子不垂堂百金之子不骑衡
注
衡楼殿边栏
楯也
变古乱常不死则亡
虽有亲父安知不为虎虽有亲兄安知不为狼
强弩之极矢不能穿鲁缟冲风之末力不能漂鸿毛
桃李不言下自成蹊
家絫千金坐不垂堂
人貌荣名岂有既乎
注
言貌有衰落以荣名为表饰
则称誉无极也
千金之子不死于市
百里不贩樵千里不贩籴
有病不治常得中医
儿妇人口不可用
不习为吏视已成事
前车覆后车诫
欲投鼠而忌器
社鼷不灌屋鼠不熏
孰为为之孰令听之
良工不琢
揉曲木者不累日销金石者不累月
水至清则无鱼人至察则无徒
以管窥天以蠡测海以莛撞钟
腐木不可以为柱卑人不可以为主
千人所指无病而死
括糠及米
人所歌舞天必从之
人之所从天必从之
人所咀嚼神必凶之
贵易交富易妻
几事不密祸倚人壁
几微不密则害成
几事不密祸倚人门
作舍道傍三年不成
峣峣者易缺皦皦者易污阳春之曲和者必寡盛名
之下其实难副
彀弩射市薄命先死
时无赭浇黄土
君子重袭小人无由入正人十倍邪僻无由来
唇亡而齿寒河水崩其坏在山
力田不如遇丰年力桑不如见国卿刺绣文不如倚
市门
金不可作世不可度
狐欲渡河无奈尾何
妇死腹悲惟身知之
二人同术谁昭谁冥二虎同穴谁死谁生
人之相去如九牛尾
人闻长安乐则出门而西向笑知肉味美则对屠门
而大嚼
少所见多所怪见□驼言马肿背
深不绝涓泉稚子浴其渊高不绝丘陵跛羊游其巅
斧小不胜柯
昨日何生今日何成必念归厚必念治生日慎一日
完如金城
山上斫檀先殚
注
言二木相似也
同檖
音兮

斫檀不谛得檕迷檕迷尚可得驳马
注
檕迷驳马亦
二木相似者
檕
音系

疲马不渡渑水
注
言渑水流疾也
问妇人欲买赭不谓下有黄土欲买钗不谓山中
自有楛
一夫两心拔刺不深
吐珠于泽谁能不合
智如禹汤不如常耕
越阡度陌互为主客
猛虎不处卑势劲鹰不立垂枝
失晨之鸡思补更鸣
如不知足则失所欲
救寒无若重裘止谤莫若自修
屋漏在上知之在下
妍皮不裹痴骨
福至心灵祸来神眛
终身让车不枉一舍
莫三人而迷
惑者知反迷道不远
不斑白语道失
白刃交前不顾流矢
堂前不粪除郊草不瞻耘
一渊不两蛟
一栖不两雄
两雄不并栖
井水无大鱼新林无长木
林中不卖薪湖上不鬻鱼
触露不掐葵日中不剪韭
乳犬攫虎伏鸡搏狸
白璧不可为冶容多后福
将飞者翼伏将奋者足局将噬者爪缩将文者且朴
中规不密用坠祸辟
铎以声自穴膏以明自铄虎豹之文来射猿狖之捷
来擉
上求材臣残木上求鱼臣干谷
遁关不可复亡犴不可再
无乡之社易为黍肉无国之稷易为求福
臆乘掉磬内则舅姑若使介妇毋敢敌偶于冢妇不
敢并行不敢并命不敢并坐注云不敢掉磬齐人以
绞讦为掉磬崔云北海人以相激事为掉磬（
掉徒钧反按字
典杜吊切调去声）

朝定真冷契丹主闻唐庄宗为乱兵所害哭曰我朝
定犹华言朋友也真冷遗命也出庄子山木篇桑雩
曰舜之将死真冷禹曰汝戒之哉形莫若缘情莫若
率注冷晓也谓以真道晓语禹也
希通录杜牧之息夫人庙诗至竟息亡缘底事可怜
金谷堕楼人至竟毕竟也诗人习用至竟字按后汉
樊英传论朝廷若待神明至竟无他异其余史书未
见用此字
俚谈以不可用为不中用自晋时已有此语左传成
二年郄子曰克于先大夫无能为役杜预注不中为
之役使
癸辛杂识卫山斋云凡字皆有对如饥之对饱寒之
对暖悲之对欢之类是也独有渴字无不渴一字对
之此虽戏言亦似有理
琅嬛记古之老人饭后必散步欲摇动其身以消食
也故后人以散步为消摇
井观琐言今人以干求请托为钻班孟坚宾戏曰商
鞅挟三术以钻孝公李周翰注钻者取必入之义如
以铁钻之也今人以见陵于人为欺负汉书韩延寿
待下吏恩施厚而约誓明或欺负之者延寿痛自刻
责此钻与欺负语所本
明屠隆清言子房虎啸安期生豹隐于海滨药师龙
骧魏先生蠖屈于□穴繄岂异才实命不同
三九大老紫绶貂冠得意哉黄粱公案二八佳人翠
眉蝉鬓销魂也白骨生涯
口中不设雌黄眉端不挂烦恼可称烟火神仙随宜
而栽花竹适性以养禽鱼此是山林经济风晨月夕
客去后蒲团可以双跏烟岛云林兴来时竹杖何妨
独往
覆雨翻云何险也论人情只合杜门嘲风弄月忽颓
然全天真且须对酒
道上红尘江中白浪饶他南面百城花间明月松下
凉风输我北□一枕
净几明□好香苦茗有时与高衲谈禅豆棚菜圃暖
日和风无事听闲人说鬼
老去自觉万缘都尽那管人是人非春来尚有一事
关心只在花开花谢
□苦备尝好丢手滋味浑如嚼蜡生死事大急回头
年光疾于跳丸
无物能牢何况蠢兹布袋有形皆坏不闻烂郄虚空
坐禅而不明心取骨头为工课马祖戒于磨砖谈经
而不见性钻故纸作生涯达摩所以面壁
草色花香游人赏其有趣桃开梅谢达士悟其无常
修净土者自净其心方寸居然莲界学坐禅者达禅
之理大地尽作蒲团
立身而认骨肉太亲则人缘难遣学道而求形神俱
在则我相未融
饧粘油腻牵缠最是爱河瞎引盲趋展转投于苦海
非大雄氏谁能拯之
知事理原有顿渐则南北之宗门不废知升坠分干
情想则过现之因果昭然
若无后来报应则造物何以谢颜回除却永劫灾殃
则上帝胡独私曹操
秃须黄面揣骨法岂有如许公侯道气文心标风流
亦是可儿措大
招客留宾为欢可喜未断尘世之攀缘浇花种树嗜
好虽清亦是道人之魔障
角弓玉剑桃花马上春衫犹忆少年侠气瘿瓢胆瓶
贝叶斋中夜衲独存老去禅心
宝箓祈仙金函礼佛造物尚不得牢笼褐衣披体破
帽蒙头君相又安能陶铸
临池独照喜看鱼子跳波繞径闲行忽见兰芽出土
亦小有致时复欣然
盘一菜永绝腥膻饭僧宴客何烦六甲行厨茅屋
三楹仅蔽风雨扫地焚香安用数童缚帚未见元放
翛然尚觉右丞多事
菜甲初肥美于热酪莼丝既长润比羊酥
杨柳岸芦苇汀池边须有野鸟方称山居香积饭水
田衣斋头纔着比丘便成幽趣
竹风一阵飘扬茶疏烟梅月半弯掩映书残雪
真使人心骨俱冷体气欲仙
登华子冈月夜犬声若豹游赤壁矶秋江鹤影如人
但想前贤神明开涤
山河天眼里不知山河即是天眼世界法身中不知
世界即是法身
如来为凡夫说空以凡夫着有故为二乘人说有以
二乘人沉空故着有则入轮转之途沉空则碍普度
之路是故大圣人销有以入空一法不立从空以出
有万法森然
黄虀淡饭允宜山泽之臞曲几匡□久绝华清之梦
棺则朽于木□则朽于土土木何劳分别沉则化于
水焚则化于火火水安用商量
红润凝脂花上纔过微雨翠匀浅黛柳边乍拂轻风
问妇索酿瓮有新篘呼童煮茶门临好客先生此时
情兴何如
痴矣狂客酷好宾朋贤哉细君无违夫子醉人盈座
簪裾半尽酒家食客满堂瓶瓮不离米肆灯烛莹莹
且耽夜酌爨烟寂寂安用晨炊生来不解攒眉老去
弥堪鼓腹
若想钱而钱来何故不想若愁米而米至人固当愁
晓起依旧贫穷夜来徒多烦恼
白仲奇穷悍妇同于冯衍德园高隐孤居颇似王维
我固当胜之
明霞可爱瞬眼而辄空流水堪听过耳而不恋人能
以明霞视美色则业障自轻人能以流水听弦歌则
性灵何害
诗堪适性笑子美之苦吟酒可怡情嫌渊明之酷嗜
若诗而嫉□争名岂云适性若酒而猖狂骂座安取
怡情
铄金玷玉从来不乏彼谗人洗垢索瘢尤好求多于
佳士止作疾风过耳何妨微云点空
学道历千魔而莫退遇辱坚百忍以自持到底无损
毫毛转使人称盛德当时之神气不乱入夜之魂梦
亦清
金吾厚享千锺命悭于豆酱学士御食二器数定于
橘汤余幼丁贫贱每藜藿之饭不充壮忽持斋想肉
食之簿已尽
大臣雅度嫌王勃之恃才明主知人想李白之薄福
盈庭满座断结驷于贵人累牍连篇绝八行于政府
情尘既尽心镜遂明外影何如内照幻泡一消性珠
自朗世瑶原是家珍
善谑浪好诙谐吐语伤于过绮取快佐歡亦无大害
扬隐微谈中冓为德毋乃太凉积愆消福吾戒之
人生于五行亦死于五行恩里由来生害道外于六
贼亦成于六贼妙处只在转关
云栖莲老佛陇灯公岭表憨山湖南穷介有西方美
人之思碧浪朱生西泠虞氏湘灵逸客镜水隐鳞有
天际真人之想
聪明而修洁上帝固录清虚文采而贪残冥官不爱
词赋
凡夫迷真而逐妄智慧化为识神譬之水涌为波不
离此水圣人悟妄而归真识神转为智慧譬之波平
为水当体无波
楼前桐叶散为一院清阴枕上鸟声唤起半红日
一泓濠上便同庄叟之观片石林间堪下米颠之拜
天上两轮逐电昼夜不休人间二鼠嚙藤剎那欲断
立雪断臂祇缘艺压当行擘面拦胸直是酒逢知己
敢饭着衣生世无补饰巾待圹顾影多惭庶几哉白
鱼□简食奇字于腹中黄鸟度枝遗好音于世上
比丘鼻臭荷香来池神见斥童子乃以香严而圆通
元卿目玩宫卉为天神所呵古德有因桃花而悟道
茶熟香清有客到门可喜鸟啼花落无人亦自悠然
翠微僧至衲衣全染松云斗室经残石磬半沉蕉雨
水色澄鲜鱼排荇而径度林光淡荡鸟拂阁以低飞
曲径烟深路接杏花酒舍澄江日落门通杨柳渔家
催租吏只问家僮知主人之不理生产收稼奴径达
主母笑先生之向如外宾
八关斋久何敢然寄兴于持螯五斗量悭聊复尔托
名于泛蚁
侣猿猴友虎豹不能孙登之穴居驯鸟雀畜凫鱼颇
似何点之野逸
高人品格既有愧井丹洁身名士风流亦不至相如
慢世
天讨有罪生来幸免马驴世弃不才隐去敢云鸿豹
有分有限耗星临宫顾我论万事总不如人无虑无
忧天喜坐命嬴人只一筹至要在我
持论绝无鬼神见怪形而惊怖平居力诋仙佛遇疾
病而修斋儒者可笑如此称柴数米时翻名理于广
筵媚乞墦日挂山林于齿颊高人其可信乎
为龙为蛇生既谢阳秋于太史呼牛呼马死亦任月
旦于时人
以文章为游戏将希刘勰逃禅看齿发之衰颓自信
鲍昭才尽
荆扉纔掩便逢客过扫门饭粟一空辄有人求誉墓
万事从来是命一毫夫岂由人
家坐无聊不念食力担夫红尘赤日汝官不达尚有
高才秀士白首青襟
峰峦窕窈一拳便是名山花竹扶疏半亩何如金谷
少文五岳兴聊托于卧游元亮一园趣果成于日涉
月出青松光映琉璃夜火风摇翠筱寒生窣堵秋烟
虚空不拒诸相至人岂畏万缘是非场里出入逍遥
逆顺境中纵横自在竹密何妨水过山高不碍云飞
孔孟以经常治世不欲炫奇怪以骇时释老以妙道
度人故每现神通以耸众
凡情自缚则抟沙捻土一身缠为葛藤空观一成则
割水吹毛四大等于枯木
熏蒸德香则果未成而灵根渐长熬煎欲火则目未
瞑而恶趣现前
吃菜而生美好拣择则吃菜不异吃荤作善而求自
高胜人则作善还同作恶
人若知道则随境皆安人不知道则触涂成滞人不
知道则居闹市生嚣杂之心将荡无定止居深山起
岑寂之想或转忆炎嚣人若知道则履喧而灵台寂
若何有迁流境寂而真性冲融不生枯槁
英雄降服劲敌未必能降一心大将调御诸军未必
能调六气故姬亡楚帐霸主未免情哀疽发彭城老
翁终以愤死
来鸣禽于嘉树音闻两寂悟圆通耳根印朗月于澄
波色相俱空领清虚眼界
雨过天清会妙用之无碍鸟来云去得自性之真如
檀之形能出门而迎佛虎丘之石解听法而点头
故知山河大地咸见真如瓦砾泥沙并存佛性
酬应将迎世人奔其膻行消磨折损造物畏其虚名
世界极于大千不知大千之外更有何物天宫极于
非想不知非想之上毕竟何穷吾尝于此茫然安得
问之大觉
衰年岭表余生相传仙去邻媪夜哭还券垂老无家
每想斯人潸然欲涕
云长香火千载遍于华彝坡老姓名至今口于妇孺
意气精神不可磨灭如此
慧远临终检戒于食蜜萨真济渡留钱于空舟古德
慎行至此使人心志凛然
三径竹间日华淡淡固野客之良辰一编下风雨
潇潇亦幽人之好景
春衣杜陵急管平乐真称名士之风流雨中山果灯
下草虫想见高人之胸次
好散阿堵亦复不能积书趣在个中平生只爱种树
醇醪百斛不如一味太和之汤良药千包不如一服
清凉之散
积想情坚思女因而化石磨砻功久铁杵且会成针
今人纔学修行便希得证稍不见效辄退初心道其
可几乎
不是邺侯着眼懒残只一丐者若非丰干饶舌寒拾
两个火头
篱边杖屦送僧花须于巾角石上壶觞坐客松子
落我衣裾
待月看云偶见鹤形之使焚香扫室时迎鸟爪之姑
鸣驺呵殿歌儿挈傀儡于场中揭地掀天童子弄形
影于灯下
张三不是他李四亦不是他总认邮亭为本宅长卿
不是我纬真亦不是我莫把并州当故乡
风翻贝叶绝胜北阙除书水滴莲花何似华清宫漏
一室经行贤于九衢奔走六时礼佛清于五夜朝天
鸣琴流水疑鲂鲔之来听散帙当轩喜藤竹之交翳
娟娟月露下薝卜而生香袅袅山风入松篁而成韵
闲情清旷未解习锻之机野性萧疏耻作投梭之达
负苓而骂庖牺凿开混沌采薇而薄周武决裂堤防
善星腹笥部藏不免泥□云光口坠天花难逃阎老
所以初祖来自迦毗尽扫文字室利往参摩诘悉杜
语言
太原则哲几畜疑于掇煤琅琊故知竟因谗而投杼
呜呼知己难哉吾欲挽九原而起鲍叔取千金以铸
子期
陈思逸藻仅朱邸于遮须庾信高才乃皤形于地府
身后结局如此眼前文兴索然
观号千秋吾愧贺老之舍宅楼高三级复惭都水之
栖真物在亦不苦留期到翛然便去
周犨营产原从车子而偿逋韩相卜居乃为木工而
定磢凡事前定如斯世人计较可息
灵运才高不入白莲之社裴休诗好何关黄蘗之宗
故子昂杜甫韵语骋意气于艺林寒山船子吟哦写
性灵于天籁写性灵者佛祖来印骋意气者道人指
呵
室无长物心本宅乎清虚门多杂宾性不近乎狷介
行谊虽无大损净业未免有妨
据□嗒尔听豪士之谭锋把盏醒然看酒人之醉态
大臣赫赫甫丘墓便已就荒文士沾沾问姓名多云
不识名利至此使人心灰
夫人有绝技必传有至性不朽灵心巧思鲁般以木
匠千秋报主存孤李善以佣奴百世
核人贵实浮论难凭从古圣贤不能无谤试问释迦
于移山之口佛云乎哉叩宣尼于伐木之夫何圣之
有
道人好看花竹寄托聊以适情居士偶听弦歌不染
何妨人道清旷亦自有致寂莫无令太枯
眉睫纔交梦里便不能张主眼光落地死去又安得
分明故学道之法无多只在一心不乱
戴发含齿生幸托于中华方袍圆冠名复缀于下士
田园虽少负郭妻孥尚免饥寒荣期之乐已多老氏
之学知足
若富贵贫穷由我力取则造物为无权若毁誉嗔喜
随人脚根则谗夫愈得志
世法须从身试大道不在口谭暇日清言有味恐于
实际无当猝然遇境不挠此是学问得力
袁盎报十世之仇不知虽经万劫而必报师子偿杀
命之债不知虽逋小债而必偿萌芽各认根苗点滴
不差檐溜罪在则福不集福少则行难圆此圣贤之
所以慎作业也
口奉清斋过客时供粱肉身衣短褐儿童或曳罗衫
固知供奉之绮裘不富于公孙之布被
□家恩爱心常作平等之观上帝悲田眼不见可憎
之物性鲜贪嗔六时畏作恶趣心能领略四季都是
良辰昔人不云乎此老终当以乐死青溪白石倏生
潇洒之怀黑雾黄埃便起炎嚣之念此是心依境转
恐于学道无当必也月随人走月竟不移岸逐舟行
岸终自若则几矣
醒时思作佳梦梦去未必如所思生前念佛修行死
后犹恐忘初念何也众生奔驰情识一往易昏学人
积累熏修务求根热
隔壁闻钗钏声比丘名为破戒比丘之心入故也同
室与妇人处罗什不□成真罗什之心不入故也固
知染净在心何关形迹
方外偶过僧道倒双屣急开竹户迎来座中倘及市
朝掩两耳辄敕松风吹去
楼窥睥睨中隐隐江帆家在半村半郭山倚精庐
松下时时清梵人称非俗非僧
华屋朱门过王侯而掉臂黄头历齿对儿子而伤心
高人之轻富贵也易断恩爱也难
观上虞论衡笑中郎未精元赏读临川世说知晋人
果善清言
王重阳阑入卧内马钰内子能知戒阇黎金甲传食
太守夫人破
美人傅粉涂香终沦于粪土猛士格虎剸象死制于
蝼蚁古镞绣刀旧日战争之地蚀钗灰袄昔时歌舞
之场英雄漠漠精灵秦晋茫茫岁月娑罗居士酿酒
治蔬无日不延宾客杜门禁足经年懒过邻家白香
山云丘墅有泉石花竹者靡不游人家有美酒鸣琴
者靡不过吾甚愧其言
永明禅师云向不迁境上虚受轮回于无□法中自
生系缚
续清言饥乃加菜食美于珍味倦然后卧草荐胜
似重裀流水相忘游鱼游鱼相忘流水即此便是天
机太空不□浮云浮云不□太空何处别有佛性
皮囊速坏神识常存杀万命以养皮囊罪卒归于神
识佛性无边经书有限□万卷以求佛性得不属于
经书
入市而叹过路客纷纷扰扰总是行尸反观而照主
人翁灵灵莹莹无非活佛
仕宦能登甲第方免官府差徭学道未出阴阳终受
阎君约束
暗室贞邪谁见忽而万口喧传自心善恶□然凛于
十王考校
香花幢盖显本性之弥陀罗剎夜叉现心中之魔鬼
性源既湛则铁面铜头化为诸佛心垢未除则玉毫
金相亦是群魔
至人除心不除境境在而心常寂然凡人除境不除
心境去而心犹牵绊万缘皆假一性惟真圣人借假
以修真愚夫丧真而逐假
入道场而随喜则修行之念勃兴登丘墓而徘徊则
名利之心顿尽故一念不清宜以佛性而淘洗六根
未净可取戒香而熏蒸
天堂人乐乐尽则苦趣至故其成佛也难阎浮人苦
苦极则创心生故其成佛也易
形同木石未免委运而销亡神同虚空岂得随形而
陨灭形有销亡故愚蒙止知现在神无陨灭故圣智
照见多生
六道轮转如江帆日夜乘潮乘潮未有栖泊一证菩
提若海艘须臾登岸登岸岂复漂流
富室多藏万宝夜深犹自持筹愈积愈吝窖中时现
精光老夫第得一钱宵卧何能贴席不散不休箧里
如闻嗥吼
名华芳草春园风日洵饶红树青霜秋林景色逾胜
条风既鬯细草茸生嫩柳韶姿红药齐含花藿芳春
景大殢人清露晨流碧梧初放新篁爽气绿阴映入
帘帏首夏时尤堪赏
常想病时则尘心渐灭常防死日则道念自生风流
得意之事一过辄生悲凉清真寂莫之乡愈久转增
意味
万缘虚幻总属心生六道轮回皆由自作目翳除则
空华陡灭心障撤则妄业全消
今日骑狮坐象众生之境界过来饶他带角披毛佛
祖之真性自若譬如小水汇为巨流入流原自小水
真金□于猛火出火还是真金
释迦曾作众生身经乎多劫其他诸佛菩萨谁不来
自众生阐提亦有佛性语载于圣经其他蠢动含灵
谁不具有佛性若佛祖天然佛祖修行之法何为若
众生只是众生向善之途遂绝
今生根钝是前世之行未修今行苦修则来世之根
当利勿以无缘而自弃力办肯心而不回今世既种
善因来生必成胜果列圣皆累劫修成大道岂一世
便了
古德云尘劳中尝应着力生死上不须用心尘劳不
着力安得行圆生死若用心恐为心障
非灾横祸世人常叹无因分付安排皇天必自有说
若现在隐微无据恐过去夙行有亏彼既不差我当
顺受
成仙作佛必是善人至孝真忠自然度世张仲文昌
未始从师授道关君天帅不闻得诀何人故求道勿
急寻师积功且须修德
苦恼世上意气须温嗜欲场中肝肠欲冷
士大夫禅机迅利何锋不摧制行秽污何业不作扬
言度世冥司之勾帖忽来开口乞哀幽部之铁鞭已
下

　人事总部艺文一
　　演连珠　　　　　　　　　　晋陆机
臣闻钻燧吐火以续旸谷之晷挥翮生风而继飞廉
之功是以物有微而毗着事有琐而助洪
臣闻巧尽于器习数则贯道系于神人亡则灭是以
轮匠肆目不乏奚仲之妙瞽史清耳而无伶伦之察
臣闻动循定检天有可察应无常节身或难照是以
望景揆日盈数可期抚臆论心有时而谬
臣闻弦有常音故曲终则改镜无畜影故触形则照
是以虚己应物必究千变之容挟情适事不观万殊
之妙
臣闻触非其类虽疾不应感以其方虽微则顺是以
商飙漂山不兴盈尺之云谷风乘条必降弥天之润
故暗于治者唱繁而和寡审乎物者力约而功峻
臣闻适物之技俯仰异用应事之器通塞异任是以
鸟栖云而缴飞鱼藏渊而网沉贲鼓密而含响朗笛
疏而吐音
　　范连珠　　　　　　　　　宋颜延之
盖闻匹夫履顺则天地不违一物投诚则神明可交
事有微而愈着理有暗而必昭是以鲁阳倾首离光
为之反舍有鸟拂波河伯为之不潮
　　连珠四首　　　　　　　　　谢惠连
盖闻献技者易忽养德者难致是以子张重趼不获
哀公之禄干木偃息不受文侯之位
盖闻机心难湛不接异类淳德易孚可狎殊方是以
高罗举而云鸟降海人萃而水禽翔
盖闻春兰早芳实忌鸣秋菊晚秀无惮繁霜何则
荣乎始者易悴贞乎末者难伤是以傅长沙而志沮
登金马而名扬
盖闻修己知足虑得其逸竞荣昧进志忘其审是以
饮河满腹而求安愈泰缘木务高而畏下滋甚
　　吊古文　　　　　　　　　　　袁淑
贾谊发愤于湘江长卿愁悉于园邑彦真因文以悲
出伯喈衒史而求入文举疏诞以殃速德祖精密而
祸及夫然不患思之贫无若识之浅士以伐能见斥
女以骄色贻遣以往古为镜鉴以未来为针艾书予
言于子绅亦何劳乎蓍蔡
　　枕中篇　　　　　　　　　北齐魏收
　收以子弟少年申以戒厉着枕中篇
吾曾览管子之书其言曰任之重者莫如身途之畏
者莫如口期之远者莫如年以重任行畏途至远期
惟君子为能及矣追而味之喟然长息若夫岳立为
重有潜戴而不倾山藏深固亦趋负而弗停吕梁独
浚能行歌而匪惕焦原作险或跻踵而不惊九陔方
集故眇然而迅举五纪当定想窅乎而上征苟任重
也有度则任之而愈固乘危也有术盖乘之而靡恤
彼其远而能通果应之而可必岂神理之独尔亦人
事其如一呜呼处天壤之间劳死生之地攻之以嗜
欲牵之以名利粱肉不期而共臻珠玉无足而俱致
于是乎骄奢仍作危亡旋至然则上智大贤唯几唯
哲或出或处不常其节其舒也济世成务其卷也声
销迹灭玉帛子女椒兰律吕谄谀无所先称肉度骨
膏唇挑舌恶怨莫之前勋名共山河同久志业与金
石比坚斯盖厚栋不挠游刃砉然逮于厥德不常丧
其金璞驰骛人世鼓动流俗挟汤日而谓寒包溪壑
而未足源不清而流浊表不端而影曲嗟乎胶漆谓
坚寒暑甚促反利而成害化荣而就辱欣戚更来得
丧仍续至有身御魑魅魂沉狱讵非足力不强迷
在当局孰可谓车戒前倾人师先觉闻诸君子雅道
之士游遨经术厌饫文史笔有奇锋谈有胜理孝悌
之至神明通矣审道而行量路而止自我及物先人
后己情无系于荣悴心靡滞于愠喜不养望于丘壑
不待价于城市言行相顾慎终犹始有一于斯郁为
羽仪恪居展事知无不为或左或右则髦士攸宜无
悔无吝故高而不危异乎勇进忘退苟得患失射千
金之产邀万锺之秩投烈风之门趋炎火之室载蹶
而坠其贻宴或蹲乃丧其贞吉可不畏欤可不戒欤
门有倚祸事不可不密墙有伏寇言不可而失宜谛
其言宜端其行言之不善行之不正鬼执强梁人囚
径廷幽夺其魄明夭其命不服非法不行非道公鼎
为已信私玉非身宝过缁为绀逾蓝作青持绳视直
置水观平时然后取未若无欲知止知足庶免于辱
是以为必察其几举必慎于微知几虑微斯亡则稀
既察且慎福禄攸归昔蘧瑗识四十九非颜子几三
月不违跬步无已至于千里覆一篑进及于万仞故
云行远自迩登高自卑可大可久与世推移月满如
规后夜则亏槿荣于枝望暮而萎夫奚益而非损孰
有损而不害益不欲多利不欲大唯居德者畏其甚
体真者惧其大道尊则群谤集任重而众怨会其达
也则尼父栖遑其忠也而周公狼狈无曰人之我狭
在我不可而覆无曰人之我厚在我不可而咎如山
之大无不有也如谷之虚无不受也能刚能柔重可
负也能信能顺险可走也能知能愚期可久也周庙
之人三缄其口漏□在前攲器留后俾诸来裔传之
座右
　　拟连珠　　　　　　　　　北周庾信
盖闻居兰处鲍在其所习白羽素丝随其所染是以
金性虽质处剑即凶水德虽平经风即险

　人事总部艺文二
诗

　　齐风甫田三章
　以戒时人厌小而务大忽近而图远将徒劳而无
　功也
无田甫田维莠骄骄无思远人劳心忉忉
比
也

无田甫田维莠桀桀无思远人劳心怛怛
比
也

婉兮娈兮总角丱兮未几见兮突而弁兮
比
也

　　魏风葛屦二章
　魏地□隘其俗俭啬而褊急故以葛屦履霜起兴
　而刺其使女缝裳又使治其要襋而遂服之也此
　诗疑即缝裳之女所作
纠纠葛屦可以履霜掺掺女手可以缝裳要之襋之
好人服之
兴
也

好人提提宛然左辟佩其象揥维是褊心是以为刺
赋
也

　　汾沮洳三章
　此亦刺俭不中礼之诗
彼汾沮洳言采其莫彼其之子美无度美无度殊异
乎公路
兴
也

彼汾一方言采其桑彼其之子美如英美如英殊异
乎公行
兴
也

彼汾一曲言采其藚彼其之子美如玉美如玉殊异
乎公族
兴
也

　　秋胡行七首　　　　　　　　魏嵇康
富贵尊荣忧患谅独多富贵尊荣忧患谅独多古人
所惧丰屋蔀家人害其上兽恶网罗惟有贱贫可以
无他歌以言之富贵忧患多
　　其二
贫贱易居贵盛难为工贫贱易居贵盛难为工耻佞
直言与祸相逢变故万端俾吉作凶思牵黄犬其计
莫从歌以言之贵盛难为工
　　其三
劳谦寡悔忠信可久安劳谦寡悔忠信可久安天道
害盈好胜者残强梁致灾多事招祸患欲得安乐独
有无愆歌以言之忠信可久安
　　其四
役神者弊极欲疾枯役神者弊极欲疾枯颜回短折
不及童乌纵体淫恣莫不早沮酒色何物今自不辜
歌以言之酒色令人枯
　　其五
绝智弃学游心于元默绝智弃学游心于元默遇过
而悔当不自得垂钓一壑所乐一国被发行歌和者
四塞歌以言之游心于元默
　　其六
思与王乔□云游八极思与王乔□云游八极凌厉
五岳忽行万亿授我神药自生羽翼呼吸太和炼形
易色歌以言之思行游八极
　　其七
徘徊钟山息驾于层城徘徊钟山息驾于层城上荫
华盖下采若英受道王母遂升紫庭逍遥天衢千载
长生歌以言之徘徊于层城
　　陇西行　　　　　　　　　　晋陆机
我静如镜民动如烟事以形兆应以象悬岂曰无才
世鲜兴贤
　　君子行　　　　　　　　　　　前人
天道夷且简人道险而难休咎相乘蹑翻覆若波澜
去疾苦不远疑似实生患近火固宜热履冰岂恶寒
掇蜂灭天道拾尘惑孔颜逐臣尚何有弃友焉足叹
福锺有兆祸集非无端天损未易辞人益犹可欢
朗鉴岂远假取之在倾冠近情苦自信君子防未然
　　晋清商曲辞来罗
　古今乐录曰倚歌也
郁金黄花标下有同心草草生日已长人生日就老
君子防未然莫近嫌疑边瓜田不蹑履李下不正冠
故人何怨新切少必求多此事何足道听我歌来罗
白头不忍死心愁皆敖然游戏泰始世一日当千年
　　代白头吟　　　　　　　　　宋鲍照
直如朱丝绳清如玉壶冰何惭宿昔意猜恨坐相仍
人情贱恩旧世议逐衰兴毫发一为瑕丘山不可胜
食苗实硕鼠点白信苍蝇凫鹄远成美薪刍前见陵
申黜褒女进班去赵姬升周王日沦惑汉主益嗟称
心赏犹难恃貌恭岂易凭古来共如此非君独抚膺