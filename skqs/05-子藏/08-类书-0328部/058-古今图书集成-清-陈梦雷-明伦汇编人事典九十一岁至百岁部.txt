
　九十一岁至百岁部艺文
　　百年歌
录
一首
　　　　　晋陆机
百岁时盈数已登肌肉单四支百节还相患目苦浊
镜口垂涎呼吸嚬戚反侧难茵褥滋味不复安

　九十一岁至百岁部汇考
礼记
　　曲礼
百年曰期颐

注
人寿以百年为期故曰期饮食居处动作无不
　待于养故曰颐
释名
　　释长幼
百年曰期颐颐养也老昏不复知服味善恶孝子期
于尽养道而已也

　九十一岁至百岁部纪事
礼记王制岁二月东巡守至于岱宗觐诸侯问百年
者就见之按注以其年高故不召见也
楚语昔卫武公年九十五儆于国曰苟在朝者无谓
我老耋而舍我必恪共于朝朝夕以交戒我闻一二
之言必诵志而纳之以训道我
孔子家语六本篇孔子游于泰山见荣声期行乎郕
之野鹿裘素琴瑟而歌孔子问曰先生所以为乐者
何也期对曰吾乐甚多而至者三天生万物唯人为
贵吾既得为人是一乐也男女之别男尊女卑故人
以男为贵吾既得为男是二乐也人生有不见日月
不免襁褓者吾既以行年九十五矣是三乐也贫者
士之常死者人之终处常得终当何忧哉孔子曰善
哉能自宽者也
高士传林类者魏人也年且百岁底春披裘拾遗穗
于故畦并歌并进孔子适卫望之于野顾谓弟子曰
彼叟可与言者试往讯之
唐书甄权传权究习方书遂为高医贞观中权已百
岁太宗幸其舍视饮食访逮其术擢朝散大夫赐几
杖衣服
茅亭客话伪蜀王氏时有郎官陈损之至孟氏朝年
已百岁妻亦九十余当时朝士家有婚聘筵会必请
老夫妇以乞年寿为名
古穰杂录南京吏部魏文靖家居二十余年布袍粝
饭不治生业年九十八御史梁昉言骥耆德请如汉
故事优礼之上御奉天门顾礼部曰尚书魏骥寿及
伯龄兼有德望朕甚嘉悦其敕遣行人存问赐羊酒
有司月给米三石赡之
雪涛小说尝闻闽中林太守春泽寿一百四岁当九
十九年里人拜节祝曰愿公百龄公怫然怒且笑曰
不曾要君家养我奈何限我寿耶