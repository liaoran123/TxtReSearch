三命指迷赋
宋 珞禄子
    一气肇判兮, 两仪定位. 五行周流兮, 万物从类. 其丽乎天也, 为星为辰. 其为乎人也, 五常五事. 在物之灵, 惟人以贵. 粤自支干, 论其贵贱. 以逆气定其否泰, 盛则复衰. 穷则更生, 有纯有杂, 有浊有清. 相养所以相助, 相击所以相成. 得者君臣之义, 以克而推夫妇. 和者刚柔相济, 以类而求兄弟. 二阴和柔, 两阳争竞, 太过者暴, 不及者徐. 莫若寿而长生, 莫若夭而丧命. 不刑不起, 不冲不发. 以冲则动, 以破而贱. 合则少兮, 受寡助之力; 鬼则多兮, 招毁谤之端. 粤自三元主本, 五行是先. 天地合兮分贵贱, 兄弟和兮类金鞍. 禄生旺兮则分节钺, 马交驰兮掌握兵权. 满堂金玉, 定见财官之库; 盈门冠盖, 须知官贵之馀. 学堂多合兮登上甲之弟, 贵科有助兮为馆閤之儒. 叠凤池则佩三公之印, 官印全则 使者之车. 金杀夹贵兮有兵有权, 旺禄得地兮为富为寿. 得印媛者可论为官, 多破官者宜求避位. 三奇遇贵而推顺逆之祥, 天乙最吉而分兮旦夜之主. 攀鞍主积财巨万, 偏官必出于杂流. 夹禄夹马重职高官, 拱库拱印必富必贵. 财居八败则官爵歇减, 运入阳刃则财物耗散. 祸败发于元亡, 妨害生于孤寡. 孰谓大车屈路, 莫入沟壑之深. 芳草连天, 不居狼藉之地. 既爱克害之馀, 又忌刑破之厄. 伏丧荣庆, 因运遇于孤宫; 拜命号啕, 盖生逢于鬼马. 劫煞兼凶兮成寇盗徒死之流, 空亡无气兮聚僧尼吏曹之舍. 观旁合之远近, 究禄马之向背. 奇食冲破兮虚则无财. 禄马同位兮官祟显位. 权柄重兮驿马之交合, 考服多兮白衣之有气. 支干掩击, 败于天元之方, 神煞合并, 发于空亡之地. 凶衰者招祸殃, 吉旺者招喜庆. 吉凶相半, 进退流滞. 力微则徐行,气盛则旋蹶. 别生衰于三主, 定根本于四柱. 短夭者命 克刑, 遐龄者身居库墓. 宅舍莫居衰败之方, 田园要临吉祥之地, 奇暗合之吉神. 喜生成之旺相. 承旺相则贵中有贵, 历空虚则遇如不遇. 复推阴错阳差, 天罗地网, 天冲地击, 伏吟反吟. 又取于支干喜厄, 必辨其神将扶持. 六害四煞之中, 五鬼三刑之上. 阴刃为妨夫之煞, 阳刃为兵伤之神. 交六虚为败绝之方, 入空亡为困钝之地. 天禄刑破, 定分厄兆, 太岁冲压, 所为不成. 逢真官者则迁位台省, 重天乙者则置身庙堂. 劫主凶暴, 元主败亡. 多动摇者临二八之门, 多哭泣者临丧吊之岁. 财在长生, 自营卓立, 印临天乙, 累世邑封. 乙干土多兮死于正禄之地. 己人水盛兮夭于建命之宫. 金主困于盛夏, 丙禄绝于孟冬. 时伤日月, 家财自破. 禄畏岁运, 祸殃并至. 三刑全则仆马惊蹶, 七煞聚则为官贬. 更怕逢纳甲之灾, 干遇是临头之煞. 宅墓逢鬼兮难免其祸. 绝处遇墓兮上保扶持. 财命并死, 遇冥司之限, 主本俱弱, 为阴使之追. 沐浴衰微, 亲姻哭送, 骨肉颠倒, 亲戚分离. 五鬼多而 势兮, 麾旌前引. 三元衰而煞旺兮, 丧车疾驰. 将喜不喜而为迎运之休, 欲切末切而有末交之福. 初临沐浴, 却福庆峥嵘, 乍入长生. 尚自心忧坎坷. 真所谓, 丙丁有贵兮遇酉亥以当荣. 戊己无财兮, 历已午而不遇. 武须持于金土, 文欲兼于水火. 奇仪重犯须防六甲之刑, 禄马同乡更忌五行之破. 贵于引从兮岂怕禄刑, 禄是庚辛兮不愁金煞. 水火逢土以伤, 木遇金而击发. 与库乃畏于刑冲, 财印最嫌于衰绝. 以旺绝为生死之基, 以刑合为爱恂憎之侯. 月凶衰兮早岁寒儒, 胎贵旺兮生于世胄. 刑伤于胎则害母, 鬼战其息则异母. 更分四柱于支干, 取验一时之休咎. 男宫当煞, 定招年夭之灾. 妻位多凶. 虚见鼓盆之叹. 火人金盛须保鞠子, 水命土繁定为孀妇. 食印长生则值鸾凤之仪, 禄马互换则喜芝兰之秀. 详其吉会, 乃喜运并防灾. 寡宿宜避, 孤神可具. 从劫煞兮思虎之寡, 守将星兮权谋之深. 胆怯者下有不顺, 性凶者干来上侵. 文章明敏兮定须火盛, 威武刚烈兮乃是金多. 木盛则仁, 恻隐之心. 水多则聪, 机巧之智. 盖土之性最重为贵, 或居三舍之方, 或占一生之地. 既生则和, 既克以制. 四煞乃凶暴之象. 六冲为不定之势. 噫! 李广不封, 叔敖为相. 皆天之命之有定. 每人事之可测. 通变有神, 执方为遇, 略得古人之遗迹, 约以今人贤而孰敢, 博乎管窥, 庶几一悟。