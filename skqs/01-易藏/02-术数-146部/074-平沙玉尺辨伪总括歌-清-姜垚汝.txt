平沙玉尺辨伪总括歌

会稽姜垚汝 撰

万卷地书总失真，平沙玉尺最堪嗔。二刘名姓凭伊冒，那有当年手泽存。
开国伯温成佐命，尝将妙诀定乾坤。晚年一箧青囊秘，尽作天家石室珍。
天宝不容人漏泄，曷忍隐祸中儿孙。片言只字无留影，肯借他人齿颊名。
秉忠亦是元勋列，敢冒嫌疑着此经。世上江湖行乞者，祇贪肤浅好施行。
户诵家传如至宝，兴灾酿祸害生民。幸遇我师垂悯救，苦心辨驳着斯文。
窃恐愚夫迷不悟，括成俚句好歌吟。愿君细察篇中意，莫负宗阳一片心。
天下山山多顺水，此是行龙之大体。真龙发足不随他，定是转关星特起。
特起之龙变化多。渡水逆行不计里。玉尺开章说顺龙。顺水直冲为大旨。
水来甲卯兑不收。水来丁午坎不取。必要随流到合襟。直泻直奔名漏髓。
全无真息荫龙胎。山穴平阳皆失轨。劝君莫听此胡言。误向顺流探脉理。
八方位位有真龙。爻象干支总一同。山脉阴阳分两界。此是天然造化功。
阳脉出身阳到底。阴脉出身阴为宗。从无伪来并伪落。岂有贵贱分雌雄。
若是真胎成骨相。乾坤辰戌也峥嵘。若是穴亡无气脉。巽辛亥艮尽为凶。
品水评砂原一例。三吉六秀有何功。劝君莫听此胡言。旺相孤虚理不通。
五行相生与相克。此是后天粗粝质。山川妙气本先天。生不须生克非克。
木行金地反成材。火入水乡真配匹。南离炉冶出真金。阴阳妙处全须逆。
原说五行颠倒颠。庸师之辈何能识。先天理气在卦爻。生旺休囚此中出。
量山步水总一般。立向收砂非二格。安有长生及官旺。全无墓库与死绝。
卦若旺时路路通。卦若衰时路路塞。有人识得卦兴衰。眼前尽是黄金陌。
纳甲本是卦中玄。用他配合皆无益。堪笑三合及双山。玄空生出并克出。
更有禄马及赦文。咸池黄泉八曜杀。庸奴祇把掌上轮。误尽天涯总慧客。
劝君莫听此胡言。五行别有真消息。雌雄交媾大阴阳。月窟天根卦内藏。
此是乾坤造化本。会时便号法中王。曾公说个团团转。一左一右两分张。
明明指出夫和妇。有个单时便是双。二十四山双双起。八卦之中定短长。
岂料庸奴多错解。干支字上去商量。误起长生分两局。会同墓库到其乡。
未曾晓得真交媾。那里怀胎唤父娘。我即汝言来教汝。阴阳指气不指方。
甲庚丙壬是阳位。有时占阴不唤阳。乙辛丁癸是阴位。有时占阳即唤阳。
阴阳亦在干支上。不用排来死煞方。眼前夫妇不识得。却将寡妇守空房。
劝君莫听此胡言。玄窍相通别主张。四大水口归其位。此是卦之真匹配。
如何说到墓库方。左旋右旋来附会。四水四卦逐元轮。一元一卦乘旺气。
周流八卦逐时新。会者杨公再出世。今将墓库作归原。失运失元迎杀气。
劝君莫听此胡言。阳错阴差非斯义。公位亦自卦中来。长少中男各有胎。
不论干支并龙脉。如何亦取三合推。胎养生沐乃云长。仲子冠临及旺衰。
少子病死并墓绝。若然多子作何排。世人信此争房分。停丧不葬冷为灰。
更起阴谋相贼害。伤伦灭理召天灾。陷人不孝并不睦。此卷伪书作祸胎。
我愿今人祇求地。得地安亲大本培。亲安众子皆蒙庆。休把分房出乱猜。
试看阅阀诸名墓。一祖枝枝甚众材。分房盖为分阳宅。莫论偏倚到夜台。
平沙一卷何人作。批注翩翩尤丑恶。添图添局死规模。强把山川牢束缚。
从谦失着布衣宗。之镆直是追魂凿。嘉隆以上无此书。万历中年方朴朔。
由此家家无好坟。迄今徧地成萧索。焉得将书付真龙。免使苍生遭毒药。



平沙玉尺辨伪总括歌

会稽姜垚汝 撰

万卷地书总失真，平沙玉尺最堪嗔。二刘名姓凭伊冒，那有当年手泽存。
开国伯温成佐命，尝将妙诀定乾坤。晚年一箧青囊秘，尽作天家石室珍。
天宝不容人漏泄，曷忍隐祸中儿孙。片言只字无留影，肯借他人齿颊名。
秉忠亦是元勋列，敢冒嫌疑着此经。世上江湖行乞者，祇贪肤浅好施行。
户诵家传如至宝，兴灾酿祸害生民。幸遇我师垂悯救，苦心辨驳着斯文。
窃恐愚夫迷不悟，括成俚句好歌吟。愿君细察篇中意，莫负宗阳一片心。
天下山山多顺水，此是行龙之大体。真龙发足不随他，定是转关星特起。
特起之龙变化多。渡水逆行不计里。玉尺开章说顺龙。顺水直冲为大旨。
水来甲卯兑不收。水来丁午坎不取。必要随流到合襟。直泻直奔名漏髓。
全无真息荫龙胎。山穴平阳皆失轨。劝君莫听此胡言。误向顺流探脉理。
八方位位有真龙。爻象干支总一同。山脉阴阳分两界。此是天然造化功。
阳脉出身阳到底。阴脉出身阴为宗。从无伪来并伪落。岂有贵贱分雌雄。
若是真胎成骨相。乾坤辰戌也峥嵘。若是穴亡无气脉。巽辛亥艮尽为凶。
品水评砂原一例。三吉六秀有何功。劝君莫听此胡言。旺相孤虚理不通。
五行相生与相克。此是后天粗粝质。山川妙气本先天。生不须生克非克。
木行金地反成材。火入水乡真配匹。南离炉冶出真金。阴阳妙处全须逆。
原说五行颠倒颠。庸师之辈何能识。先天理气在卦爻。生旺休囚此中出。
量山步水总一般。立向收砂非二格。安有长生及官旺。全无墓库与死绝。
卦若旺时路路通。卦若衰时路路塞。有人识得卦兴衰。眼前尽是黄金陌。
纳甲本是卦中玄。用他配合皆无益。堪笑三合及双山。玄空生出并克出。
更有禄马及赦文。咸池黄泉八曜杀。庸奴祇把掌上轮。误尽天涯总慧客。
劝君莫听此胡言。五行别有真消息。雌雄交媾大阴阳。月窟天根卦内藏。
此是乾坤造化本。会时便号法中王。曾公说个团团转。一左一右两分张。
明明指出夫和妇。有个单时便是双。二十四山双双起。八卦之中定短长。
岂料庸奴多错解。干支字上去商量。误起长生分两局。会同墓库到其乡。
未曾晓得真交媾。那里怀胎唤父娘。我即汝言来教汝。阴阳指气不指方。
甲庚丙壬是阳位。有时占阴不唤阳。乙辛丁癸是阴位。有时占阳即唤阳。
阴阳亦在干支上。不用排来死煞方。眼前夫妇不识得。却将寡妇守空房。
劝君莫听此胡言。玄窍相通别主张。四大水口归其位。此是卦之真匹配。
如何说到墓库方。左旋右旋来附会。四水四卦逐元轮。一元一卦乘旺气。
周流八卦逐时新。会者杨公再出世。今将墓库作归原。失运失元迎杀气。
劝君莫听此胡言。阳错阴差非斯义。公位亦自卦中来。长少中男各有胎。
不论干支并龙脉。如何亦取三合推。胎养生沐乃云长。仲子冠临及旺衰。
少子病死并墓绝。若然多子作何排。世人信此争房分。停丧不葬冷为灰。
更起阴谋相贼害。伤伦灭理召天灾。陷人不孝并不睦。此卷伪书作祸胎。
我愿今人祇求地。得地安亲大本培。亲安众子皆蒙庆。休把分房出乱猜。
试看阅阀诸名墓。一祖枝枝甚众材。分房盖为分阳宅。莫论偏倚到夜台。
平沙一卷何人作。批注翩翩尤丑恶。添图添局死规模。强把山川牢束缚。
从谦失着布衣宗。之镆直是追魂凿。嘉隆以上无此书。万历中年方朴朔。
由此家家无好坟。迄今徧地成萧索。焉得将书付真龙。免使苍生遭毒药。