太史冯夔扬先生鉴定
六壬经纬
京江铁瓮子著
 
序
丹徒毛氏以数学名于乡荐，绅士大夫咸钦其术。有毛生者，持《六壬经纬》来谒，请为序。其书六卷，曰演法，曰神煞，曰格局，曰断占，曰类相，曰定式，条分缕析，皆其祖父所传，秘不示人者。余儒家也，儒者言数始《河图》、《洛书》，大《易》之卦象、《尚书》之《洪范》并言数，而理即寓焉。《春秋左氏传》所载龟筮之占，其理颇微妙，非有所授受，不得其解。汉以后，各自为家，如九流一十一家，传其术者，各有师授，莫得而○左点水旁右突，查字典未查到。考。近世所传，独六壬占多奇中，考前代如《常阳经》、《金銮密记》，亦有所授受。大都自隐其名，弗令人通晓，术家务秘其传，以矜奇辟云尔。丹徒毛氏擅是术三世矣，毛生欲以是书传诸人，其意盖以数者天地自然之理，趋吉避凶亦儒家之道所宜通晓。毛生其不囿于术者欤！生祖一驹、父翥并以术名，生名志道，号铁瓮子，世居丹徒千秋桥畔云。
雍正三年乙巳五月
赐进士出身 翰林院庶吉士 特授江南镇江府丹徒县知县金溪冯咏拜譔
自序
余汉儒毛公讳苌裔也，自宋龙图阁待制讳友公来任镇江军府，启宇千秋桥畔，名曰归与斋，宦迹居址两载郡志，丹徒故里由此昉焉。溯友公及道，凡二十一世。先祖子千公幼习经史，兼精数学，隐茅山白云观中，与泰邮铁山王公、吴门岂金公最契，二相国屡欲荐于朝，卒托疾弗起。吾父际生公敬承家学，为人卜休咎，其应如响。都统北平蔡公、总河长沙陈公知交尤其密，其隐逸事迹载在郡志，彰彰可考。余于经史诸书未及肄业，惟专意六壬之法，尝鉴群书，旁搜秘旨，见诸家简内有演法而无定式，有格局而无神煞，有类相而无断占，遂键户潜心，错综经纬，条分缕析。一演法，以七例为衡；二定式，以七百二十局为法；三格局，以九十一款为度；四神煞，以四十四种为准；五类相，以纲领一十一门为规；六断占，以一十三篇为则。后更详归凡例，衍释精微，公诸同好。乙巳岁太史金溪冯公出宰吾邑，以数学试余，余出是书就正，公赠以序，更编入郡志，以垂示将来，不可谓非余之知遇也。在昔大易始于伏羲，成于文书周孔，天下宗之。六壬始于黄帝，虽有成书，尚未明备，余窃不自揣，纂成是帙，以坊友之请授，之梓人刊以问世，庶使远近流传。趋避之道，不可与有志者共喻哉。至于尽泄其传，质直无隐，《经纬》出而知我罪，惟听之斯世斯人而已。
志道谨序。

六壬经纬总目
卷之一 演法 卷之二 定式  卷之三 格局 卷之四 神煞 卷之五 类相 卷之六 断占
例言
一、演法传述皆讹，学者难以遵守，谨更定七例，为初学之津梁。
二、传课装讹，占断不验，今立成七百二十局，使学者观此了然，庶几无惑。
三，格局推设多端，瑕瑜互见，爰增减别成九十一格，其讲断一一载之集中。
四、神煞异说纷纭，并无理据，谨删定四十四种，增着解义，其无用者皆去之。
五、类相不能尽述，但诸家互相是非，今提纲挈领，只着十一门，览者由此引申触类。
六、断法不可胜纪，然诸家秘旨未传，谨着一十三篇，如规矩准绳以资幼学，至于变化通微，尤在识者神而明之。

六壬经纬卷之一  演法
目录
干支 占时 月将 四课 三传 本命 贵神
正文
干支
演六壬数，先以本日干支为主，而阴阳五行生克由是推之。其阳干，甲丙戊庚壬；阳干，乙丁己辛癸。阳支，子寅辰午申戌；阴支，丑卯巳未酉亥。五行，甲乙寅卯属木，丙丁巳午属火，庚辛申酉属金，壬癸亥子属水，戊己辰戌丑未属土。生克，水生木，木生火，火生土，土生金，金生水；水克火，火克金，金克木，木克土，土克水。凡占某事，以本日之干为人，本日之支为事。若占某人，则以本日之干为我，本日之支为人。此干支、阴阳、五行、生克之辨也。
占时
取时之法，用雷劈枣木，择十一月壬子日子时制成小盒，圆广五寸，上下相连，内周围刻十二塘。用赤珊瑚为珠，从左旋转，盒面周围刻十二孔，观珠所落之处。中雕太极图，以离坎两分子午，定其某某时。
月将
正月亥，二月戌，三月酉，四月申，五月未，六月午，七月巳，八月辰，九月卯，十月寅，十一月丑，十二月子。月将既明，则以值月之将加临，运定之时，余将左转，依此周流顺布，至于更换值月之将，不可拘定月分，当按历家中气交节时刻换之。
四课
甲同寅，乙同辰，丙戊同巳，丁己同未，庚同申，辛同戌，壬同亥，癸同丑。其法：先取日干所同之位上之将加于日干上，为第一课。又以第一课位上之将加于第一课上为第二课。次取日支位上之将加于日支上为第三课，又以第三课位上之将于第三课上为第四课。占事者以第一课干阳应人，第三课支阳应事。占人者，以第一课干阳应我，第三课支阳应人。其第二课干阴、第四课支阴，不必论。
其支与干所同者，即亦以干论之。
三传
四课中取五行上下相克为初传，初传位上之将为中传，中传位上之将为末传，谓之三传。但四课中先取一下克上为初传，纵有二三上克下，亦勿论。如无一下克上，方取一上克下为初传。四课中有二三下克上，则取将与干阴阳相比为初传，或有二三上克下，亦取将与干阴阳相比为初传。四课中有二三四下克上或二三四上克下，将与干阴阳俱比俱不比，则取寅申巳亥位上为初传，如无寅申巳亥所乘，则取子午卯酉位上为初传。或俱是寅申巳亥所乘，或俱是子午卯酉所乘，阳日干则取干两课，属日中先见之时为初传。阴日干则取支两课属日中先见之时为初传。四课中若上下俱无克，则取二三四课克干为初传。如二三四课不克干，则取干克二三四课为初传。或二将克干，干克二将，亦择将与干阴阳相比为初传。四课中上下俱无克，二三四课不克干，干不克二三四课，阳日干取酉上之将为初传，中传则取支上将，末传则取干上将。阴日干取酉下之将为初传，中传则取干上将，末传则取支上将。四课中若支加干，或干加支，上下俱无克，二三四课不克干，干不克二三四课，戊辰、戊午日取丑上之将为初传，丙辰日取戌上之将为初传，辛丑日取巳为初传，辛未日取亥为初传，辛酉日取丑为初传，中末两传俱取干上之将。四课中干支相同，若上下俱无克，不取二三四课克干，不取干克二三四课。甲寅、庚申日取第一课，顺数第三将为初传；丁未、己未、癸丑日第四课逆数第三将为初传，中末两俱取干上之将。四课中诸将各临本位，勿论上下有克无克，六甲日三传寅巳申，六丙日六戊日巳申寅，六庚日申寅巳，壬申日亥申寅，壬午日亥午子，壬辰日亥辰戌，壬寅日亥寅巳，壬子日亥子卯，壬戌日亥戌未，六癸日丑戌未，丁卯、己卯、辛卯日卯子午，丁巳、己巳、辛巳日巳申寅，丁酉、己酉日酉未丑，丁亥、己亥日亥未丑，丁未、己未、辛未日未丑戌，丁丑、己丑、辛丑日丑戌未，辛亥日亥戌未，辛酉日酉戌未，乙丑日辰丑戌，乙亥日辰亥巳，乙酉日辰酉卯，乙未日辰未丑，乙巳日辰巳申，乙卯日辰卯子。四课中诸将各临冲位，若上下俱无克，二三四课不克干，干不克二三四课，辛未日三传巳丑辰，辛丑日亥未辰，丁丑、己丑日亥未丑，丁未、己未日巳丑丑。凡占人占事以初传应初，中传应中，末传应末。
本命
当事者属相谓之本命，本命即如本人之身。本命位上所乘之神将如日干所乘之神将论焉。
贵神
贵人、螣蛇、朱雀、六合、勾陈、青龙、天空、白虎、太常、玄武、太阴、天后为十二神。至演法则有阴阳配合、顺逆之道。
故六甲、六戊、六庚日丑为阳贵，未为阴贵；六乙六己日子为阳贵，申为阴贵；六丙六丁日亥为阳贵，酉为阴贵；六壬六癸日巳为阳贵，卯为阴贵；六辛日午为阳贵，寅为阴贵。阴阳之道如此。
若运定卯辰巳午未申六时者，即以贵人乘其阳贵。运定酉戌亥子丑寅六时者，即以贵人乘其阳贵。配合之道如此。
若贵在亥子丑寅卯辰六位，余神依此左传加临。若贵在戌酉申未午巳六位者，余神依此右传加临。顺逆之道如此。
夫然后三传、四课、占时一一加乘，凡占人占事，以神乘将，将乘神，相参论断。

六壬经纬卷之二  定式
卷二定式取四课三传略去
六壬经纬卷之三  格局
    目录
乾坤 知一 涉害 遥取 昴星 别择 断金 伏吟 返吟 归定 俯就 脱我 历虚 欺我 取辱 招夫 赘婿 壮基 培本 归合 求合 连茹 间断 悬胎 关隔 稼穑 金局 木局 水局 火局 印绶 伤官 官讼 妻财 劫财 遐龄 洁己 凶服 衣禄 崇位 荒淫 从患 昧死 禁系 决绝 孕儿 异产 刑伤 摇动 破损 仇害 和合 前程 天恩 天祸 及时 失时 既往 将来 时泰 时否 孤寡 螟蛉 鳏居 孀居 失群 干贵 恐惧 文书 交合 争讼 喜庆 朝天 灾丧 宴会 逃脱 暗昧 干妇 斫轮 铸印 轩盖 斩关 六阴 六阳 回环 一体 斩首 断桥 刖足 始终
正文
乾坤
取一上克下，一下克上为初传，曰乾坤。凡占人占事，上克下以尊动卑论；下克上以卑动尊论。视所乘何神、所属何煞、所临何煞定其吉凶。
知一
二三上克下、二三下克上，取将与干阴阳相比者为初传，曰知一。凡占人占事，以两端择一论，视所乘何神、所属何煞、所临何煞定其吉凶。
涉害
二三四上克下、二三四下克上，将与干阴旨俱比俱不比，先取寅申巳亥位上为初传。无寅申巳亥所乘，次取子午卯酉位上为初传。俱是寅申巳亥所乘、俱是子卯午酉所乘，阳日干取干两课属日中先见之时为初传；阴日干取支两课属日中先见之时为初传，曰涉害。凡占人占事，以见机论，视所乘何神、所属何煞、所临何煞定其吉凶。
遥取
四课上下克克，取二三四课克干、干克二三四课为初传，曰遥取。凡占人占事将克干以官与夫遥远论，干克将以财与妻遥远论。二将克干、干克二将亦以两而择一论。视所乘何神、所属何煞、所临何煞定其吉凶。
昴星
四课上下无克，二三四课不克干，干不克二三四课。阳日干取酉上将，阴日干取酉下将为初传，曰昴星。凡占人占事，以锋刃、惊险论。视所乘何神、所属何煞、所临何煞定其吉凶。
别择
支加干、干加支，上下无克，二三四课不克干，干不克二三四课。戊辰、戊午日取丑上将为初传，丙辰日取戌上将为初传，辛丑日取巳为初传，辛未日取亥为初传，辛酉日取丑为初传，曰别择。凡占人占事以另谋别取论，视所乘何神、所属何煞、所临何煞定其吉凶。
断金
甲寅、庚申、丁未、己未、癸丑日，支干相同，曰断金。凡占人占事以尔我同心论。视所乘何神、所属何煞、所临何煞定其吉凶。
伏吟
课传诸将各临本位，曰伏吟。凡占人占事皆以俯伏勿动论。视所乘何神、所属何煞、所临何煞定其吉凶。
返吟
传课诸将各临冲位，曰返吟。凡占人占事皆以击动返复论。视所乘何神、所属何煞、所临何煞定其吉凶。
归福
支加干生干，曰归福。凡占人占事以就我助我论。视所乘何神、所属何煞、所临何煞定其吉凶。
俯就
干加支受生，曰俯就，凡占人占事以彼助我论。视所乘何神、所属何煞、所临何煞定其吉凶。
脱我
支加干受生曰脱我，凡占人占事以就我脱我论。视所乘何神、所属何煞、所临何煞定其吉凶。
历虚
干加支生支曰历虚，凡中人占事以就彼脱我论。视所乘何神、所属何煞、所临何煞定其吉凶。
欺我
支加干克干曰欺我，凡占人占事以就我欺我论。视所乘何神、所属何煞、所临何煞定其吉凶。
取辱
干加支受克曰取辱。凡占人占事以就彼欺我论。视所乘何神、所属何煞、所临何煞定其吉凶。
招夫
支加干受克曰招夫，凡占人占事以妻财就我论。视所乘何神、所属何煞、所临何煞定其吉凶。
赘婿
干加支克支曰赘婿，凡占人占事以我就妻财论。视所乘何神、所属何煞、所临何煞定其吉凶。
壮基
支加干比干曰壮基，凡占人占事以就我培我论。视所乘何神、所属何煞、所临何煞定其吉凶。
培本
干加支比支曰培本，凡占人占事以就彼培彼论。视所乘何神、所属何煞、所临何煞定其吉凶。
归合
支加干合干曰归合，凡占人占事以就我和好论。视所乘何神、所属何煞、所临何煞定其吉凶。
求合
干加支合支曰求合，凡占人占事以就彼和好论。视所乘何神、所属何煞、所临何煞定其吉凶。
连茹
三传亥子丑、子丑寅、丑寅卯、卯辰巳、辰巳午、午未申、申酉戌、戌亥子、曰进茹。亥戌酉、戌酉申、酉申未、申未午、未午巳、午巳辰、巳辰卯、辰卯寅、卯寅丑、寅丑子、丑子亥曰退茹。凡占人占事进茹以牵连引进论，退茹以牵连引退论。视所乘何神、所属何煞、所临何煞定其吉凶。若进茹末空，返以退论，退茹末空，返以进论。二者初空以不进不退论。
进茹：亥子丑曰龙潜，阳光在下，空怀宝以迷邦；子丑寅曰含春，和气积中，勿炫玉以求售；丑寅卯曰将泰，有虚名而未蒙实惠；寅卯辰曰正和，展经略而果沐恩光；卯辰巳曰离渐，利用宾于王家；辰巳午曰升阶，亲观光于上国；巳午未曰锓阳，名实相须；午未申曰励明，威权独盛；未申酉曰回春，若午夜残灯；申酉戌曰流金似霜桥走马；酉戌亥曰革故从新，小人进而君子退；戌亥子曰隐明就暗，私事吉而公事凶。
退茹：亥戌酉曰回阴，心怀暗昧之私；戌酉申曰返驾，主行肃杀之道；酉申未曰出狱，离丑离群，疏者亲而亲者疏；申未午曰临阴，行险侥幸，安者危而危者字；未午巳曰渐晞，脱凡俗而渐入高明；午巳辰曰登庸，舍井蛙而旋登月阙；巳辰卯曰正己，人物咸亨；辰卯寅曰返照，行藏攸利；卯寅丑曰联芳，须知否极泰来；寅丑子曰游魂，坐看事成立败；丑子亥曰入墓，有收藏之态，仕进无心；子亥戌曰重阴，安嘉遁之贞，宁肯没齿。三将或空一二，勿以此名实论。
间断
三传亥丑卯、子寅辰、丑卯巳、寅辰午、卯巳未、辰午申、巳未申、午申戌、未酉亥、申戌子、酉亥丑、戌子寅曰进间断。亥酉未、戌申午、酉未巳、申午辰、未巳卯、午辰寅、巳卯丑、辰寅子、卯丑亥、寅子戌、丑亥酉、子戌申曰退间断。凡占人占事进间以前时隔断论，退间以退后隔断论。视三将所乘何神、所属何煞、所临何煞定其吉凶。
进间，亥丑卯为溟蒙而事多暗昧，子寅辰向三阳而渐望光明，丑卯巳为出户春雷震蛰，寅辰午出三阳金鲤波中，卯巳未迎阳者鸣高冈之鸾凤，辰午申登三天得云雨之蛟龙，巳未酉曰变盈秋场登稼，午申戌出三天似鸣鹤之在天，未酉亥为人局主心劳而日拙，申戌子涉三渊当隐于山林，酉亥丑乃凝阴而忧不可解，戌子寅入三渊而枉不能伸。
退间，亥酉未为时遁无出潜之意。戌申午曰悖戾有追悔之心。酉未巳励明者出入从其所便，申午辰凝阳者动止罔戾于心。未巳卯为回明利有悠往，午辰寅为顾祖喜气和平。巳卯丑为转悖当吉凶二者之间，辰寅子为涉凝入祸福双关之道。卯丑亥名断涧义利分明，寅子戌为冥阳善人是宝。丑亥酉为极阴如月隐西山，子戌申名偃蹇似马驰栈道。
三将或空一二，勿以此名实论。
悬胎
三传亥寅巳、寅巳申、巳申寅、申寅亥曰顺悬胎，亥申巳、申巳寅、巳寅亥、寅亥申曰逆悬胎。凡占人占事以隐匿怀胎、继先传后论。视三将所乘何神、所属何煞、所临何煞定其吉凶。
顺悬胎：春玄胎者生意已萌于中，夏励阳者机关略见于外，秋占四牡驱驰不息，冬占全福行止亨通。
逆悬胎：春亢毓有始动终怠之形，夏洪钧秉中正权衡之象，秋含义而无中生有，冬待庆而暗事将明。
三将或空一二，勿以此名实论。
关隔
三传子卯午、卯午酉、午酉子、酉子卯曰顺关隔；子酉午、酉午卯、午卯子、卯子酉曰逆关隔。凡占人占事以门户破败论。视三将所乘何神、所属何煞、所临何煞定其吉凶。
顺关隔：春占关隔若羝羊触藩，夏占观澜似游鱼之吞饵，秋占四季平，日逢望弦晦朔名曰三光不仁，冬占匿阳，时遇卯酉辰戌号为四门俱闭。
逆关隔：春占陷井如鸟投笼，夏占正烦若牛受刃，秋失友既散离而复合，冬出渐名阴极而阳生。
三将或空一二，勿以此名实论。
稼穑
三传丑辰未、辰未戌、未戌丑、戌丑辰曰顺稼穑，丑戌未、戌未辰、未辰丑、辰丑戌曰逆稼穑。凡占人占事以田园植物论。详稼穑属何煞，视所乘何神、所属何煞、所临何煞定其吉凶。
顺稼穑：春稼穑而生长以时，夏游子而漂流不定，秋地角据一隅而忘天下，冬五墓舍朝市而守丘墟。
逆稼穑：春占越库，散财不以其道；夏曰转魁，委任不得其人；秋杀墓势，将兴而将起；冬伏阴，机渐收而渐藏。
三将或空一二，勿以此名实论。
金局
三传巳酉丑、酉丑巳、丑巳酉曰顺三合金局，巳丑酉、丑酉巳、酉巳丑曰逆三合金局，凡占人占事以锋刃、杀气、金姓、金物、金事、三人、三事、谋合论。详金局属何煞，视三将所乘何神、所属何煞、所临何煞定其吉凶。
顺局：巳酉丑为从革宜革故鼎新，酉丑巳为献刃远近俱被其伤，丑巳酉曰藏金因事而韬。
逆局：酉巳丑为反射怀杀伐以酬恩，巳辰酉为法罡防肃杀之威，酉巳丑曰操会既得莫失。
三将或空一二，勿以此名与合局实论。
木局
三传亥卯未、卯未亥、未亥卯曰顺三合木局，亥未卯、未卯亥、卯亥未曰逆三合木局。凡占人占事以枝叶、发生、木姓、木物、木事、三人、三事、谋合论。详木局属何煞，视所乘何神、所属何煞、所临何煞定其吉凶。
顺局：亥卯未曰曲直举直措枉，卯未亥曰合纵彼我怀仇，未亥卯曰从吉待时而动。
逆局：亥未卯曰转轮颠蹶自反，未亥卯曰正阳遵发生意，卯亥未曰先春未萌先动。
三将或空一二，勿以此名与合局实论。
水局
三传申子辰、子辰申、辰申子曰顺三合水局，申辰子、辰子申、子申辰曰逆三合水局。凡占人占事以渊流不息、水姓、水物、水事、三人、三事、谋合论。详水局属何煞，视所乘何神、所属何煞、所临何煞定其吉凶。申子辰曰润下和顺为义，子辰申曰出奇改过自新，辰申子曰呈斗玩其天象。逆局申辰子曰间斗怀中聚秀，辰子申曰循顺毋怀躐等，子申辰曰仰玄宜守其困。
三将或空一二，勿以此名与合局实论。
火局
三传寅午戌、午戌寅、戌寅午曰顺三合火局，寅戌午、戌午寅、午寅戌曰逆三合火局。凡占人占事以虚炎上达、火姓、火物、火事、三人、三事、谋合论，详火局属何煞，视所乘何神、所属何煞、所临何煞定其吉凶。
顺局：寅午戌曰炎上发达为名，午戌寅曰间魁舍宾从庭，戌寅午曰顶墓信问堪舆。逆局：寅戌午曰华时晴光天表，戌午寅曰就燥行合中庸，午寅戌曰正义朱夏显形。
三将或空一二，勿以此名与合局实论。
印绶
初传生干，三传合局生干，干支合局生干，支上生支、干上生干，干上生支、支上生干，支合局生干，干合局生干，初生中、中生末、末生干，末生中、中生初、初生干，皆曰印绶。凡占人占事，初传生干起于扶助，或因父母，或伤男女。三传合局生干，三人三事助我，或伤男女。三传干支合局生干，众人众事助我，或伤男女。支上生支，干上生干，彼我各自有助。干上生支，支上生干，彼我交互相助。支生干，彼助我。支合局生干，彼众助我。干合局生干，己众助我。初生中、中生末、末作画干，末生中、中生初、初生干，连连引进助我。皆视所乘何神、所属何煞、所临何煞定其吉凶。
伤官
初传受干生，三传合局受干生，三传干支合局受干生，支上受支生、干上受干生，干上受支生、支上受干生，支受干生，支合局受干生，干合局受干生，干生初、初生中、中生末，干生末、末生中、中生初，皆曰伤官。
凡占人占事初传受干生，起于脱耗，或因男女，或伤夫职。三传合局受干生，三人三事脱我，或伤夫职。三传干支合局受干生，众人众事脱我，或伤夫职。支上受支生，干上受干生，彼我各自有脱。干上受支生，支上受干生，彼我交互相脱。支受干生彼脱我。支合局受干生，彼众脱我。干合局受干生，己众脱我。干生初，初生中，中生末；干生末，末生中，中生初，连连引进脱我。皆视所乘何神、所属何煞、所临何煞定其吉凶。
官讼
初传克干，三传合局克干，三传干支合局克干，支上克支、干上克干，干上克支、支上克干，支克干，支合局克干，干合局克克干，初克中、中克末、末克干，末克中、中克初、初克干，皆曰官讼。凡占人占事初传克干起于官讼，或因夫职，或伤昆弟。三传合局克干，三人三事伤我，或伤昆弟。三传干支合局克干，众人众事伤我，或伤昆弟。支上克支，干上克干，彼我各自有伤。干上克支，支上克干，彼我交互相相伤。支克干，彼伤我。支合局克干，彼众伤我。干合局克干，己众伤我。初克中，中克末，末克干；末克中，中克初，初克干，连连引进伤我。皆视所乘何神、所属何煞、所临何煞定其吉凶。
妻财
初传受干克，三传合局受干克，三传干支合局受干克，支上受支克、干上受干克，干上受无克、支上受干克，支受干克，支合局受干克，干合局受干克，干克初、初克中、中克末，干克末、末克中，中克初，皆曰妻财。凡占人占事，初传受干克起于劳力，或因妻财，或伤父母。三传合局受干克，三人三事劳我，或伤父母。三传干支合局受干克，众人众事劳我，或伤父母。支上受支克、干上受干克，彼我各自有财。干上受无克、支上受干克，彼我交互取财。支受干克，己劳我。支合局受干克，彼众劳我。干合局受干克，己众劳我。干克初、初克中、中克末，干克末、末克中，中克初，连连引进得财。视所乘何神、所属何煞、所临何煞定其吉凶。
劫财
初传比干，三传合局比干，三传干支合局比干，支上比支、干上比干，干上比支、支上比干，支比干，支合局比干，干合局比干，比曰劫财。凡占人占事，初传比干起于起于夺财，或因昆弟，或伤妻妾。三传合局比干，三人三事夺财，或伤妻妾。三传干支合局比干，众人众事夺财，或伤妻妾。支上比支、干上比干，彼我各自夺财。干上比支、支上比干，彼我交互夺财。支合局比干，彼众夺财。干合局比干，己众夺财。皆观所乘何神、所属何煞、所临何煞定其吉凶。
遐龄
长生煞乘青龙为初传曰遐龄。凡占人占事以攸远年高论。详所属何煞、所临何煞定其吉凶。
洁己
沐浴煞乘玄武为初传曰洁己，凡占人占事以去污洁身论。详所属何煞、所临何煞定其吉凶。
凶服
冠带煞乘白虎为初传，曰凶服。凡占人占事以齐衰孝服论。详所属何煞、所临何煞定其吉凶。
衣禄
临官煞乘太常为初传曰衣禄。凡占人占事以出仕食禄论。详所属何煞、所临何煞定其吉凶。
崇位
帝旺煞乘贵人为初传曰崇位，凡占人占事以近帝极贵论。详所属何煞、所临何煞定其吉凶。
荒淫
衰煞乘天后为初传曰荒淫。凡中人占事以淫色伤身论。详所属何煞、所临何煞定其吉凶。
久患
病煞乘勾陈为初传曰久患，凡占人占事以疾病缠绵论。详所属何煞、所临何煞定其吉凶。
暗死
死煞乘太阴为初传曰暗死。凡占人占事以死亡不明论。详所属何煞、所临何煞定其吉凶。
禁系
墓煞乘天空为初传曰禁系，凡占人占事以困守办禁论。详所属何煞、所临何煞定其吉凶。
决绝
绝煞乘朱雀为初传曰决绝，凡占人占事以议说断决论。详所属何煞、所临何煞定其吉凶。
孕儿
胎煞乘六合为初传曰孕儿，凡占人占事以隐匿怀胎论。详所属何煞、所临何煞定其吉凶。
异产
养煞乘螣蛇为初传曰异产，凡占人占事以生产异怪论。详所属何煞、所临何煞定其吉凶。
刑伤
初刑干，干支相刑，干支上相刑，支上刑支、干上刑干，干上刑支、支上刑干，初刑中、中刑末，末刑中、中刑初，皆曰刑伤。凡占人占事，初刑干，起于刑伤。干支相刑，彼我相伤。干支上相刑，亦彼我相伤。支上刑支、干上刑干，彼我各有刑伤。干上刑支、支上刑干，彼我交互相伤。初刑中、中刑末，末刑中、中刑初，始终相伤。皆详所属何煞、所临何煞定其吉凶。
摇动
初传冲干，干支相冲，干支上相冲，支上冲支、干上冲干，干上冲支，支上冲干，初冲中，中冲末，末冲中，中冲初，皆曰摇动。凡占人占事，初传冲干，起于摇动。干支相冲，彼我勿合。干支上相冲，亦彼我勿合。支上冲支、干上冲干，彼我各自勿宁。干上冲支，支上冲干，彼我交互勿合。初冲中，中冲末，末冲中，中冲初，始终勿合。皆详所属何煞、所临何煞定其吉凶。
破损
初传破干，干支相破，干支上相破，支上破支、干上破干，干上破支，支上破干，初破中，中破末，末破中，中破初，皆曰破损。凡占人占事，初传破干，起于破损。干支相破，彼我相损。干支上相破，亦彼我相损。支上破支、干上破干，彼我各自有损。干上破支，支上破干，彼我交互相损。初破中，中破末，末破中，中破初，始终相损。皆详所属何煞、所临何煞定其吉凶。
仇害
初传害干，干支相害，干支上相害，支上害支、干上害干，干上害支，支上害干，初害中，中害末，末害中，中害初，皆曰仇害。凡占人占事，初传害干，起于仇害。干支相害，彼我相害。干支上相害，亦彼我相害。支上害支、干上害干，彼我各自有害。干上害支，支上害干，彼我交互相害。初害中，中害末，末害中，中害初，始终相害。皆详所属何煞、所临何煞定其吉凶。
和合
初传合干，干支相合，干支上相合，支上合支、干上合干，干上合支、支上合干，初合中、中合末，末合中、中合初。
三传三合、支三合、干三合，皆曰和合。凡占人占事，初传合干，起于和合。干支相合，彼我相合。干支上相合，亦彼我相合。支上合支，干上合干，彼我各自有合。干上合支、支上合干，彼我交互相合。初合中、中合末，末合中、中合初，始终相合
三传三合，三人三事相合。支三合彼众相合。干三合己众相合。皆观所属何煞、所临何煞定其吉凶。
前程
马煞为初传曰前程，凡占人占事以前论。视所乘合神、所属何煞、所临何煞定其吉凶。
天恩
太岁煞为初传，乘贵人、六合、青龙、太常、朱雀、天后，生合日干曰天恩。凡占人占事起于至尊至吉，或君恩论。视所乘何神、所属何煞、所临何煞定其吉凶。
天祸
太岁煞为初传，乘螣蛇、白虎、太阴、勾陈、玄武、天空、刑冲破害日干曰天祸。凡占人占事起于至大至凶，或君辱论。视所乘合神、所属何煞、所临何煞定其吉凶。
及时
春木、夏火、秋金、冬水、季土为初传，干支上乘此，三传合此局，三传干支合此局，皆曰及时。凡占人占事，初传属此，事起当时。干支上乘此，人事当时。三传合此局，三人三合当时。三传干支合此局，众人从事当时。皆视所乘何神、所属何煞、所临何煞定其吉凶。
失时
春金、土夏、金水、秋火、木冬、火土为初传，干支上乘此，三传合此局，三传干支合此局，皆曰失时。凡占人占事初传属此，事起不时。干支上乘此，人事不时。三传合此局，三人三事不时。三传干支合此局，众人众事不时。皆视所乘何神、所属何煞、所临何煞定其吉凶。
既往
春水、夏木、秋土、冬金、季火为初传，干支上乘此，三传合此局，三传干支合此局，皆曰既往。凡占人占事，初传属此，事起过时。干支上乘此，人事过时。三传合此局，三人三事过时。三传干支合此局，众人众事过时。皆视所乘何神、所属何煞、所临何煞定其吉凶。
将来
春火、夏土、秋水、冬木、季金为初传，干支上乘此，三传合此局，三传干支合此局，皆曰既往。凡占人占事，初传属此，事起将来。干支上乘此，人事将来。三传合此局，三人三事将来。三传干支合此局，众人众事将来。皆视所乘何神、所属何煞、所临何煞定其吉凶。
时泰
月将月建为初传，乘贵人、六合、青龙、太常、朱雀、天后，生合日干，曰时泰。凡占人占事以时亨运泰论。视所属何煞、所临何煞定其吉凶。
时否
月将月建为初传，乘螣蛇、白虎、勾陈、玄武、太阴、天空，刑冲破害日干，曰时否。凡占人占事以时乖运蹇论。视所属何煞、所临何煞定其吉凶。
孤哀
初传属印煞空，三传合局属印煞空，三传干支合局属印煞空，皆曰孤哀。凡占人占事初传属印煞空，起于勿助，或丧父母。三传合局属印煞空，三人三事勿助，或丧父母。三传干支合局属印煞空，众人众事勿助，或丧父母。皆视所乘何神、所属何煞、所临何煞定其吉凶。
螟蛉
初传属盗煞空，三传合局属盗煞空，三传干支合局属盗煞空，皆曰螟蛉。凡占人占事初传属盗煞空，起于勿脱，或丧男女。三传合局属盗煞空，三人三事勿脱，或丧男女。三传干支合局属盗煞空，众人众事勿脱，或丧男女。皆视所乘何神、所属何煞、所临何煞定其吉凶。
鳏居
初传属财煞空，三传合局属财煞空，三传干支合局属财煞空，皆曰鳏居。凡占人占事初传属财煞空，起于失财，或丧妻妾。三传合局属财煞空，三人三事失财，或丧妻妾。三传干支合局属财煞空，众人众事失财，或丧妻妾。皆视所乘何神、所属何煞、所临何煞定其吉凶。
孀居
初传属鬼煞空，三传合局属鬼煞空，三传干支合局属鬼煞空，皆曰孀居。凡占人占事初传属鬼煞空，起于勿伤，或丧夫失职。三传合局属鬼煞空，三人三事勿伤，或丧夫失职。三传干支合局属鬼煞空，众人众事勿伤，或丧夫失职。皆视所乘何神、所属何煞、所临何煞定其吉凶。
失群
初传属劫煞空，三合合局属劫煞空，三传干支合局属劫煞空，皆曰失群。凡占人占事初传属劫煞空，起于勿劫，或丧兄弟。三传合局属劫煞空，三人三事勿劫，或丧兄弟。三传干支合局属劫煞空，众人众事勿劫，或丧兄弟。皆视所乘何神、所属何煞、所临何煞定其吉凶。
干贵
初传乘贵人曰干贵，凡占人占事，事起于干贵谒贵论。视所属何煞、所临何煞定其吉凶。贵人临子曰解纷，必嘱事于童仆。贵人临丑曰升堂，宜投书于公府。贵人临寅曰凭几，可谒见于其家。贵人临卯曰登车，宜诉词于路。贵人临辰曰天牢，临戌曰地狱，下忧上辱。贵人临巳午曰受贡，君喜臣欢。贵人临未曰列席，有酒筵之娱。贵人临申为移途，有求干之荣。贵人临酉曰入私室，不遑宁处。临亥曰登天门还绛宫坦然安居。贵人空勿实论。
恐惧
初传乘螣蛇曰恐惧。凡占人占事，事起于惊恐怪异论。视所属何煞，所临何煞定其吉凶。螣蛇临子曰掩目，无患无忧。螣蛇临丑曰蟠龟，祸消福善。螣蛇临寅曰生角，临酉曰露齿，祸福两途。螣蛇临巳曰乘雾，临午曰飞空，休祥不辨。螣蛇临未曰入林，锋不可砍。螣蛇临亥曰坠水，从心无患。螣蛇临卯曰当门，临申曰衔剑，总是成灾。螣蛇临辰曰入冢，临辰曰象龙，并为释难。螣蛇空勿实论。
文书
初传乘朱雀曰文书。凡占人占事起于文书信息论。视所属何煞、所临何煞定其吉凶。朱雀临子曰损羽，自伤难逃。朱雀临丑曰掩目，动静得昌。朱雀临寅卯曰安巢，迟滞沉溺。朱雀临辰戌曰投网，乖错遗忘。朱雀临申曰厉嘴，临午曰衔符，怪异经官语讼。朱雀临未曰临坟，临亥曰入水，悲哀且在鸡窗。朱雀临酉曰夜噪，因官灾起。朱雀临曰。有音信至。朱雀空勿实论。
交合
初传乘六合曰交合。凡占人占事起于交涉和合论。视所属何煞、所临何煞定其吉凶。六合临亥曰待命和同。六合临巳曰不谐惊悖。六合临子曰反目，无礼之事端。六合临酉曰私窜，不明之囚地。六合临寅曰乘轩，临申曰结发，从媒妁而成欢。六合临卯曰违理，临辰曰亡羞，因妄冒而加罪。六合临午曰升堂，临卯曰入室，并为已就之占。六合临丑曰纳采，临未曰妆严，总是欲成之例。六合空勿实论。
争讼
初传乘勾陈曰争讼。凡占人占事起于争讼牵连论。视所属何煞、所临何煞定其吉凶。勾陈临丑曰受越，临子曰投机，被辱暗遭毒害。勾陈临寅曰遭囚，宜上书。勾陈临巳曰捧印，有封拜。勾陈临卯曰临门，家不和。勾陈临酉曰披刃，身遭责。勾陈临辰曰升堂，有狱吏以勾连。勾陈临午曰反目，因他人而逆戾。勾陈临未入驿，临戌曰下狱，往返词讼稽留。勾陈临申曰趋户，临亥曰褰裳，反复勾连改革。勾陈空勿实论。
重庆
初传乘青龙曰喜庆。凡占人占事起于一应喜庆论。视所属何煞、所临何煞定其吉凶。青龙临未曰在陆，临丑曰蟠泥，所谋未遂。青龙临戌曰登魁，小人争财。青龙临辰曰飞天，君子欲动。青龙临寅曰乘云，临卯曰驱雷，利以经营。青龙临申曰伤鳞，临酉曰摧角，宜乎安静。青龙临午曰烧身，临巳曰掩目，因财有不测之虞忧。青龙临子曰入海，临亥曰游江，因动有非常之喜庆。青龙空勿实论。
朝天
初传乘天空曰，凡占人占事起于虚诈对奏论。视所属何煞、所临何煞定其吉凶。天空临子曰伏室，患生发女。临戌曰居家，事起奴婢。临丑曰侍侧，诈尊长言。临未曰趋进，骗货财利。临寅曰犯牢，公私口舌。临酉曰出户，奴婢逃亡。临卯曰在卯，欺凌必至。临辰曰入辰，暴客来伤。临巳曰受辱，临亥曰诬词，奸人谋害。临午曰识字，临申曰鼓舌，情伪难分。天空空勿实论。
灾丧
初传乘白虎曰灾丧。凡占人占事起于一应灾丧论。视所属何煞、所临何煞定其吉凶。临子曰溺水，音书不至。临午曰焚身，祸害反昌。临卯酉曰临门，伤折人口。临丑未曰在野，损坏牛羊。临寅曰登山，掌生杀之权。临戌曰落阱，脱桎梏之殃。临申曰衔牒，无凶即可持其喜信。临辰曰咥人，有害终不见乎休祥。白虎空勿实论。
宴会
初传乘太常曰宴会。凡占人占事起于衣冠筵会论。视所属何煞、所临何煞定其吉凶。临子曰遭枷，必值决罚。临寅曰侧目，须遭谗佞。临卯曰遗冠，财物相伤。临戌曰逆命，尊卑起讼。临申曰衔杯，临丑曰受爵，不转职而迁官。临巳曰铸印，临未曰捧觚，不征而喜庆。临午曰乘轩，有改拜之封。临辰曰佩印，有用迁之命。临亥曰征召，虽喜而必下憎。临酉曰券书，虽顺而防后竞。太常空勿实论。
逃脱
初传乘玄武曰逃脱。凡占人占事起于逃贼失脱论。视所属何煞、所临何煞定其吉凶。临子曰发，有畏捕之心。临丑曰升堂，有干求之意。临寅曰入林难寻。临辰曰失路自制。临卯曰窥户，家有盗贼。临巳曰反顾，虚获惊悸。临亥曰伏藏，隐于深邃之乡。临未曰不成，必败于酒食之地。临午曰截路，临酉曰拔剑，怀恶攻之而反伤。临申曰折足，临戌曰遭囚，失势擒之而可得。玄武空勿实论。
暗昧
初传乘太阴曰暗昧。凡占人占事起于婢妾暗昧论。视所属何煞、所临何煞定其吉凶。临子曰帘，妾妇相侮。临丑曰入内，尊贵相蒙。临戌曰被察，当忧怪异。临辰曰造庭，宜备乖事。临寅曰跣足，临午曰脱巾，财物文书暗动。临亥曰裸形，临巳曰伏枕，盗贼口舌忧惊。临酉曰闭户，临未曰观书，雅称士人之政。临卯曰微行，临申曰执政，偏宜君子之贞。太阴空勿实论。
干妇
初传乘天后曰干妇。 凡占人占事起于妇人女子论。视所属何煞、所临何煞定其吉凶。临子曰守闺，临亥曰治事，动止多宜。临酉曰倚户，临卯曰临门，奸淫未足。临戌曰褰帷，临午曰伏枕，非叹息而呻吟。临巳曰裸体，临辰曰毁妆，不哭泣而羞辱。临寅曰理发，临申曰修容，优游闲暇。临子曰偷窥，临未曰沐浴，悚惧惊惶。天后空勿实论。
斫轮
三传卯戌巳曰斫轮。凡占人占事以受印乘轩或造舟车论。视所乘何神、视所属何煞、所临何煞定其吉凶。
铸印
三传巳戌卯曰铸印，凡占人占事以受印乘轩或干铸造论。视所乘何神、视所属何煞、所临何煞定其吉凶。
轩盖
三传午卯子曰轩盖，凡占人占事以张盖乘轩论。视所乘何神、视所属何煞、所临何煞定其吉凶。
斩关
辰戌临干支曰斩关，凡占人占事以难安必动论。视所乘何神、视所属何煞、所临何煞定其吉凶。
六阴
传课全见丑卯巳未酉亥六将，不见子寅辰午申戌一将，曰六阴。凡占人占事以私干私谋论。亦以阴极阳生论。视所乘何神、视所属何煞、所临何煞定其吉凶。
六阳
传课全见子寅辰午申戌，不见丑卯巳未酉亥六将一将，曰六阳。凡占人占事以公干公谋论。亦以阳极阴生论。视所乘何神、视所属何煞、所临何煞定其吉凶。
回环
三传三将同四课三将曰回环，凡占人占事以去而复返论。视所乘何神、视所属何煞、所临何煞定其吉凶。
一体
三传酉酉酉一体，凡占人占事以子息重重脱耗、连连始终论。视所乘何神、视所属何煞、所临何煞定其吉凶。
斩首
初传空曰斩首，凡占人占事以无始论。视所乘何神、视所属何煞、所临何煞定其吉凶。
断桥
中传空曰断桥，凡占人占事以无中论。视所乘何神、视所属何煞、所临何煞定其吉凶。
刖足
末传空曰刖足，凡占人占事以无终论。视所乘何神、视所属何煞、所临何煞定其吉凶。
始终
初传属旬首，末传属旬尾，曰始终。凡占人占事以有始有终论。视所乘何神、视所属何煞、所临何煞定其吉凶。

六壬经纬卷之四  神煞
    目录
印 盗 鬼 财 劫 长生 沐浴 冠带 临官 帝旺 衰 病 死 墓 绝 胎 养 刑 冲 破 害 合 马 太岁 旺 相 死 囚 休 月建 月将 旬空 贵人 螣蛇 朱雀 六合 勾陈 青龙 天空 白虎 太常 玄武 太阴 天 后
正文
印
甲乙日亥子，丙丁日寅卯，戊己日巳午，庚辛日辰戌丑未，壬癸日申酉。若问事之人干支三传占时本命等处见者，以扶助论。视印将所乘何神、所临何煞定其吉凶。
盗
甲乙日巳午，丙丁日辰戌丑未，戊己日申酉，庚辛日亥子，壬癸日寅卯。若问事之人干支三传占时本命等处见者，以脱耗论。视盗将所乘何神、所临何煞定其吉凶。
鬼
甲乙日申酉，丙丁日亥子，戊己日寅卯，庚辛日巳午，壬癸日辰戌丑未。若问事之人干支三传占时本命等处见者，以官讼论。视鬼将所乘何神、所临何煞定其吉凶。
财
甲乙日辰戌丑未，丙丁日申酉，戊己日亥子，庚辛日寅卯，壬癸日巳午，若问事之人干支三传占时本命等处见者，以财利论。视财神所乘何神、所临何煞定其吉凶。
劫
甲乙日寅卯，丙丁日巳午，戊己日辰戌丑未，庚辛日申酉，壬癸日亥子。若问事之人干支三传占时本命等处见者，以伤财论。视劫将所乘何神、所临何煞定其吉凶。
长生
甲日亥，乙日午，丙戊日寅，丁己日酉，庚日巳，辛日子，壬日申，癸日卯，若问事之人干支三传占时本命等处见者，以攸远长生论。视长生将所乘何神、所临何煞定其吉凶。
沐浴
甲日子，乙日巳，丙戊日卯，丁己日申，庚日午，辛日亥，壬日酉，癸日寅。若问事之人干支三传占时本命等处见者，以洁身论。视沐浴将所乘何神、所临何煞定其吉凶。
冠带
甲癸日丑，乙丙戊日辰，丁己庚日未，辛壬日戌。若问事之人干支三传占时本命等处见者，以冠服论。视冠带将所乘何神、所临何煞定其吉凶。
临官
甲日寅，乙日卯，丙戊日巳，丁己日午，庚日申，辛日酉，壬日亥，癸日子。若问事之人干支三传占时本命等处见者，以仕禄论。视临官将所乘何神、所临何煞定其吉凶。
帝旺
甲乙卯，乙日寅，丙戊日午，丁己日巳，庚日酉，辛日申，壬日子，癸日亥。若问事之人干支三传占时本命等处见者，以极显论。视帝旺将所乘何神、所临何煞定其吉凶。
衰
甲丁己日辰，乙壬日丑，丙戊辛日未，庚癸日戌。若问事之人干支三传占时本命等处见者，以朽迈论。视衰将所乘何神、所临何煞定其吉凶。
病
甲日巳，乙日子，丙戊日申，丁己日卯，庚日亥，辛日午，壬日寅，癸日酉。若问事之人干支三传占时本命等处见者，以疾病论。视病将所乘何神、所临何煞定其吉凶。
死
甲日午，乙日亥，丙戊日酉，丁己日寅，庚日子，辛日巳，壬日卯，癸日申。若问事之人干支三传占时本命等处见者，以丧亡论。视死将所乘何神、所临何煞定其吉凶。
墓
甲癸日未，乙丙戊日戌，丁己庚日丑，辛壬日辰。若问事之人干支三传占时本命等处见者，以困守论。视墓将所乘何神、所临何煞定其吉凶。
绝
甲日申，乙日酉，丙戊日亥，丁己日子，庚日寅，辛日卯，壬日巳，癸日午。若问事之人干支三传占时本命等处见者，以断绝论。视绝将所乘何神、所临何煞定其吉凶。
胎
甲日酉，乙日申，丙戊日子，丁己日亥，庚日卯，辛日寅，壬日午，癸日巳。若问事之人干支三传占时本命等处见者，以匿身论。视胎将所乘何神、所临何煞定其吉凶。
养
甲丁己日戌，乙壬日未，丙戊辛日丑，庚癸日辰。若问事之人干支三传占时本命等处见者，以现体论。视养将所乘何神、所临何煞定其吉凶。
刑
寅刑巳，巳刑申，申刑寅；丑刑戌，戌刑未，未刑丑；子刑卯，卯刑子；辰刑辰，午刑午，酉刑酉，亥刑害。若问事之人干支三传占时本命等处见者，刑干伤我伤人，刑支伤彼伤事。视刑将所乘何神、所临何煞定其吉凶。
冲
子午相冲，丑未相冲，寅申相冲，卯酉相冲，辰戌相冲，巳亥相冲。若问事之人干支三传占时本命等处见者，冲干动我动人，冲支动彼动事。视冲将所乘何神、所临何煞定其吉凶。
破
子酉相破，午卯相破，丑辰相破，戌未相破，亥寅相破，申巳相破。若问事之人干支三传占时本命等处见者，破干损我损人，破支损彼损事。视破将所乘何神、所临何煞定其吉凶。
害
子未相害，丑午相害，寅巳相害，申亥相害，卯辰相害，酉戌相害。若问事之人干支三传占时本命等处见者，害干害我害人，害支害彼害事。视害将所乘何神、所临何煞定其吉凶。
合
子丑相合，午未相合，卯戌相合，酉辰相合，寅亥相合，巳申相合。若问事之人干支三传占时本命等处见者，合干合我合人，合支合彼合事。视合将所乘何神、所临何煞定其吉凶。
马
亥卯未日巳，寅午戌日申，巳酉丑日亥，申子辰日寅。若问事之人干支三传占时本命等处见者，以行程论。视马将所乘何神、所临何煞定其吉凶。
太岁
太岁，本岁之年支也。若问事之人干支三传占时本命等处见者，以干涉天庭，或事经一岁论。视太岁将所乘何神、所临何煞定其吉凶。
旺
春寅卯、夏巳午、秋申酉、冬亥子、季月辰戌丑未。若问事之人干支三传占时本命等处见者，以当时论。视旺相将所乘何神、所临何煞定其吉凶。
相
春巳午、夏辰戌丑未、秋亥子、冬寅卯、季月申酉。若问事之人干支三传占时本命等处见者，以未来论。视相将所乘何神、所临何煞定其吉凶。
死
春辰戌丑未、夏申酉、秋寅卯、冬巳午、季月亥子。若问事之人干支三传占时本命等处见者，以失时论。视死将所乘何神、所临何煞定其吉凶。
囚
春申酉、夏亥子、秋巳午、冬辰戌丑未、季月寅卯。若问事之人干支三传占时本命等处见者，亦以失时论。视囚将所乘何神、所临何煞定其吉凶。
休
春亥子、夏寅卯、秋辰戌丑未、冬申酉、季月巳午。若问事之人干支三传占时本命等处见者，以已往论。视休将所乘何神、所临何煞定其吉凶。
月建
正月寅、二月卯、三月辰、四月巳、五月午、六月未、七月申、八月酉、九月戌、十月亥、十一月子、十二月丑。若问事之人干支三传占时本命等处见者，以干涉当道或事经一月论。视月建将所乘何神、所临何煞定其吉凶。
月将
正月亥、二月戌、三月酉、四月申、五月未、六月午、七月巳、八月辰、九月卯、十月寅、十一月丑、十二月子。若问事之人干支三传占时本命等处见者，以干涉主宰论。视月将将所乘何神、所临何煞定其吉凶。
旬空
甲子旬中戌亥空，甲戌旬中申酉空，甲申旬中午未空，甲午旬中辰巳空，甲辰旬中寅卯空，甲寅旬中子丑空。谓之逢空。六旬逢空位上所乘之将谓之临空。若问事之人干支三传占时本命等处见者，以不实论。视旬空将所乘何神、所临何煞定其吉凶。
贵人
阴阳五行生克与丑将同。若问事之人干支三传占时本命等处见者，以干贵论。视贵人所乘何煞、所临何煞定其吉凶。
螣蛇
阴阳五行生克与巳将同。若问事之人干支三传占时本命等处见者，以异怪论。视螣蛇所乘何煞、所临何煞定其吉凶。
朱雀
阴阳五行生克与午将同。若问事之人干支三传占时本命等处见者，以信息论。视朱雀所乘何煞、所临何煞定其吉凶。
六合
阴阳五行生克与卯将同。若问事之人干支三传占时本命等处见者，以交合论。视六合所乘何煞、所临何煞定其吉凶。
勾陈
阴阳五行生克与辰将同。若问事之人干支三传占时本命等处见者，以争讼论。视勾陈所乘何煞、所临何煞定其吉凶。
青龙
阴阳五行生克与寅将同。若问事之人干支三传占时本命等处见者，以喜庆论。视青龙所乘何煞、所临何煞定其吉凶。
天空
阴阳五行生克与戌将同。若问事之人干支三传占时本命等处见者，以虚诈论。视天空所乘何煞、所临何煞定其吉凶。
白虎
阴阳五行生克与申将同。若问事之人干支三传占时本命等处见者，以灾丧论。视白虎所乘何煞、所临何煞定其吉凶。
太常
阴阳五行生克与未将同。若问事之人干支三传占时本命等处见者，以衣食论。视太常所乘何煞、所临何煞定其吉凶。
玄武
阴阳五行生克与亥将同。若问事之人干支三传占时本命等处见者，以脱耗论。视玄琥所乘何煞、所临何煞定其吉凶。
太阴
阴阳五行生克与酉将同。若问事之人干支三传占时本命等处见者，以暗昧论。视太阴所乘何煞、所临何煞定其吉凶。
天后
阴阳五行生克与子将同。若问事之人干支三传占时本命等处见者，以妇女论。视天后所乘何煞、所临何煞定其吉凶。

六壬经纬卷之五  类相
    目录
天文 地理 宫室 人物 姓氏 脏腑 饮食 器用 数目 颜色 飞潜动植
正文
天文
亥属天，月将属日，月建属月，辰属星。
寅卯属东方木星，巳午属南方火星，申酉属西方金星，亥子属北方水星，辰戌丑未属中央土星。
辰属角亢宿，卯属氏房心宿，寅属箕尾宿，丑属斗牛宿，子属女虚危宿，亥属室壁，戌属奎娄宿，酉为胃昴毕宿，申属觜参宿，未属井鬼宿，柳星张宿，巳属翼轸宿。
巳与白虎属风，寅与青龙属云，卯与六合属雷，午与朱雀属电，辰与勾陈属雾，巳与螣蛇属虹霓，亥子壬癸与玄琥天后为雨泽，亥子申酉乘白虎太阴属雪雹。凡占天文参此。
地理
申属地，寅属山，亥子属水，辰戌丑未属四方田亩；卯属正东方，亦属柳星张所照处与市道旌旗地；酉属正西方，亦属胃昴毕所照处，与岗城街巷地；子属正北方，亦属女虚危所照处，与湖海塘池地；辰属东南方，亦属角亢所照处，与田墓山岭地；巳属东南，亦属翼轸所照处，与炉冶窑灶地；未属西南方，亦属井鬼所照处，与村茔井泉地；申属西南方，亦属觜参所照处，与驿铺石径地；丑属东北方，亦属斗牛所照处，与园囿田坟地；寅属东北方，亦属箕尾所照处，与山林桥梁地；戌属西北方，亦属奎娄所照处，与田垄营丘地；亥属西北方，亦属室壁所照处，与江河港涧地。凡占地理参此。
宫室
子属后宫、后殿、内房、内堂；丑属圣殿、神祠、官署、宦第；寅属客馆、山房、草庐、茅舍；卯属行室、雷庙、船行、木厂；辰属龙庙、星宫、天牢、帅府；巳属弓店、炉店、炕房、厨房；午属大堂、马厩、命馆、书斋；未属酒肆、茶房、典槽、仓库；申属碾磨、碓房、递铺、馆驿；酉属金银、珠玉、铜锡、钱铺；戌属佛殿、禅堂、营房、牢狱；亥属道院、仙宫、戏园、楼阁。
贵人官宦宅，螣蛇火怪宅，朱雀是非宅，六合和合宅，勾陈争讼宅，青龙喜庆宅，白虎灾丧宅，太常安乐宅，玄武耗费宅，太阴暗昧宅，天后淫泆宅。凡占宫室者参此。
人物
子属丫环妇女，丑属牧筑耕夫，寅属隐樵书吏，卯属船户车夫，辰属渔翁禁子，巳属炉灶窑工，午属马夫蚕妇，未属篾匠裁缝，申属铺兵驿卒，酉属妾婢妓娼，戌属军丁奴仆，亥属道士优伶。
贵人属王侯绅士，螣蛇属异怪小人，朱雀属医卜星相，六合属朋稚牙媒，勾陈属将军捕快，青龙属木客茶商，天空属尼姑和尚，白虎属病者屠夫，太常属业衣业食，玄武属盗贼逃人，太阴属老妪嫔孀，天后属后姬少女。
印煞属父母，盗煞属男女，鬼煞属官属夫，财煞属妻属妾，劫煞属弟兄属姊妹。凡占人物参此。
姓氏
子属危燕齐任与上下傍水字、子字、女字、雨字姓。
丑属杨吴钭纪与上下傍土字、田字、丑字、巳字、牛字、吉字、王字姓。
寅属云燕胥曹与上下傍木字、力字、山字、宝盖、竹头姓。
卯属房东骆宋与上下傍木字、卯字、心字、耳字、车字、门字、户字、云头、草头姓。
辰属郑寿陈罗与上下傍土字、田字、山字、勾字、辰字、鱼字、龙字、角字、亢字姓。
巳属翼冶荆楚与上下傍火字、虫字、弓字、丁字姓。
午属朱柳周张与上下傍火字、午字、丙字、言字、口字、马字、羽字、鸟字、赤字姓。
未属秦常雍井与上下傍土字、田字、未字、吉字、巳字、鬼字、衣字、食字姓。
申属申傅益沈与上下傍金字、石字、白字、庚头、虎头、走之姓。
酉属冀毕从赵与上下傍金字、鸟字、门字、户字、西字、辛字、玉字、石字姓。
戌属空印徐鲁与上下傍土字、田字、戈字、犬字、仆字、娄字姓。
亥属明江武邓与上下傍水字、雨字、鱼字姓。
贵人贵重姓，螣蛇异怪姓，朱雀羽毛姓，六合连合姓，勾陈干戈姓，青龙鳞甲姓，白虎凶恶姓，太常及食姓，玄武不正姓，太阴暗昧姓，天后女字姓，凡占姓氏参此。
脏腑
午属心，酉属肺，卯属肝，寅属胆，申属大肠，子属膀胱，巳属三焦亦属小肠，亥属阴亦属肾，辰戌属脾，丑未属胃，凡占、脏腑参此。
饮食
寅卯属春季所生，或草木所长，与青色物。
巳午属夏季所生，或蒸烧炒炙，与赤色物。
申酉属秋季所生，或碾磨所出，与白色物。
亥子属冬季所生，或水中所出，与黑色物。
辰戌丑未属四季所生，或田园所长，与黄色物。
贵人珍重食，螣蛇异怪食，朱雀羽毛食，六合连合食，勾陈牵连食，青龙鳞甲食，天空不实食，白虎凶恶食，太常酒谷食，玄武不正食，太阴胡涂食，天后女制食。凡占饮食者参此。
器用
寅属桌椅凳杌，卯属橱柜舟车，寅卯又属一应木器与青色物。
巳属炉扇弓弩，午属书画旌旗，巳午又属一应火器与赤色物。
申属干戈碓磨，酉属珠玉金银，申酉又属一应金器与白色物。
亥属符图伞笠，子属胭粉簪环，亥子又属一应水器与黑色物。
辰属戥秤尺网，戌属盔甲印绶，丑属斛斗冠带，未属盘盏布帛，辰与丑未又属一应土器与黄色物。
贵人珍重物，螣蛇异怪物，朱雀羽毛物，六合连合物，勾陈吊挂物，青龙喜庆物，天空空虚物，白虎凶丧物，太常衣食物，玄武戏弄物，太阴不明物，天后女制物。凡占器用者参此。
数目
亥子一，巳午二，寅卯三，申酉四，辰戌丑未五，谓之五行。
子午九，丑未八，寅申七，卯酉六，辰戌五，巳亥四，谓之先天。
旺相多，休囚少，凡占数目参此。
颜色
寅卯青，巳午赤，申酉白，亥子黑，辰戌丑未黄。旺相鲜明，休囚淡旧，凡占颜色参此。
飞潜动植
子属鼠亦属燕蝠类，丑属牛亦属獬象类，寅属龙亦属彪豹类狸猫类，卯属兔亦属狐骆驴骡类，辰属龙亦属蛟鼍鱼鳖类，巳属蛇亦属蟒蚓蝉虫类，午属马亦属鹿獐蚕雀类，未属羊亦属雁犴类，申属猴亦属猿猱类，酉属鸡亦属雉鸟鹑鸭类，戌属犬亦属狼獾类，亥属猪亦属貐熊类。
寅与卯并属树竹花草，贵人贵重物，螣蛇异怪物，朱雀飞鸣物，六合成双物，勾陈争斗物，青龙鳞甲物，天空虚诞物，白虎凶恶物，太常饮啄物，玄武不正物，太阴不明物，天后闺藏物，凡占飞潜动植者参此。

六壬经纬卷六  断占
    目录
晴雨 耕种 坟丁 宅第 身命 婚姻 孕产 考选 商贾 否泰 病医
正文
晴雨占第一
问旺问雨
以干为天，干上所乘之神将应天。以支为地，支上所乘之神将应地。以三传为初中末，三传所现之神将为初中末应晴应雨。以格局为纲领，三传四课所现之格局纲领应晴应雨。
问晴
以天空为晴，天空与所乘之将应晴，所临之将应晴期。以巳午为晴，巳午与所乘之神应晴，所临之将应晴期。以旬中丙丁为晴，丙丁与所乘之神将应晴，所临之将应晴期。以螣蛇朱雀为晴，螣蛇朱雀与所乘之将应晴，所临之将应晴期。
问雨
以青龙为雨，青龙与所乘之将应雨，所临之将应雨时雨方。以亥子为雨，亥子与所乘之神应雨，所临之将应雨时。以旬中壬癸为雨，壬癸与所乘之神将应雨，所临之将应雨时。以玄武天后为雨，玄武天后与所乘之将应雨，所临之将应雨时。
问晴问雨视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所见神将相较，更较其所现之格局，方可定其晴雨焉。
耕种占第二
问耕问种
以干为农，干上所乘之神将应农。以支为田，支上所乘之神将应田。以三传为初中末，三传所现之神将初中末应耕应种。以格局为纲领，三传四课所现之格局纲领应耕应种。
以卯为正东田地，卯上所乘之神将应正东田地。以午为正南田地，午上所乘之神将应正南田地。以酉为正西田地，酉上所乘之神将应正西田地。以子为正北田地，子上所乘之神将应正北田地。以辰巳为东南田地，辰巳上所乘之神将应东南田地。以未申为西南田地，未申上所乘之神将应西南田地。以丑寅为东北田地，丑寅上所乘之神将应东北田地。以戌亥为西北田地，戌亥上所乘之神将应西北田地。
问种
以寅卯为青种，寅卯与所乘之神应青种，所临之将应栽植方。以巳午为赤种，巳午与所乘之神应赤种，所临之将应栽植方。以申酉为白种，申酉与所乘之神应白种，所临之将应栽植方。以亥子为黑种，亥子与所乘之神应黑种，所临之将应栽植方。以辰戌丑未为黄种，辰戌丑未与所乘之神应黄种，所临之将应栽植方。
问耕问种视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其耕种焉。
坟丁
问坟问丁
以干为人，干上所乘之神将应人。以支为坟，支上所乘之神将应坟。以三传为初中末，三传所现之神将初中末应坟应丁。以格局为纲领，三传四课所现之格局纲领应坟应丁。
问坟
以青龙为左砂，青龙与所乘之神应左砂。以白虎为右砂，白虎与所乘之神应右砂。以朱雀为案山，朱雀与所乘之神应案山。以玄武为后山，玄武与所乘之神应左砂。
问丁
以印煞为父母，印煞与所乘之神应父母。以盗煞应男女，盗煞与所乘之神应男女。以鬼煞为官为夫，鬼煞与所乘之神应官应夫。以财煞为妻财，财煞与所乘之神应妻财。以劫煞为兄弟，劫煞与所乘之神应兄弟。
问坟问丁视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其坟丁焉。
宅第占第三
问宅问第
以干为人，干上所乘之神将应人。以支为宅，支上所乘之神将应宅。以三传为初中末，三传所现之神将初中末宅应第。以格局为纲领，三传四课所现之格局纲领应宅应第。
以午为厅堂，午上所乘之神将应厅堂。以子为内室，子上所乘之神将应内室。以卯为前门，卯上所乘之神将应前门。以酉为后户，酉上所乘之神将应后户。以未为井，未与所乘之神应井，所临之将应井泉方。以巳为灶，巳与所乘之神应灶，所临之方应设灶方。
问宅问第视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其宅第焉。
身命占第四
问身问命
以干为人，干上所乘之神将应人。以支为业，支上所乘之神将应业。以三传为初中末，三传所现之神将初中末应身应命。以格局为纲领，三传四课所现之格局纲领应身应命。
问身
以长生煞为寿，长生煞与所乘之神应寿。以财煞为财帛，财煞与所乘之神应财帛，所临之将应取财方发财日。以临官煞为禄，临官煞与所乘之神应禄，所临之将应食禄方食禄日。以病煞为病，病煞与所乘之神应病，所临之将应病日。以死煞为死，隐约煞与所乘之神应死，所临之将应死日。
问命
以印煞为父母，印煞与所乘之神应父母。以盗煞为男女，盗煞与所乘之神应男女，所临之将应得男女日。以鬼煞为官为夫，鬼煞与所乘之神应官应夫，所临之将应出仕出嫁日。以财煞为妻妾，财煞与所乘之神应妻妾，所临之将应娶妻妾日。以劫煞为弟兄，劫煞与所乘之神应弟兄。
问身问命视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其身命焉。
婚姻占第五
以干为己，干上所乘之神将应己。以支为彼，支上所乘之神将应彼。以三传为初中末，三传所现之神将初中末应婚应姻。以格局为纲领，三传四课所现之格局纲领应婚应姻。
问婚
以天后为女，天后与所乘之将应女。以财煞为妻，财煞所乘之神应妻，所临之将应归娶日。以青龙为婚喜，青龙与所乘之将将应婚喜。以六合为媒人，六合与所乘之将应媒人，所临之将应成期。以朱雀为年庚，朱雀所乘之将应年庚，所临之将应得庚日。以太常为聘礼，太常与所乘之将应出院礼，所临之将应聘期。
问姻
以六合为男，六合与所乘之将应男。以鬼煞为夫，鬼煞所乘之神应夫，所临之将应出嫁日。以青龙为婚喜，青龙与所乘之将应婚喜。以六合为媒人，六合与所乘之将应媒人，所临之将应成期。以朱雀为年庚，朱雀所乘之将应年庚，所临之将应发庚日。以太常为聘礼，太常与所乘之将应聘礼，所临之将应聘期。
问婚问姻视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其婚姻焉。。
孕产占第六
以干为妇，干上所乘之神将应妇。以支为孕，支上所乘之神将应孕。以三传为初中末，三传所现之神将初中末应孕应产。以格局为纲领，三传四课所现之格局纲领应孕应产。
问孕
以青龙为孕喜，青龙与所乘之将应孕喜。以六合为子息，六合与所乘之将应子息。以盗煞为孕，盗煞与所乘之将应孕，所临之将应怀孕日生子期。以胎煞为胎，胎煞与所乘之将应胎，所临之将应男女。
问产
以青龙为产喜，青龙与所乘之将应产喜。以盗煞为产，盗煞与所乘之将应产，所临之将应产期。以养煞为产，养煞与所乘之将应产，所临之将应产期。以天空为产，天空与所乘之将应产，所临之将应产期。以孕妇本命为孕妇，本命与所乘之将应孕妇。
问孕涸不视干支三传占时所现神将，并应视神将，一一详其所属何煞，并较所临何煞，其干支等处所现神将，仍与干支等处所现神将相较，更较其所现之格局，方可定其孕产焉。
考选占第七
以干为人，干上所乘之神将应人。以支为题为职，支上所乘之神将应题应职。以三传为初中末，三传所现之神将初中末应考应选。以格局为纲领，三传四课所现之格局纲领应考应选。
小试
以朱雀为文字为入泮为次第为榜案，朱雀与所乘之将应文字入泮次第榜案，所临之将应考试出案入泮期。以青龙为泮喜，青龙与所乘之将应泮喜。以冠带煞为入泮，冠带煞与所乘之神应入泮，所临之将应入泮期。以马煞为前程，马煞与所乘之神应前程。以鬼煞为府县，鬼煞与所乘之神应府县以月建为文宗，月建与所乘之神应文宗。
岁试科试
以朱雀为文字为等第为榜案，朱雀与所乘之将应文字等第榜案，所临之将应考试日出案期。以青龙为泮喜，青龙与所乘之将应泮喜。以冠带为衣巾，冠带煞与所乘之神应衣巾，所临之将应入泮期。以马煞为前程，马煞与所乘之神应前程。以临官煞为廪，临官煞与所乘之神应廪，所临之将应廪膳期。以月建为文宗，月建与所乘之神应文宗。
乡试
以朱雀为文字为名次为乡榜，朱雀与所乘之将应文字名次乡榜，所临之将应入榜期。以青龙为中式，青龙与所乘之将应中式应名次，所临之将应中式期。以冠带煞为冠带，冠带煞与所乘之神应冠带。以马煞为前程，马煞与所乘之神应前程。以临官煞为宴，临官煞与所乘之神应宴。以月建为主考，月建与所乘之神应主考。
会试
以朱雀为文字为名次为会榜，朱雀与所乘之将应文字名次会榜，所临之将应发榜期。以青龙为中式，青龙与所乘之将应中式应名次，所临之将应中式期。以冠带煞为冠带，冠带煞与所乘之神应冠带。以马煞为前程，马煞与所乘之神应前程。以临官煞为宴，临官煞与所乘之神应宴。以月将为总裁，月将与所乘之神应总裁。
殿试
以朱雀为试策为名次为御榜，朱雀与所乘之将应试策名次御榜，所临之将应殿试期发榜期。以青龙为中式，青龙与所乘之将应中式应名次。以冠带煞为冠带，冠带煞与所乘之神应冠带。以马煞为前程，马煞与所乘之神应前程。以临官煞为宴，临官煞与所乘之神应宴。以太岁为君相，太岁与所乘之神应君相。
武试
以巳为弓，巳将与所乘之神应弓。以午为马，午将与所乘之神应马。以酉为刀石，酉将与所乘之神应刀石。以申为箭，申将与所乘之神应箭，所临之将应射期。其余应视神将，五考与文同。
问选
初任
以鬼煞为官，鬼煞与所乘之神应官，所临之将应选官日期。以冠带煞为冠带，冠带煞与所乘之神应冠带。以青龙为选喜，青龙与所乘之将应选喜。以寅为吏部，寅将与所乘之神应吏部。以太岁为陛见，太岁与所乘之神应陛见。以朱雀为文凭，朱雀与所乘之将庆文凭，所临之将应发文日领凭期。以马煞为前程，马煞与所乘之神应前程，所临之将应行期至期里数。以戌为印，戌将与所乘之神应印，所临之将应受印期。以临官煞为俸，临官煞与所乘之神应俸，所临之将应食禄方食禄期。
升选
以鬼煞为官，鬼煞与所乘之神应官，所临之将应升期。以马煞为前程，马煞与所乘之神应前程，所临之将应行期至期里数。以青龙为升迁，青龙与所乘之将应升迁。以冠带煞为冠带，冠带煞与所乘之神应冠带。以月将为上司，月将与所乘之神应上司。以寅为吏部，寅将与所乘之神应吏部以太岁为陛见，太岁与所乘之神应陛见。以朱雀为文凭，朱雀与所乘之将应文凭，所临之将应发文日领凭期。以戌为印，戌将与所乘之神应印，所临之将应受印期。以临官煞为俸，临官煞与所乘之神应俸，所临之将应食禄方食禄日。
武选
以申为兵中，申将与所乘之神应兵部。以巳为弓，巳将与所乘之神应弓。以午为马，午将与所乘之神应马。以申为箭，申将与所乘之神应箭，所临之将应射期。其余应视神将，选升与文同。
问考问选 视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其考选焉。
商贾占第八
问商问贾
以干为人，干上所乘之神将应人。以支为业，支上所乘之神将应业。以三传为初中末，三传所现之神将初中末应商应贾。以格局为纲领，三传四课所现之格局纲领应商应贾。
问商
以财煞为资本，财煞与所乘之神应资本，所临之将应卖货方得财期。以类相为货类，类相与所乘之神应货类，所临之将应买卖方得货期。以印煞为利，印煞与所乘之神应利，所临之将应得利期。以马煞为前程，马煞与所乘之神应前程，所临之将应行期至期里数。以六合为经纪，六合与所乘之神应经纪，所临之将应经纪方。以卯为驴骡舟车，卯与所乘之神应驴骡舟车，所临之将应载至期。
问贾
以财煞为资本，财煞与所乘之神应资本，所临之将应卖货方得财期。以类相为货类，类相与所乘之神将应货，所临之将应买卖方得利期。以印煞为利，印煞与所乘之神应利，所临之将应得利期。
问商问贾 视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其商贾焉。
否泰占第九
问否问泰
以干为人，干上所乘之神将应人。以支为事，支上所乘之神将应事。以三传为初中末，三传所现之神将初中末应否泰。以格局为纲领，三传四课所现之格局纲领应否应泰。
问一岁
以太岁为一岁，太岁上所乘之神将应一岁。
问一月
以月建为一月，月建上所乘之神将应一月。
问一日
以支为一日，支上所乘之神将应一日。
问否问泰，视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其否泰焉。
病医占第十
问病问医
以干为人，干上所乘之神将应人。以支为病，支上所乘之神将应病。以三传为初中末，三传所现之神将初中末应病应医。以格局为纲领，三传四课所现之格局纲领应病应医。
问病
以白虎为病患，白虎与所乘之将应病患。以病煞为病，病煞与所乘之神应病，所临之将应经络。以病人本命为病人，本命与所乘之神应病人，所临之将应病人。以类相为病人，类相与所乘之神将应病人。以死煞绝煞为死，死煞绝煞与所乘之神应死，所临之将应死期。以长生煞为寿，长生煞与所乘之神应寿。以临官煞为禄，临官煞与所乘之神应禄，所临之将应食期。以马煞为行动，马煞与所乘之神应行动，所临之将应行期。
问医
以长生煞为医生、为药草，长生煞与所乘之神应医生药草，所临之将应医室方、病退期。
问病问医，视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其病医焉。
讼罪占第十一
问讼问罪
以干为己，干上所乘之神将应己。以支为彼，支上所乘之神将应彼。以三传为初中末，三传所现之神将初中末应讼应罪。以格局为纲领，三传四课所现之格局纲领应讼应罪。
问讼
以类相为讼人，类相与所乘之神将应讼人。以类相为讼事，类相与所乘之神将应讼事。以朱雀为呈状、为拘禀，朱雀与所乘之神应呈状拘禀，所临之将应呈状日差票期。以六合为中证人，六合与所乘之神将应中证。以鬼煞为官，鬼煞与所乘之神应官，所临之将应讯期。以寅为书吏，寅将与所乘之神书吏。以勾陈为拘差，勾陈与所乘之神应拘差，所临之将应拘期。以绝煞为息讼，绝煞与所乘之神应息讼，所临之将应息期。
问罪
以刑煞为刑，刑煞与所乘之神应刑，所临之将应刑日刑方。
问讼问罪，视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其讼罪焉。
逃捕占第十二
问逃问捕
以干为己，干上所乘之神将应己。以支为彼，支上所乘之神将应彼。以三传为初中末，三传所现之神将初中末应逃应捕。以格局为纲领，三传四课所现之格局纲领应逃应捕。
问逃
以逃人本命为逃，逃人本命与上乘下临之神将应逃人，所临之将应逃方。以类相为逃人，类相与所乘之神将应逃方。以马煞为程途，马九与所乘之神应程途，所临之将应程期至期里数。
问捕
以朱雀为呈词为拘票为信息，朱雀与所乘之将应呈词拘票信息，所临之方应呈词拘票信息期。以鬼煞为官，鬼煞与所乘之神应官，所临之将应讯期。以寅为书吏，寅将与所乘之神应书吏。以勾陈为捕人，勾陈与所乘之将应捕人，所临之将应捕期。
问逃问捕，视干支三传占时本命所现神将，并应视神将一一详其所属何煞，并较所临何煞，其干支等处所现神将仍与干支等处所现神将相较，更较其所现之格局，方可定其逃捕焉。


六壬经纬卷终


注：原书六卷，卷二定式取三传四课略去。