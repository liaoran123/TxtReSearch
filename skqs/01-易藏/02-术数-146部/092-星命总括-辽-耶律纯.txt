《星命总括》
《钦定四库全书》  子部七
提要
　　《星命总括》三卷  术数类五 命书相书之属
　　臣等谨案《星命总括》三卷，旧本题辽耶律纯撰，有纯原序一篇，末署统和二年八月十三日，自称为翰林学士，奉使髙丽议地界，因得彼国国师传授星躔之学云云，按统和为辽圣宗年号，《辽史?本纪》其年无遣使髙丽事，其二“国外纪”但称统和三年，诏东征髙丽以辽泽沮洳罢师，亦无遣使议地界之文，辽代贵仕不出耶，律氏萧氏二族，而遍检列传，独无纯名，殆亦出于依托也，《文渊阁书目》载有是书一部，不著册数，《菉竹堂书目》作五册，又不著卷数，外间别无传本，惟《永乐大典》所载始末完具，然计其篇页，不足五册之数，或叶盛所记有讹欤，中间论议精到，剖析义理，徃往造微，为术家所宜参考。惟所称宫有偏正，则立说甚新，而騐之殊多乖忤，盖天道甚逺，非人所能尽测，故言命者，但当得其大要而止，茍多出竒思曲意，揣度以冀无所不合，反至扵窒塞而不可通矣。术家流弊，往往坐此读者，取其所长而畧其繁琐可也。乾隆四十六年九月恭校上
　　总纂官  臣纪昀  臣陆锡熊  臣孙士毅
    总校官  臣陆费墀

【原序】
    大辽统和二年，翰林学士耶律纯，以议地界事奉国书使於髙丽，辽东至其国，颇闻国师精於星躔之学，具重币设威仪求见，屡请不从。
    一日自请於髙丽国王，曰：“臣奉国书来此，稔闻国师富於道徳星命之学，愿借玉音，得遂一见，以请所学何啻昌黎之遇大颠也。”国王遂命一见。

既见之後，往复数囘，前请曰：“微生跧伏北方，闻国师深於星命之度，今日天幸得瞻毫相，愿北面从师，闻以一二，以耸北方之学者，亦是三生夙昔之幸，不知可乎？”
 国师曰：“何不可之有，但学士平生论学，有何所得？吾与学士从长商?而已，何以师为？”
 曰：“肤学得於生尅制化之外，亦有十条，前有六条?根本，後四条?流年，其一曰:太嵗尊神，加临管摄。其二曰：无中有曜，弱处髙强。其三曰：得经失次，细辨盈虚。其四曰：身傍母吉，傍鬼者?。其五曰：同宫千里，异宫尺寸。其六曰：党母福多，藏鬼祸大。其七曰：元守虽详，流年犹急。其八曰：当生变曜，流年变星。其九曰：限倂诸煞，贵禄不临。其十曰：流年诸星，无忽柔曜。此十条者各有详注，未审如何？”
 国师曰：“十条之说抑末矣，本之则无，今学士谈星，根本以宫主为重耶？度主为重耶？” 
 曰：“得於平昔之讲明，以宫度兼论不可用一而废一也。”
 国师笑曰：“宫度兼论，吾恐子於星度胷中不能自断，何以断人之祸福也。且如命躔丑宫之牛度，宫土度金，限行遇火一生一尅，何以为断？又如命坐寅宫尾火度木宫，大限行遇水一生一尅，何以为断？於祸福何慿？”
 遂再进曰：“愿弃所学而从师求教。”
 师曰：“吾尝以近世谈星者，言宫不知度，言度不知宫，二者胥失矣。吾於海上异人授我，以偏正之垣於二十八宿之中分之，曰一太阳、五太隂、六木、六土、六水、二火、二金之说，学士曾闻之乎？”
 曰：“未也。”
国师曰：“人生於地，日月五行见於天，其生值此七曜之吉，则一生享福安荣，遇七曜之?则一生廹忙，百不如意。日月五星其为物也，於天地间最大，於天下万物，日主昼，月主夜，乃天之眼目也。在天有五星，在地有五行，人生在世，五者一日不可缺。观星谈命苟不知此，根本则为徒然徒学。宫度兼论之术，何以决人之祸福？故十二宫有偏正之垣，子宫以虚日?为正垣，?乃子垣之宫神，非正垣而何也。丑宫牛金牛；寅宫尾火虎；卯宫房日兎；辰宫亢金龙；巳宫翼火蛇；午宫星日马；未宫鬼金羊；申宫觜火猴；酉宫昴日鸡；戌宫娄金狗；亥宫室火猪，皆本宫之正垣。此为千古不易之论，此谈星之大根本，可不尽知要妙哉。所谓一太阳者，太阳君象天无二日，民无二主，惟星日马乃太阳之正垣。五太隂者，后妃之象，后妃嫔众多，宜太隂之五也，故以鬼金羊为太隂之正垣，其馀张心危毕月皆偏垣之月也。六木者，寅宫尾火虎，亥宫室火猪为木正垣，其馀斗、奎、井、角、皆偏垣之木也。六土者，子宫虚日、丑宫牛金为土正垣，其馀女、氐、胃、栁、皆偏垣也。六水者，巳宫翼火、申宫觜火为水之正垣也，其馀箕、壁、参、轸水皆偏垣也。二火者，卯宫房日、戌宫娄金为火之正垣，二金者，辰宫亢金、酉宫昴日为金之正垣。天地之间，水木土随寓而有，随所居而可得，木满山林，土满寰宇，水满江河，随处皆有，至於金火，则不可多得焉。只有二火、二金使金火，如木、水、土之多，则天下尝有持刄縦火之患耳，岂不为世道忧。吾有偏正垣七政论，幷日月并明说，计八篇。又有二百字真经、二十五题详於学士。十条者，学士所举十条，人常闻常知也，吾之诸论，其金火者人所未闻未知也。今以授子，子欲行之，当誓於天地鬼神，不可轻泄。此天机玄妙，吾得海上异人所传而未尝泄，今子得吾之所传，若不寳而重之，必招谴於天不可逃也。”
 乃对师焚香设誓，三日後，国师遂以诸论八篇与夫二百字真经二十五题授之，百拜而寳之。
 大辽统和二年八月十三日耶律纯自识

《星命总括》 卷上 辽 耶律纯撰

二十八条断例
 四正宫神，互相管摄。四正者，如日之虚、房、星、昴；木之角、斗、井、奎之数，互相管摄。凡?星辰，先看主星落何方？有何生尅制化。若论?吉，合依星辰而断。
 同宫千里，异宫寸尺。且如子上立命女、虚、危，虽是同垣，何止千里。若危十一、危十二立命，亥上危十三、十四，有尺寸之隔，此何可以异宫论也。他仿此。
 二母争权，姑恤大过。如木命见水孛或临本宫三合，独见方为福。若同见二母争权反为祸，馀仿此。
 一星得地，初无二用。或土宫立命，或命主土星在别处三合见火生土吉，设若三合火见金，火性炎上，便去尅金，却不能生土，馀仿此。
 水火相战，其势俱败。如水命火同在命，或三合或十五度之内相照，虽火受水尅，我亦不宁，其势俱败，馀仿此。
 日月争权，到底无光。如日为命主，夜生本无光，或与月同宫，或见三合月为命主昼生本无光，与日同宫，或合照，是自争权无成於福气。
 禄嫌冲破，衣食艰难。如甲生人禄在寅，立命在申，禄当头为命冲破，终是艰难奔走，限逢之亦然，馀仿此。
 马忌空亡，衣食奔波。如己巳生人马在亥，行限至此，或命身值此，更加以?星守照，毕生受困，馀仿此。
 母主无权者，福气不大。如命在子土为主，限行遇火，或三合为水孛所伤，其母受尅，子必无力，福气不大，他仿此。
 向前得力，令後无功。如命在亥木为主，行子限三合见一水，单行必巳发福，若又行限到辰，再见水孛，必无再发之理。
 若是无形，终难有力。五星乃有形，馀气无形，五星相尅，此理甚明，如气近土孛近火，乃馀气侵克，其力终缓，或戌上立命，命主火星在子，金水同宫，辰上虽有气，亦难制水尅火之虐，况子宫水旺之地，其火受尅不浅，以此合言天命，他仿此。
 党恶则乱，制恶不行。如木命行限，遇金本自受尅，加土计临三合助威，为杀愈重，若同火罗，则制其金，恶不行矣。
 独阳不生，孤隂不生。若男人命，遇太阳居四正，为得地，左右无吉星三合，又无助，为独阳不生。女命遇太隂居七强，亦得经入庙，三合皆无吉助，为独隂不生，为事多尅无成。男命?四正，女命?七强。
 刑囚入?，縦恶难施。如甲生人，命在戌火为主，水化刑本能尅我，三合有土计制之，或入?地彼受制之，不暇岂能施恶於我哉。或土计自?，又恐不能制水，
 暗耗虽强，逢生反益。如甲生人，命在酉金耗为主限，逢土计不以为耗，又如乙生人命在亥木为主化暗，得宫有水孛生之，其暗反明。
 四正日月，最怕西沉。如子午夘酉四正之地，为日月之垣，独酉为西沉之地，若日月居其上，终无显逹。
 三方禄马，最宜拱照。如乙生巳酉丑之人，命在未，马在亥，禄在夘，三合拱照，一生衣禄不少，此论地元禄马。
安身傍母，福禄尤佳。如土为命主，火为土母，月火同宫，不以伤身论。又如命在辰金为主，土为母，月与土同行，不以蚀月论，乃富贵格局。
 奴贼临身，妻儿必尅。如寅亥木为主，气为奴星，若气与月同行或傍，其人必孤。又如子丑土为主，计为奴，若计与月同行或傍，其人必受刑伤，不然夭，馀仿此。
 主数遇?，有救不?。如木命人，木?於子，或入金宫化刑囚，或值命限到此本受尅，縁三合有水孛，能觧金厄转?作吉，但未免劳心耳。
 母若当权，为福莫大。如土命子上立命，以寅夘为隠官之地，若有一火罗独守在 
 
土计犯月，皆损害六亲。朔日蚀，望月蚀，皆在日月度，不夭即盲哑之人。日月同在命宫，其人多贵。巳为阳极，月不宜居。亥为隂极，日不宜居。月巳妨母，日亥妨父，日月拱命、拱二主皆贵。拱田财必内发，拱迁移必外发，拱妻子必得贤妻子力，拱疾厄必少疾病，以类言之，百无一失。日为主躔木度，月为主躔土度，皆失也。
 日月二曜乃君后也，初不为害，於人而闗人之夭夀，何欤？葢日月命身之主受伤故也。若日月为身命之星，当生却被罗、计於紧闗拦截，掩其光彩，或闗煞来犯，或孛火土化恶，罗计夹辅穿钓，有如此者，非特日月受伤，而吾之身命亦受伤矣。至若太隂为身命中之主，尤其紧切，葢月是身，若是恶星来钓，是攘其所主之主矣。岂不为南柯梦中人也。

太隂论
 夫命取太阳安命，以明其体，以太隂为身，以明其用。命则人所可同，身则人所不可同。如命宫诸贵富格，贫贱格，与此身无浅深，皆所不论，必湏与身有干系深重方是。

太隂九行说（星光注：下文括号内文字为原注文。）
 月有九行，以黄道为经纬之主，青道二出，黄道东赤道二出，黄道南白道二出，黄道西黒道二出，黄道北四时更可随黄道而变迁，春黄道始於东，夏黄道始於南，秋黄道始於西，冬黄道始於北，其日又南陆北陆，又是随天道而旋也。以九道捷法，推之四时太隂所经之度，立春木（黄道）、火（青道）、土（黑道）、金（赤道）水、（白道）；立夏火、土、金、水、木；立秋金、水、木、火、土；立冬水、木、火、土、金。（以上五行系月所经由之地，以此推其黄黒道，如太阳则从月，火冬则从水论。）论命以日月为身，所系考九道晦明。如人身生世而禀赋厚薄，随形所寓而为吉凶，黄道内得五星之吉为福，气、计、孛、罗为减力，葢四馀暗道之曜，非黄道所可见也。见则必掩晦，黑道正四馀得志之所，又非五星所可从也。黄道为人聪明清和粹羙春风和气洒落通变，赤道太阳扬辉之所，为人多权畧，任势敢为。青白道多清洁有风节廉操，进退以礼。大抵青白道为孤髙之所，若更命局与当生孤刑煞局，无禄贵驾殿者，必孤尅。更空亡刄碎交横，必是僧道。有吉局亦必是艰难中起。黄道虽弱，亦可为吉，但怕黄道遇掩晦，是月行於天，而片云蔽之甚，巳其昏晦也。黑道愚而好自用，贱而好自専，心髙无寔，志大无成之人。大抵専系於九道之内，次参得何星之用，如妻主内助，而起亦由内亲而成功名。田宅主得父母力，财得财官主贵，更参诸局无失矣。假如太隂度娄，娄金也，当以金星论。如金星得垣占髙强，有夹拱与禄贵驾殿相系，更见土星之吉，立命在巳人必大贵。如金星失躔，为他星所断或截其脉，不与禄贵驾殿相系，却与羊刄刼煞相干，此又下贱矣。如金星失道，太隂得夹拱，或见黄道所喜之星，禄马殿驾贵人相渉，亦为吉命。如金在辰升殿，当官禄或火在申子辰当令，或难值此，不可以身主居官断之，葢受火之欺，为令所役，为官所驱，何福之有。若更有土与火之脉相贯穿，此又转凶为吉之道，葢火欲伤金，见土则反火生土，土又生金矣。挽囬一团福气。金在土宫却?土是何宫主，妻得妻力，男则得男力，官则贵，福则富，乃土为持重之星，有培植之功，为人亦有持久之福。若为火所燥，无土挽囘凶熖，为人多受漂忽震荡之祸，得吉犹凶也。若金见水却?水是何宫主，田妻男吉，官福尤髙，是身得此福，若生无用之星，奴仆兄弟无益於我精神气脉，为彼所窃，平生为人无力，以小失大。如金见木为财，?是何宫主，妻得妻财，奴得奴用之类，活法推之，无不中矣。

太隂引从夹拱
引从夹拱，当辩其（星光注：原文“当下”，根据《星学大成》文，改为“当辩其”）孰吉孰?？如月度娄前三十度，内有吉星为引，後三十度内有吉星为从，引以逺者为吉，从以近者为是。前後夹拱匀停，不论何星多寡，皆为引从夹拱。但?叶和争鬬如何耳。前引後从，又要无求太隂之前不以多少，（星光注：原文“不以”，根据《星学大成》文，应为“不 


拘”为是。）近前一星以之为主，若前面之星与所主之星与日月有伤，此为下贱，若日与官禄贵殿驾职元?，无非富贵。前後拥从停匀，所主之星与月相得，前面诸星相战争，只要不伤月前主星，不碍其为名利。若三合钓来，亦如此论。但当明剖合道望道之说，在月前为紧，富贵皆独力为之，不藉他人合道望道，必因人而成，此二项望衢可成功名，合衢非仰他人则不可，（原注：二句未觧疑有悮字）贵格亦是?官，拱夹中亦有福，如夹吉则吉，拱凶则凶，又在详推之也。
太隂犯殿伤宿
犯殿者，主为下凌，恃权而犯殿。伤宿者，上刚下暴，各恃其力。如太隂度胃，而罗、计占昴、毕二宿，昴毕日月也。天之日月，人之君后，罗计乃黑道旺暴之星，犯其日月，幷前有此?星，安得不凶。伤宿者，如太隂在胃，立命在子丑，木星在月前，身命皆系乎土，木将来伤之，退度尤?，主为人犷狠愚执。更当羊刄、刼煞之类，必是?恶之徒，当受刑法，否则夭折。又有此格而富贵者，乃坐禄马、贵垣、殿驾、庙旺、日月聫格，有以伏?星之势，虽犯殿不妨也。推者宜加详审，不可以一槩论也。
太隂譲殿之说
让殿者，如人不临室而逃别处。所譲之殿，有吉则福，有?则祸。如太隂度昴毕二度之间，诸星在翼、轸之类，独譲张宿在中，或月度翼，诸星在栁亦是。前为紧，後为缓。当禄贵、殿驾为贵富。中间更有金水各一星在张宿，谓之一星朝后，星之留守?垣，此至吉也。若譲殿有土、计、罗、孛类，不谓朝后，谓譲殿受坎，此?格也。
太隂出垣入垣
罗计界出太隂，若登殿驾禄贵者吉，居煞者?。月乃桑星，有晦朔玄望，全藉诸星辅之，日生宜木、水、气、日。夜生宜金、孛、计、火、罗。在太隂之前後见，最怕隂阳反背，诸星失志，太隂前有吉星，相近禄贵，後有恶煞，赶趂尤吉。（星光注：原文“尤吉”，根据《星学大成》文，应为“尤急”为是。）
通关例
从夘上起子逆数，以丑加寅，以寅加丑，夘加子，辰加亥，巳加戌，午加酉，未加申，申加未，酉加午，戌加巳，亥加辰，子卯相通，丑寅相通，辰亥相通，巳戌相通，午酉相通，未申相通，如人立命子，通闗夘，若夘宫有禄贵殿驾，有火罗命母，则一生吉利。如通刄刼破碎，有木气鬼星，则一生迍蹇，学者宜知之。

限入空关
 限入空关，作神煞星辰，辽逺又无情，流年冲到招?煞，定作南柯梦裏人，限到当生所在煞上无星，主事两旁三合之星亦复辽逺，即为空限。若火、罗、计、孛持战於此限之正度，即为梦蝶人矣。
 生时限身命二位，若值气木星守之，宫主出在闲极位，故为僧道。如更入庙旺及生时在贵科，必主为髙上僧。如罗独守主大权，夜生土、孛尅身，後必还俗。如犯刑煞主徒流归俗，如有救神即免。
 凶星如忌。如夺固?星也，金、罗、计、孛、火、土化恶亦恶。一恶星在後行，紧闗末闗将尽，又有一?星初闗紧闗方来，恶星光芒相射，必为薤露人矣。又如刚星得田财战鬬，或刚星聚吉战鬬，相尅得气救觧，只恐气之光星一出，或忌或夺来迎，皆主大忧，亦速死无饶矣。
 金星带煞，遇罗星二煞相生，奈倒评老幼反常浑不利，阎王来诏入蓬瀛。金星带夺於闗内正度，或锋鋩交承之际，或火土二煞星为主限，而金、孛、罗兼，老人遇此於生旺，少年逢此於死绝，此等格局多死。

金牛灵?诗
限主还元大可愁，五星带夺煞同谋，更兼忌曜来助虐，此命湏登白玉楼。

倒限之法，夺星为第一，夺星行限逢气生起，或宫主相生，或化恶背时，决然倒限。火土名忌乃煞星也。二星相?谓之二煞同谋，最为?害。此等格局，虽有过北斗之资，亦难买无常之厄，如忌夺相?相尅，谓之二煞，是反目十度之外相逢，不过见灾而已，虽?亡亦可救也，如行限过之死无疑矣。

煞星带刄
火土双星带刄来，那堪垣庙两和谐，流年太嵗来冲倒，任是公侯也受灾。
火土二曜乃煞星也。况又带夺。其恶尤甚。又且得经得垣。加之太嵗月将冲动。为祸不可胜言。限行到此，虽有扁鹊之智，亦不能救。若二星身带刄、破碎、的煞决不善终。

论倒限
太嵗为众煞之主，统众煞行於黑道中，所以为灾不违时刻，?人夀夭、穷困、终身、?吉、婚姻，身命宫位日月命主俱落煞乡，更煞神拱夹，又占髙强，纵或得福，皆非长乆之道。限入煞乡，未免死於非命，或吉为?神所恼，凶为吉神所临，刑害可知。宜加详审，故有十忌；一忌破禄；二忌空亡马；三忌太嵗当头；四忌坐煞向煞；五忌煞星得志；六忌限入鬼乡；七忌粧鬼局；八忌二煞夹限；九忌命主受制；十忌母星尅令。立命行限此十忌，为凶至惨。《经》云：夀元不求定休论，处世多屯常冷淡，若见当生日月命主俱各受制，大限方入煞神之初，或出煞神之末，不见救星来，未有不?者。今分诸煞旺弱为诗二十首於後；

刼煞元来是煞魁，身空命主不湏来，若为鬼局应当死，煞曜临之不必猜。
若是无星居此位，更於三合细推排，天盘加得凶星到，命似风灯不久摧。

要知三煞最为?，直难同临不善终，三合无星更湏忌，煞星切莫又相逢。
日月二曜同居此，官禄临之祸愈隆，大限相将离煞尾，黄泉之下定行踪。

煞中羊刄最为?，身命同临主破刑，大限一交当畏惧，煞星在上恐难行。
若无?曜尤当忌，局势参详判死生，三合更加神煞拱，纔离羊刄入幽?。

皆言七煞是亡神，莫道亡神祸患轻，身命若还居此地，贫穷蹇滞过平生。
凶星恶曜加临到，大限浑如履薄氷，三合更湏明审察，煞来夹拱更难行。

已中的煞金生处，煞气严凝人畏惧，莫教刼煞又同宫，便主黄泉寻去路。
若为水命土星到，粧起煞神真局势，世人莫只忌秋生，四季生人尤可畏。

酉中的煞旺中金，金气秋霜煞气深，羊刄若还同到此，煞星日月不湏临。
若非恶气湏言夭，大限纔交便促行，太嵗当头又冲动，此身安有可延生。

的煞如逢在丑宫，煞神归库不为?，更加三煞幷羊刄，限数存亡顷刻中。
若是亡神煞星到，虽煞不死也为?，若为日月三方拱，祸患忧危更不同。

限星不入煞神同，日月三方拱更?，两煞夹之尤可畏，天盘加到祸重重。
午宫坐命尤嫌木，亥上还为八煞宫，不必木星同到此，水星若到亦当终。
 
局势尤当子细推，世人不识此天机，煞星不到还湏忌，鬼曜临之限亦危。
设若太隂居鬼局，才交限局便倾危，更加刼煞幷羊刄，煞在天盘祸不迟。

星家倒限有真机，第一先将煞曜推，切莫一途拘泥着，湏看命主有无亏。
命星安稳无刑尅，此身平善寔无疑，若为命主遭他害，任是神仙也皱眉。

欲识煞神停力处，二煞中同人畏惧，更看加合反复宫，煞神飞到诚为虑。
縦然煞星不加临，湏忌行年太嵗侵，行年煞星照临着，天命倾危不可禁。

刼煞怕头三煞尾，羊刄两头皆要忌，羊刄若在相貎宫，破相毁形端的是。
此煞排归八煞中，太隂飞到为?比，羊刄刼煞扶两旁，祸起之时难可避。

煞若飞??又?，莫安身命在其中，欲知鬼局十分重，命主隂阳不可逢。
此煞不湏和合看，只将地局究其功，若还行限临其地，煞曜临之不善终。

煞神不可例言?，煞落空亡迥不终，日月不临命不到，煞星不在命无?。
若还限脱煞神尾，必定为灾福不隆，此是天机真妙处，根基浅薄祸无穷。

煞星难曜分生旺，春夏秋冬仔细推，若是煞星来秉令，也分昼夜论安危。
若为反背湏还忌，夀算摧残祸有基，刃煞更临人畏惧，此身安有百年期。

寅丑二宫中立命，隂阳合作难星看，夜阳昼月诚为忌，煞位相逢限不安。
若在贵人幷禄上，也湏减力命凋残，若还煞拱凶尤甚，限数初交死不难。

若论闾浮死恶人，命身俱各值凶神，煞星入命命入煞，日月临之必害身。
更怕煞神来拱夹，刑囚为煞更相侵，必然死在刀兵下，命似残花满地零。

人行空限无星照，限若无星福不生，加合通闗煞神至，煞神在上空难行。
非惟贫困多?祸，破荡田财似水倾，限度若临天命绝，纵然度得也伶仃。

煞曜从来怕冷窥，飞光落影是先机，若还大限行临此，隂府王官立限追。
馀曜为??更甚，度躔黑道祸相随，五星为煞分强弱，受制还湏见福迟。

日月同居官禄宫，限星入此福偏隆，若还入到中间度，称意中亡总是空。
不必煞星幷煞局，刑囚为煞更相攻，欲寻倒限真奇诀，惊倒人间学术翁。

杂论倒限
限度尤防直照临，如限是土度，忌见真木加，以限主宿弱，倒限流年煞星添力亦然，三合尤切。限度防战闘，火头孛尾皆为大灾。若计孛?星一迎一送，决主倒限，本宫三合仔细详之。亦有当生限无星辰，被流年凶星尅倒者，凶星战闘者，如火孛、水计、计孛、孛罗等亦倒限。人命忌星行限，十有九凶，日生火，夜生土，为煞则灾重，纳音逢夺必有重灾，限行到此，更逢为煞必死。为主之星不论化气，会主之星复论化气，煞星若化气，为祸亦轻。若化凶尤紧。木星化吉为福大，化凶为凶，亦屡照命限者，主尅至紧。