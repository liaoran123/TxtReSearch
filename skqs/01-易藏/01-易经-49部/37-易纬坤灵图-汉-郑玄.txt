易纬坤灵图

　　邱序曰：天。经曰：乾，元亨利贞。爻曰：飞龙在天，利见大人。
　　谓易为天。经者，圣人所制作。乾有四德，飞龙在天，此圣人以至德居天子位也。序，此之言说之也。
　　故德配天地，天地不私公位，称之曰帝。
　　古者圣人德如此也。不私公位，不传之子孙，禅于能者与天同，故以天称之也。
　　故尧天之精阳，万物莫不从者。故乾居西北，乾用事，万物蛰伏。致乎万物蛰伏，故能致乎万人之化。
　　立天之道，曰阴与阳。言尧乃天之阳精所生所成人，人化故然也。
　　经曰：用九。
　　尧时贤圣，为圣德化于天下，故耳天之所首之，故经以明之。
　　经曰：震下乾上，无妄，天精起。
　　起，犹立。乾为天，震为长子。天生长子，圣人立为天子。天下之人各得所天所获无妄也。
　　帝必有洪水之灾，天生圣人使杀之。故言乃统天也。
　　初九，震在子，坎为水，又年与艮同体，艮为山，是大水为人害，天故生圣君尧求命之，是亦尧辜也，与乾统天之功同。
　　邱括义因象助类辞曰：天无云而雷。先王，以茂对时，育万物。
　　茂勉也。对遂育长也。天之将雨，先必与云而后雷，今乾在上，下无坎而有震，是以雷行天下，无云而雷。洪水之时人苦雨之多。故尧于是茂勉，遂其教令以养万物。以是众庶艰食，得以糊口焉。
　　经曰：乾下艮上，大畜。
　　天灾将至，预畜而待之，人免于饿，故曰元亨。
　　按《乾元序制记》，内贤子孙，继世而立……云云，疑此处注文。
　　下皆通，各载其性，故曰利贞。
　　载之时，言得值也。言待尧养万物，将岁不饿长幼，情性人自各，得如此也。
　　至德之萌，五星若连珠，日月如合璧。天精起，■（豆斗）口有位，鸡鸣斗运，行复始，莫敢当之。黄星笰于北斗，必以戊巳日，其先无芒。行文元武动，事莫之敢距。
　　《坤灵图》云，伏羲立九部而民。《易理》又云，蚕阳者火，火恶水，故食不饮。桑者土之液，木生火，故蚕以三月叶类会五黑龙■白龙陵，故泰人有命。郑康成云：陵当为除。今皆无其文盖此本非完书且有错人《乾元序制记》篇内者。