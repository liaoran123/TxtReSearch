钦定四库全书
　　
　　子部一
　　
　　太极图说述解
　　
　　儒家类
　　
　　提要
　　
　　臣等谨案太极图说述解一卷通书述解二卷西铭述解一卷明曹端撰端字正夫号月川渑池人永乐戊子举人官霍州学正后改蒲州事迹具明史儒林传史称其学务躬行实践而以静存为要读太极图说通书西铭曰道在是矣笃志研究坐下着足处两砖皆穿盖明代醇儒以端及胡居仁薛瑄为最而端又开二人之先是编笺释三书皆抒所心得大旨以朱子为归而太极图末附载辨戾一条乃以朱子所论太极阴阳语録与注解互异而考定其说盖注解出朱子之手而语録则门人之所记不能无讹端得于朱子者深故能辨别茫不肯雷同附和所由与依草附木者异也前有端自序作于宣徳戊申惟论太极图说及以诗赞辨戾附末之意而不及西铭卷末有正徳辛未黎尧卿跋始兼西铭言之通书前后又有孙竒逢序及跋跋但言通书而序则言渑池令张燝合刻三书盖尧卿始以太极图说西铭合编燝又増以通书也据端本传其书本名释文所注孝经乃名述解此本亦题曰述解不知何人所改刋板颇拙恶排纂亦无体例每句皆以正文与注连书字画大小相等但以方匡界正文每句之首尾以为识别殊混淆难读今离而析之使注与正文别行以便省览焉乾隆四十六年九月恭校上
　　
　　总纂官纪昀陆锡熊孙士毅总校官陆费墀
　　
　　太极图说述解原序
　　
　　太极理之别名耳天道之立实理所为理学之源实天所出是故河出图天之所以授羲也洛出书天之所以锡禹也羲则图而作易八卦画焉禹则书而明范九畴叙焉圣心一天理而已圣作一天为而已且以羲易言之八卦及六十四卦次序方位之图曰先天者以太极为本而生出运用无穷虽欲绍天明前民用然实理学之一初焉厥后文王繋卦辞周公繋爻辞其义始明且备命曰周易及孔子十翼之作发明羲画周经之大明悉备而理学之传有宗焉其曰易有太极是生两仪两仪生四象四象生八卦羲易说也太极者象数未形而其理已具之称形器已具而其理无朕之目是生两仪则太极固太极两仪生四象则两仪为太极四象生八卦则四象为太极推而至于六十四卦生之者皆太极焉然则羲易未有文字而为文字之祖不言理学而为理学之宗噫自木铎声消儒者所传周经孔传之文而羲图无传遂为异派窃之而用于他术焉至宋邵康节始克收旧物而新其说以阐其微及朱子出而为易图说启之书则羲易有传矣不惟羲易千载之一明而实世道人心之万幸也伊川程子康节之同逰传易而弗之及果偶未之见耶抑不信邵之传耶若夫濂溪周子二程师也其于羲图想亦偶未之见焉然而心太极体用之全妙太极动静之机虽不践羲迹而直入羲室矣于是手太极图而口其说以示二程则又为理学之一初焉何也葢孔子而后论太极者皆以气言老子道生一而后乃生二庄子师之曰道在太极之先曰一曰太极皆指作天地人三者气形已具而混沦未判之名道为一之母在太极之先而不知道即太极太极即道以通行而言则曰道以极致而言则曰极以不杂而言则曰一夫岂有二耶列子混沦之云汉志含三为一之说所指皆同微周子启千载不传之秘则孰知太极之为理而非气也哉且理语不能显黙不能隠固非图之可形说之可状只心之何如耳二程得周子之图之说而终身不以示人非秘之无可传之人也是后有増周说首句曰自无极而为太极则亦庄老之流有谓太极上不当加无极二字者则又不知周子理不离乎阴阳不杂乎阴阳之矣亦惟朱子克究厥遂尊以为经而批注之真至当归一说也至于语録或出讲究未定之前或出应答仓卒之际百得之中不无一失非朱子之成书也近世儒者多不之讲间有讲焉非舍朱说而用他说则信语録而疑批注所谓弃良玉而取顽石掇碎鐡而掷成器良可惜也端成童业农弱而学儒渐脱流俗放异端然尚縻于科举之学者二十余年自强而后因故所学而潜心玩理几十年之间稍有一发之见而窃患为成书病者如前所云乃敢于讲授之际大书周说而分布朱解倘朱解之中有未易晓者辄以所闻释之名曰述解用便初学者之讲贯而已非敢渎高明之观听也端前为序冗中举概而但辨语録太极不自动静一段之戾迩因头目风坐卧宻室良久黙思不满意乃口此命子琇笔而易之仍取辨戾及诗赞附卷末尚就有道而正焉宣德戊申三月庚子霍州学正渑池曹端序
　　
　　太极图
　　
　　太极图者濂溪周先生之所作也先生学由天授道得心传而力行尤笃其妙具于太极图是心造化之妙手造化之真而通书之言亦口此图之藴者程先生兄弟之语性命亦未尝不因其说潘淸逸志先生之基而叙所著之书特以作太极图为称然则太极一图其道学之本源噫有志道学者冝致思焉
　　
　　○太极
　　
　　此所谓无极而太极也
　　
　　无谓无形象无声气无方所极谓至极理之别名也太者大无以加之谓凡天地间之有形象声气方所者皆不甚大如此极虽无声气而有形象方所焉惟理则无形象之可见无声气之可闻无方所之可指而实充塞天地贯彻古今周子有见于此故曰无极而太极也
　　
　　所以动而阳静而阴之本体也然非有以离乎阴阳也
　　
　　太极理也阴阳气也有理则有气气之所在理之所在也理岂离乎气哉
　　
　　即阴阳而指其本体
　　
　　太极是就阴阳之动静而指为是动静之本体言也
　　
　　不杂乎阴阳而为言耳
　　
　　□理虽在气中却不与气混杂此周子既图之于阳动阴静之中而又特桃于上以着理气之不相杂也阴静阳动
　　
　　此
　　
　　○
　　
　　太极
　　
　　之动而阳静而阴也
　　
　　阴阳
　　
　　中
　　
　　○
　　
　　太极
　　
　　者其本体也
　　
　　者阳之动也阳动
　　
　　○之用所以行也者阴之静也
　　
　　○之体所以立也太极□阴静太极
　　
　　太极以静而立其体以动而行其用则天下万事之体用由之序易者有曰体用一原一原即太极也
　　
　　□者之根也□者之根也□此阳变阴合而生水火木金土也者阳之变也□者阴之合也水阴盛故居右火阳盛故居左木阳穉故次火金阴穉故次水土冲气故居中用阴中之阳阳□动阳中之阴□阴静阳变阴合水火木金土者□阳□变阳变而阴而生水金阴合阴合而阳而生火木土则生于变合之中而阴阳具故中和焉右阴位也左阳位也少阳次于老阳之下少阴次于老阴之下冲气者中和之气也故居四者
　　
　　而水火之□交系乎上阴根阳阳根阴也水而木木而火火而土土而金金而复水如环无端五气布四时行也
　　
　　○□□五行一阴阳五殊二实无余欠也阴阳一太极精粗本末无彼此也太极本无极上天之载无声臭也五行之生各一其性气殊质异各一其
　　
　　○□无假借也□此无极二五所以妙合而无间也之中变合水居右而左系于上之阳动火居左而右系于上之阴静水阴而根于阳动火阳而根于阴静故水内明则阴中有阳矣火内暗则阳中有阴矣水生木木生火火生土土生金金又生水这便似圆环之转而无端倪之可举木气布而为春万物以生火气布而为夏万物以长金气布而为秋万物以敛水气布而为冬万物以藏土气则寄于四序之间而四时行矣太极阴静□阳动□□五□行自五行而反说归阳动阴静其质则有水火木金土五者之殊其气则不外乎阴阳二者之实二气之在五行既无有余又无不足自二气而反说归太极曰精曰粗以理言曰本曰末以气言气以理而生理以气而寓无彼此之间也理之所以为太无以加者以其无形象声气方所而无不在焉载字诗本以事言中庸引之则断章取义以理言朱子举理无声气则无形象方所亦可知矣性即理也指太极而言且水火木金土之生气既有温热凉寒之不同而质亦有太刚太柔少刚少柔之不同也太□极□□五行各具一太极故曰各一其性如所□谓水曰润下火曰炎上木曰曲直金曰从革之类随在各足不相假借真精妙合周子说无极之真二五之精妙合而凝真以理言精以气言理与气妙合凝聚而无
　　
　　○干男坤女以气化者言也各一其性而男女一太极也
　　
　　○万物化生以形化者言也各一其性而万物一太极也唯人也得其秀而最灵则所谓人
　　
　　○者于是乎在矣然形阴之为也神阳之发也五性□之德也善恶男女之分也间断所以为造化生生之道也干道成男坤道成女阳而健者成男则父道也阴而顺者成女则母道也此言厥初生人物只是阴阳二气变化出来不曽有种故曰气化干健坤顺男刚女柔其性不同周子于干男坤女之中画一太极所以明男女一理耳万物化生凡天地间飞潜动植之物既有形矣而造化之气寓焉于是形交气感而自相生于无穷此言人物既生之后则人自生人物自生物故曰形化飞潜动植各一其性周子于万物化生之上画一太极所以明万物同一理耳大抵一理散而为万物万物合而为一理造化以此而已圣人亦以此而已故子思子曰天地之道可一言而尽也夫子曰吾道一以贯之又曰予一以贯之造化圣人岂有二道也哉
　　
　　○此以上引说解剥图体此以下据图推尽说意天地间只有生而为人者禀得阴阳五行之气之秀者故其心为最灵而有以不失其性之全所以天地之性人为贵也极则凡所言人之极者于此而在葢人心即太极也□静周子言形既生矣之形是人之形质则指凝合一定者乃阴静之所为也□动周子言神发知矣之神是人之精神则指运行不息者乃阳动之发逹也□□□五□行五常之性即□五行之德木德曰仁金徳曰义火徳曰礼水徳曰智土徳曰信以在天之五行为在人之五常是则人一天耳人性本善而感动则有中节不中节之分其中节者为善不中节者为恶善恶而曰
　　
　　万事万物之象也此天下之动所以纷纶交错而吉凶悔吝所由以生也惟圣人者又得夫秀之精一而有以全乎
　　
　　○之体用者也是以一动一静各臻其极而天下之故常感通乎寂然不动之中葢中也仁也感也所谓也
　　
　　○之用所以行也正也义也寂也所谓□也
　　
　　○之体所以立也中正仁义浑然全体而静者常为主焉则人
　　
　　○于是乎立而
　　
　　○□□天地日月四时鬼神有所不能违矣君子之戒谨恐惧所以修此而吉也男女之分者男阳而女阴阳善而阴恶也事之万变是万物形着之象也此天下万事之变动所以有不胜之杂乱焉吉者动之善凶者吉之反悔者吉之未成吝者凶之未成四者自此而生只有生知安行之圣人则又独得阴阳五行之秀之精粹纯一之至太极且太极以静而立其体以动而行其用而圣人则有以全之于一身之间此所以或动或静无不到至善之地则凡天下大小事务常感而通之于此心寂凝不动之中中为礼曰仁则属春曰礼则属夏是造化流行发育之象乃感之事也阳□动太极动者为用即太极之用行正为智曰义则属秋曰智则属冬是造化収敛归藏之时乃寂然之事也阴静太极静者为体即太极之体立中正仁义之德乃圣人浑然全具之体也静者谓无私欲也极则天下之人极由圣人而立矣太极阴□阳□□五□行凡造化之成象成形有幽有明或动或静举不能违乎此君子戒谨乎其所不睹恐惧乎其所不闻者所以能修此极而吉吉
　　
　　小人之放僻邪侈所以悖此而凶也天地人之道各一
　　
　　○也阳也刚也仁也所谓也物之始也阴也柔也义也所谓也物之终也此所谓易也而三极之道立焉实则一
　　
　　○也故曰易有太极□之谓也
　　
　　○则以得福言小人则放纵非僻淫邪骄侈无所不为所以悖此极而凶凶则以取祸言太极天有所以为天之理地有所以为地之理人有所以为人之理立天之道的阳立地之道的刚立人之道的仁阳□动万物所资以为始者此说原始而知所以生也立天之道的阴立地之道的柔立人之道的义□阴静万物所资以为终者此说反终而知所以死也凡图中所有造化人事动静始终皆易之道也而天地人三才之道頼此以立太极三才之分虽殊实则一理而已赞易圣人所以言变易之中有至极之理阴阳阴阳之中指出本体而曰太极焉耳阴阳以气言刚柔以质言仁义以理言
　　
　　太极图说
　　
　　无极而太极
　　
　　无极而太极只是说无形而有理所谓太极者只二气五行之理非别有物为太极也
　　
　　无谓无形象无声气无方所极谓至极理之别名也太者大无以加之称天地间凡有形象声气方所者皆不甚大如此极者虽无声气而有形象方所焉惟理则无形象之可见无声气之可闻无方所之可指而实充塞天地贯彻古今大孰加焉自孟子而后真知灼见唯一周子耳故其言曰无极而太极而朱子释之曰上天之载无声无臭而为造化之枢纽品彚之根柢也故曰无极而太极非太极之外复有无极也太极者本然之妙而有动静焉动静者所乗之机也而无止息焉且太极之有动静是天命之流行也所谓一阴一阳之谓道诚者圣人之本物之终始而命之道也载字诗本以事言中庸引之而断章取义则以理言此则本中庸之义而言理无声气
　　
　　太极动而生阳
　　
　　其动也诚之通也是继之者善属阳故曰生阳而万物之所以资始也
　　
　　动极而静
　　
　　极者终也动不常动故动之终则有静焉静而生阴
　　
　　其静也诚之复也是成之者性属阴故曰生阴而万物各正其性命也
　　
　　静极复动
　　
　　静不常静故静之终则又动焉
　　
　　一动一静互为其根太极之动不生于动而生于静是静为动之根太极之静不生于静而生于动是动为静之根分阴分阳两仪立焉静则太极之体立而阴以分动则太极之用行而阳以分于是天地定位而两仪立矣其曰动极而静静极复动一动一静互为其根是命之所以流行而不已也其曰动而生阳静而生阴分阴分阳两仪立焉是分之所以一定而不移也葢太极形而上之道也阴阳形而下之器也是以自其著者而观之则动静不同时阴阳不同位而太极无所不在焉自其微者而观之则冲漠无朕而动静阴阳之理已悉具于其中矣虽然推之于前而不见其始之合引之于后而不见其终之离也故程子曰动静无端阴阳无始非知道者孰能识之阳变阴合而生水火木金土阳变而阴而生水与金阴合而阳而生火与木土则生于变合之中而阴阳具五气顺布四时行焉自是以来木气布而为春万物以生火气布而为夏万物以长金气布而为秋万物以敛水气布而为冬万物以藏土气则寄于四序之间而四时行矣大抵有太极则一动一静而两仪分有阴阳则一变一合而五行具然五行者质具于地而气行于天者也以质而语其生之序则曰水火木金土而水木阳也火金阴也以气而语其行之序则曰木火土金水而木火阳也金水阴也又统而言之则气阳而质阴也又错而言之则动阳而静以其同出乎阳动之变也以其同出乎阴静之合也以其同居乎阳位也以其同居乎阴位也五行之成气而行于天者皆曰阳五行之成形而行于地者皆曰阴无适而非阴阳之道至其所以为阴阳者则又无适而非太极之本然也夫岂有所亏欠间隔哉五行一阴阳也五行异质四时异气而皆不能外阴阳是五行只一阴阳而已阴阳一太极也阴阳异位动静异时而皆不能离乎太极是阴阳只一太极而已太极本无极也至于所以为太极者又初无声气之可言无形象之可见无方所之可指是性之本体然也天下岂有性外之物哉五行之生也各一其性性即太极也然五行之生随其气质而所禀不同如水曰润下火曰炎上木曰曲直金曰从革所谓各一其性也各一其性则浑然太极之全体无不各具于一物之中而性无所不在又可见矣葢五行具则造化发育之具无不备焉故又即此而推本之以明其浑然一体莫非无极之妙亦未尝不各具于一物之中也无极之真真以理言无妄之谓也二五之精二阴阳也五五行也精以气言不二之名也妙合而凝妙合者理气浑融而无间也凝者聚也气聚而成形葢性为之主而阴阳五行为之经纬错综又各以类聚而成形则天下无性外之物而性无不在焉干道成男干者阳之气而性之健也阳而健者成男则父之道一直一横曰经纬往来上下曰错综也坤道成女坤者阴之气而性之顺也阴而顺者成女则母之道也二气交感化生万物于是阴阳二气自相交感则阳施阴受而化生万类之物是人物之始以气化而生者也万物生生而变化无穷焉二五之气聚而成形则人有男女物有牝牡合而成偶则形交气感遂以形化而人物生生而变化无穷矣自男女而观之则男女各一其性而男女一太极也自万物而观之则万物各一其性而万物一太极也葢合而言之万物统体一太极也分而言之一物各具一太极也所谓天下无性外之物而性无不在者于此尤可见其全矣子思子曰君子语大天下莫能载焉语小天下莫能破焉此之谓也是分而言之是合而言之是分而言之是合而言之是言其大无外是言其小无内惟人也得其秀而最灵虽曰人物之生莫不有太极之道焉然阴阳五行气质交运而人之所禀独得其秀故其心为最灵而有以不失其性之全所谓天地之心而人之极也形既生矣然人之形质既生于阴静神发知矣则人之精神必发于阳动五性感动而善恶分于是五常之性感物而动而阳善阴恶又以类分万事出矣而五性之殊散为万事葢二气五行化生万物其在众人虽曰具动静之理而常失之于动者又如此自非圣人全体太极有以定之则欲动情胜利害相攻人极不立而违禽兽不逺矣圣人定之以中正仁义而主静立人极焉此言圣人全动静之德而常本之于静也葢人禀阴阳五行之秀气以生而圣人之生又得其秀之秀者是以其行之也中其处之也正其发之也仁其裁之也义葢一动一静莫不有以全夫太极之道而无所亏焉则所谓欲动情胜利害相攻者于此乎定矣然静者诚之复而性之贞苟非此心寂然无欲而静则又何以酬酢事物之变而一天下之动哉故圣人中正仁义动静周流而其动也必主乎静(是主正义以行中仁)而立人极焉
　　
　　故圣人与天地合其徳此圣人所以成位乎天地之中以言其德则合乎天地之德焉日月合其明以言其明则合乎日月之明焉四时合其序以言其序则合乎四时之序焉鬼神合其吉凶以言其吉凶则合乎鬼神之吉凶焉是圣人所为一于理而天地日月四时鬼神有所不能违也葢必体立而后用有以行若程子论乾坤动静而曰不专一则不能直遂不翕聚则不能发散亦此意尔圣人太极之全体一动一静无适而非中正仁义之极葢不假修为而自然也君子修之吉未至中正仁义之极而修之则君子之所以吉也小人悖之凶不知中正仁义之极而悖之则小人之所以凶也修之悖之亦在乎敬肆之间而已矣敬则欲寡而理明寡之又寡以至于无则静虚动直而圣可学矣故曰繋易圣人有言立天之道曰阴与阳立地之道曰柔与刚刚柔成质地道之所以立也立人之道曰仁与义仁义成德人道之所以立也夫道一而已随事着见故有三才之别而于其中又各有体用之分焉
　　
　　以天道言则阴体而阳用以地道言则柔体而刚用以人道言则义体而仁用
　　
　　其实则一太极也又曰繋易圣人又言原始反终故知死生之说阳也刚也仁也物之始也阴也柔也义也物之终也人而于此能原始而知所以生则反终而知所以死矣此天地之间纲纪造化流行古今不言之妙圣人作易其大意葢不出此故周子引之以证其说立天之道的阳立地之道的刚立人之道的仁是阳动万物之所资以为始也立天之道的阴立地之道的柔立人之道的义是阴静万物之所资以为终也伏羲画卦文王繋辞周公明爻孔子作传大哉易也斯其至矣大哉叹美之辞易易书也斯此图也周子图说之末叹美易之为书广大悉备然语其至极则此图尽之其岂不深哉抑尝闻之程子昆弟之学于周子也周子手是图以授之程子之言性与天道多出于此然卒未尝明以此图示人是则必有微意焉然学者亦不可以不知也端因太极图说中有气化形化死生之说乃述其意而作诗以自喻气化太一分兮作两仪阴阳变合化工施生人生物都无种此是乾坤气化时形化乾坤气化已成形男女雌雄牝牡名自是生生有形化其中气化自流行死生所谓微意葢欲待中人以上可以语上者语之阴阳二气聚时生到底阴阳散时死生死阴阳聚散为古今造化只如此
　　
　　轮回
　　
　　空家不解死生由妄说轮回乱大猷不有天民先觉老孰开我后继前修
　　
　　讃太极图并说
　　
　　濓溪夫子卓乎先觉上承洙泗下开河洛建图立说理明辞约示我广居抽关启钥有纲有条有本有末敛归一心放弥六合月白风清鸢飞鱼跃舜禹得之崇高卑若孔颜得之困极而乐舍此而为异端俗学造端之初胡不思度毫厘之差千里之错
　　
　　辨戾
　　
　　先贤之解太极图说固将以发明周子之微奥用释后生之疑惑矣然而有人各一说者焉有一人之说而自相龃龉者焉且周子谓太极动而生阳静而生阴则阴阳之生由乎太极之动静而朱子之解极明备矣其曰有太极则一动一静而两仪分有阴阳则一变一合而五行具尤不异焉及观语録却谓太极不自动静乗阴阳之动静而动静耳遂谓理之乗气犹人之乗马马之一出一入而人亦与之一出一入以喻气之一动一静而理亦与之一动一静若然则人为死人而不足以为万物之灵理为死理而不足以为万化之原理何足尚而人何足贵哉今使活人乗马则其出入行止疾徐一由乎人驭之何如耳活理亦然不之察者信此则疑彼矣信彼则疑此矣经年累岁无所折衷故为辨戾以吿夫同志君子云