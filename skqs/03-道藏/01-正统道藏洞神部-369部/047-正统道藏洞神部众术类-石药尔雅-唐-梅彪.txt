石藥爾雅
　　經名：石藥爾雅。唐梅彪撰。一卷。底本出處：《正統道藏》洞神部眾術類。
　　石藥爾雅序
　　夫爾雅者，古人以訓釋難尋之所作也。每想此機捷妙無以加。故朝廷用之，兼經多歷年代。余西蜀江源人也。少好道藝，性攻丹術，自弱至于知命，窮究經方，曾覽數百家論功者，如同指掌，用藥皆是隱名。就於隱名之中，又有多本。若不備見，猶畫餅夢桃，遇其經方，與不遇無別。每噫嗟此事悵恨，無師由何意也。因見《參同契》云：未能悉究，當施直義，其理盡矣。經曰：吾欲結舌不言，恐畏獲罪誅，寫情於竹帛，恐泄天之符。故知聖賢至道，玄妙之法，不欲流俗，偶然之所聞解也。故委曲其事，令上士勤而習之，使下士棄而笑之，理昭然也。但恐後學同余苦心，今附六家之口訣，眾石之異名，象《爾雅》詞句，凡六篇，勒為一卷，令疑迷者尋之稍易，習業者誦之不難。兼諸丹所有別名。奇方異衛之號，有法可營造者，條列於前。無法難作之流，具名於後。時唐元和丙戌梅彪序。
　　石藥爾雅卷上
　　梅彪集
　　飛鍊要訣
　　釋諸藥隱名
　　玄黃花：一名輕飛，一名鉛飛，一名飛流，一名火丹，一名良飛，一名紫粉。
　　鉛黃華：一名黃丹，一名軍門，一名金柳，一名鉛華，一名華蓋，一名龍汁，一名九光丹。
　　錫精：一名黃精，一名玄黃，一名飛精，一名金公華，一名黃牙，一名伏丹，一名制丹，一名黃輕，一名黃轝，一名紫粉，一名黃華，一名黃龍，一名黃池，一名河車，一名太陰，一名金精，一名金公河車，一名素丹白豪，一名假公黃。
　　鉛精：一名金公，一名河車，一名水錫，一名太陰，一名素金，一名天玄飛雄，一名幾公黃，一名立制太陰，一名虎男，一名黑虎，一名玄武，一名黃男，一名曰虎，一名黑金，一名青金。
　　水銀：一名汞，一名鉛精，一名神膠，一名女，一名玄水，一名子明，一名流珠，一名玄珠，一名太陰流珠，一名白虎腦，一名長生子，一名玄水龍膏，一名陽明子，一名河上女，一名天生，一名玄女，一名青龍，一名神水，一名太陽，一名赤汞，一名沙汞。
　　水銀霜：一名金液，一名吳沙汞金，一名白虎腦，一名金銀虎，一名赤帝體雪，越楚名水雲銀。
　　丹砂：一名日精，一名真珠，一名仙砂，一名汞砂，一名赤帝，一名太陽，一名朱砂，一名朱鳥，一名降陵朱兒，一名絳宮朱兒，一名赤帝精，一名赤帝髓，一名朱雀。
　　雄黃：一名朱雀筋，一名白陵，一名黃奴，一名男精，一名石黃，一名太旬首中石，一名天陽石，一名桑黃雄，一名丹山月魂，一名深黃期，一名帝男精，一名帝男血，一名迄利迦。
　　雌黃：一名帝女血鍊者，一名玄臺月半鍊者，一名黃龍血生，一名黃安鍊者，一名赤廚柔。
　　赤雌：煉者，一名帝女迴，一名帝女署生，帝女血黃，安赤廚柔雌，已上煉者玄臺丹半。
　　石硫黃：一名黃英，一名煩硫，一名硫黃，一名石亭脂，一名九靈黃童，一名黃磠砂，一名山不住。
　　磠砂：一名金賊，一名赤砂，一名狃砂，一名濃砂，一名白海精，一名狃砂黃，一名黃砂，一名赤狃砂。
　　曾青：一名樸青，一名赤龍翹，一名青龍血，一名黃雲英。
　　空青：一名青要中女，一名青油羽，一名青神羽。
　　磁石：一名玄石拾針，一名玄水石，一名處石。不拾針者，一名綠秋，一名伏石母，一名玄武石，一名帝流漿，一名席流漿。
　　陽起石：中一名白石，一名五精全陽，一名五色芙蕖，一名五精金精，一名五精陰華。
　　理石：一名立制石，與石膽同名。一名肥石，一名不灰木。
　　胡桐律：一名胡桐淚，一名屈原蘇。
　　金牙：一名虎脫幽。
　　石鍾乳：一名公乳，一名盧布，一名殷孽，一名薑石，一名乳華，一名通石，一名乳，一名夏乳根，一名殷孽根，一名孔公孽，一名逆石，一名石華。
　　胡粉：一名錫粉，一名鉛粉，一名丹地黃，一名流丹，一名解錫。麤者一名鵲粉，一名流丹白豪，一名白膏。
　　白玉：一名玉札，一名純陽主，一名玄真赤玉，一名天婦，一名延婦。
　　白青：一名魚目青。
　　綠青：一名碧青，一名畢石，一名扁青即。
　　石綠：又名銅勒。
　　石膽：一名黑石，一名暮石，一名銅勒，一名石液，一名立制石，一名檀搖持，一名制石液。
　　雲母：一名玄石，一名雲華五色，一名雲末赤，一名雲英青，一名雲液白，一名雲沙青，一名磷石白，一名雲膽黑，一名雲起，一名泄涿，一名雄黑，一名雨華飛英，一名鴻光，一名石銀，一名明石，一名雲梁石，一名浮雲滓。
　　消石：一名北帝玄珠，一名昆詩梁，一名河東野，一名化金石，一名化金石生，一名水石。
　　朴消：一名東野，州名罩丹，一名海末。
　　白礬石：一名羽澤，一名黃石，又名黃老。
　　雞矢礬：一名玄武骨，一名赤龍翹，一名尋不見石赤者。
　　滑石：一名石液，一名共石，一名脆石，一名番石，一名雷河督子，一名今石，一名留石。
　　紫石英：一名紫陵文質。
　　白石脂：一名白素飛龍。
　　白石英：一名素玉女，一名白素飛龍，一名銀華，一名水精，一名官中玉女五色。
　　青石脂：一名五色赤石味，一名黑石脂，一名黑石。
　　太一禹餘糧：一名石腦，一名餘糧，一名天師食，一名山中盈脂，一名石飴餅。
　　雞矢礜石：一名青烏，一名齒礜，一名五色山脂。
　　握雪礜石：一名化公石，持生礜石，一名鼠生母。
　　太陰玄精：一名監精，一名玄明龍膏，勻汞同名。
　　太陽玄精：一名無主。
　　凝水石：一名水石，一名寒水石，一名凌水石，一名冰石。
　　礜礜石：一名白虎，一名白龍，一名制石，一名秋石，一名日礜，一名固羊，一名太石，一名倉鹽石膏，一名細石。
　　長石：一名方石，一名土石，一名直石。
　　青琅玕：一名石味，一名青珠，一名白碧珠。
　　方解石：一名黃石。
　　石黛：一名碧城飛華，一名青帝流石，一名碧陵文侯，一名青帝流池，一名帝流青。
　　牡蠣：一名四海分居，一名石雲慈。
　　金：一名庚辛，一名天真，一名黃金，一名東南陽日，一名男石上火。
　　銀：一名山凝，一名白銀，一名女石下水，一名西北墮月。
　　石：一名黃石。
　　熟銅：一名丹陽，一名赤銅。
　　鉛白：一名丹地黃，一名金公，一名青金。
　　白鑞：一名崑崙毗。
　　水精精：一名陰運，一名真珠，一名夜光明，一名蚌精，一名明合景。
　　紫石英：一名西龍膏，一名浮餘，一名上白丹戎鹽，一名仙人左水，一名西戎上味，一名西戎淳味，一名石鹽，一名寒鹽，一名冰石，一名光明鹽，一名紫女，一名上味，一名石味，一名倒行神骨。
　　代赭：一名血師，一名白善，一名白玉。
　　鹵鹹：一名青牛落，一名石脾。
　　大鹽：一名石鹽，一名印鹽，一名海印末鹽，一名帝味，一名食鹽，一名味鹽。
　　石鹽：一名石味。
　　黑鹽：一名黑帝味。一名玄武味，一名玄武腦，一名北帝髓，一名北帝根。
　　赤鹽：一名赤帝味。
　　白鹽：一名白帝味。
　　青鹽：一名青帝味。
　　右四鹽，並合藥造作諸物，名聖無知。
　　烏頭：一名黃烏首。
　　附子：一名烏煙，一名香附子，一名烏頭子。
　　鬱金：一名五帝足，一名黃鬱，一名烏頭。
　　五牙者，穀、粟、豆、黍、大麥等牙是也。又一本云：粟、黍、蕎、豆、麥也。
　　桑汁：一名帝女液，一名鵠頭血。
　　葱涕：一名空亭液。
　　覆盆子：一名缺盆，一名龍膏，一名雲水，一名白馬汁，一名秋膠，一名義物錫。
　　西龍膏：一名黃龍膏，一名黃澤，一名五穀孽，一名童兒禾。
　　桑樹上露：一名上清。
　　白露汁：一名白雲滋。
　　蚯蚓屎：一名龍通粉，一名蚓場土，一名地龍粉，一名寒獻玉，一名土龍屎。
　　白茅：一名白羽草。
　　桑木：一名蠶命食。
　　蘇膏：一名三變柔，一名三變澤生，一名谷釜生。
　　白項蚯蚓汁：一名玄龍地強汁，一名土龍膏，一名土龍血。
　　白彊蠶：一名蟻強子，一名白苟。
　　白狗膽：一名瓠汁，一名陰龍瓠汁，一名陰色白狗糞，一名龍膏。
　　狗尿：一名陰龍汁。
　　白狗耳上血：一名白龍柒，一名陰龍膏瓠汁．
　　黑狗糞汁：一各黑龍，一名陰龍膏。
　　黑狗血：一名陰龍汁。
　　牛乳汁：一名蠢蠕漿，一名首男乳。
　　牛膽：一名陰獸當門。
　　黃牛糞汁：一名陰獸精汁。
　　水牛脂：一名烏衣脂，一名黑帝烏脂，一名烏帝肌。
　　羊脂：一名味物脂。
　　豬頂上脂：一名負革脂，一名黑龍脂，一名黑帝孫肌，一名玄生脂。
　　豬脂：一名陰龍膏。
　　大蟲睛：一名山君目，一名王母女爪。
　　母豬足猴孫頭：一名封君，一名二斤石腦。
　　鸛鵲血：一名陰烏汁。
　　雨水汁：一名靈光液。
　　野鵲腦：一名飛駿馬。
　　鯉魚眼睛：一名水人目。
　　馬糞：一名馬通，一名靈薪。
　　蝟脂：一名猛虎脂。
　　螢火蟲：一名後宮遊女，一名夜遊好女兒。
　　蜂子：一名飛軍，一名飛粽。
　　蜂：一名羅叉。
　　蜜：一名百卉花醴，一名眾口華芝。
　　葦麻火：一名虛消薪。
　　鰾膠：一名麒鱗竭，一名天筋縫鰾。
　　暇䴖皮：一名龍子單衣。
　　蛇脫皮：一名龍子衣，一名脫皮，一名蛇符弓皮。
　　墻上草：一名土馬駿。
　　揪木耳：一名金酒芝，一名金商芝。
　　章陸根：一名芬華，一名六甲父母。
　　桃膠：一名薛側膠。
　　竹根：一名恆生骨。
　　松根：一名千歲老翁腦。
　　□根：一名太陰玉足。
　　石苔衣：一名長生石。
　　松脂：一名丹光之母，一名木公脂，一名丹光母，一名波羅脂。
　　牡丹：一名兒長生。
　　青牛苔者：一名鹹。
　　西獸衣者：一名駝毛。
　　石灰：一名五味，一名白灰，一名味灰，一名惡灰，一名希灰，一名染灰，一名散灰。
　　甘土：一名白單，一名白墡，一名丹道，一名土精。
　　黃土：一名黃牛母。
　　赤土：一名赭堊。
　　黃鸚頭：一名黃烏首。
　　莧根：一名地筋。
　　鼎：一名天器，一名登瓦，一名陰華明蓋，一名赤色門。
　　鐵釜：一名金匱，一名登日，一名地下釜。
　　土釜：一名天器，一名神室，一名赤門，一名神釜，一名非赤堅，一名土鼎。
　　陰華羽蓋：一名釜蓋，一名登瓦。
　　陽曹萼：一名釜底。
　　越竈：一名風爐。
　　酢：一名左味，一名玄池，一名華池，一名玄明，一名玄水，一名弱水，一名神水，一名苦酒，一名青龍味，一名西海父母，一名醋，一名醯。
　　銅青：一名黃龍汋。
　　五茄皮：一名牙石。
　　地榆：一名豚榆係。
　　蜂：一名蜂精。
　　砌黃：一名黃龍華，一名赤帝華精。
　　井華水：一名五水，一名露霜，一名雪雨。
　　鉛丹：一名黃龍肝。
　　燭燼：一名夜光骨。
　　桑寄生：一名木精。
　　地黃：一名土精。
　　黃精：一名重樓，一名兔竹，一名豹格，一名救窮。
　　茯苓：一名天精。
　　天門冬：一名大當門根。
　　蜂子蜜：一名白葩。
　　澤瀉：一名萬歲。
　　未嫁女子月水：一名童女月。
　　小兒尿：一名水精仙人水。
　　水泡沫：一名海潮沬。
　　五茄地榆灰：一名紫灰。
　　肉徒蓉：一名地精。
　　死人血：一名文龍血。
　　杏人：一名木落子。
　　白昌：一名地心。
　　持子屎：一名摩幾。
　　烏頭沒：一名黃附琴。
　　人糞汁：一名玄精。
　　紫鉚：一名尚曰丹。
　　千尋子：一名大調汁。
　　牡荊子：一名夢子。
　　蝙蝠：一名伏翼。
　　青鈇：生崔南形女蜱也。
　　更有子東灰，紫亭脂，此是大丹之事。
　　至藥，元君不許妄傳，為盟誓重，此不敢載矣。
　　石藥爾雅卷上竟
　　石藥爾雅卷下
　　載諸有法可營造丹名
　　太一金丹，太一玉粉丹，太一金膏丹，太一小還丹，還魂駐魄丹，召魂丹，太．一玉液丹，華陽玉漿丹，華漿太一龍胎丹，太一三史丹，光明麗日丹，熱紫粉丹，黃丹，小神丹，安期先生丹，太一足火丹，真人蒸成丹，硫黃液丹，裴君辟祭丹，無忌丹，主君雞子丹，東方朔銀丹，石湯赤烏丹，冷紫粉丹，太一小玉粉丹，太一小金英丹，韓眾漆丹，雄黃紫油丹，劉君鳳駐年丹，五嶽真人小還丹，紫遊丹，太一赤車使者八神精起死人仙丹，太一一味磠砂丹，太一八景四紫漿五珠絳生丹，四神丹，艮雪丹，八石丹，八神丹，流黃丹，龍珠丹，龍虎丹，龍雀丹，五靈丹，紫蓋丹，三奇丹，朝霞丹，肘後丹，凌霄丹，羨門丹，日成丹，穀汁丹，七變丹，太黃丹，葂血丹，日丹，酒丹，棗丹，蜜丹，乳丹，椒丹，太一琅玕丹，杏金丹，紫金小還丹，石腦丹，赤石脂丹。紅槿丹，紫霞丹，石膽丹，紫蓋丹。
　　釋諸丹中有別名異號
　　召魂丹：1 名返魂丹，一名更生丹，一名皈命丹，一名金生丹。
　　無忌丹：一名堅骨丹，一名無畏丹，一名凝神丹。
　　紫遊丹：一名步虛丹，一名舉輕丹，一名到景丹，一名華景丹，一名凌虛丹。
　　四神丹：一名太一神丹，一名神變丹，一名神液丹。
　　艮雪丹：一名水銀霜丹，一名流珠白雪丹，一名飛仙英丹，一名流珠素霜丹，一名玄珠絳雪丹，一名太陽紅粉丹，一名朝霞散彩丹，一名夕月流光丹，一名傾相珠丹，一名疑積雪丹。
　　五嶽真人小還丹：一名金精丹，一名仙萼丹，一名救世丹。
　　太一小還丹：一名太清丹，一名朝景丹，一名凝霞丹，一名落耀丹，一名絳雪丹。
　　太一硫黃丹：一名太陽玉粉丹。
　　八石丹：一名麗日丹，一名度死丹，一名濟世丹。
　　龍珠丹：一名曳虹丹，一名垂露丹，一名金光丹，一名吐耀丹。
　　還魂駐魄丹：一名駐顏丹，一名朱雀丹，一名定神丹，一名延齡丹。
　　八神丹：一名昭日丹，一名流霞丹，一名八精丹，一名神光丹。
　　華陽玉漿丹：一名陽元丹，一名玉髓丹，一名靈壽丹。
　　太一赤車使者八神精起死人丹：一名還神丹，一名迴命丹。一名通靈丹，一名再生丹。
　　太一小玉粉丹：一名素紹丹，一名玄鶴丹，一名飛雪丹。
　　太一小金英丹：一名陽明丹，一名玄珠丹，一名日精丹。
　　太一金液華丹：一名金華丹，一名天真丹，一名金仙丹，一名躡雲丹。
　　太一一味雄黃丹：一名赤流珠丹，一名素耀丹，一名赤耀丹，一名紅紫相間丹。
　　太一八景四紫遊玉珠生神丹：一名黃老丹，一名虛無丹，一名含漿丹，一名散華丹。
　　太和龍胎丹：一名持節丹。一名捧香丹，一名獻壽丹。
　　太一三使丹：一名捧香丹，一名持節丹，一名奔雲丹，一名控鶴丹，一名本命丹。
　　五靈丹：一名昇霞丹，一名凌霄丹，一名靈華丹，一名太一使者丹。
　　五石丹：一名五星丹，一名五精丹，一名五彩丹，一名五帝丹，一名五嶽丹，一名五霞丹，一名八仙丹。五石者，空青東，朱砂南，白嚳西，磁石北，雄黃中。
　　太一一味磠砂丹：一名飛翼丹，一名靈粉丹，一名素砂丹，一名定神丹，一名凝華丹。
　　敘諸經傳歌訣名目
　　《太清經》，《玉鳥經》，《九霄君經》，《廣成君經》，《狐子剛子粉圖經》，《抱朴子金丹經》，《真人天玄錄面上經》，《狐剛子河車經》，《陵陽子經》，《黃仙子經》，《稷丘子經》，《青林子訣》，《泉石子論》，《九元子訣》，《青霞子訣》，《黃帝纂要經》，《玄女錄圖中經》，《茅君金藏經》，《茅君丹陽經》，《桐柱經》，《黃老金公經》，《元君經》，《雲宮玉華經》，《四海神水記》，《八公枕中記》，《金碧潛通火記》，《玄女五符記》，《金石靈臺記》，《石壁記》，《洪寶記》，《天台石室記》，《召河伯記》，《謁上皇日月記》，《紫房虎書記》，《山嶽流傾記》，《流金火鈴記》，《落羽建青記》，《陰長生守爐記》，《迴老返嬰記》，《猛將朱兵記》，《七返靈砂歌》，《八仙歌》，《中還歌》，《三白歌》，《參同契》，《魏君訣》，《參同指歸》，《太清訣》，《衛靈訣》，《九奇訣》，《傳道訣》，《龍雀隱訣》，《登真隱訣》，《塗山訣》，《守真全生訣》，《句留訣》，《金靈訣》，《五鹽訣》，《金樓先生訣》，《角里先生訣》，《鼓下錫黃訣》，《東林集》，《琳房集》，《丹瓊集》，《八紀集》，《契道祕錄》，《隋唐祕錄》，《白子高玄圖錄》，《太清丹論》，《混成論》，《胡王冷葛論》，《金石論》，《婆落魔地神伏火論》，《五明論》，《太清太鏡》，《司馬鍊師精義論》，《紀仙玄鏡》，《中還經》，《杏金經》，《青龍地經》，《龍虎丹經》，《丹家病源》，《六甲玉女訣》，《行廚金盤玉撰訣》，《黃寧訣》，《李少君訣》，《西蜀樊德先生伏火訣》，《太原胡列山人訣》，《吉章經》，《東都陳少府訣》，《王倪伏火丹砂傳》，《孫思邈經》，《揚羅開伏火丹砂傳》，《麻姑八石傳》，《蘇遊經》，《清源經》，《太山孫杓赤龍金虎歌》，《中還丹論》。
　　顯諸經記中所造藥物名目
　　造紫河車為轉寧王金苟子法，黃舉伏火法，五石蒲樞法，安靜虛無法，造藥歸色法，令飛法，令飛者伏法，令飛者飛法，玄女如意解五尸法，造通明金虎符法，造通明九流符法，造朱雀符法，造通明青龍符法，造通明玄武符法，造黃龍表符法，造金經符法，造石精法，造乘龍符法，造五色鹽法，造五石銅法，造三精六液法，造五色鉛金法，造三十六水法，造行廚招遠法，鍊雄黃法，造水法，鍊五礬法，太一禹餘糧法，鍊鍾乳法，鍊紫石法，服玉法，鉛華法，消玉法，玉丸法，玉漿法，柔玉法，伏米法，伏金法，造金液華池法，造牡荊酒化藥法，造朱砂酒法，造理石酒法，造金粉法，造銀粉法，造銅粉法，造鐵粉法，造金膏法，造銀膏法，水銀膏法，造柔赤期法，柔黃雌法，造白河車法，赤河車法，單青河車法，造黃華法，硭硝河車法，石亭脂河車法，東野河車法，鑞河車法，紫河車法，造銅青法，五鹽法，雄雪法，雌雪法，玄女五符法，玄女白雪飛符法，造鉛白法，玄女神丹九轉法，造飛霜赤雪法，造玄黃法，作犢食法，造石灰煎法，造玄珠法，涓子菊華九變法，元子神鐵法，作水華法，土龍汋法，伏雄黃法，伏雌黃法，鍊嚳石法，伏空青法，造銀玄珠法，造鉛拒火法，造空亭液法，柔爍法，拒鑞法，液蠟法，造鉛華法，作灰柸法，作水柸法，造鍊雌法，造炮礬法，造黃塼法，造嚳華池法，九轉鉛精法，造大黃牙法，青丹牙法，漏鼎牙法，秋石牙法，苞裏流帝漿牙法，攪柳牙法，淣鉛法，縮賀法，造烏鉛法，造黑銅法，液銀法，造鉛粉法，石粉法，小還丹牙法，造黑牙法，水鍊雪母粉法。
　　右件經方，世上並有文本，或可以資經貸利，或可以養性全生。但遇一方，並可營造。若遍留意，其途實繁。然此眾之中，唯道有優劣，但隨閑器之所入，而各尋其所好也。故水不可以乘駿駮，陸不可以駕輕舟，稻粱葅肉，終同於飽，麻紵紈，終同於煖。飽煖雖一，而精麤有殊。逐甘利者，即重小丹如金。好延生者，敬太丹似寶。金寶之利，各齊其分，故具載於前矣。
　　論諸大仙丹有名無法者
　　黃帝九鼎丹，大仙昇霞丹，紫青仙童丹，太和龍胎丹，張真人靈飛丹，太一八景丹，馬明生白日昇天丹，金液華丹，茅君白靈丹，白雲赤雪丹，絳陵垂壁丹，七精辟惡丹，三昧消災丹，九光神景丹，流霞鮮翠丹，舍暉吐耀丹，太清五色丹，北帝玄珠丹，神光散馥丹，凝霜積雪丹，奔星卻月丹，墮月驚心丹，感靈降真丹，通神役使丹，九變丹，大還丹，九成丹，紫精丹。按《楚澤經》已上諸丹，並是往古得道者，出世仙丹。服之白日昇天，身生羽翼，變化自在，坐有立無。藥味方法，既非塵俗所知，莫得測其至要也。自非宿有仙骨，積代累功，夢中神受者，不可得其方法也。
　　石藥爾雅卷下竟