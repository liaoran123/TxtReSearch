南華真經章句音義
　　經名：南華真經章句音義。北宋陳景元撰，約成書於元豐甲子。十四卷。底本出處：《正統道藏》洞神部玉訣類。
　　南華真經章句音義敘
　　碧虛子造
　　太史公曰：莊子嘗為蒙漆園吏，著書十餘萬言。漢書藝文志，莊子五十二篇。隋書經籍志，向秀注二十卷，郭象注三十三卷，又梁礦有南華論二十五卷。陶隱居真誥序錄曰，莊子受長桑公微言，撰內篇七卷，以三言為題者，當是法璇璣之環轉，三景之煥明，故造真誥，編為七目、亦用三字為標。隱居著述蓋有所宗焉。唐天寶中，詔冊莊子，宜依舊號，曰南華真經，是知南華之義所來尚矣。僕自角好誦是經，非事趣時，破卷而已，斯乃道家之業，務在長生久視，毀譽兩忘，而自信於道矣。豈與有待者同日而論哉。今述章句，復成七卷，謂離章辯句，委曲枝派也。以逍遙游、齊物論、養生主、人間世、德充符、大宗師、應帝王七篇為內，實漆園命名之篇也。其次止以篇首兩字或三字為題，故有外篇十五，雜篇十一。或謂外雜篇為郭象所刪修，又按陶隱居曰莊子作內外篇，而不言其雜篇、復覽前輩注解，例多越略，殊難稽考。今輒於二十六篇之內取兩字標目而一段成篇者，得駢拇、馬蹏、胠篋、刻意、繕性、說劍、漁父七篇，以配內立名，而曰外篇。其次讓王、盜跖、在宥、天地、天道、天運、秋水、至樂、達生、山木、田子方、知北游、庚桑楚、徐无鬼、則陽、外物、寓言、列御寇、天下，十有九篇，比乎內外之日則奇偶交貫，取其人物之名則條列自異，考其理則符陰陽之數，究其義則契言默之微，故曰雜篇。今於三十三篇之內，分作二百五十五章，隨指命題，號曰章句，逐章之下，音家解義，釋說事類，標為章義。書成，嘗數其正經，得六萬五千九百二十三言，合馬遷之所記十亡其四矣。復將中太一宮寶文統錄，內有莊子數本，及笈中手鈔，諸家同異，校得國子監景德四年印本不同，共三百四十九字。仍按所出別疏，闕誤一卷，以辯疑謬，公孫龍三篇，以備討尋。烏乎，後之學者不幸不見漆園簡莢之完，篇章之大體妙指浸為諸家裂。
　　元豐甲子歲上元日敘
　　南華真經章句音義卷之一
　　莊子姓莊名周，或字子休，宋之蒙城人也。與梁惠王、齊威王同時，嘗為漆園吏。師長桑公子，受其微旨，著書十萬餘言，目之曰南華。論其學本於黃老，又師楚人蜎淵。後隱於抱犢山，服北育火丹，白日昇天，補太極闈編郎。唐開元十九年五月四日，侍中裴光庭請冊四子。天寶元年二月二十日，韶冊莊子，宜依舊號，曰南華真經，文子號曰通玄真經，列子號曰沖虛真經，庚桑子改為洞靈真經。南華者，義取離明，英華發揮道妙也。
　　內篇逍遙遊一
　　內七篇目，漆園所命名也。夫人能无己，然後功名泯絕，始可以語其逍遙游矣。逍遙游者，以其獨步方外，矜誇未忘，故次之以齊物論。夫齊也者，忘物而自齊也；而未齊者，即有彼我之論焉。彼我循環，入環中之空則齊矣。能以空自齊者，未識死生之主，故次之以養生主。主者，精神骨骸之真君也。形猶薪也，主猶火也。夫能存火者，薪也，薪盡則火滅矣。唯善養者，莫知其盡。復有獨耀者，不能與人群，故次之以人間世。夫處汙而不染者，善能和光同塵，同塵故有德，故次之以德充符。德形則物忘，唯隱晦者才全，才全則可以為師，故次之以大宗師。為師者，莫如真人，真人豈得有心哉，无心則可以貳造化，故次之以應帝王。夫帝王者，大道之原，教化之主，居四大之一，為萬物之尊。廣矣深矣，相者莫能測矣。其駢拇而下，別无指義，編次皆重復衍暢七篇之妙云。
　　順化逍遙
　　北冥本亦作溟，覓經切。嵇康云，取其溟漠无涯也。梁簡文帝云窅冥，无極也。鯤公渾切，爾雅，魚子也。名鯤者，謂魚卵初化，未辯鯨鰍。取其混同之義，蓋言餛爾。鯤之將大，不知其幾千里也。鵬古字作朋，以為朋黨之義，故出聲與眾禽不別也。蓋言朋輩爾。朋之將飛，不知其幾千里也。南冥南海也，義同北冥。齊諧戶皆切。司馬彪云人姓名，簡文云書名。搏徒端切。烏飛空，以爪搏風作勢騰翥也。扶搖爾雅云，飈風也。色邪也嗟切。助句，不定之辭，後倣此。是而已矣見文如海本，舊作則。坳堂於交切。成无英云堂庭坳陷之地。芥，吉邁切。李頤云小草也。則膠古肴切。又如字。李云黏也。風斯相支切。析也。今培薄回切。益也。禮記曰，墳墓不培。培猶治也。夭於表切。司馬云折也。關於葛切。司馬云止也。李云塞也。蜩田聊切。司馬云蟬也。鷽鳩於角切。本亦作學，或作鷽，音預。司馬云小鳩也。毛詩草木疏云，鶻鳩，斑鳩也。我决喜缺乎。穴二切。李云疾也。搶七良切。司馬云集也，崔云著也，支遁云突也。榆音踰，木名。枋而止音方，李云檀木也，文如海及江南古藏本作搶榆枋而止。控苦貢切。司馬云投也，引也。崔云叩也。莽莫浪，莫朗二切。蒼七蕩切。又如字。感萬郊野之色，遙望之不甚分明也。三餐七丹切。果然文本作顆，飽貌。舂束容切。糧音良。彼之二蟲又何知也見文本舊作之二蟲又何知。朝菌其隕切。司馬云犬芝也。天陰生糞上，見日則死，一名白及，故不知月之終始也。崔云糞上芝，朝生暮死，晦者不及朔，朔者不及晦。支遁云舜英朝生暮落。潘尼云萬木檯也。間文云欻生之芝也。晦朔朔，旦也；晦，冥也。蟪音惠。蛄音姑。司馬云蟪蛄，寒蟬也。一名蝭蟧，春生夏死，夏生秋死，崔云蛁蟧也。或曰山蟬，春嗚者不及秋，秋嗚者不及冬。楚詞云寒螿也，一云夏蟬也，生於麥梗中，亦謂之麥節，夏生秋死，故不知春秋也。冥靈本作榠，李云木名也，生江南，以葉生為春，葉落為秋，此木以二千歲為一年。大椿丑倫切。李云生江南，一云生北方也。此木三萬二千歲為一年。此大年也見成本舊闕。彭祖成云姓籛名鏗，帝譽之遠孫，善養性，能調鼎，進雉羹於堯，堯以其善調味必能養生，善養生者必能養人，遂封於彭城。其道可祖，故謂之彭祖，歷夏經商至周，年八百歲。特聞崔本作待聞。
　　極變逍遙
　　湯史記云謚法，除虐去殘曰湯，帝譽之後，契之苗裔，姓子字天乙，有聖德，放桀於南巢。棘李工萬湯時賢人，博物者也。窮髮崔云北方无毛地也，山以草木為髮。羊角司馬云風曲上行，若羊角。斥昌石切。指名也，一曰大也。鴳亦作鷃，於練切。雀類也。翱翔五刀切。回飛也。行下孟切。比毗至扶至二切。李云合也。而玉篇音能，奴登切。說文熊屬；足似鹿，能獸堅中，故偁賢能也。或如字而，安也，易宜建侯而不寧。鄭氏讀；今不取。徵如字，司馬云信也。崔云成也。宋榮子司馬云宋國賢人。猶然笑之李云謂猶以為笑。加沮慈呂切。敗也。數數音朔，下同司馬云；猶汲汲也，崔云迫促意也，簡文所渝切，謂計數也。列子李云鄭人；名圄寇，或作御寇，得風仙乘風而行，與鄭穆公同時。陸機要覽云，列子御風常以立春，歸于八荒。泠然音零。成云輕舉貌。六氣風寒暑濕燥火謂之六氣。司馬云陰陽風雨晦明也。之辯平免切。辯者變也。郭象注云御六氣之辯者，即是游變化之塗也。惡乎音烏。成云猶於何也。無己音紀。
　　無己逍遙
　　堯史壟蓄謚法，翼善傳聖曰堯；帝譽之子，姓伊祁，字放勛，有聖德，年十五封唐侯，二十一年登帝位，都平陽。堯立七十年得舜，二十年而老。今舜攝行天子之政，薦之於天，堯避位凡二十八年。年百一十八，在位九十八年而崩，葬陽城，於詩為唐國。許由高士傳云，字仲武，陽城槐里人。遁耕穎水之陽，箕山之下，謚曰箕公。爝火音爵，又子召切。字林云炬火也。一云爟火，謂小火也。時雨成云神農時十五日一雨，謂之時雨。浸子鴆切。灌古亂切。天下治直吏切。致理成功曰治。直基切，理也，下不再出以義求之。鷦子遙切。鷯音遼。郭璞云桃雀也。成曰巧婦烏也。一名工雀，一名女匠。偃鼠如字，說文鼢也。李云鼷鼠也。成云偃鼠形大小如牛，赤黑色獐□，□有三甲象耳，尾端白，好入河飲水。金樓子云晉寧縣境內出大鼠，其狀如牛，土人謂之偃鼠，天時將灾，鼠則從山中出遊畎畝，散落其毛，悉成小鼠，五稼盡耗也。庖人鮑交切。掌廚人也。周禮有庖人職。尸祝之六切。尸者，太廟中神主也；祝者，太常祝也。謂執祭版對尸而祝之。一云傳鬼神辭曰祝。樽子存切。本作尊，酒器也。俎側呂切。肉器也。
　　無功逍遙
　　肩吾李云賢人也。連叔李云懷道人也。接輿音餘，高士傳云姓陸名通，字接輿，楚人隱之賢者也，與孔子同時而佯狂不仕，常躬耕。楚王遣使以黃金百鎰。車駟二乘聘之不應，於是夫負妻戴以游山海，莫知所終。无當丁浪切。司馬云言語宏大无的當也。驚怖普布切。懼也。逕古定切。庭敕定切。李云逕庭謂激過也。成云過差也，亦是直往不顧之貌。藐音邈，又彌沼切。簡文云遠也。姑射音液，李食亦切，山名，在北海中。婥約昌略切。李云柔弱貌。處子文云謂守雌靜而不為物所傷也。疵在斯切。病也，司馬云毀也。癘音厲，李音賴，惡病也。狂梁王切。李云癡也。瞽音古，目无縫如鼓皮也。與乎音豫，及也，下同。之觀古亂切。聾鹿工切。耳不聞也。瞽哉見天台山方瀛觀古藏本，舊作盲。時女司馬云猶處女也。向云時女虛靜柔順，和而不唱，未嘗求人而為人所求也。旁薄剛切。又作磅。磚薄博切。司馬云旁礴猶混同也。萬物以為一句絕。世蘄音祈；求也。乎亂本作亂，古治字，後人轉寫作亂。弊弊扶世切。簡文云弊弊經營貌。浸子鴆切。稽音雞，至也。溺奴歷切。塵垢古口切。猶染汙也。□悲矣切。糠音康，猶煩碎也。陶徒刀切。範土也。鑄朱庶切。鎔金也。堯舜堯已解前章，史記云舜，謚法仁聖盛明曰舜。顓帝六世孫也。父曰瞽叟，母曰握登，感大虹而生，生於姚墟，因即姓姚。生於嬀水，亦曰嬀氏。目有重瞳，因字重華，以仁孝著於鄉黨。堯聞其賢，妻以二女，封邑於虞，年二十以孝聞，三十總百揆，年五十攝行天子事，年五十八堯崩，年六十一代堯踐帝位，都蒲圾，或言平陽，或言潘潘，今上谷也。踐位三十九年，南巡狩崩於蒼梧之野，葬於江南九疑，是為零陵。
　　无名逍遙
　　宋人宋，今梁國睢陽縣，商後微子所封。資章甫李云資，貨也，章甫，商冠也。以冠為貨。越會稽山陰縣。斷丁管、徒短二切，司馬作敦敦斷也。四子司馬云王倪、齧缺、被衣、許由。汾水之陽扶云切。成云汾水出太原，西入于河，水北曰陽，今晉州平陽縣在汾水北，昔堯都也。窅然烏了切。李云猶悵然。成云深遠貌。喪其息浪切。
　　適物逍遙
　　惠子司馬云姓惠名施，宋人也。為梁惠王相。魏王成云梁惠王也，昔居安邑，國號為魏，後為強秦所逼，徙於大梁，復改為梁，借號稱王。貽音怡，遺也。瓠音護。種章勇切。而實五石成云大可容受五石也。盛音成。剖普口切。判也。成云分割也，瓢毗遙切，勺也。則瓠戶郭切。又音護，下同。本作，音鑊。落，簡文云瓠落猶廓落也。司馬云瓠，布護也，落，零落也，言其形平淺，受水則零落而不容也。呺然許橋切。李云呺，虛大貌。崔作。吾為于偽切。掊之方垢切。司馬云擊破也。龜手愧悲切。龜手，黑皮皴皺也。洴扶經切。浮也。澼普歷切。李云澼聲也。成云澼猶辦也。絖，繭也。謂辦繭於水中也。絖音曠，小爾雅云絮細者謂之絖。李云洴辭統者，漂絮於水上。絖，絮也。以百金以見江南古藏本，舊闕。李云金方寸重一斤為一金，百金謂百斤也。鬻音育，賣也。技竭彼切。術也。以說始銳切。又如字。有難乃旦切。之將子匠切。大敗必邁切。不慮以為大樽司馬云樽如酒器，縛之於身，浮於江湖，可以自渡，所謂腰舟也。慮，謀思也。蓬之心郭云蓬生非直達者。向云蓬者短而不暢，曲士之謂也。
　　无為逍遙
　　樗敕魚切，木名。成云栲漆之類，嗅之甚臭，惡木也。或云似椿。擁腫章勇切。李云猶盤癭。不中丁仲切。下同。卷曲音權，成云不端直也。同去如字，李羌呂切。狸力之切。狌姓生二音。司馬云也。成云野貓也。敖者五到切。支遁云伺彼怠傲，謂承夫間殆也。司馬音遨，謂伺遨翔之物而食之，雞鼠之屬也。跳音條。不辟音避，下倣此。機辟毗亦切。成云機關之法，覆車之類也。罔罟音古。成云罝罘也。犛牛呂之切。李音來。成云犛牛猶旄牛也，出西南夷，其形甚大，山中遠望如天際之云。无何有之鄉廣莫之野成云莫，无也。謂寬曠无人之處，不問何物，悉皆无有，故曰无何有之鄉。彷薄剛切。徨音皇。彷徨猶翱翔也。一本作方羊，廣雅云彷徉徙倚也。成云縱任之名也。安所困苦哉文本作安所窮困哉。
　　南華真經章句音義卷之一竟
　　南華真經章句音義卷之二
　　碧虛子造
　　內篇齊物論二
　　齊我
　　南郭子綦音其。巒萬楚昭王之庶弟，莊王之司馬，名定，字子綦，有道之士，居于南郭，因以為號。隱於蘄切。憑也。几音紀。而噓音虛，吐氣為噓。嗒焉吐荅切。解體貌。似喪息浪切，下同。其偶五口切。匹也，對也。司馬云偶，身也，身與神為偶。成云身與神為匹，物與我為偶。文云喪偶者謂忘形神也。顏成子游李云子綦弟子也，姓顏名偃，謚成，字子游。何居斤於切。處也。稿木古老切。人籟力帶切。簫管之音也。風俗通云舜作簫，其形參差，象鳳翼，十管，管長二尺。郭璞云簫管長一尺二寸，一名為籟，今詳其義籟者，取其聲之眾也，故有地籟天籟，非止簫籟之稱也。地籟眾竅之聲也。天籟即人籟地籟之聲，會歸天然，故曰天籟，夫音扶。大塊苦怪、苦對二切，元氣也，混成也。司馬云大朴之貌。噫乙戒切。文云吐氣也。萬竅苦弔切。怒呺胡刀切。成云猶鼓怒呺叫也。文去出聲也。翏翏良救切。長風之聲也。李作飂，通作翏。畏於鬼、烏罪二切。佳醉癸、子唯二切。李云畏佳，山阜貌。成云扇動貌。之竅崔本作窾。似鼻似口司馬云言風吹竅穴，動作或似人鼻，或似人口。似枅音雞。柱上方木也。今之斗是也。簡文云欂櫨也。似圈起權、其院二切。杯圈也。徐邈曰如羊豕之闌圈也。似臼其九切。洼者烏携、烏蛙二切。司馬云若挂曲也。污者音烏。司馬云若污下也。激經歷切。如水激也。古弔切。司馬云聲若激喚也。謞者音孝，李虛交切。簡文云若箭去之聲。司馬云若讙謞之聲。叱者昌實切。司馬云若叱咄聲。吸者許及切。司馬云若噓吸聲。叫者古弔切。司馬云若叫呼聲。譹者音豪。司馬云若譹哭聲。宎者於堯切。一音杳，司馬云深者也，若深宎宎然。咬者於交切。又音狡。司馬云聲哀切。咬，咬然。唱于如字。唱喁五恭切。又音愚。李云于喁聲之相和也。泠風音零。李云泠泠小風也。小和胡臥切。下同。飄風鼻遙切。司馬云疾風也。爾雅云，回風為飄。厲風司馬云大風也。向向烈風也。濟子細切。向云止也。調調音條。刁刁都堯切。向云調調刁刁皆動搖貌。比竹毗志、必履二切。自取成云猶自得也。
　　齊智
　　大智閑閑何間切。安也。小智閒閒古莧切。間別也。炎炎于廉切。成石猛烈也。簡文云美盛貌。詹詹音占。李云辯貌。崔作閻閻。魂交文云寐則魂神，交合是陰闔也。其覺古孝切。形開文云覺則形識開張，是陽闢也。與接為構人世接識，構結懽愛。縵者末旦切。寬慢也。窖者古孝切。深固也。密者隱匿也。小恐曲勇切。惴惴之瑞切。心不寧也。縵縵忘其性也。機栝古活切。機弩，牙栝箭栝。詛側據切。呪也。盟音明，誓也。其殺色界切。衰也。其溺奴狄切。其厭於葉切。沒也。如緘古咸切。繩也。老洫弋質切。深也。義取深溺。江南古藏本作溢。復陽陽謂生也。哀樂音洛。熱之涉切。司馬云不動貌。姚音遙，輕浮貌。一云長也。佚音逸，縱放貌。一云過也。啟詰以切。開張貌。態敕代切。憍淫貌。一云意也。蒸之膺切。成菌其隕切。芝菌也。得此忘言之道，亦常道也。未有彊名，故云此也。真宰養生主也。其眹除忍切。兆也。百骸戶皆切。感萬百骨節也。六藏江南古藏本作五藏六府。夫心肺肝脾腎謂之五藏，大小腸膀胱三焦謂之六府。身別有九藏氣，天地人。天候，頭角之氣。人候，耳目之氣。地候，口齒之氣。三部各有天地人，三三而九神藏。五形氣四，故曰九。舊本云六藏者，謂腎有兩藏也，其左為腎，右為命門也。命門者謂精神之所含也，男子以藏精，女子以繫胞。其氣與腎通，故言藏有六也。賅古來切。司馬云備也。簡文云兼也。其遞音弟。真君太一尊也。苶然乃結切。簡文云疲病困之狀。芒乎莫剛切。芒昧也。成心謂妄成是非之心也。與有如字，黨與之與也。神禹史記云謚法，泉源流通曰禹，又受禪成功曰禹。字文命，鯀之子，啟之父也。神禹者，謂大禹治水有神功，故謂之神禹。東巡狩至于會稽而崩，年百歲也。吹也如字，又叱瑞切。猶嗚也。鷇音苦豆切。司馬云烏子欲出，卵中而嗚曰鷇音。一云破卵出鶵曰鷇。
　　齊是非
　　道惡乎隱音烏，下同。真偽或作真詭。
　　崔本作真然者也。儒墨儒學宗周公文王，墨學宗夏禹。道樞尺朱切。如戶樞之義，中空而轉物也。以指喻指之非指以馬喻馬之非馬夫指馬之義，自司馬彪、向秀、郭象，至有唐名士，皆謂漆園寓言，構意而成斯喻。遂解疏者旨歸不同。今按公孫龍六論，內有白馬指物二論，乃知漆園稽考述作，有自來矣。故備錄二論，附章句餘事之後，以示將來云。故為于偽切。下以義求之。莛音廷。司馬云屋梁也。楹音盈。司馬云屋柱也。厲如字，惡也。李音賴，病癩也。西施司馬云夏姬也。按句踐所獻吳王美女也。恢苦回切。大也。簡文本作弔。恑九委切。成云奇變也。憰怪音决。李云憰乖也。怪，異也。其分如字。復通扶又切。下以義求之。幾矣音機。盡也。謂之道句絕。崔讀謂之道。勞云因自然是道之功勞。狙公七徐切。司馬云狙公，典狙官也。崔云養猨狙者也。廣雅云狙，補猴也。賦芋音序，與杼同，橡子也。賦謂敷布之義。朝三暮四司馬云朝三昇，暮四昇。天均崔本作鈞，陶鈞也。昭文之鼓琴司馬云古之喜琴者。師曠成云字子野，晉平公樂師。或云賢大夫。冀州南和人，生而無目，善音律，能致鬼神。之枝策司馬云枝，柱也，策，杖也。崔云舉杖以擊節也。惠子之據梧成云謂惠施以梧為機，據而談論，猶隱機者也。或謂梧為琴，非是。故載之末年以其始好不廢，故書之於今也。堅白之昧終夫離堅白，合同異，前輩亦講說不一，今備錄公孫龍堅白論，續指物白馬論之後，以補闕疑。而其子又以文之綸終音倫，綸，緒也。崔云琴弦也。雖我无成亦可謂成矣見江南古藏本。舊作雖我亦成也。滑疑古沒切。亂也。所圖圖者，蜆畫限域也。謂域於分內，紫而不用也。秋毫司馬云兔毫在秋而成，至秋而尖細，故以喻小也。殤子短命者也。或云年十九以下為殤。巧曆謂巧於曆數也。
　　齊道
　　有封封，域也。有畛之忍切。畛，界畔也。李音具，謂封域畛陌也。有左有右左陽右陰。有倫有義崔本作有論有議。有分如字。有辯別也。有競有爭並逐曰競，對辯曰爭，又謂爭鬥之爭。不稱尺證切。不嗛欺簟切。盈也。又猨藏食處也。不嗛者，猶無所蓄藏也。徐邈音謙，謂不貪故無所謙遜也。仁常而不周見江南古藏本。舊作成。不忮之豉切。逆也，害也。园五丸切。圓也。幾向其衣切。天府無不藏。葆光無不蔽也。
　　齊治
　　堯舜並解逍遙篇。宗膾古外切。胥息徐切。敖五高切。三國名也。崔云宗一膾二胥敖三也。一云宗膾、叢支、胥敖，蓬艾喻其蕃國卑小。十日並出鴻烈解云，堯時十日並出，謂祆孽蠻也俾。羿射之中其九日，烏落而死者，謂九日潛退也。
　　齊物
　　齧五結切。缺丘悅切。王倪五嵇切。高士傳云，王倪齧缺並堯時賢人。惡乎音烏。下同。庸詎其據切。字林未知詞也。庸謂庸常也。詎，何也。偏死司馬云偏枯死也。鰌音秋，魚名。惴之瑞切。慄音栗。恂音荀。並恐懼戰悚貌。猨猴音袁侯。芻初俱切。小爾雅云稈謂之芻。豢音患。司馬云牛羊曰芻，犬豕日豢，以所食得名。麇音眉。成云似鹿而尾長。薦牋練切。司馬云美草也。三蒼云六畜所食曰薦。蝍音即。蛆子餘切。蜈公也。爾雅云蒺藜螂蛆似蝗，大腹長角，能食蛇腦。帶崔云蛇也。螂蛆好食蛇眼。鴟尺夷切，鳶也。鴉於加切，烏也。嗜市志切。猵匹羨切。狙七徐刃。司馬猵狙一名獦牂，似猨而狗頭，其雄喜與猨交，異異類牝牡也。獦音葛，牂音臧。或以徧狙為二名，獦群為二名皆非也。為雌如字又音妻。毛嬙在良切。越王美姬也。麗姬力知切，晉獻公之嬖以為夫人也。决喜缺切。驟士救切。决驟，疾貌。崔云疾走不顧為决驟。樊然音煩。樊然猶糾紛也。殽亂何交切。謂骰撰之雜亂。戶故切。向云凍也。崔云沍涸也。飄風振海毗霄切。見江南李氏本，舊闕。功，故再降，乃軒轅黃帝母氏感電夢天人，生於壽
　　齊死生
　　瞿鵲子其俱切。士之道號也，猶如鶡冠子。長梧子名立，李云居長梧下，因以為號。簡文云長梧封人。夫子向云瞿鵲之師。孟浪並如字。向云孟浪音漫瀾，無所趣舍之謂。李云猶較略也。崔云不精要貌。或云率略也。之行下孟切。黃帝即本朝聖祖天尊也。按大中祥符五年十月二十四日，真宗皇帝御製聖祖九天司命保生天尊降臨記云，吾人皇九人，中一人之數是趙之始祖，吾於世有丘史記云生而能言，後得道昇天。聽敕定切。瑩於迥切。認可道為妙常，猶視玉色以耳聽也。時夜謂雞能司時夜。見彈徒旦切。鴞于驕切。毛詩草木疏云，大小如斑鳩，緑色，其肉甚美，可以作炙。陳藏器本草拾遺云，鴞，古人重其炙，固當肥美，一名梟，一名鵂，吳人呼為□魂，惡聲烏也。賈誼云鵬似鴞，其實一物也。一曰鶘妖烏也。之奚音兮，何也。審何聲也。旁日月薄葬、薄光二切。衣也。挾戶牒切。崔本作扶。宇宙治救切。尸子云，天地四方曰宇，往古來今曰宙。脗武軫切。李云無波際貌。向音脣，若兩膺之相合也。滑古沒切。亂也。向本作汨。湣音昏。滑涽紛亂，未定貌。愚菴徒奔切。芚然無知，直往貌。劉得一作芼，莫報切，注云若愚而昏芼說文艸覆蔓也。相蘊於本切。積也。予惡音鳥下惡乎同。惡死烏路切。弱喪息浪切。文云秦人孩孺移家于楚，戀楚忘秦故云弱喪。麗姬已解在前。艾封麗戎國艾地，守封疆人之女。王所崔云獻公借稱王。蘄音祈，求也。覺音教，下同。竊竊竊竊，自私貌。如竊盜之自私也。弔如字。弔生曰唁，弔死曰弔。詭九委切。其解音蟹。者是旦暮遇之也達道之士，以萬世猶旦暮，王子年拾遺記云，扶桑萬歲一枯長，生人視之如旦暮，此其類爾。
　　齊同異
　　難闇音暗。李云難闇不明貌。惡能音烏，下同。天倪崔霓二音，自然之分。則是之異乎不是也其无辯矣見江南古藏本，舊作亦无辯然。若果然也則然之異乎不然也亦无辯矣見江南古藏本，舊无矣字。化聲爭辯是非之聲，其猶變化耳。曼音萬。衍以戰切。文云不停滯貌。司馬云无極貌。搌暢也，止也。无竟極也，窮也。崔作境。
　　齊因
　　罔兩郭云，景外之微陰。向云景之景也。崔本作罔浪，云有無之狀。曩乃蕩切。李云曏也。無特獨也。或作持。操與音餘。蛇蚹音附。成云蛇蚹，蛇蛻皮也。蜩翼成云蜩翼非翅也，謂蟬蛻殼也，與寓育篇蜩甲同。言非如蛇蚹蜩翼之類，有所因待，吾之獨化出於自然，何所待哉。
　　齊化
　　胡蝶徒協切。蛺蝶也。栩栩况甫切。文云適性貌。成云圻暢貌。徐云喜貌。崔本作翩翩。自喻李云快也。成云曉也。志與音餘，下同。覺古孝切。蘧蘧音渠。李云有形貌。文云驚怪貌。崔本作據據，引大宗師云，據然覺。今本亦作蘧。
　　內篇養生主三
　　養性分
　　有涯魚佳切。分也，又作崖。緣督以為經緣，由也。督，正也。經，常也。以養羊尚切。
　　得生理
　　庖丁白交切。庖人，丁其名也。成云掌厨丁役之人。管子有屠牛坦，一朝解九牛，刀可剃毛。文惠君司馬云梁惠王也。所倚於綺切。所踦音螘，觸也，刺也。砉然呼鵙切。司馬云皮骨相離聲。響然許文、許亮二切。奏進也。騞然呼獲切。崔云聲大於奢也。中音丁仲切。下同。桑林司馬云湯樂名。崔云宋舞樂名，左傳襄十年，宋公享晉侯於楚丘，請以桑林。桑林，湯天子之樂名。經首司馬云咸池樂章名，則堯樂也。或云秦樂名。譆音熙，歎聲也。技具綺切。下同。所好呼報切。臣以神遇向云暗與理會謂之神遇。不以目視集道遺照。官知止官，法也。法在知止而理未可停，是以一朝解九牛也。而神欲行空窾己忘。批備結、鋪迷二切。擊也。大卻去逆切。謂閒部交際之處。大窾苦管切。空也。肯苦等切。著骨肉也。一曰骨無肉也。許叔重云骨肉肯肯著也。綮苦挺切。司馬工方猶結處也。文云肯縈謂交聚也。大軱音孤。郭云軱戾大骨也。崔云槃結骨也。良庖良，善也。割也司馬云以刀割肉，故歲歲更作。崔云歲一易刀，猶堪割也。族庖司馬云族，雜也，眾也。硎音刑，磨石也。為戒于偽切。下同。謋然化百切。成云骨肉相離之聲也。已解音蟹，下同。牛不知其死也見文如海、劉得一本，舊闕。提刀徒嵇切。躊直留切。躇直於切。閑豫貌。善刀而藏之善，穩善也。收刀不麤惡也。
　　遺刑累
　　父文軒司馬云姓公文氏，名軒，宋人也。右師官名，宋人也。惡乎音烏。介音戒。崔本作兀，又作，，斷足也。郭云介；偏刖也。天與其人與並如字，又並音餘。司馬云為天命，為人事。使獨司馬云一足曰獨，或獨曰介。有與如字。郭云兩足共行曰有與。
　　遠樊籠
　　澤雉澤中之雉也。一啄陟角切。不鄿音祈，求也。樊中音煩，李云藩也，所以籠雉也。雖王于況切。志氣盈豫貌又盛也。
　　釋縣解
　　老職吐藍切。廣聖義云字伯陽，或字聃，生楚國苦縣激鄉，身長九尺，蹈五把十，美眉方口，雙柱三漏，日角月淵，具大聖之相。居岐山之陽，西伯詔為守藏史。康王時為柱下史，昭王時西度函關，在周二百餘年。秦失本又作俠，各依字讀。老君友也。三號戶羔切。其人也文本作至人也。少者詩照切。遁天徒遜切。逃遁天理也。倍情布對切。加也。倍加俗情也。哀樂音洛，下同。二本作憂樂。縣解崔云以生為縣，以死為解，
　　火傳直專切。傳者，相傳繼續也。
　　南華真經章句音義卷之二竟
　　南華真經章句音義卷之三
　　碧虛子造
　　內篇人間世四
　　化導
　　顏回史記云字子淵，魯人也，年二十九髮盡白，蚤死。仲尼史記云姓孔名丘，字仲尼，魯人，湯之後。生衰周之世，有大聖之德，回之師也。衛君司馬云衛莊公萠聵也。按左傳衛莊公以魯哀公十五年冬，始入國，時顏回已死，不得為莊公。蓋是出公輒也。行下孟切。獨崔云自專也。國量音亮。若蕉似遙切。蕉，不堅之草，言德澤虛美也。醫於其切。思其所行則庶幾其國有廖乎丑由切。愈也。所行見江南李氏本舊闕。譆音熙，歎聲也。若往而殆刑耳見張君房本，舊作若殆往而刑耳。所為子偽切。相軋於點切。輾轢也，車所踐也。信矼苦江切。簡文云慤實貌。彊其兩切。衒熒絹切。賣也。見江南古藏本，舊作術。人惡烏路切。下惡不肖同。有其美也崔本作人惡，育云賣也，與上衒賣義相貫矣。菑音灾，下同。菑夫音抉。惡用音烏。若唯无詔句絕，告也，言也。其捷在接切。熒之戶扁切。桀史記云謚法，賊民多殺曰桀。關龍逢成云桀之賢臣，盡誠而遭斬首。紂史記云謚法，殘義損善日紂。王子比干成云紂之叔父忠諫而被剖心。拊音撫。李云傴拊謂愛憐之也。下拂符弗切。違戾也。以擠子計切。排也。是好呼報切。叢支才公切。胥敖解在齊物篇。有扈音戶。司馬云國名，在始平郡。按即今京兆鄂縣也。虛厲如字。又音墟。居宅无人曰虛，死而无後曰厲。語我魚據切。下同告也。惡惡音烏。未允聲也。下同。容與成云放縱也。文云自恣其情也。不訾音紫毀也。蘄乎音祈。擎其驚切。跽其里切。擎，拱手也。跽，跪也。曲拳音權。禮容貌。无疵才斯切。病也。謫之陟革切，罰也。不謀徒協切。軍中反間曰諜。師心自信成心也。有心而為之其易邪心一之，見張君房本舊作，有而為其易邪。皞天胡老切。皞，明也不宜說文，宜者，所安也。不茹音汝。食也。葷許云切。辛菜也。未始得使句絕。謂未曾得使虛心而的有此身也。其樊區域也。闋者苦穴切。空也。生白白者，陽明也。吉祥止止吉，祥道也。夫虛靜絕念則道集矣。坐馳形坐而心馳也。夫徇辭俊切。李云使也。所紐女九切。系也。成云綱紐也。伏羲許宜切。即太皞，三皇之始也。几蘧其居切。向云古之帝王也。散焉悉旦切。李云放也。崔云德不及聖王為散。
　　命使
　　葉公音攝。文云姓沈名諸梁，字子高，楚莊王之遠孫，沈尹戍之子。為楚大夫，食釆於葉，僭稱公。時北狄伐楚，楚昭王懼，使子高求救於齊將使所吏切。下待使同。將，命者也。王使音史役也令也慄之音栗，李云懼也。常語魚據切。下同。寡不道以懽成江南古藏本，作寡有不道以成懽。執粗音麤。糯也。不臧作郎切。善也。爨七亂切。欲清七性切。字宜從清，從清者假借也。清，凉也。熱與音餘。下慎與同。以任而林切。哀樂音洛，下同。不易如字，移也。又以豉切。云輕易也。而惡烏路切。下同。乎諒誠信也。喪息浪切。下同。易以以豉切。下同。偏辭音篇，崔本作諞，音辯。氣息茀然符弗切。崔音勃。心厲如字，李音賴。刻核幸格切。漢書宣帝傳云，綜核名實于吉。太平經有核事篇，古人以核作劾通用
　　師傅
　　顏闔胡臘切。崔本作盧。魯之賢人，隱者也。先事魯定公，後適衛為靈公太子師傳。靈公左傳云名元，謚法，亂而不損曰靈。太子司馬云蒯聵也。後為莊公。蘧其居切。伯玉名璦字伯玉，衛之賢大夫也。天殺天然好殺為德。无方李云方，道也。為蹶其月切。敗也。為祆於喬切。地反物為祆。為孽魚列切。灾也。或作孽。嬰兒崔云喻驕遊也。無町徒頂切。畦戶圭切。李云町畦，畔埒也。无威儀貌。无崖文云无禮法也。无疵似移切。病也。螳蜋音堂郎。有命斧之蟲。勝任並平聲。幾矣文本作幾殆矣。為其于偽切。下同。媚養成云順則悅，媚可以馴狎。盛音成，下同。矢或作屎同。以蹍市軫切。蛤類。溺奴弔切。劉得一作尿，從尾從水，蚊音文。孟庚切。僕緣普木切。向云僕僕然，蚉緣焉，稠概貌。崔音如字。云僕，御也。而拊音撫。
　　不材惡名
　　匠石匠是工人之通稱，石乃名也。曲轅音袁，曲轅，道名也。櫟力狄切。不材之木也。社封土曰社。土，吐也。云能吐生萬物，故謂之社。其大蔽必世切。數千牛見張君房、成玄英、文如海本，舊闕。絮奚結切。集韻云絮束知其小大也。顏師古注漢書云：絮，繞也。百圍李云徑尺為圍，蓋十丈也。十仞七尺曰仞。觀者音官。下同，匠伯伯，長也。為眾匠之長也。不輟丁岉切。厭於艷切。散木悉旦切。木以不材為散。速腐奉斧切。爛也。液音亦。樠亡言、莫千二切。司馬云液，津液也，謂脂出樠樠然也。崔云黑液出也。蠹丁故切。見夢胡薦切。惡乎音烏，下同。文木謂才之美也。櫨梨側加切。橘均必切。柚余救切。果蓏力果切。木子曰果，草子曰蓏。泄思列切。萎泄在地也。苦其崔本作枯。掊普口切。擊也。而幾死之散人句絕。又惡知散木匠石以不材為散木，櫟社以材能為无用，故謂匠石為散人也。覺古孝切。而診直信切。占夢也。詬呼豆切。厲如字，詬辱也。厲，病也。且幾音機。近也。翦乎子淺切。伐也。
　　神不矜能
　　南伯子綦即齊物篇南郭子也。伯，長也。商之丘司馬云今梁國睢陽縣是也。千乘駟馬曰乘。將隱芘其所籟見張君房本，舊作隱將芘其所籟。材夫音扶。拳曲音權。軸直竹切。解如衣軸之直解也。咶食紙切。齅許救切。狂酲音呈。病酒曰醒。
　　材致不祥
　　荊氏司馬云地名，一旦里名，宋國有荊氏之地。宜楸柏桑宜此三文木也。拱恭勇切。把百雅切。司馬云兩手曰拱，一手曰把。狙七餘切。猴音侯，獼猴也。之杙以職切。成云杆橛也，以繫杆獼猴也。司馬本作扒，音八，云欲以栖戲狙猴。崔本作拔，音跋，云枷也。三圍徑尺曰圍。之麗如字，屋也。求禪音膳。傍薄剛切。司馬云棺之全一邊者謂之禪傍。故解古賣、佳買二切。祓除也，祭鬼也。顙息黨切。頌也。亢鼻苦葬切。司馬云高也。頞折故鼻高又仰也。痔直里切。
　　適河司馬云謂沈人於河，祭也。西門豹為鄴令，方斷之。
　　疏德養身
　　支離疏成云四支離坼，百體寬疏，因以為名。頤以之切。於頂司馬云脊曲頸縮也。淮南子云脊管高於頂也。會古外、古活二切。撮子外、子活二切。指天司馬云會撮髻也。古者髻在項中，脊曲頸祇，故髻指天也。五管在上李云管，腧也。五藏之腧皆在上也。兩髒音陛，崔云僂人腹在髀裹也。為脅許劫切。司馬云脊曲髀立，故與脅並也。挫寸臥切。摧也。鍼執金切。司馬云挫鍼縫衣也。治繲音懈，故衣也。謂補袖舊衣也。餬口音胡，食也。鼓莢初革切。崔云鼓莢揲蓍也。播精崔云卜卦占兆也。以食音嗣。攘如羊切。三鍾司馬云六斛四斗曰鍾。
　　有用致患
　　孔子適楚史記云孔子圍於陳蔡，楚昭王興師迎孔子，孔子適楚。僅音覲，纔也。畫地音獲郤曲卻曲乞約切。退也。謂退身曲全也。郤曲卻曲見張君房本，舊作吾行郁曲。轉寫誤也。卻音乞逆切，今不取。
　　內篇德充符五
　　鑑道
　　兀者五忽切，刖足曰兀。王駘臺殆二音。魯人未見傳記。從之如字，李才用切。下同。常季仲尼弟子。丘也直後而未往耳直在胎後，未得往師之耳。而王于况切。盛也，勝也。其與庸亦遠矣仲尼自伏庸下，不亦太甚。地覆芳服切。墜直類切。而守其宗者也見江南藏本，舊闕。肝膽丁覽切。所喪息浪切。下同。最之徂會切。聚也。鑑古暫切。流水崔本作沫水。受命於地唯松栢獨也正在冬夏青青受命於天唯堯舜獨也正在萬物之首見張君房本，舊闕。保始之徵李云徵，成也。終始可保成也。九軍，李天子六軍，諸侯三軍，通為九軍。簡文云兵書以攻九天，收九地，故謂之九軍也。自要一遙切。六骸身首四支也。假人古雅切。
　　遊內
　　申徒嘉成云鄭之賢人。姓申徒名嘉，兀足者也。子產姓公孫名喬。字子產，鄭之賢相也。無人即伯昏瞀人也。古有道之士，列子嘗師之。不足以自反邪張君房本無不字。羿音詣堯時善射人。彀音遘，張弓也。中，郭云弓矢所及為彀中。中地丁仲切。下不中同。怫然扶弗切。暴怒貌。不知先生之洗我以善邪吾之自寤邪見張君房本，舊闕。子索色百切。蹴然子六切。驚慙貌。乃稱如字，舉也。
　　務全
　　叔山无趾音止，李云叔山字也，无足趾也。踵朱勇切。向云頻也。崔云无趾故踵行。見賢遍切。子不謹前句絕。前行下孟切。語魚據切。孔丘之於至人其未邪張君房本无其字。賓賓中外无主貌。蘄音祈。諔尺叔切。詭九委切。諔詭奇異也。幻滑辦切。桎之石切。木在足也。梏古毒切。木在手也。
　　德平
　　魯哀公定公子，名將。惡人醜貌。哀駘臺殆二音。它徒何切。李云哀駘醜貌，它其名，衛國之士也。常和戶臥切。下同。惡駭胡楷切。雌雄李云禽獸屬也。期年音基，币四時曰期。傳國大專切。悶然音門，李云不覺貌。氾若浮劍切。不係也。醜乎自可惡也。崔本作媿。无幾居豈切。俄頃也。與樂音洛。常使所吏切。一本作遊。□子徒門切。與豚同。食音飲，成云謂飲其乳也。少許照切。少頃也。眴若本亦作瞬，音舜，崔云目動也。謂死母眴目，若少頃之間也。翣資所甲切。成云飾武之具，武王所造，形似方扇，翣以木為，衣以白布，畫為雲氣，如今之攝也。俠車兩邊，將軍行師，陷軍而死，及其葬日，不用翣資。資，送也。之屨俱遇切。復也。取妻七句切。以滑音骨。於兌徒外切。悅也。無卻去逆切。間也。能離力智切。閔子史記云名損字子騫，魯人，仲尼弟子，在四科之數，不仕大夫，不食汙君之祿，甚有孝行。
　　德忘
　　闉音因。跂音企。支離无脤市軫切。闉，曲也，跂；不正也。闉跂支離，言腳常曲行，體不正，卷縮也。无脤，名也。又闉跂偃者也。跂，行也，脤臀也。說始銳切。下同。衛靈公已出人間世篇。脰音豆，頸也。肩肩胡田切。李云羸小貌。甕烏送切。烏葬切。李云甕大癭貌。大癭一領切。瘤也。齊桓公史記云襄公庶子，小白也。謚法，辟上兼國曰桓。為孽魚列切。惡用音烏，下同。不斲陟角切。雕，斲也。無喪息浪切。天鬻音育，養也。天食音嗣，亦如字。受食如字，又音嗣。
　　无情
　　眇亡小切。眇乎，謙小貌。謷牛刀切。警乎，夸大貌。惡得音烏，下同。好惡呼報、烏路二切。倚於綺切。槁苦老切。梧音吾。而瞑音眠。成云槁梧乃夾膝几也。惠子好談名理，行則倚木而吟，坐則凭几而睡。天選宣轉、息戀二切，授也，與也，任也。嗚无理之言謂之嗚。
　　南華真經章句音義卷之三竟
　　南華真經章句音義卷之四
　　碧虛子造
　　內篇大宗師六
　　真人行
　　庸詎其庶切。庸，用也。詎；何也。不暮段乎切。謀也。不慄音栗。不濡而朱切。濕也。登假更夏切。至也。其覺古孝切。深深內息貌。真人之息以踵章勇切。踵，足跟也。故腎脉起於足跟也，火在水下，故息無所不之。眾人之息以喉水火相亢，故不寧極。其嗌音益，郭云咽喉也。哇獲媧切。崔云結也，言咽喉之氣結礙不通也。天機淺真水濁則天光昏。惡死烏路切。不訢音欣，喜也。不距音巨，李云欣出則悅生，距入則惡死。翛然音蕭。成云無係貌。顙息黨切。也。頯渠追切。徐去軌切。郭云大朴貌。向本作□然。說文權也。淒然七西切。煖然音暄。徐况晚切。故樂音洛。行名下孟切。狐不偕成云姓狐字不偕。或云堯時賢人，不受堯揮，投河而死。務光成云黃帝時人，身長七尺，耳長七寸。又云商時人，餌藥養生，好鼓琴，湯與天下不受，乃負石自沈于盧水。伯夷叔齊搜神記曰，孤竹國有女悅其門下，書生飲其墨汁而生子，棄猜圈中，猜虛之不死，其上生一根竹，直上與林相交，家人以為神，便收養之，及長有武力，後夏后氏列土而封之，遂為墨胎氏，號曰孤竹君。成云遼西孤竹君之二子，神農之裔，姓默台。伯夷名允字公信，叔齊名致字公達，父死兄弟相謙，不肯嗣位，聞西伯有道，試往觀焉。文王崩，武王代紂，夷齊叩馬而諫，武王不從，遂隱于河東首陽山，釆薇而食，終餓而死。或曰夷齊謚號也。謚法曰，克教乘義曰夷，執正克莊曰齊。箕子胥餘成云胥餘，箕子名也。見尸子。又云箕子胥餘，沫身為厲，被髮佯狂，紂之叔父諫紂不從，被囚奴戮。或云胥餘者，伍子胥也，諫吳王不從。抉目而死，沈尸于江。又云吳王賜子胥屬鏤之劍，自死。紀佗徒河切。感萬湯時逸人，踆于家水而死。申徒狄商時人，負石自投于河。解在盜跖篇。其觚攻乎切。鄉飲酒之爵也。一曰觴受三升者謂之觚。邴邴音丙。簡文云明貌。崔乎取狠切。向云動貌。簡文云遠貌。滀乎敕六切。簡文云聚也。又滯也。厲乎厲嚴也。崔本作廣，云苞羅廣也。謷五羔切。王云高邁於俗也。綽昌略切。寬也。其卓竹角切。獨化之謂。泉涸戶各切。竭也。相濡音儒，吐沫也。以沫音末。相忘音亡。
　　不遯化
　　大塊苦對切。解在齊物篇。佚音逸。於壑火各切。所遯杜本切。遷也，逃也。為樂音洛。可勝音升。善夭徐廣注史記云，夭，幼少也。張君房本作少，詩照切。
　　得道妙
　　可傳直專切。太極未見氣也。六極地數六，故曰六極，乃陰之極者也。先天悉薦切。長於丁丈切。狶韋氏許豈切。司馬云上古帝王名。以挈苦結切。成云驅馭群品，提挈二儀。伏戲音羲，三皇之君，取犧牲以充庖。以襲氣母司馬云，襲，入也。氣母，元氣之母，謂道也。又云伏戲入同元氣，故稱曰皇。維斗李云北斗為天下綱維。終古不忒它得切。差也。謂歷於終始，指建為常，無有差忒。堪坏扶眉切。又音肧。司馬云神名，人面獸身。崑崙山名，在北海之北。馮夷司馬云，清泠傳曰，華陰潼鄉隄首人也，服八石得水仙，是謂河伯也。大川黃河也。肩吾神名。太山東嶽也。黃帝已出齊物篇。玄宮黃帝之後高陽氏也，生有靈異，得道處于真宮，真宮，北方宮也。禺強音虞。山海經云北海之渚有神，人面烏身，珥兩青蛇，踐兩赤蛇，名禺強。北極山名。西王母西王母傳云，西王母者，姓維氏，字婉衿，九靈太妙龜山金母也。乃西華至妙洞陰之極尊，戴華勝，佩虎章，崑崙山穴名曰少廣，王母常居焉。不復生死，故莫知始終。或曰蓬髮戴勝，虎齒善嘯者，此乃王母之使金方白虎之神，非王母之真形也。彭祖解在逍遙篇。五伯夏昆吾，商大彭、豕韋、周齊桓、晉文。又音霸。傅說音悅。以相息亮切。武丁奄有天下乘東維騎箕尾而比於列星司馬云，傅說，商相也。武丁，商王高宗也。夢得傅說使求之於天下，於陝州河北縣傅巖板築之所而得之，相於武丁，奄然清泰。傅說，星精也。東維箕斗之間，天漢之東維也。傳說一星，在尾星上，言其乘東維，騎箕尾之間。崔本此下更有其生无父母，死登假，三年而形遯。此言神之无能名者也。
　　才道相胥
　　南伯子葵或云即南伯子綦也。女偊音禹，古之有道女人也。年長張丈切。孺子如喻切。稚子也，弱子也。惡惡乎音烏。未允聲也。已解人間世，篇後不復出。下惡乎音同。卜梁倚卜梁，姓，倚，名，有才器人也。亦易以豉切。參日音三。朝徹司馬云朝旦也。徹，達妙道也。故見江南古藏本，舊闕。殺生者不死戮貪生之賊者，身存。生生者不生進益生之妄者，速死。攖寧音嬰，謂聖人隨物動靜，雖攖而寧也。高誘注呂覽，攖猶戾也。副墨謂副貳翰墨者，典教也。自此已下，皆寓言耳。洛誦灑洛讀誦也。瞻明見理曰瞻明。聶許慎說文，附耳小說也，謂密相許與也。需役音須，待也。役，使也，用也。待使謂行用也。於謳烏侯切。頌美盛德也。玄冥謂淵幽也。冥，漠也。悟道幽漠也。參七南切。寥力彫切。參，承也。寥，空也。謂參承道極也。疑始莫知其末始有始也。自副墨至淵冥七重，方可高參寥廓；至疑始九重，方入太无難測之鄉，大道无始之境矣。
　　死生友
　　子祀鴻烈解作子永，行年五十四，而病傴僂。子輿音餘。子犁禮兮切。子來四人並方外之士。為尻苦羔切。偉哉韋鬼切。向云美也。崔云自此至鑑于井，皆子祀自說病狀也。拘拘音駒。司馬云體拘攣不申也。曲僂力主切。曲，腰也。發背背骨發露也。句俱遇切。贅之稅切。指天李云句贅，項椎也。其狀似贅，言其上向天也。有沴音麗，陵亂也。跰步汨切。悉田切。旋行不直貌。而鑑古暫切。嗟乎此子輿亂也。汝惡烏路切。下同。曰亡如字。浸子切。漸也。為彈徒旦切。鴞戶驕切。炙章夜切。解在齊物篇。哀樂音洛。縣解音蟹，下同。无所係也。喘喘尺軟切。環而繞出。叱避昌失切。无怛丁達切。驚也。倚其於綺切。鼠肝蟲臂以况微賤也。不翅詩智切。則捍胡旦切。捍，抵也。鏌鎁音莫邪。昔吳人干將為昊王造劍，妻名鏌鎁，因名雄劍曰干將，雌劍曰鏌鎁。王子年拾遺記云，昆吾山地中多丹，鍊石為銅，銅色青而利草木，皆劍利，土亦鋼而精。其山有獸大如兔，毛色如金，食土下之丹石，深穴地以為窟，亦食銅鐵，膽腎皆如鐵，其雌者色白如銀，昔其國武庫之中兵刃鐵器俱被食盡，而封簽依然。王令撿其庫穴，獵得雙兔一白一黃，殺之開其腹而有鐵膽腎，方知兵刃之鐵為兔所食。王乃召其劍工，令鑄其膽腎以為劍，一雌一雄號干將者雄，號鏌鎁者雌。其劍可以切玉斷犀，王深寶之。大鑪力奴切。惡乎音烏。成然魂交也。蘧然音渠，形開也。覺古孝切。
　　相忘友
　　子桑戶孟子反子琴張並方外之友。相與猶親也。撓而小切。挑徒了、徒堯二切。莫然莫无也。謂寂爾无言。有閒俄頃也。侍事見張君房本，舊作待。編曲必連切。謂編次辭曲以和琴也。李云曲蠶薄也。相和胡卦切。我猶崔本作獨。人猗於宜切。辭也。是惡音烏。下同。命之命名也。疣音尤。决古穴切。胡亂切。潰胡對切。端倪音瀝。芒然莫剛切。无係貌。彷薄剛切。徨音皇，彷徨逍遙，皆自得逸豫之名。憒憒工內切。亂也。以觀古亂切。示也。相造七報切。詣也。下同。相忘音亡，下同。道術如字，邑中道也。或音遂，言溝遂非是。畸人居宜切。不偶也。而侔於天音謀，等也，亦從也。獨行之人不偶於俗，而從於天然也。
　　无情死
　　孟孫才李云三桓後，名才，魯之賢人。崔云才或作牛。惡知音烏，下同。如覺古孝切。下同。駭形崔本作咳，云有嬰兒之狀。旦宅形為神舍，言遷易之速，猶旦暮之宅。所以乃說文，乃，象氣之出難也。庸詎其庶切。下章同。而厲厲，至也。造適造，作也。獻笑獻，陳也。及排皮皆切。排，推也。寥天一力彫切。謂天之寥寥，高遠也。一者，不二也。
　　遊道域
　　意而子李云賢士也。資汝資給也。為軹之是切。辭也，語助也是也。黥其京切。劓魚器切。李云毀道德以為仁義，不似黥乎。破冥同以為是非，不低劓乎。遙蕩縱散也。恣睢許維切。自得貌。轉徙无係貌。又變化貌。其藩父煩切、區域也。盲者一本作眇，盲瞽解在逍遙篇。以與音豫，及也。下同。黼黻音甫弗。白與黑為黼，黼似斧形也。黑與青為黻，黻兩己相背也。之觀古亂也。無莊之失其美據梁之失其力黃法師疏云，無莊，古之美人也，好莊飾為務，遇高丘先生以理誨之，遂悟乃遺其莊飾之美。據梁，古之多力人也，力能換梁易柱，以力陵物。遇羨門子，以
　　道教之遂悟，乃失勇忮之事。鑪音盧。錘之睡、之蘂二切。李云錘鴟頭頗口句鐵以吹火也。成云鑪，竈也，錘，鍛也，謂治鍛之義也。曰噫音醫，歎聲也。崔云辭也。又作意，謂呼意而名也。我為于偽切。子兮切。碎也。長於丁丈切。
　　坐忘
　　復扶父切。見賢遍切。下同。蹴然子六切。變色貌。墮許規切。壞也。離形力智切。去起呂切。无好呼報切。
　　推極委命
　　淋雨音霖，左傳云雨三日以往為霖。殆病殆，危殆也。食音嗣。不任音壬。而趨七住切。崔云不任其聲，憊也；趨舉其詩，无音曲也。
　　內篇應帝王七
　　不言之教
　　齧缺五結切。下丘悅切。王倪五兮切。二人已出齊物篇。四問而四不知謂再四之問。或齊物篇中四問子知物之所同是乎，一問也；子知子之所不知邪，二問也；然則物无知邪，三問也；子不知利害，則至人固不知利害乎，四問也。蒲衣子尸子云，蒲衣八歲，舜與天下，即被衣，王倪之師也。泰氏司馬云上古帝王也。又无名之君也。藏仁才剛切。崔云懷仁心以結人也。簡文本作臧善也。以要一遙切。泰氏之世見劉得一本，舊闕。徐徐司馬云安隱貌。于于司馬云无所知也。簡文云徐徐于于，寤寐之狀。
　　无為之治
　　日人實切。中如字，又音仲。始李云賢人池，肩吾之師。崔本无曰字。以語魚據切。庶民見張君房本，舊作式義度人。欺德欺，妄也。涉海鑿在洛切。下同。河溟海浩渺，波涌難涉，穿鑿為河，必无成理。確乎苦學切。堅貌。矰則能切。罔也。弋逸織切。以繩擊箭而射之。鼷鼠音兮，小鼠也。神丘社壇也。熏香云切。
　　自然之化
　　天根喻无氣也。無名人喻道也。皆寓言。殷陽文云山名，在衛州。山南曰陽，又云地名。蓼水音了，水名。不豫間豫也。莽莫務切。眇妙小切。六極之外陰陽之表也。壙苦廣切。埌力黨切。帠帠音藝，法也。於淡徒暫切。於漠音莫。
　　聖人无名
　　陽子居居，名也。子，男子通稱也。嚮許亮、許兩二翻。疾彊梁不容惡也。物徹疏明用總明也。不其眷切。勞也。胥相也。易音亦。技其綺切。藝也。係如字。怵心勑律切。來田田獵也。虎豹以皮有文章見獵也。猨音袁。狙七餘切。之便毗肩切。犛來狸二音。來藉慈夜切。踐也，與躤通用。蹴然子六切。改容貌。功蓋侔也。化貸吐代切。有莫舉名莫，无也。舉，顯也。推功於物，不顯其名。
　　聖人无常心
　　神巫曰季咸季咸，姓名也。巫，覡男女之通偁也。心醉迷惑其道。壺子名林，鄭人，列子師。无其文向秀本作无。江南古藏或作玩，又作既玩既並二非是。得道與音餘。世亢苦浪切。必信夫句絕。相汝息亮切。下同。嘻音熙，嗟也。曏吾許亮切。地文地以不動為文。不震不正一本作不讓不止，動靜不發也。杜德機蘊道息念也。有廖丑留切。天壤天以發生為壤。名實不入毀譽，不入靈府。機發於踵生氣一動，下融和。不齊側皆切。下同。鯢五兮切。桓鯢，鯨魚也。桓，盤桓也。之審如字。簡文云處也。司馬云審當為蟠，蟠，聚也。崔作潘，云回流所鐘之域也。鍾亦聚也。淵有九名鯢止流濫沃氿雍汧肥，是為九淵。鴻烈解有九琁之淵，至深也。自失如字，徐音逸。已滅不見也。委於危切。蛇以支切。至順之貌。弟如字，舊音頹。靡順貌。一云頹廉不窮貌，一云遜伏也。波流波流，至顯，莫測貌。為其于偽切。妻爨七判切。食豕音嗣，下同。彫琢竹角切。塊然苦對切。紛然而芳云切。亂也。然見張君房本，舊闕。封哉不散也。崔本作戎，云封戎散亂也。
　　寄託
　　无眹直忍切。兆也。
　　開兌
　　鯈音叔，李云喻有象也。忽李云喻无形也。渾胡本切。沌徒本切。寶玄真經曰，三氣未分謂之混，五行未杉謂之沌。簡文云鯈忽取神速為名，渾沌以合和為兒。神速譬有為，合和譬无為。七竅苦叫切。孔也。渾沌死崔云不順自然，彊開耳目也。
　　南華真經章句音義卷之四竟
　　南華真經章句音義卷之五
　　碧虛子造
　　外篇駢坶八
　　養正性命
　　駢步田切。並也，併也。拇音母，謂足拇指連第二指也。枝指如字，崔音歧，謂指有歧也。而侈昌是切。多貌。於德德者，容德也。盜跖謂容美為父母之遺德也。附贅章銳切。廣雅云疣也。釋名云橫生一肉屬著體也。又瘤結也。縣疣音尤。說文云贅也。列於五藏才浪切。下同。文云肝木仁也。肺金義也，心火禮也，腎水智也，脾土信也。夫含識之徒，禀生之類，仁義之性，物皆有之，少之與多，自然已定，雖顏孔相去一分，終莫之及，况異於斯者乎。今性多仁義者，必相矜而失性；性少仁義者，又相企而喪真。奔馳於矜企之塗，流蕩於是非之境，上下夸企，豈是道德之正邪。若乃人安其性，多少之情為一，物守其分，仁義之理自齊，任官各當其材，天下無不理矣。淫僻匹亦切。下同。於仁義之行下孟切。崔云駢枝贅疣雖非性之正，亦出於形，不可去也。五藏之情，雖非道德之正，亦列於性，不可治也。今設仁義之教，以治五藏之情，猶削駢枝贅疣也。既傷自然之理，更益其疾矣。而多方於聰明之用也舊本云而多方於聰明之用也。張君房削去方字，與下文多於聰者相類。駢於明駢拇為不足者，比五指之數則謂之虧矣。駢明為多者，以兼倍他性，則謂之有餘矣。文章青與赤為文，赤與白為章。黼黻音甫弗，解在大宗師篇。煌煌音皇，光也。又目炫貌。非乎言是也。離朱即離婁也。司馬云黃帝時人，百步見秋毫之末，又千里見針鋒。是已猶是也。五聲一本作音。宮商角徵羽。六律黃鍾、大簇、姑洗、蕤賓、夷則、无射。金金鍾石磬。絲竹琴瑟簫管。黃鍾君之音也。大呂六呂。師曠解在齊物篇。擢德音濯，拔也。簧鼓音黃，謂笙簧也。鼓，動也。曾史史記云，曾參字子輿，行仁；史輶字子魚，行義。纍劣彼切。瓦如字。結繩聚无用之語，如瓦之纍繩之結也。竄七亂切。微也，藏也。句紀具切。司馬云竄句謂邪說，微隱穿鑿文句也。敝本亦作蹩，音婢。跬犬蘂切。敝跬，分外用力不前貌。楊墨楊朱，秦人；墨翟，宋大夫。鳧音符。脛形定切。鶴戶各切。齕恨沒切。齧也。啼音提。蒿目好羔切。蒿目喻昏亂，以其多憂致目昏蒿蒿然。饕吐刀切。貪也。囂囂許嬌切。誰聒企慕貌屈折之熱切。謂屈折支體為禮樂也。俞臾喻二音。謂噓俞顏色為仁義之貌。纆音墨，索也。索悉各切。誘然皆生謂相誘呼聚，以樂其生也。訹息有切。連連司馬云，謂連續仁義遊道德之閒。以撓而小切。亂也。性與音餘。此下可以意求，後皆倣此。三代夏商周。殉辭俊切。營也。又云殺身從人曰殉。藏作郎切。崔云好書曰藏，又善也。方言云，齊之北鄙，燕之北郊，凡民男而婿婢謂之藏，女而婦奴謂之獲。張揖云婿婢之子，謂之藏；婦奴之子，謂之獲。穀孺子曰穀，又善也。牧羊牧養之牧。挾音協。筴初革切。李云竹簡也，古以寫書，長二尺四寸。博塞悉代切。博奕之類也。漢書云，吾丘壽王以善格五待，韶謂之博塞也。成云行五道而投瓊曰博，不投瓊曰塞。伯夷死名於首陽伯夷已解大宗師篇。首陽，山名，在河東蒲坂縣。盜跖死利於東陵漢書云盜跖，秦之大盜也。東陵，泰山也。又陵名，今東平陵，屬濟南郡。又惡音烏。屬其時欲切。係，屬也。徐音燭，謂屬著也。下同。俞兒音榆，黃帝時善識味人也。崔云尸子曰膳，俞兒和之以簧桂，為人主上食。之行下孟切。
　　外篇馬蹏九
　　智慧生偽
　　馬釋名云，武也，在下而行者也。蹏音提，馬足甲也。禦魚呂切。敵也。齕恨役切。齧也。翹祁饒切。舉也。足崔本作尾。而音陸，跳也。張君房本作，馬健也。羲許宜切。養也。臺羲奎猶高臺也。路寢大室也。伯樂音洛。伯樂姓孫名陽，善馭馬。石氏星經云伯樂星名，主典天馬，孫陽善馭，故以為名。燒之燒鐵以爍之。剔之刺歷切。剪毛也。刻之削甲也。雒之羈雒其頭。江南古藏本作絡。羈古宜切。勒也。丁邑切。絆前兩足也。編之必然切。皁才老切。櫪也，槽也。崔工萬閑闌養馬之所也。棧士板切。編本作檀，似牀曰棧，以禦濕也。又木棚也。驟之士救切。整之整之以衡枙。齊之齊之以鑣轡。橛其月切。銜也，鏣也。飾音式，排銜也。謂加飾於馬也。鞭必然切。筴初革切。馬檛也。帶皮曰鞭，无皮曰筴，檛，竹瓜切。陶道刀切。窯也。埴時刀切。土也，埴土可以為陶器。又土黏曰埴。中規丁仲切。下同。天放崔本作牧，云養也。填填音田，質重貌。顛顛丁田切。專一貌。蹊音兮，徑也。隧音遂，道也。舟梁舟船橋梁。連屬其鄉王云，既无國異家殊，故其鄉連屬。遂長丁丈切。攀普班切。援音袁。牽也，引也。闚去規切。惡乎音烏。不離力智切。素樸普剝切。蹩步結切。躠悉結切。成云用力貌。踶直氏切。跂丘氏切。成云矜恃貌。澶徒旦切。漫武半切。成云縱逸貌。摘救歷切。辟匹壁切。成云折節貌。純樸木殘成云木金曰純樸，未彫曰不殘。犧樽音羲尊。司馬云畫犧牛象以飾樽也。王肅云刻為牛頭。又音先河切。畫鳳凰羽以飾樽，婆娑然也。珪璋音圭璋。銳上方下日珪，半珪日璋。不離別離之離。交頸頸，領也。相靡靡也。相跟大計、徒兮二切，蹋也。小蹋謂之踶。衡扼於革切。衡轅前橫木縛軛。又馬頸者也。月題徒兮切。崔云馬頓上當顱，如月形者也。又謂縣在上，制如月形。介古太切。倪五圭、五第二切。李云介倪猶睥睨也。闉扼音因，曲也。騺敕二切。曼武半切。騺，抵也。曼突也。闉扼鷙曼，距扼遲頓也。司馬云曲頸於扼，以抵突也。一云鷙曼，旁出也。詭九彼切。銜口中勒也。詭銜，吐出銜也。竊轡齧轡也。崔云詭銜竊轡，戾銜橛盜艱轡也。赫呼白切。胥氏司獸蓄上古帝王也。有赫然之德，使民胥附，故曰赫胥。蓋炎帝也。含哺音步。縣跂音企。踶直氏切。跂丘氏切。好呼報切。
　　外篇朕篋十
　　絕聖棄智
　　胠起居切。司馬云從旁開為胠。一云發也。篋苦情切。探吐南切。囊乃剛切。匱其位切。檻也。必攝結也，收也，緘古咸切。縢崔本作，同徒登切。約也。緘縢，皆繩也。扃古熒切。關也。鐍古穴切。紐也。崔云環舌也。揭其謁切。又音桀，舉也，擔也，負也。擔丁甘切。而趨七須切。走也，唯恐丘用切。向之亦作易，許亮切。為大盜于偽切。下同。罔罟音古，同之通名。耒力對切。犁也。一云耜柄也。耨乃豆切。鉏也。或云以木為鉏柄。所刺七智切。闔戶臘切。社稷封土曰社，封穀曰稷。邑屋州閭鄉曲者三百畝為屋，三千六百畝為邑，二十五家為閭，二千五百家為鄉，萬二千很百家為州。田成子史記云齊大夫，田常也。魯哀公十四年，田常弒君簡公，割安平以東至琅邪，自為封邑，自敬仲食釆于齊，至威王為齊侯，故十二世也。曷嘗不法聖智哉舊作曷嘗不法聖人哉。善人不得聖人之道不立，跖不得聖人之道不行，則聖人之利天下也少。聖人生而大盜起，培擊聖人，聖人已死，聖人不死，雖重聖人是乃聖人之過也。彼聖人者，天下之利器也，自此已上十一聖人。張君房本並作聖智，令從張本。龍逢斬被桀斬首。比干剖普口切。比干曰，為人臣者不得不以死爭，乃彊諫紂，紂怒曰，吾聞聖人心有七竅，剖比干，觀其心。萇直良切。弘肔敕紙切。肔，裂也。萇洪，周靈王賢臣也，景王之大夫，魯哀公三年六月，周人殺萇洪。又云劉康讒之，於王曰，萇洪遺叔向書曰，子起晉兵以攻周，晉殺劉氏。靈王乃剔萇洪而殺之于蜀矣。又云鈹裂而死又刳腸曰肔。子胥靡容池切。靡爛于江，解在大宗師篇。故跖之石切。之藏才浪切。魯酒薄而邯鄲音寒丹，趙國都也。圖楚宣王朝諸侯，魯恭公後至而酒薄，宣王怒，欲辱之。恭公不受命，乃曰：我周公之後，長於諸侯，行天子禮樂，勳在周室，我送酒已失禮，方責其薄，无乃太甚，遂不辭而還，宣王怒，乃發兵與齊攻魯。梁惠王常欲擊趙而畏楚救，楚以魯為事，故梁得圍邯鄲，言事相由也，亦是感應。宣王名熊良夫，悼王之子。恭公名奮，穆王之子。又云楚會諸侯，魯趙俱獻酒於楚王，魯酒薄而趙酒厚，楚之主酒吏求酒於趙，趙不與，吏怒乃以趙厚酒易魯薄酒，奏之楚王，以趙酒薄故圍邯鄲也。掊普口切。擊古歷切。聖智謂破碎聖智，故曰絕聖棄智也。縱舍音掊。盜賊盜賊所利謂金寶，故曰不貴難得之貨。聖智已死大盜不起白云事業日新，新者為生，故者為死，故曰聖人已死也。乘天地之正，御日新之變，得實而損其名，歸真而忘其盜，則大盜息矣。聖智不死大盜不止向云聖人不死，言守故而不日新，牽名而不造實也。大盜不止，不亦宜乎。為之斗斛以量之向云自此以下，皆所以明苟非其人，雖法无益。權衡李云權稱錘也，衡稱衡也。錘，直偽切。符璽音徒，符分為兩片，合而為一，今銅魚木契也。璽，玉印也。矯之居表切。竊鉤鉤帶也。揭其謁、其列二切。斧銤音越。能禁居切。下不可禁同。擿玉持赤切。崔云猶投棄也。殫音丹，盡也。鑠絕詩灼切。李云燒斷也。崔云消壤也。下不鑠同。竽音于。成云竽形似笙，並布管鈲，內三＋六簧為竽，十九簧為笙。瑟本亦作笙，成云瑟長八尺一寸，廣一尺八寸，二十七弦，伏羲造。膠音交。攦呂係切。李云折也。崔云撕也。工捶音垂，堯時巧人也。之行下孟切。鉗巨炎切。閉也。攘如羊切。卻也。不僻四亦切。爚音藥，云火光銷也，又散也。容成氏至神農氏此十二氏皆古帝王。驪力池切。畜氏江南古藏本作驪連氏。伏羲音希。樂其音洛。贏音盈，裹也，負也。糧音良。而趨七于切。上好呼報切。下同。弩暖五切。畢弋機兔網曰畢，綱有柄，形似畢星。繳射曰戈，弩牙曰機。鉤餌如志切。罔罟罾音曾。筍音苟，取魚竹器也。成云曲梁也，亦筌也，鉤，釣也。餌，魚餌也。罟謂之罔，罾魚網也。削格上息約切，下古百切。削格所以施羅網也。成云以竹木為之，今鹿角槍也。羅落罝子斜切。罘音孚，成云烏罟謂之羅，兔罟謂之罾，罬，謂之罦，罦，覆車也，今切車也。漸毒將庶切。漸漬之毒不覺深也。又漸毒，猶深害也。頡戶結切。滑乎八切。謂難料理也。又不正之語也，亦姦點也。解苦懈切。垢苦豆切。詭曲之辭，又並如字。謂辯能解釋垢穢，猶解嘲也。每每母罪切。說文，草盛上出也。今言每大亂，謂其亂如草之盛也。上悖必內切。薄食也。下爍失約切。銷也。中墮許規切。壤也，毀也。之施始豉切。喘本作端，川兖切。耎耳轉切。動蟲也。又无足蟲也。又地行之虫曰喘耎。肖音消。翹祁饒切。飛空之蟲曰肖翹。李云翾飛之屬也。舍夫音捨符。種種章勇切。種種謂守種類不相侵奪，謂淳厚也。役役之佞役役猶伋伋，謂姦黠也。恬徒謙切。惔徒暫切。哼哼之純、之閏一切。郭云以己誨人貌。
　　南華真經章句音義卷之五竟
　　南華真經章句音義卷之六
　　碧虛子造
　　外篇刻意十一
　　守純素
　　刻意刻，削也，謂刻意令峻也。意者，心之用也。又意志也。尚行下孟切。離世力智切。高論力困切。怨誹音沸。徐音非。李云非世无道，怨己不遇也。為亢苦浪切。李云窮高曰亢。枯槁苦老切。所好呼報切。下同。此朝直遙切。藪素口切。釣魚雕叫切。與魡同。呼吸許及切。熊經如字，又古定切。烏申禽之展足曰申。導引李云導炁令和，引體令柔。澹大暫切。之質質，正也。故曰聖人休焉休則平易平易則恬惔矣見張君房本，舊作聖人休休焉則平易矣，平易則恬惔矣。邪炁似嗟切。下同。去起呂切。其覺古孝切。純粹雖遂切。不罷音疲。非樂音洛，下同。好惡烏路切。於忤五故切。逆也。干越之劍李云干谿越山俱出良劍。又吳有谿名干谿，越有山名若邪，並出善鐵，鑄為名劍。柙而戶甲切。下蟠音盤。
　　外篇繕性十二
　　恬智相養
　　繕性於俗學以求復其初滑欲於俗思以求致其明見張君房本，舊作繕性於俗，俗學以求復其初；滑欲於俗，思以求致其明。繕時戰切。補也。滑音骨，亂也。智生而无以智為也見張君房本，舊闕。信行下孟切。下以行小行同。樂徧江南本作偏。史記云樂極則憂，禮粗則偏矣。鄭玄注云，樂，人之所好也，害在淫、夸；禮，人之所勤也，害在偏略。又云及夫敦樂而无憂，禮備而不偏者，其唯大聖乎。不冒莫報切。覆也。混胡本切。芒莫剛切。崔云混混芒芒，未分時也。澹徒暫切。不擾而小切。應節見張君房本，舊作得。燧人音遂。伏戲音羲。燧人伏戲，皆古之帝王。古堯切。淳音純。離道力智切。心與心識如字，向本作職，云彼我之心競為先職。博溺乃瀝切。世喪息浪切。下同。弗見賢徧切。危然郭云獨正貌。司馬本作恑，獨立貌。崔本作垝，音如累坡之坡，坡然自持，安固貌。又何為乎哉見張君房本，舊作又何為哉。樂全音洛，下同。非性命之有也見張君房本，舊作非性命也。儻來吐黨切，意外忽然來者耳。崔作黨，眾也。可圍魚呂切。與禦同扞也。不為于偽切。下同。倒置之民崔云逆其性命而不順也。向云以外易內可謂倒置。
　　外篇說劍十三
　　神武
　　趙文王司馬云惠文王也，名何，武靈王子。洞紀云周赧王十七年，趙惠文王之元年。一云案長歷推，惠文王與莊子相值，雖然，亦恐寓言以暢意也。喜劍許記切。下同。夾門音協。好之呼報切。下同。不厭於監、於豔二切。悝苦回切。太子名。當何敢言見張本舊作尚。募音慕。說王解也，如字。又音悅。與使所吏切。幣從才用切。蓬頭步公切。謂著兜鉾也。有眊故如蓬，成云髮亂如蓬。突鬢必刃切。鬢毛突出云。又云謂鬢髮短，可浚突人也。垂冠將欲鬥，故冠低傾也。一曰突騎帽也。曼胡莫干切。曼胡之纓，謂麤纓无文理也。成云屯項抹額也。短後之衣成云為便於武事也。瞋目赤真切。張也。語難艱難也。勇士憤氣積於心胸，言不流利也。又乃旦切。既怒，言語為人所畏難。與見賢徧切。下劍見同。王脫土活切。千里不留行十步殺一人，則千里无敢拒者。乃校司馬云考校取其勝者也。一本作教士。敦都昆切。司馬云敦斷也。試使用劍相擊斷截也。御杖直亮切。用杖也。燕音煙。谿石城為鋒成云燕谿地名，在燕國；石城，在塞外，此地居北，故以為鋒。鋒，劍端也。齊岱為鍔五各切。成云齊國岱岳在東，故以為鍔。鍔，劍刃也。又劍稜也。晉衛為脊成云晉衛二國近趙地，故為劍脊也。周宋為鐔音淫。成云周宋二國近南，故以為鐔。鐔，劍環也。又劍珥也，其旁鼻也，帶所貫鐔也。又音尋。韓魏為鋏古協切。成云韓魏二國在趙之西，從以為鋏。鋏，劍把也。又云鐔從稜向背，鋏從稜向刃也。裹以音果。渤海滄州也。常山北岳也。五行以五行制區宇。刑德論刑德臨御群生。行以秋冬隨天道以行止也。制論開持行，皆鑄造行用也。芒然莫剛切。四鄉四方也。肝肺芳廢切。竊為于偽切。三環繞也。聞義而愧，繞饌三周，不能坐食。服斃婢世切。忿不見禮，皆自殺也。
　　外篇漁父十四
　　貴真
　　錙維司馬云黑林，名也。或作帷。杏壇司馬云澤中高處也，杏生其上。又壇名也。漁父或云是范蠡也。鬢眉一本作須眉。交白交，俱也。一本作皎。揄音遙，謂垂手衣內而行也。袂面世切。距陸距，至也。飾禮一本作飭，音敕齊民齊，等也。謂齊等之民也。又平民也。君與音餘。下同。以危或作偽。其分又作介離也。杖杖即橈也。方言楫謂之橈，或從舟。挐音如，說文，持也。又女居切，牽也。還鄉香亮切。或作嚮。緒言猶先言也。又餘論也。竊待或作侍。咳苦代切。唾吐臥切。相丘息亮切。助也。曰嘻香其切。笑聲也。之好呼報切。下同。丘少詩召切。下同。而經經，營也。又理也，度也。不屬音燭。長少丁文切。後遇長同。不勝音昇。行不下孟切。工技其綺切。貢職或作賦。春秋後倫朝覲不及等比也。攘伐攘除也。不音敕。八疵祀知切。病也。之揔覽也，監也。以敗補邁切。毀他曰敗。惡人烏路切。下同。張君房本作德人。之慝他得切。善否悲美切。惡也。兩容顏適善惡皆容顏貌調適也。以挂音卦，別也。之叨吐刀切。狠胡壑切。愀然七小切。慙悚貌。愈數音朔。不離力智切。故彊其丈切。下同。歡樂音洛，下同。祿祿如字，又音錄。謂形見為禮也。司為云錄領錄也。可與往者往，進也。早湛丁南切。下同。溺也。丘得遇也或作遇，謂得過失也。而比如字，謂親見比數也。又毗志切。乃刺七亦切。波定謂船行，故水波去遠則波定。旁車步浪切。萬乘繩證切。下同。伉禮苦浪切。敵也。倨音據。敖五報切曲要一遙切。磬折之設切。吾語魚據切。
　　雜篇讓王十五
　　治內
　　堯以天下讓許由語在逍遙篇。子州支父音甫。李云支父字也，即支伯也。幽憂之病呂氏春秋引此章，高誘注云，幽，隱也。詩云如有隱憂，我心不悅。未暇在於治天下也。
　　處身
　　舜讓天下於子州支伯或云支伯即支父也。
　　自得
　　舜以天下讓善卷眷勉切。姓善名卷，隱士也。衣皮於既切。下同。其處昌慮切。
　　高蹈
　　舜以天下讓其友石戶亦作后之農石戶地名，農，農人也。捲捲音權。勤節貌。葆力葆蔽用力也。以入於海司馬云凡言入於海者，皆居其洲島之上，與其曲限中也。
　　尊生
　　太王亶丁但切。父音甫，下同。亶父，文王之祖也。鄧筆貧切。地名也。狄人撿狁也。不以所用養害所養地所以養人也，今爭以殺人，是以地害人也。人為地養，故不以地害人也。因杖直亮切。筴初革切。相連如字相連續而從之也。舊音力展切。或作撻，同謂擔運物也。岐山其宜切。山在扶風美陽西北，其南有周原，故始改國日周。不以養傷身不以利累形王云，富貴有養而不以昧養傷身，貧殘无利而不以求利累形也。
　　惡患
　　越人三世弒其君音試。文云僖王一也，惠王二也，衰王三也。王子搜素羔切。文云哀王子名搜也。丹穴南戴日為丹穴，南山洞也，又朱崖縣也。以艾五蓋切。玉輿玉轄也。一本作王輿。援音爰，引也。綏車上繩也。而呼火故切。或作歎。君乎君乎重歎君位之難也。以舍音拾。非惡烏路切。下及下章真惡同。
　　知輕重
　　子華子司馬云魏之賢人。昭僖侯司馬云韓侯也。攫之俱縛、俱碧二切。取也。廢棄也。一云攫者援書銘，廢者斬右手。其輕於韓又遠句絕。
　　完身
　　魯君一本作魯侯。李云哀公也。以幣先使人召顏闔，欲為相也。苴音麤，有丁麻也。直作麤者非是。飯牛符晚切。飼也。之使所吏切。下章同。家與音餘。恐聽謬見張君房本，舊作恐聽者謬。呂氏春秋引此章，亦作恐聽謬。而遺唯季切。下章同。復來音服，下章同。緒餘並如字，謂殘餘也。土敕雅切。又如字。苴側雅切。司馬云土苴如糞草也。李云土苴糟魄也，皆不真物也。呂氏春秋引此章，高誘注云，土，瓦礫也，苴，草薊也。土鼓薊桴，伊耆氏之樂也。孝經云，安上治民，莫善於禮，移風易俗，莫善於樂。故可以治天下。必察其所以之王以聖人真以持身，餘以為國，故其動作必察之焉。所以之者，謂德所加之方也；所以為者，謂所以待物也。動作於此，不必察也。隨侯之珠隨國近漢水，漢出實珠，隨侯見蛇傷，以藥封之，後蛇銜明珠徑寸純白，夜光燭室，以報隨侯。故謂隨侯之珠也。所要一遙切。
　　遠非義
　　子陽鄭繆公相也。不好呼報切。即令力呈切。拊心音撫。佚樂音逸絡。君過古臥切。經過也。作難乃旦切。下章同。而殺子陽子陽嚴酷，罪者无赦，舍人折弓，畏子陽怒責，因國人逐荊狗而殺子陽。
　　遵法度
　　楚昭王失國屠羊說音悅。昭王名軫，平王子也。平王聽費无忌讒，殺伍奢，伍員奔吳，已而吳伐楚，楚大敗，昭王出奔隨。當是時也，有屠羊說從昭王出奔而復歸國也。從者才用切。彊之其丈切。見之賢徧切。下同。入郢以井切毀約如字，徐於妙切。其為于偽切。三旌三公位也。司馬本作三珪，云謂諸侯之三卿皆執珪也。妄施如字，又始豉切。
　　守節
　　原憲字子思，魯人，孔子弟子。環堵之室周環各一堵方丈室也。茨疾私切，蓋屋茅也。以生草謂以青草代茅蓋屋。蓬戶織蓬為戶。桑以為樞尺朱切。屈桑條為戶樞也。甕牖音酉。破甕為牖。二室夫妻各一室。褐以下葛切。為塞悉代切。以褐衣塞牖也。匡坐而弦歌匡，正也。歌見張君房本，舊闕。中紺古暗切。李云紺為中衣，加素為表。又紺中素表，大夫之服。華冠胡化切。以華木皮為冠。縱履所倚切。或作屣，又作躧。云躡也。又履不著跟曰屣。又體不能躡舉而曳之也。杖藜以藜為杖也。應門自對門也。嘻許其切。笑聲也。逡巡七旬切。卻退也。希世而行司馬云希，望也；所行常顧世譽而動，故曰希世而行也。比周毗志切。周旋親比，以結朋黨。為人于偽切。下為己同。教以為己學當為己，教當為人，今反不然。仁義之慝吐得切。惡也。司馬云，謂依仁託義為姦惡也。
　　養志
　　縕袍訏粉切。司馬云謂緼組為絮；論語云衣敝緼袍是也。腫章勇切。噲古外切。司馬云腫噲剝錯也。王云盈虛不常貌。又皮膚皴裂而腫。胼薄田切。胝竹尼切。皮堅也。纓絕繩斷也。肘竹九切。見袖破也。踵决履敗也。商頌追美商之德也。
　　行修
　　飦之然切。或作饘。粥之六切。飦粥，厚粥也。飦一音干，謂干餅。絲麻一本作臬麻。自樂音洛。愀然七小切。一本作欣。以羨自累也羨見江南李氏本，舊作利。行修下孟切。不怍在洛切。慙也。
　　趣高
　　公子牟司馬云魏之公子封中山，名牟。瞻子魏之賢人。魏闕司馬云象魏觀闕。人君門也，天子兩觀也。重生直用切。下同。自勝音昇。下同。不能自勝則從句絕。神无惡也見張君房本，舊作乎。萬乘繩證切。
　　樂道
　　不糝素感切。甚憊皮拜切。再逐於魯史記云孔子貧且賤，及長嘗為季氏吏，料量平，嘗為司職吏而畜蕃息，由是為司空。已而去魯，斥乎齊，逐乎宋衛，困於陳蔡之間，於是反魯，魯復善待。定公以孔子為中都宰一年，四方皆則之。由中都為司空，由司空為大司寇，由大司寇為攝相事，齊人聞而懼曰：孔子為政必霸。於是選女樂遺魯君，魯君受之，怠於政事，孔子遂行適衛，此再逐於魯也。削迹於衛削絕也。史記云靈公老怠於政事，不思孔子，孔子喟然嘆曰：苟有用我者，期月而已，三年有成。終不見用。伐樹於宋史記云孔子之宋，與弟子習禮大木下，宋司馬桓魋欲殺孔子，孔子去，後桓魁惡其坐處，因伐其木馬。窮於商周史記云商是殷地，周是東周，孔子歷聘，嘗困于此。圍於陳蔡史記云楚昭王使人聘孔子，孔子將往，陳蔡大夫謀，於是乃相與發徒役圍孔子於野，不得行，從者病，莫能興。藉秦昔切。毀也。又陵藉也。喟然去愧切。語之魚據切。臨難乃旦切。桓公得之莒文公得之曹越王得之會稽此十六字見江南古藏本及呂覽，舊闕之。隘音厄，又於懈切。削然如字切。援琴聲也。扢然許訖切。李云奮舞貌。執干干，楯也。亦樂音洛。下同。虞於穎陽廣雅云，虞，安也。一本作娛，娛樂也。共伯音恭。下同。得志乎丘首司馬云共伯名和，修其行，好賢人，諸侯皆以為賢。周厲王之難，天子曠絕，諸侯皆請以為天子，共伯不聽，即干王位。十四年大旱，屋焚，卜于太陽，兆曰厲王為祟，召公乃立宣王。共伯復歸于宗，逍遙得意共山之首。共，丘山，今在河內共縣西。江南古藏本作共伯得志乎丘首。一云共山之首或云丘首。
　　羞辱
　　畎古犬切。畝壟上曰畝，壟中曰畎。行下孟切。下章同。漫武諫、武畔切。云汙也。下章同。投歸投也。清泠音零。之淵在南陽郡西崿山下。
　　廉清
　　因就也。卞隨成云，卞隨，懷道而隱者也。務光已解大宗師篇。伊尹史記云伊尹名阿衡，欲干湯而无由，乃為有莘氏媵臣，負鼎俎以滋味說湯，致於王道。或曰伊尹處士，湯使人聘迎之，五反然後肯往，從湯言素王及九主之事，湯舉任以國政。賊謂陰料時事也。數聞音朔。稠水直留切。或作桐水，又作稠。司馬本作洞，云洞水在穎川。一云在范陽郡界。其難乃但切。我享受也。廬水音閭，司馬作盧水，在遼東西界。一云在北平郡界。
　　避世
　　孤竹司馬云孤竹國在遼西令支縣界，伯夷叔齊，其國君之二子也。姓名已解大宗師篇。岐陽岐山之陽，文王所都之地。今之扶風。叔旦周公名旦，是武王弟，故曰叔。一列一本作級。血牲以牲血釁其盟誓之書，埋之壇下。嘻許其切。祈喜福也。盡治直吏切。下治世同。揚行下孟切。下吾行戾行同。以要一遙切。殷德衰見江南古藏本，舊作周。以塗吾身恐富貴塗汙吾身耳。成云若與周並存，恐汙吾行也。或曰讓王之篇其章多重生，而務光二三子自投于水，何也。答曰：莊書之興存乎反本，反本之由先于去榮，是以明讓王之一高標傲世之逸志，旨在不降以厲俗，无厚身以全生，所以時有重生之辭者，亦歸棄榮之意耳。深於塵務之為，弊也，其次者，雖復被褐啜粥，保身而已，其全道尚高，超俗自逸，寧投身於清泠，終不屈於世累也。此舊集音有，聊復錄之於義，无當也。
　　南華真經章句音義卷之六竟
　　南華真經章句音義卷之七
　　碧虛子造
　　雜篇盜跖十六
　　率性
　　孔子與柳下季為友柳下惠，姓展名獲，字季禽。一云字子禽。居柳下而施德惠。一云惠謚也。一云柳下邑名。按左傳云展禽是魯僖公時人，至孔子生八十餘年。若至子路之死，百五六十歲，不得為友，是寓言也。盜跖之石切。李奇注漢書云，跖，秦之大盜也。黃法師云，季弟名雍為大盜，秦人謂盜為跖，故時呼曰盜跖。從才用切。卒尊忽切。下同。穴室摳戶苦溝切。司馬本作樞，尺朱切，云破人戶樞而取物也。入堡一本作保。鄭注禮記云，小城曰保。能詔韶，告也。或云訓也。竊為于偽切。下請為、為我、竊為、使為、以為皆同。說之始銳切。飄風婢遙切。易辱以豉切。休卒徒於太山之陽於見江南古藏本，舊闕。膾古外切。說文，細切肉也。餔蒲故切。食也。屈原曰餔其糟。冠古亂切。枝木之冠冠多華飾，如木之枝繁。帶死牛之脇許劫切。司馬云取牛皮為大草帶。儌倖古堯切。儌倖，冀望也。願望履幕下司馬云幕作綦，云言視不敢望跖面，望履蹟而還也。綦，履蹟也。反走小卻行也。瞋目赤真、亦夷二切。廣雅云張也。如乳儒遇切。育也。凡天下人有三德人見張君房本，舊闕。少長詩召切。下丁丈切。勇悍戶旦切。激丹古歷切。明也。齊貝珠也，一作含貝。音中丁仲切。南使所吏切。下三字同。共祭音恭。之行下孟切。下同。恆民一作順民，後亦爾。好面呼報切。下同。背音佩，下同。橡音象。煬羊亮切。炙燥也。居居于于成云居居，安靜之容；于于，自得之貌。蚩尤黃帝之時，蚩尤為暴，戰於涿鹿之野，逐擒蚩尤，身體殺異處，故別葬之。涿鹿音卓，司馬云地名，故城，今在上谷郡西南八十里。武王弒音試。下同。縫衣扶恭切。成云縫掖之衣也。淺帶成云淺狹帶也。矯言紀表切。去其起呂切。危冠李云危高也。史記云仲由字子路，下人也，性鄙好勇力，志伉直，冠雄雞冠，佩瑕豚，陵暴孔子。孔子設禮稍誘子路，後儒服委質，請為弟子。子路為衛大夫，聞孔悝之邑宰蕢聵乃與孔悝作亂，謀入立是為莊公。子路在外聞之，馳往入造蕢聵，蕢聵與孔悝登臺，子路欲燔臺，蕢聵懼，乃下石乞壺黶攻子路，擊斷子路之纓，子路曰，君子死而冠不免，遂結纓而死。一云身遭菹醢。其卒子恤切。身菹莊居切。菹，醢也。再逐於魯削跡於衛並解禪王篇。窮於齊史記云孔子適齊為高昭子家臣，欲以通乎景公，與齊太師語樂，聞韶音，學之三月不知肉味，齊人稱之。復景公恭見孔子，待以季孟之間。魯有三卿，季氏為正卿最貴，孟氏為下卿不用事，言待之以二者之間也。齊大夫欲害孔子，孔子聞之，景公曰，吾老矣，弗能用也。孔子遂行，此謂窮於齊也。圍於陳蔡已解禪王篇。堯不慈不授丹朱天下。舜不孝或謂避逃瞽叟，或謂不告而娶。禹偏枯治水而得疾。湯放其主放桀於嗚條。武王伐紂誅紂於牧野。文王拘羑里，史記云紂醢九侯，西伯昌聞之竊嘆。崇侯虎知之以告紂，紂之二十年，囚西伯於羑里。羑里，獄名，在河內湯陰。而彊其丈切。鮑焦韓嬰云鮑焦周時隱士也，衣弊膚見挈，畚採蔬遇子貢於道，子貢曰：吾子何以至此也。鮑焦曰：天下之遺德教者眾矣，吾何以不至於此也。吾聞之世不已知而行之不已者，是爽行也。上不已知而千之不止者，是毀廉也。行爽廉毀，然且不舍，惑於利也。子貢曰：吾聞之非其世者不生其利，汙其君者不履其土。今吾子污其君而履其土，非其世而採其蔬，此誰之有哉。鮑焦曰：於戲，吾聞賢人重進而輕退，廉士易醜而輕死。乃棄其蔬而立，槁死於洛水之上。君子聞之曰：廉夫剛哉。夫山銳則不高，水狹則不深，行特者其德不厚，志與天地疑者其為人不祥。鮑子可謂不祥矣。其節度淺深，適至是而已矣。或云抱木而立，枯焉。申徒狄韓嬰云申徒狄，商時人，非其世，將自投於河，崔嘉聞而止之曰：吾聞聖人仁士之於天地之間，民之父母也。今為濡足之故，不救溺人，可乎。申徒狄曰：不然。昔者桀殺關龍逄，紂殺王子比干而亡天下，吳殺子胥，陳殺泄治而滅其國。故亡國殘家，非无聖智也，不用故也。遂負石沈於河。君子聞之曰：廉乎如仁與智，吾未見也。介子推史記云介子推晉人也，文公反國以賞從士，未至隱者介子推，推亦不言，禄禄亦不及推，推曰：獻公子九人，唯君在耳。惠懷无親，外內棄之，天未絕晉，必將有主。主晉祀者，非君而誰。天寶開之，二三子以為己力不亦誣乎。竊人之財猶曰是盜，況貪天之功以為己力乎。下冒其罪，上賞其姦，上下相蒙，難與處矣。其母曰：盍亦求之以死誰懟。推曰：尤而效之，罪有甚焉。且出怨言，不食其祿。母曰：亦使知之若何。對曰：言身之文也，身欲隱，安用文之。文之是求顯也。其母曰：能如此乎，與汝偕隱，至死不復見。介子推從者怜之，乃懸書宮門曰：龍欲上天，五虵為輔，龍已昇云，四她各入。其宇一虵，獨怨終不見處所。文公出見書曰：此介子推也，吾方憂王室，未圖其功，使人召之則亡。遂求所在，聞其入綿上山中，於是文公環綿上山中而封之以為介推田，號曰介山，以記吾過，且旌善人。一云文公待之不肯出，求之不能得，以為焚其山宜出，及焚其山，遂不出而燔死。以食音嗣。燔死音煩，燒也。尾生魯人也。或作微生。磔犬竹客切。張其尸曰磔。史記封揮書云，秦德公初作伏祠社磔，狗邑四門，以禦蟲菑。流豕屠者烹豕曰流。操七曹切。瓢婢遙切。而乞者言上六人不得其死，猶猪狗乞兒流轉溝中者也。乞或作走。利名見張君房本，舊作離。子胥沈江吳越春秋云，子胥諫，吳王不聽，據地垂涕曰：於乎哀哉，遭此嘿嘿。忠臣掩口，讚夫在側。政教道壤，謟諛无極，邪說偽辭，以曲為直，舍譜攻忠，將滅吳國，宗廟既夷，社稷不食，城郭丘墟，殿生荊棘。吳王大怒，賜屬鏤之劍，令自裁。子胥遂伏劍而死，吳王乃取子胥屍盛以鴟夷之器，投之於江中。比干剖心史記云紂淫亂不止，微子數諫不聽，乃與太師少師謀遂去。比干曰：為人臣者不得不以死爭，則百姓何辜。乃直言諫紂，紂怒曰：吾聞聖人之心有七竅，信有諸乎。乃遂殺王子比干，刳視其心。不過古臥切。超也。病瘦色又切。麒驥音其冀。過隙去逆切。亟紀力切。忽也。或作極。无復扶又切。狂狂不定貌。汲汲音急，不足貌。芒然莫剛切。據軾音式，車前橫木，憑而坐者。得微微，無也。自灸久又切。走料音聊，觸也。頭編音鞭。幾不音祈，近也。
　　行義
　　子張史記云姓顓孫，名師，字子張，孔子弟子，行義篤信。滿苟得寓言也。喻苟且所得以致滿盈之人。盍胡臘切。何不也。為行下孟切。下同。勸何不為德行。多信伸信同音。說文，屈伸也。經典信通作伸，下同。以義求之。臧聚司馬云謂臧獲，盜濫竊聚之人。則怍色見張君房本，舊作則有怍色。宰相息亮切。下相而同。入嫂先早切。成云桓公名小白，殺兄子糾，納嫂為家，管仲賢人，而臣輔之。為臣或作相。弒君申志切。成云初孔子聞田成子弒簡公，沐浴而朝，告於衰公曰：陳怛弒其君，請討之。此賤而下之也，後受田成子聘，兼納其幣，此言行之相違也。論則力頓切。悖戰布內切。亦拂扶弗切。違也。長幼丁丈切。下長子同。五紀司馬云歲日月星辰歷數。文云天為地紀，日為星紀，君為臣紀，父為子紀，夫為妻紀。成云金木水火土，又仁義禮智信，又祖父己身子孫。六位君臣父子夫婦。文云易之六位也。為別彼列切。下同。堯殺長子崔云堯殺長子考監明。成云不與丹朱位，言義殺也。呂覽曰堯有十子，舜有九子。舜流母弟流，放也。孟子云舜封象於有庫，身為天子而弟為匹夫，可謂親愛之乎。王季為適周公殺兄史記云，古公有長子太伯，次曰虞仲，太姜生少子季歷，季歷娶太任，皆賢婦人，生昌，有聖瑞。古公曰：我世當有興者，其在昌乎。長子太伯虞仲知古公欲立季歷以傳昌，乃二人亡如荊蠻。古公卒，季歷立，是為公季，此乃王季為適也。武王伐紂，封弟周公旦於曲阜曰魯，弟叔鮮於管，弟叔度於蔡，武王崩，太子誦代立，是為成王。成王少，周公乃攝行政當國，管叔蔡叔疑周公作亂，周公奉成王命誅管叔，放蔡叔，此乃周公殺兄也。儒者偽辭史記云孔子去陳過蒲，會公叔氏以蒲畔，蒲人止孔子。弟子有公良孺者，以私車五乘從孔子，其為人長賢有勇力，謂曰：吾昔從夫子遇難於匡，今又遇難於此，命也已。吾與夫子再罹難，寧鬥而死甚疾。蒲人懼，謂孔子曰：苟母適衛，吾出子與之盟。出孔子東門，孔子遂適衛。子貢曰：盟可負邪。孔子曰：要盟也，神不聽。且子正為名假設之辭也，為，于偽切。下為利同。不監本作鑑。吾昔見張君房本，舊作日人實切。訟於无約如字，徐於妙切。訟，論說也。子胥抉眼史記云子胥諫，吳王不聽，賜子胥屬鏤之劍以死，將死曰：抉吾眼，置之吳東門以觀越之滅吳也。直躬論語曰，直躬者，其父攘羊而子證之。尾生鮑子已解在前。申子不自理史記云晉獻公太子申生，為驪姬陰令人讚惡，置毒藥於胙中，泣曰：太子何忍也，其父而欲弒代之，况他人乎。且君老矣，旦暮之人，曾不能待而欲弒之，太子聞之奔新城，獻公怒乃誅其傅，杜原疑或謂太子曰：為此藥者，乃驪姬也，太子何不自辭明之。太子曰：吾君老矣，非驪姬寢不安，食不甘。即辭之君，且怒之不可。或謂太子曰：可奔他國。太子曰：被此惡名以出，人誰內我。我自殺耳。申生自殺於新城。孔子不見母匡子不見父文云仲尼歷聘，不見母亡匡章；齊人諫其父，為父所逐，終身不見父。所傳文專切。
　　安處
　　无足一本作无知。樂意音洛。下同。故推正而不忘也忘或作妄，言君臣但推尋正道不忘，故不用富貴。邪為智力不足，故不用邪。絕俗過世之士焉言人心易動，但人與賢人俱生，便自謂過於世人，況親自為富貴者乎。慘七感切。但丹曷切。之恐丘勇切。窮美窮猶盡也。究勢究，竟也。俠人音協。欲惡烏路切。爭四處黃疏云湯武也。按商書云，葛伯不祀，湯始伐之，其後東征西夷怨，南征北狄怨，皆曰俱我后，后來其蘇。此豈非爭四處邪。要名一遙切。亦猶見江南古藏本，舊闕。長阨音厄。管籥音藥一本管籥作壎箎口嗛苦簞切。醪醴力刀切。侅音礙。飲食至咽為侅。於馮氣音憤，滿也。下同，言憤畜不通之氣也。上坂見張君房本，舊闕。取慰亦作畏。張君房本。辱不舍音捨，下同。戚醮在遙切。李云頓也。疑許業切。內周棲疏李云重棲內币。踠軒外通設備守具也。財單音丹，或作鄿。繚音了。纏繞貌。
　　南華真經章句音義卷之七竟
　　南華真經章句音義卷之八
　　碧虛子造
　　雜篇在宥十七
　　處无為之事
　　在說文曰存也。宥音又，寬也。淫其性失性曰淫。又耽滯曰淫。遷其德失德曰遷。人樂音洛。恬徒謙切。靜也。瘁瘁在季切。病也，憂也。愉音喻，樂也。毗司馬云助也，并也。喬欽消切。郭音矯。詰公吉切。崔云喬詁，意不平也。卓敕角切。鷙敕二切。崔云卓鷙，行不平也。之行下孟切。給相足也。匈匈音凶，諠譁競逐之貌。是悖必內切。逆也。是相息亮切。助也，下同。於技其綺切。能也。聖式正切。說文曰通也。成云聖謂聖迹也。藝倪祭切。技能也。於疵疾斯切。臠力轉切。卷眷勉切。司馬云臠卷不申舒狀。傖音倉，崔本作戕。囊本作倉囊，難承受也。崔云戕囊猶搶攘亂也。文云傖囊，忽遽貌。跪其詭切。莅音利，臨也。故貴以身於為天下財可以託天下愛以身於為天下則可以寄天下此兩句與今所傳道德經稍異，然與王弼本同。疑開元校勘經時依別本改易之也。今從漆園本為定。尸居龍見尸，神象也。不言而肅。龍見，取其變化而昇。淵默如止水。雷聲聞天下。從容七容切。自在貌。炊昌睡切。累劣偽切。郭云如塵埃之自動也。
　　聖人虛心
　　崔瞿求朱切。古之賢人。老聃吐藍切。汝慎无攖人心於營切。呂覽云，始生之者天也；養成之者人也。能養天之所生而勿攖之，謂天子。天子之動也，以全天為故者也。高誘注云，攖猶戾也，故，事也。排皮皆切。淖昌略切。廉劌居衛切。傷也，利也。琢丁角切。縣而天高遠貌。僨粉間切。僵也。驕僨驕馬之奔逸不可禁之勢。又謂不顧禮法而犯之，如馬之縱逸也。黃帝始以仁義攖人心上古巢居穴處，无火化粒，食之養人，多疾病之苦，黃帝乃垂衣裳，造屋室杵臼耕耨，民始得衣食居止之樂，是由黃帝之聖智治法耳。人得其利因謂之仁。蚩尤亂政，殘賊生民，黃帝征而誅之，亦聖智治法耳。人得其宜因謂之義。然仁義自然，其來尚矣，而後世不知，徒見其迹，以謂仁義始于黃帝也。股无胈畔末切。白肉也。脛形定切。无毛言堯舜行黃帝之迹，心形疲弊，股瘦无白肉，脛禿无細毛。讙音歡。兜丁侯切。讙兜者，帝鴻氏之子，即混沌也。崇山南裔也。堯六十年放讙兜于崇山。投三苗三苗者，縉云氏之子。即饕餮也。三峗音危，西裔之山也，今屬天水。堯六十六年竄三苗于三峗。共工共工者，少昊之子，即窮奇也。幽都幽州北裔也。堯六＋四年流共工于幽都。施及以豉切。延也。大駭驚也。善否音鄙，惡也。釿鋸音斤據。制焉釿鋸制焉謂加肉刑也。繩墨殺焉崔云謂彈正殺焉，或云罪名已定者，縛以墨繩，未定者，縛以赤繩。縛罪人有降殺也。椎直追切。鑿在洛切。决焉古穴切。謂造枷杻，用椎鑿以决孔竅也。脊脊音藉，在亦切。相踐藉也。一本作肴，肴，亂也。堪苦巖切。巖語咸切。殊死殊，斷也。漢令曰，蠻夷長有罪，當殊之。相枕之切。桁戶剛切。司馬云長腳械也。楊崔云械來頸及脛者皆曰桁楊。離力智、力氏二切。跂丘氏切。攘臂如羊切。桎之實切。梏古毒切。椄音燮。槢音習，司馬云椄槢械楔也。又椄槢桎梏，梁也。鴻烈解云大者為柱梁，小者為椄槢。鑿在報、在洛二切。枘人銳切。三蒼云柱頭枘也。鑿頭廁木，如柱頭枘。焉知於虞切。嗃矢許交切。矢之嗚者，又猛者也。崔本此下更有有无之相生也則甚。曾史與桀跖生有无也，又惡得无相轂也。凡二十四字。
　　清靜民正
　　黃帝已解齊物篇。廣成子古之得道人也。空同山名，云北戴斗極為空同。一云在梁國虞城東三＋里。之山見張君房本，舊作上。質也形質麤淺。雲氣不待族而雨司馬云：族，聚也。未聚而雨言澤少也。草木不待黃而落司馬云落，死也。言殺氣多也。翦翦司馬云善辯貌。一曰佞貌。李云淺短貌。或云狹小貌。捐悅金切。棄也。邀之古堯切。遇也。南首音狩，向明也。蹙其月切。驚而起也。吾語魚據切。下同。窈窈烏了切。我為于偽切。下同。有藏才浪切。千二百歲矣李淳風天无主物薄云，千二百歲謂之十大剋，一曰陰陽之小紀也。四九三十六三百六十；四八三十二，三百二十；四七二十八，二百八十；四六二十四，二百四十；共一千二百之數。百昌百物昌盛也。緡乎武巾切。遠我于萬切。昏乎暗也，司馬云緡昏並無心之謂也。
　　无為民化
　　雲將子匠切。李云主雲師也。鴻蒙元炁也。寓言風云炁者，取其无心而利物也。拊髀音陛，股也。雀躍如雀之跳躍也。倘然止尺掌切。司馬云欲止貌。贄然立之二切。李云不動貌。叟素口切。長者之偁。不輟丁劣切。止也。曰吁況于切。六氣陰陽風雨晦明，又云風寒，暑濕，燥火，風木，寒水，暑火，濕土，燥金，相火謂之六氣掉徒弔切。有宋國名也。鞅掌於丈切。眾多也。之放方往切。効也。噫音醫，下同。僊僊音仙，輕舉貌。墮許規切。毀也。吐如字，說文寫也。涬戶頂切。溟亡頂切。滓溟，渾然貌。司馬云自然氣也。渾渾戶本切。沌沌徒本切。不離力離切。下同。
　　持勝任道
　　而惡烏路切。因眾以寧所聞因眾人之所聞見，委而任之，則自寧安。不如眾技其綺切。眾矣若役我之知達眾人，眾人之技多於我矣。安得而不自困哉。此攬音覽，與擥同。此以因人之國見江南古藏本，舊闕。僥古堯切。倖音幸，求利不止貌。又僥，要也。以皇王之國利，要求非分，為一身之幸會。幾何居豈切。不喪息浪切。同下。
　　持後處先
　　挈苦結切。挈，持也。撓撓而小切。聖人以自然携持萬物，適性自動也。惡乎音烏。
　　道無不為
　　匿而女力切。藏也。不易如字。薄伯各切。迫也。
　　雜篇至樂二十二
　　至樂無為
　　至樂音洛。篇內不出者，皆同。至，極也；樂，歡也。奚惡烏路切。惛惛音昏，張君房本作。蹲循勿爭委順貌。誙誙戶耕切。李云趣死貌。吾未知之樂也亦未知之不樂也果有樂无有哉吾以无為而誠者為樂矣並見江南古藏本，舊作吾未之樂也，亦未之不樂也，果有樂无有哉。吾以无為誠樂矣。化生見江南古藏本，舊闕。芒乎音荒，下同。芴乎音忽，下同。芒然物之生，忽然物之出，忽生於無，芒成於有。萬物職職李云繁殖貌。爾雅云職，主也。謂各有主而區別也。
　　遺情累
　　箕踞音據。成云謂垂兩腳如簸箕形也。盆瓦缶也。與人居句絕。長子丁丈切。句絕。今有變之而死見江南古藏本，舊作今又變而之死。无槩古代切。司馬云感也。成云驚歎也。偃然成云安息貌。巨室天地之間。噭噭古吊切。文云哭聲也。
　　化空
　　支離叔滑音骨。介音界。叔二人或以支幹離散為善，或以滑稽介獨為善，叔，善也。冥伯之丘崑崙力門切。之虛音墟，冥寞大丘，峻極之墟。所休休息也。左肘竹九切。一作胕；音趺。云胕足上也。蹙蹙姑衛切。成云驚動貌。集韻，僵也。一曰跳也。與靈蹶同。惡之烏路切。下同。塵垢音苟。
　　兩謬
　　髑音獨。髏音樓。驍然有形苦堯切。白骨貌，有枯形也。撽苦弔，古的二切。說文作，云旁擊也。馬捶拙蘂切。馬杖也。愧遺唯季切。凍丁貢切。餒奴罪切。援音袁。枕臥針切。見夢賢徧切。向子之談者見張君房本，舊闕。從然七容切。謂從容休然也。張君房本作泛然。復生音服。深矉音頻。蹙類上子六切。本亦作顣，下於葛切。李云矉顣者，愁貌。王樂音洛。而復扶又切。為生人之勞乎見張君房本，舊作而復為人間之勞乎。
　　名實
　　褚音貯。囊也。懷容受也。綆格猛切。汲索也。汲，居及切。而重直用切。海烏司馬云國語曰愛居也，止魯東門之外三日，臧文仲使國人祭之，非魯侯也。祀於魯廟，故言魯侯，筵之爰居。一名雜縣，舉頭高八尺，形似鳳皇，鄉音訝。觴音傷。于廟司馬云飲之於廟中也。九韶常遙切。舜樂名。眩音縣，目無常主也。一臠里轉切。壇大丹切。司馬本作澶，音但，云水涉澶也。洲渚也。食之音嗣。鰌音秋條。隨行戶剛切。委於危切。蛇以支切。寬舒自得貌。譊譊乃交切。喧聲也。咸池洞庭已解天運篇。人卒子忽切。眾也，又寸忽切。還音環繞也。彼必相與異其好惡好惡異見江南古藏本，舊作彼必相與異其好惡，故異也。
　　化機
　　道從可馬云從道旁也。本作徒。攓居輦切。拔也。蓬步東切。汝果元嘉本作過。養司馬本作暮，云死也。予果元嘉本作過。歡司馬本作嚾，云呼聲謂生也。種章勇切。有幾居豈切。若鼇為鶉見劉得一本，舊闕。得水則為繼音繼，司馬本作繼，云萬物雖有兆眹，得水土之氣乃相繼而生也。說文繼，續也。一曰反臘為絕。今本作，是反臘也。得水土之際則為龍戶媧切。蠙步田切。之衣司馬云言物根在水土際，布在水中，就水上視之不見，抄之可得，如張綿在水中。楚人謂之鼃蠙之衣。成云青苔布在水中，若張綿，俗謂之蝦蟆衣也。生於陵屯徒門切。山阜也。則為陵舄音昔，司馬云言物因水成，而陸產生於陵屯，化作車前草。改名陵舄也。一名澤舄，隨燥濕變也。然不知其祖，言物化無常形也。人之死也亦或化為草木，草木之精或化為人也。陵舄得鬱棲則為烏足李云鬱棲，糞壤也，言陵烏在糞壤化為烏足草。司馬云鬱棲，蟲名，烏足，草名，生水邊也。言鬱棲在陵烏之中，則化為烏足也。烏足之根為蠐螬音齊曹，蟲名。其葉為胡蝶音牒，司馬云蛺蝶也。草化為蟲，蟲化為草，未始有極。胡蝶胥也胥，相胥也。言物相胥生也。化而為蟲生於竈下司馬云得熱炁而生也。其狀若脫它括切。謂剝皮也。司馬音悅，云新出皮悅好也。其名為鴝其俱切掇丁活切。鴝掇，蟲名。鴝攘千日為烏其名為乾音干。餘骨乾餘骨之沫音末，李云口中汁也。為斯彌蟲名。斯彌為食醯許兮切。司馬工萬苦酒上蠛蠓也。食醯生乎頤輅頤輅音怡路，蟲名。生乎黃軦音況，蟲名。黃軦生乎九猷音由，李云九宜為久，久，老也，猷，蟲名。九猷生乎瞀莫逗切。芮如銳切。小蟲也，喜去亂飛。又草名。瞀芮生乎腐音輔。蠸音權，蟲名。爾雅云一名守瓜，又云瓜中黃甲蟲。一云螢火蟲。一云蚡鼠。腐蠸生乎羊奚羊奚比毗志切。已上朱書二＋字，見張君房本，舊闕。乎不息尹切。久竹生青寧司馬云羊奚，草名，根似蕪菁，與久竹比合而為物，皆生於非類也。青寧，蟲名。青寧生程尸佼云，程者，中國謂之豹，越人謂之貊，即豹之別名也。程生馬馬生人史記年表云，秦孝公二十一年，馬生人，蓋一炁之變，无所不適也。
　　南華真經章句音義卷之八竟
　　南華真經章句音義卷之九
　　碧虛子造
　　雜篇達生二十三
　　達生
　　達生達，暢也。生，有生也。无離力智切。下同。相天息亮切。
　　專熙
　　關尹關令尹喜，字公度，周大夫也。不窒珍悉切。蹈火徒報切。之列音例。予語魚據切。是形色而已見江南古藏本，舊闕。得是是者，不形不化之道也。正焉見張君房本，舊作止。物焉於虔切。之墜直類切。後同。乘亦音繩。遻音悟，爾雅云逆忤也。郭云干觸也。不慴之涉切。懼也。不折之舌切。鎮音莫。干鏌邪干將，古之利劍名已，解大宗篇。忮心之豉切。李云支害也。字書云狠也。飄瓦匹遙切。李云飄落也。不開人之人劉得一作不開人之人，舊作不開人之天。不厭於艷切。幾乎音機。
　　一志
　　痀於禹切。僂音縷，文云痀僂曲脊也。承蜩音條，蟬也。文云承蜩謂黏蟬也。古人用之以為醢。猶掇丁活切。拾也。五六月司馬云，黏蟬時也。成云習其累丸近于半歲。累丸劣彼切。下同。文云謂累彈丸於竿頭也。錙側其切。錙，說文六銖也。一曰八兩日錙銖，音殊銖。說文，權，十分黍之重也。一曰十黍為絫，十絫為銖。橛其月切。株音誅。拘其俱切。與劬同音，立木也。橛株枸者，斷木也。張君房及東南古藏並集韻所說，並從拘。舊本從拘，恐寫誤。執臂執，持也。若槁苦老切。
　　矜重
　　觴深之淵成云觴深，淵名，其狀似柸，因以為名，在宋國。操舟七曹切。成云捉也。數能音朔，下同。之覆芳服切。下同。惡往音烏。瓦殶朱戊切。見江南古藏本，舊作泣。李云擊也。呂覽引莊子曰，以瓦殶者翔，以鉤殶者戰，以黃金殶者殆。其殶一也，而有所殆者，必外有所重者也。外有所重者泄，蓋內掘也。符子曰，夏王使羿射方寸之帖，徑寸之的，百發而無遺鏃。王曰，善，爾更射中，賞爾萬金；不中，則削爾十邑。羿色動心戰，射皆不中。王曰爾由喜懼為灾，萬金為患，故也。此義相類耳。憚徒丹切。忌，惡也。難也，驚也，懼也。又作殙，音昏。門緬二音，普訓矜。
　　善牧
　　田開之李云開之，名也。周威公崔云周威公竈。成云周公之後，莫顯其名，食釆於周，謚曰威。祝之大切。腎市軫切。或作賢。學生司馬云學養生之道也。操七曹切。拔蒲末切。李云杷也。篲以歲切。帚也。而鞭如字，崔本作，云匿也。視其羸瘦在後者，匿著牢中養之也。音搜，趙，行不進也。單豹音善，李云魯之隱人，張毅成云魯之富人。見高門縣薄簾也，見。見劉得一本；舊闕。无不走也李云走，往也。司馬云走。至也，言无不至門奉富貴也。
　　戒微
　　畏塗阻險之道，可畏懼者也。卒徒子忽切。卒，眾也，最畏見江南古藏本，舊作取。衽席而甚切。臥衣也，從竹，臥席也。通作衽。
　　趣異
　　祝宗人成云太常六祝，官也。牢筴初革切。李云牢，豕室也。筴，木欄也，說如字，又始銳切。彘直例切。奚惡烏路切。豢音患，養也。見張君房本，舊作。篇韻不收，恐轉寫誤，本亦作犠。曰齊側皆切。後章同。藉在夜切。尻苦羔切。脽也。彫俎莊呂切。俎，盛肉器也。彫謂畫飾之也。為彘于偽切。自為同。如食音嗣。糠糟音康，音遭。錯之七故切。置也。腞直轉切。楯食準切。腞猶篆，楯猶案也。聚僂力主切。棺槨也。其所異彘者何也見張潛夫本，舊闕。
　　釋疑
　　仲父音甫。誒於代切。說文，可惡之辭也。詒吐代切。司馬云懈倦貌。李云誒詒，失魂魄貌。數日所主切。皇子告敖司馬云姓皇，字告敖。齊之賢士也。鬼惡音烏。忿拂粉切。滀敕六切。之氣散而不反則為不足李云忿，滿也。滀，結聚也。精神有逆則陽結於內，魂魄散於外，故曰不足也。上而不下則使人善怒下而不上則使人善忘李云陽散則陰凝，故怒；陰發陽伏，故忘也。不上不下中丁仲切。身當心則為病李云上下不和，則陰陽爭而攻心；心精神主，故病也。沈有履司馬本作沈有漏。云沈水汙泥也。漏，神名也。竈有髻音結。司馬云髻竈神名。著赤衣，狀如美女。戶內之煩壤雷霆處之劉得一本作墳壤，云墳壤中鬼名雷霆。倍音裴。阿鮭戶蝸切。蠪音龍，司馬云倍阿鮭蠪，神名，狀如小兒，長一尺四寸，黑衣赤幩大冠，帶劍持戟。泆陽音逸，司馬云泆陽豹頭馬尾。一作狗頭。一云神名也。罔象司馬本作无傷，云狀如小兒，赤黑色，赤爪大耳長臂。一云水神名。峷所巾切。司馬云狀如狗，有角文身五釆。夔求龜切。狀如鼓而一足。彷音傍。徨音皇。司馬云狀如蛇，兩頭，五釆文。委於危切。蛇如字。轂古祿切。說文，輻所凑也。轅于元切。說文，輈也。朱冠司馬本作俞冠，云俞國之冠也。其制似螺。惡聞烏路切。捧芳勇切。辴敕引切。李云大笑貌。
　　不爭
　　紀渻所景切。人姓名。為于偽切。王司馬云齊王也。文本作周宣王。虛憍居橋切。李云高仰頭也。成云虛怯憍矜，自恃意炁。響許文切。景於領切。李云應響嗚顧景行。見者反走矣見，見文如海本，舊闕。
　　習成性
　　呂梁司馬云河水有石絕處也，今西河離石西有此縣絕，世謂之黃梁。淮南子，古者龍門未鑿，河出孟門之上也。成云宋國彭城郡有吕梁，水縣注而下，當是此也。縣水三十仞音刃，七尺曰仞。沫音末。黿音元。鼉徒多切。龞必滅切。有苦病也。拯之拯，救之拯。被髮皮寄切。行歌司馬本作行道，云常行之道也。長乎丁文切。下同。與齊司馬云回水如磨齊也。郭云磨舫而旋入者齊也。關東人呼磑為磨訪。與汩古忽切。司馬云湧波也。郭云回伏而湧出者，汩也。
　　擇材
　　梓慶李云魯大匠也。梓，官也，慶，名也。鐻據巨二音，司馬云樂器也，形似夾鍾，削木為之，與虞同。云飛虞，天上神獸也，鹿頭龍身，又鍾鼓之柎，多飾為猛獸。耗呼報切。損也。炁文云炁耗則心動，心動則神不專也。齊側皆切。下同。輒然丁協切。不動貌。公朝直遙切。滑消音骨，亂也。成見賢徧切。其由是與音餘，由見江南古藏本，舊作其是與。
　　過巧
　　東野稷李云東野，姓，稷，名。司馬云孫卿作東野畢御。見賢徧切。下同。莊公舊音義云，衛莊公也。中繩丁仲切。下同。文弗過也司馬云謂過織組之文。使之鉤百而反司馬云稷自矜其能圖而驅之如鉤復迹，百反而不知止。顏闔戶臘切。魯之賢人。元嘉本作盧崔同。
　　忘位
　　工捶音垂，堯時巧人。旋而蓋規矩指與物化而不以心稽。音雞。故其靈臺一而不桎之實切。旋，疾也。工捶施巧旋疾，蓋亦不離于規矩。指畫之間，與物之變化无異而心未嘗稽留者，廼任物性之自然，故神宇凝一而不桎閡也。足屨九住切。妄要一遙切。忘是非張君房作忘是非。舊作知忘是非。
　　審授
　　孫休成云魯人也。踵章勇切。司馬云至也。而詫敕駕切。司馬云告也。子扁慶子音篇，李云扁姓，慶子字也。成云萬魯之賢人。臨難乃旦切。賓於必刃切。斥也。惡遇音烏，下同。芒然武剛切。无心貌。彷徨音傍皇，成云放縱貌。長而丁丈切。明汙音烏。若揭其列切。負也。九竅苦弔切。跛彼我切。蹇紀輦切。而比如字。為具于偽切。以樂音洛，下同。食之音嗣。委於危切。蛇如字，李云大烏吞蛇。司馬云委蛇，泥鰌也。則安平陸而已矣安，見劉得一本，舊闕。款啟李云款，空也。啟；開也。如空之開，所見小也。又款；曲，啟，發也。鼷音兮，小鼠。鴳音晏，雀類。
　　雜篇山木二十四
　　顯晦在道
　　山中釋名，山產也；產，生物也。說文云山，宣也，能宣散炁，生萬物也。大木釋名云，木，冒也。冒地而生也。李云木眾，林之總名。白虎通云木，踴也。夫子成云門人呼莊子為夫子也。舍於成云舍，息也。烹普彭切。煮也。无訾音紫，毀也。為量音亮。人倫之傳直專切。司馬云事類可傳行也。則挫子臥切。
　　文皮為灾
　　市南宜僚了蕭切。司馬云姓熊名宜僚，居于市南，因以為號，楚人也。魯侯文云魯衰公也。成云先王王季，文王先君，周公伯禽也。无須臾離力智切。居成本讀句絕，云離，離散也。居，安居也。豐狐司馬云豐，大也。胥疏胥，相也。疏，稀也。謂相望稀疏也。機辟婢亦切。成云機辟，罝罘也。刳形音枯，成云忘身也。去皮起呂切。文云遺魯也。下去欲去君同。灑心先典切。猖狂成云无心也。妄行成云混邊也。可樂音洛。无形倨音據，司馬云无倨傲其形。无留居司馬云，无留安其居。大莫莫，无也。
　　虛己免害
　　方舟方，說文，併船也，象兩舟。惼心必善切。爾雅云急也。則呼火故切。下同。號也。張歙許及切。張開也，歙，斂也。
　　因循成化
　　北官奢李云衛大夫居北宮。因以為號。奢，其名也。為于偽切。賦斂力豔切。鍾樂器名也。或云鑄鍾十二口。為壇言鑄鍾先須設祭，故為壇也。上下之縣司馬云八音備為縣，而聲有高下之異。或云架上下兩層也。王子慶忌李云王之族也，慶忌，名也。周大夫也。怪其簡速，故問之。侗乎吐東切。無知貌。儻乎敕蕩切。萃乎在畔切。聚也。芒乎莫郎切。彊梁成云剛彊難賦者，從而任之。曲傅音附，司馬云謂曲附已者，隨而順之。不挫子臥切。成云挫，損也。大塗成云大道也。
　　无能遠禍
　　圍於陳蔡已解揮玉篇。太公任李云太公大，夫之稱，任，其名。子幾音機。子惡烏路切。下同。翂翂音紛。翐翐音秩。司馬云翂翂翐翐，舒遲貌。一云飛不高貌。迫脇而棲李云不敢獨棲。迫協在眾，烏中纔足容身，而宿，避害之至也。其緒說文，絲耑也。今取其殘碎之餘也。行列戶剛切。下亂行同。不斥音尺。成云故眾烏行列不獨斥棄也。人卒子恤切。終也。明汙音烏。揭其列切。大成之人成云聖德宏博，生成庶品，謂之大成。老君是已。自伐成云伐，取也。者墮許規切。成云敗也。去功起呂切。得行如字，文云天下皆得至人所行之道，至人不處其名。衣於既切。裘褐戶割切。杼食汝切。又音序。
　　天屬相收
　　子桑雽音戶，本又作寧，音于。李云桑姓寧名，隱人也。再逐於魯伐樹於宋削迹於衛窮於商周圍於陳蔡已上並解揮王篇。何與音餘。下倣此。假古雅切。李云國名，成云晉下邑
　　也。嘗遭晉滅。林回司馬云商之逃民之姓名。成云賢人也。布謂貨財也，布於民間，因以名之。无挹音楫，李工萬無所執持也。真或作直泠，音零。禹司馬云泠，曉也。謂以真道曉悟禹也。泠或為命，又作令，命令猶教也。
　　德隱
　　衣於既切。大布司馬云麤布也。正糜賢節切。司馬云帶也。係履李云履穿故係。而過古禾切。魏王司馬云惠王也。憊皮拜切。司馬云病也。柟音南。梓豫章皆端直好木也。攬本作拿，歷敢切。蔓音萬，成云擥蔓猶把捉也。王，往況切。長丁亮切。成云自得貌。司正，直良切。云兩枝相去長遠也。羿音詣。蓬蒙符恭切。又音蓬。司馬云羿，古之善射者；蓬蒙，羿之弟子也。睥普計切。睨音詣，李云睥睨，哀視也。枯棘章夜切。枳音紙。枸音矩，並有刺之木也。不便婢面切。亂相悉亮切。比干見賢徧切。徵也夫豈非應驗也。
　　大達
　　左據槁木苦老切。謂几也。右擊枯枝謂琴也。眾氏必遙切。古之元為帝王也。又神農也。犁然力兮切。司馬云犁然猶栗然，清淡貌。有當丁浪切。還目音旋，回眎也。而窺起規切。造大司馬云造，適也。一云造，作也。損易以豉切。下同。窮桎之實切。運化見江南古藏本，舊作運物。之泄息例切。司馬云發也。言與之言，猶謂也。鷾鴯音意而。成云鷾鴯，燕也。目之所不宜處昌呂切。言不可止處，目已羅絡知之，故棄之也。不給視說文，給，相足也。謂几所不宜處則不足視也。落其實實，卵也。而襲音習，成云襲入也。社稷丈文云社稷猶窠也。其禪市戰切。司馬云授予也。成云禪代也。焉知於虔切。下同。
　　失照
　　雕音彫。陵之樊音煩。司馬云雕陵，陵名，樊；藩也。謂遊栗園藩籬之內也。樊或作埜，古野字。運寸司馬云可四一寸也。感周之顙息蕩切。類也。感，觸也。翼殷不逝目大不睹殷，大也。曲折曰逝。夫翼大逝難，目大視稀，故不見人也。褰起虔切。舊作蹇。躩驅碧、九縛二切。司馬云疾行也。論語云足躩如也。執彈徒旦切。留之力救切。司馬云宿留同其便也。螳螂音堂郎。執翳於計切。翳謂斧也。螳蜋執斧如蓋，以自蔽也。搏之音博，捕也。忘其形說文，形；象形也。忘其身說文，身，身躬也，象人之身。爾雅云我。忘其真真，性也。反入宮見江南古藏本，舊闕。爾雅云宮謂之室，室謂之宮。藺力信切。且子餘切。司馬云藺且，莊子弟子。從其俗江南古藏作從其今。栗林虞人文如海本无栗林二字。為戮戮，恥之辱。
　　自賢
　　陽子司馬云陽朱也。逆旅之有妾一人見劉得一本，舊作逆旅。人而去起呂切。之行下孟切。
　　南華真經章句音義卷之九竟
　　南華真經章句音義卷之十
　　碧虛子造
　　雜篇田子方二十五
　　真寤
　　田子方李云魏文侯師也，名無擇。數偁音朔下同。谿工李云谿工賢人也。東郭順子成云居於郭東，因以為氏，名順子，于方之師。葆真音保。儻然敕蕩切。司馬云失志貌而語魚據切。之行下孟切。形解戶真切。口鉗其美切。土梗更猛切。土，苴也。司馬云土人也，遭兩則壤。
　　冥會
　　溫伯雪子李云南國賢人。成云楚之賢人。魯人成云謂孔子門人也。中國成云魯國也。陋成云拙也。蘄音祈。振成云動也。從容七容切。文云規矩，禮義也；龍虎，威嚴也。其道江南古藏本作導。夫人音符。目擊而道存矣司馬云見其目動而神實已著也。擊，動也。又云目裁往意已達。
　　密移
　　瞠若敕庚切。字林云直視貌。不比吡志切。親比也。滔乎前吐刀切。謂无人君之器，滔聚其前也。惡可音烏。察與音餘，下哀與同。有目有趾文云有情之類。薰然許云類沖炁薰蒸貌。汝殆著乎吾所以著也張慮切。見也。司馬云吾所以著者，外化也，汝殆庶於此耳。吾一不化者，則非汝所及也。是求馬於唐肆也郭云唐肆非停馬處也。又磨，停也。司馬本作廣肆，云廣庭也，求馬於市肆廣庭，非其所也。
　　才德自然
　　被髮皮寄切。而乾本或作干。慹然乃牒切司馬云不動貌。少焉詩照切。見日賢徧切。眩音縣與音餘下同。掘若徐音兀。槁木苦老切。離人力智切。口辟必亦切司馬云辟卷不開也。又婢亦切。成云口開不合也。嘗為于偽切。至樂音洛，下同。行小下孟，切又如字。胸次李云次，中也。能滑古沒切。得喪息浪切。所介音界解乎音蟹，又戶實切。於汋音汋，李以略切。挹，取也。醯鷄許西切。郭云甕中之蠛蠓也。
　　踐言
　　魯哀公司馬云莊子與魏惠王、齊威王同時，在哀公後百二十年。成云此寓言也。冠古亂切。圓冠音圓。履句音矩，李云方也。屨居具切。緩戶管切。司馬本作綬。佩玦音决，巒石綬者五色條繩穿玉玦以飾佩也。又云本亦作緩者，曳綬佩玦以其事到，而决斷也。或謂玞如環而有缺，逐臣賜玦義，取與之决別也。斷丁亂切。不號號，合也。
　　內得外豐
　　百里奚爵祿不入於心故飯牛而牛肥史記云晉獻公滅虞號，虜虞君與其大夫百里奚，以為秦繆公夫人媵於秦。百里奚止秦走宛，楚鄙人執之，繆公聞百里奚賢，欲重贖之，恐楚人不與，乃使人謂楚曰：吾媵臣百里奚在焉，請以五羖羊皮贖之。楚人遂許與之。當是時，百里奚年已七十餘，繆公釋其囚與語國事，謝曰：臣亡國之臣，何足問。繆公曰：虞公不用子，故亡，非子罪也。固問三日，繆公大說，授之國政，號曰五羖大夫。百里奚謝曰：臣不及臣友蹇叔，賽叔。實而世莫知。臣嘗游困於齊而乞食輊人。賽叔收臣，臣因而欲事齊君無知，蹇叔止臣，臣得脫齊難。遂之周，周王子頹好牛，臣以養牛干之，及頹欲用臣，蹇叔止臣，臣去，得不誅。事虞君，賽叔止臣，臣知虞君不用臣，臣誠私利祿爵且留，再用其言得脫。一不用及虞君難，是以知其賢於是。繆公使人厚幣迎蹇叔以為上大夫。音窒，地名，一曰刈，禾人通作銍。忘其賤與之政也謂忘其飯牛之賤也。有虞氏舜事親至孝，死生不入於胸中，名聞天下，感動人主。
　　藝精忘形
　　受揖而立司馬云，受命揖而立也。舐食紙切。儃儃音坦，李云舒間貌。槃礴傍各切。司馬云箕坐也。羸力果切。司馬云將畫，故解衣而見形。
　　詢眾任賢
　　文王觀於臧成云臧者近渭水，地名也。丈人者，寓言於太公也。司馬本作文王微服而觀於臧。而屬音燭。而占切。成云文王父季，黑色多。駁馬邦角切。偏朱蹄李云一蹄偏赤也。廖乎救留切。成云差也。蹴然子六切。先君王也司馬云言先君王靈神之所致。王其无它司馬云无違也。列士壞音怪。下同。植音值。散羣司馬云植，行列也。散羣，言不養徒眾也。一云植者，彊界頭造屋以待諫者也。長丁大切。下同。官者不成德司馬云不利功名也。斔斛音庾，李云六斛四斗曰斔，十斗曰斛。昧然音妹。泛然數劍切。夜遁塗困切。功成事遂，韜光退身，故曰夜遁。刺焉七賜切。
　　有心未妙
　　御寇為于偽切。盈貫古亂切。司馬云鏑也。文云盈貫謂過鏑也。適矢丁歷切。親也。復沓扶又切。下同。成云沓重也。象人成云木偶人，又土梗人也。邊巡七旬切。成工萬卻行也。汗流戶旦切。揮斥音尺，郭云揮斥猶放縱也。怵然敕律切。有恂音荀，爾雅云恂慄也。目之志恂謂眩也，欲以眩悅人之目，故怵然也。於中丁仲切。
　　道充不動
　　肩吾成云隱士也。孫叔敖楚之賢大夫。栩栩然况甫切。自得貌，又欣暢也。躊直留切。躇直於切。成云逸豫自得也。四顧成云高視八方也。得劫居業初。彊取也。伏戲音羲。无介音界。說文，畫也。一曰聞也。不憊皮拜切。
　　治身保存
　　楚王成云楚文王與凡僖侯同坐，論合從會盟之事，楚有吞夷之意，故使左右以言感之。凡君司馬云凡國名在汲郡共縣，按左傳，凡是周公之後。
　　雜篇知北遊二十六
　　沖默
　　知如字，舊音智，今不取。北游於玄水之上司馬本作玄水之北。隱弅符云切。成云隱則深遠難知，弅則鬱然可見。白水之南成云白是潔素之色，南是顯明之方。狐闋苦穴切。李云丘名狐者，疑也。闋者，息也。而睹丁古切。狂屈狂，妄也；屈，曲也。之言司馬云之，是也。唉哀在切。李云應聲也。語若魚據切。其易以豉切。所惡烏路切。通天地之一炁耳地之，見劉得一本，舊作通天下一炁耳。大美謂覆載之美也。合彼見劉得一本，舊作今。扁然音篇，成云徧生貌。文本作翩然，云日新貌。未離力智切。其內謂不能出自化也。惛然音昏，味也。張君房本作惛。油然音由，謂无所給惜也。成云无係貌。
　　神解
　　被衣如字，又音披。瞳焉敕紅切。不瞬貌。如新生之犢李云未有知貌。若槁苦老切。媒媒音昧。晦晦音誨。媒媒晦晦，無心貌；又冥昧貌。
　　常道
　　丞古有四輔，左輔右弼，前疑後丞、蓋官名也。或作烝。李工萬舜師也。有夫音符。委形說文，已也。子孫見張君房本，舊作孫子。委蛇吐臥切。天地之彊陽炁也郭云彊陽猶運動耳。案言天地尚運動，況炁聚之生何可得執而留也。
　　可道
　　晏於諫切。疏淪音藥，漬也。成云洗濯也。澡雪成云精絮也。文云靜精神也。掊擊而智普口切。成云打破也。文工萬棄智也。窅然烏了切。將為于偽切。无形謂太初也。精神生於道謂常道也。九竅苦弔切。皇皇文云无際貌。邀於古堯切。成云遇也。此者此者，沖妙之道也。恂達須倫切，說文，信心也。一曰均也。天不得不高謂天不得此道不能為高也。道與音餘，下同。博之不必知辯之不必慧成云博通經典，未必知真，宏辯飾辭，不必慧照也。以斷端管切。成云棄也。巍巍魚威切。成云高大之偁。運量萬物而不遺夷佳切。亡也。又餘也。見劉得一本，舊作匱。萬物皆往資焉而不匱求位切。
　　中極
　　暗音闇，與蔭同。醷隱紀切。郭云暗醷，聚炁貌。幾何居豈切。果蓏力果切。文云木子曰果，草子曰蓏。白駒文云曰光也。成云駿馬也。過卻去切。成云卻，乳也。注然勃然步忽切。成云注勃，出生之容。油然漻然音流，成云油滲，入死之狀。天弢敕刀切。成云弢，囊藏也。墮其許規切。天袠陳筆切。成云裹，裹束也。紛乎宛乎於院切。成云紛綸宛轉，並釋散貌。
　　道无不在
　　東郭子李云居于東郭也，田子方之師。惡乎音烏。螻力侯切。蟻魚綺切。稊大西切。稗蒲賣切。草名。瓦甓步歷切。云瓴甎飯也。屎尸旨切。溺乃弔切。正獲之間於監古銜切。市履狶虛豈切。每下愈况李云正，亭卒也，今之市令也。獲，其名也。監市，市魁也。狶，大豕也。履，踐也。夫市魁履其豕股腳縣蹄之下肥，則知上肥矣。問道亦況下賤，則知道之徧也。一曰况，益也。每履其縣蹄之下難肥之處見其肥，則知上之饒益多矣。或曰况者，意況也。汝唯莫必謂无乎逃物見張君房本舊闕。
　　无有一際
　　周徧咸文云周，无不包也；徧，无不至也；咸，无不備也。澹而徒暫切。寥音遼。彷徨音旁皇。成云放任貌。馮皮冰切。閎音宏，李云馮閎皆大也。郭云虛廓之謂。衰殺色界切。下同。
　　得道秋豪
　　(於河切。荷甘音河，成云，姓也，荷甘，字也。老龍吉李云懷道人也。神農成云神農非帝者也。隱几於斬切。闔戶戶臘切。晝瞑音眠。奓處野切。又音奢，司馬1 萬開也。嚗然音剝，李云放杖聲也。僻陋足亦切。成云偏僻鄙陋也。慢武半切。又如字。訑徒旦切，成工萬不專謹也。已矣夫音符。弇音奄。綱音剛。弔李云姓弇斕，名弔，體道人也。繫焉謂為物所歸投也。
　　淵之又淵
　　卭而歎崔本作卭。張君房本作仰。集韻印仰同音。說文舉也。詩，瞻印昊天。舊本作中，恐寫誤。
　　光景都亡
　　窅然烏了切。搏之音博。
　　守一
　　大馬成云楚之大司馬也。捶鉤之累切。江東三魏之間，人皆謂鍛為捶也。鉤，帶也。巧與音餘；下同。而好呼報切。以長丁丈切。
　　不先物
　　見賢徧切。又為于偽切。未有子孫而有孫子言其要有由，不得无故而有傳世。故有子孫，不得无子而有孫也。如是，天地不得先无而今有也。有先悉薦切。下同。
　　合境
　　安化成云安；住也。之囿音又。之圃布五切。相(敕十韭 )子兮切。和也。
　　背俗
　　山林與音餘，下同。皋壤與成云神皋奧壤。與我无親見江南古藏本，舊闕。而樂音洛，下同。能禦魚呂切。齊知才細切。又如字。
　　南華真經章句音義卷之十竟
　　南華真經章句音義卷之十一
　　碧虛子造
　　雜篇庚桑楚二十七
　　去智
　　老聃之役司馬云役，使也，學徒弟子也。庚桑楚司馬云楚名，庚桑姓也，太史公書作亢倉。偏得音篇。成云門人之中最勝，故曰偏得。畏烏罪切。本作。壘力罪切。何粲注亢倉子云，畏壘山即羽山也，在徐州。畫然音獲。挈然苦計也。畫然謂計畫飾智者也。挈然謂契約合仁者也。皆起之姦偽，失其自然也。又苦結切。提也，亦仁愛也。遠之于萬切。司馬云，言人以仁智為臣妾，庚桑子悉棄仁智也。擁於勇切。腫章勇切。郭云擁腫，朴也。鞅掌於文切。或云擁腫不材。郭云鞅掌不自得。向云二句朴纍之謂。司馬云皆醜貌。三年成云三歲一閏，入道小成。大壤而掌切。廣雅云壤，豐也。灑然素珍切。李云驚貌。日計之而不足向云無旦夕小利也。歲計之而有餘向云順天時而大穰。正得秋而萬寶成天地以萬物為寶，至秋而成也。元嘉本作萬實。環圖也。堵丁魯切。司馬云一丈曰堵，環堵者，面各一丈，盲小也。竊竊平章，偶語也。俎豆側呂切。成云俎，切肉之几；豆，盛脯之具，皆禮器也。俎豆食我於眾人間也。杓音的，又匹么切。郭云為物之標杓也。王云斯由已為人准的也。司馬本作約，晉的。尋常之溝八尺曰尋，倍尋曰常。尋常之溝則周禮，洫淪之廣深也。洫廣深八尺，滄廣二尋深二仞也。所還音旋；回也。鯢五兮切。鰌音秋。為之制廣雅云制，折也。謂小魚得曲折也。王云制謂擅之也，鯢鰌專檀於小溝也。步仞之丘陵六尺為步，七尺曰仞，謂廣一步高一仞也。孔安國云八尺曰仞。又爾雅云四尺曰仞。魚竭切。狐為之祥李云祥，怪也。狐狸喜為祆，言各有宜，宜不失則大人有豐祿也。王云野狐依之作祆祥也。崔云蠱狐以小丘為善也。祥，善也。函音含。車之獸李云獸大容車。介而音戒，廣雅云獨也。一本作分，謂分張也。離山力智切。吞舟敕恩切。碭而失水徒浪切。謂碭溢而失水也。崔本作去水陸居也。則蟻魚綺切。苦之又作窮之。深眇彌小切。成云眇遠也。二子向崔郭皆云堯舜也。殖蓬蒲空切。而櫛側瑟切。與扻同。說文，梳比之總名也。數米色主切。而炊昌垂切。向云理於利，小也。竊竊，司馬云細語也。一云計校貌。軋於黠切。說文軋，報也，報，轢也。報轢，車所踐也，報，女展切。轢，力的切。有弒音試，下同。穴阫普回切。向云阫墻也，言無所畏忌。吾語魚據切。南榮趎音廚，昌于切。庚桑子弟子也。向音疇；一音紹俱切。徐，直俱切，又敕俱切，又處由切。漢書古今人表作南榮疇，或作儔，又作壽。淮南子作南榮幬，云敕蹻趹步，百合不休。蹴然子六切。已長丁丈切。將惡音烏。亦辟婢亦切。開也。崔云必亦切。相著也。或間間，廁之間。勉聞道向云勉強也。一本作晚。達耳矣向云僅達於耳，未徹入於心也。一本作未達耳。曰奔蜂孚恭切。司馬云小蜂也。一云土蜂也。江南李氏本無曰字。藿燭音蜀，司馬云豆藿中大青蠱也。越雞司馬云小雞也。或云刑雞也。伏扶又切。烏抱子也。鵠音鶴，又戶沃切。卵力管切。魯雞向云大雞也。今蜀雞也。贏糧音盈，案方言，贏，儋也。齊楚陳宋之間謂之贏。一音果。曰唯惟癸切。懼然紀具切。文云失容貌。成云驚視貌。一本作戄。朱愚鍾輸切。說文朱，赤心木，松栢屬也。一曰丹也。朱愚，義取丹心愚意也。江南古藏本作秩愚。眉睫音椄，釋名云，目毛也。規規李云失神貌。一云細小貌。若喪息浪切。揭其列、其謁二切。竿音干。而求諸海也向言以短小之物欲測深大之域也。汝亡人哉崔云喪亡性情之人也。惘惘乎文云不知所歸也。所好呼報切。所惡烏路切。息愁舊作自愁。劉得一作息愁。文如海作愁息。灑濯文角切。鬱鬱呂覽曰水鬱則汙，木鬱則蠹，草鬱則蕢。津津文云不净也。成云尚漏也。猶有惡也李云惡計未盡也。外韄音獲，云束縛也。三蒼云佩刀靶韋也。本亦作獲。向音霍，繁多也，概也。而捉側角切。成云捉，持也。內揵其輦切。難也。徐作揵，其偃切。關也，閉也。可繆莫侯切。向云綢繆也。放道如字，向方往切。依也。衛生李云防衛其生，令合道也。能舍音捨，下同。翛音蕭，文云文滯著貌。侗大董切。向敕動切。云直而无累之謂三蒼，云殼直貌。文云无不通貌。嗥戶羔切。嗌音益，喉也，咽也。李本作不嗌，音厄，云謂噎也。文本同，云氣不通也。不嗄於邁切。司馬云楚人謂啼極无聲為嘎，又聲破也。握李云捲手曰握。不掜五禮切。廣雅云捉也。成云挶拳也。文云掜疲懈也。共其崔云共，壹也。文云不偏用力，嬰兒共有此德也。瞚音舜。動也偏音篇。委於危切。蛇以支切。冰解音蟹。交食崔云交，俱也。李云共也。交樂音洛。相攖於營切。廣雅云，亂也。若槁苦老切。惡有音烏。
　　自定
　　宇泰定心宇大寧也。人見其人物見其物見，張君房本，舊闕。敗之補邁切。以滑音骨。靈臺靈府靈臺皆心也。真君，處于內謂之府，真宰游於上謂之臺。不見其誠己而發謂不自照其內而外馳也。每發而不當丁浪切。爾雅云每，雖也，謂雖有發動，不中當也。券內音勸，券契也。內屬我也，外屬彼也；契內者无名，契外者賈衒而已。說文，券，契也。券別書之書以刀判契其旁，故曰契也。券郭忠恕佩觴券，仄刀或仄力者，勞券之券。一曰止也。逵眷切。每妄更為失妄見劉得一本，舊闕。期費芳貴切。期說文，會也。一曰要也。費，說文，散財用也。賈人音古，同商賈之人，費心於錐刀也。人見其跂猶之魁然苦回切。魁然，不動貌。一曰安也，主也，謂眾人已見其跂求分外而猶自安，可羞愧之甚也。物且且，苟且也，苟且其心，容身不暇，豈能容於人哉。焉能於虔切。莫憯七坎切。廣雅云痛也。鏌鎁音莫耶，良劍名。其分符問切。下同。所惡烏路切。下同。故出而不反謂真蕩而不還也。見其鬼謂陰炁來舍也。出而得是謂得死失者同於得，故曰得死。滅而有實鬼之一也廣雅云滅，殄也，盡也。天光已滅，雖有實性，與其冥冥之物不二也。真誥謂之清靈，善爽之鬼。出无本、入无竅苦吊切。造化無本，大空無竅也。乎處召據切。下同。有長如字。本剽本作標，甫小切。崔云末也。宇也四方上下為宇也。宙也往古來今曰宙。出入而不見其形見張君房本，舊作入出。
　　移是
　　惡乎音烏。為喪息浪切。以分方云切。為尻苦羔切。一宗一本作守。昭景也著丁略切。甲氏也著張慮切。有生黬也於誠切。司馬云烏簟切。黶，有疵也，有疵者欲披除之。披普皮切。分散也。然曰移是黬然聚而生，披然散而死也。臘力闔切。者之有膍音毗，司馬云牛百葉也。胲古來切。足大指也。崔云備也。按臘者大祭，備物而肴有脫胲，此雖從散禮，應具不可散棄也。其偃溲所留切。偃沒，屏廁也。溲見江南李氏本，舊闕。為是于偽切。死償常亮切。廣雅云償報也。蜩音條。鶯音學。移是非今之人也非見江南古藏本，舊闕。
　　禮偽
　　蹍女展切。踐也，履也。鰲魚到切。驕縱貌。嫗烏遇切。聲柔貌。文云驚失聲。一曰嫗詡，愍問貌。辟金必碩切。除也。
　　虛无
　　之勃必妹切。下同。之謬如字，差也，欺也。一本作繆，亡侯切。擊縛之謂。去德起呂切。惡欲烏路切。之累劣偽切。下同。不盪徒黨切。郭云動也。
　　德性
　　德之光一本作先。猶睨魚計切。視也。
　　拙偽
　　羿五計切。中微丁仲切。而俍音良，崔云良士也。又音浪。惡天為路切。下同。
　　智籠
　　之籠力東切。湯以庖白交切。人籠伊尹伊尹負鼎以干湯，湯知其賢，故順其性以庖廚而籠之。已解禪王篇。秦穆公以羊之皮籠百里奚百里奚亡秦走究，楚鄙人執之，穆公以五羊平皮贖之於楚也。或云百里奚好五色皮裘，故因其所好籠之也。已解田子方篇。
　　忘形同天
　　介者音界，郭云刖也。廣雅云獨也。拸畫敕紙切。析也，畫飾容之具。今無足，故不復愛之。一云拸，離也。崔云拸畫，不拘法度也。夫復音服。文云復，溫復也。諸音習，文云謂翫也。不餽其愧切。廣雅云遺也。而忘人復者，溫復之謂也。謂翫也。夫人翫習者，雖復小事皆所至，惜今溫復人之所習既得之矣，而不還歸以績遺之，此至愚不獲人之所惜者也。无復相為之情，故曰忘人。侮之亡甫切。
　　南華真經章句音義卷之十一竟 
　　南華真經章句音義卷之十二
　　碧虛子造
　　雜篇徐無鬼二十八
　　遷善
　　徐无鬼緡山人，魏之隱士。司馬本作緡山人徐无鬼。女商成云魏之幸臣。魏武侯名擊，文侯子，治安邑。勞之力報切。唯山林之勞一字如字，餘並下章並力報切。盈嗜時志切。下同。長丁丈切。好呼報切。下章同。惡烏路切。下章同。黜敕律切。退也。掔苦田切。爾雅云固也。崔云引去也。司馬云牽也。超然司馬云猶悵然也。少焉詩照切。嘗語魚據切。吾相息亮切。下同。執飽而止成云執守情志，唯貪飽食。是狸德也謂貪如狐狸也。視日司馬云瞻遠也。若、忘其一一身也，謂精神不動，若无其身也。直者中繩丁仲切。下同。司馬云直謂馬齒，曲謂背，上方謂頭，圓謂目。成云曲謂項也。成材言自然已足，不須教習也。若卹音恤，文云疾也。若失音逸，文云亡也。李云卹失。皆驚竦若飛也。若喪息浪切。下章同。其一言喪其偶也。超軼音逸，過也。徐，徒列切。崔云徹也。從說子容切。金板或曰秘讖也。司馬云周書篇名。六弢吐刀切。謂太公六韜，文武虎豹龍犬也。越之流人司馬云越國流人，有罪見流徒者也。又越遠也。數日所主切。期年音基。逃虛空者司馬云故壤冢處為虛空也。成云虛園空宅也。藜力西切。曹徒吊切。柱誅矩切。司馬云塞也。宇見君房本，舊作乎。鼪音生。鼬由救切。之逕司馬本作徑，道也。踉位其空音良，跟云欲行貌。司馬本作良云良人，謂巡虛者也。位其空謂處虛空之間也。聞人足音堂然巨恭切。蹋地聲。成云人行之聲。而喜矣李云喻武侯无君人之德而處在防衛之間，雖臨朝矯厲，愈非其意，及得其所思，猶逃竄之人，聞人足音，安能不跫然改貌，釋然而喜矣。謦苦項切。欬苦愛切。李云磬欬，喻言笑也。但呼聞所好猶大悅，況骨肉之情，歡之至也。久矣夫音扶，後倣此。
　　修誠
　　食芋音序。葱韭音久。以賓本作擯，必刃切。司馬云棄也。李云賓客之賓。欲干李云干，求也。社稷之福邪李云謂善言嘉謀，可以利社稷也。萬乘繩證切。不自許司馬云許與也。謂自私之姦也。姦病王云姦者以正從邪，謂病也。偃兵偃，息也。鶴列李云謂兵如鶴之列行。司馬云鶴列，鍾鼓也。文云陣形也。麗譙本作噍，在逍切。司馬云麗譙，樓觀名也。按謂華麗而嶕嶢也。文云戰樓也。徒驥司馬云徒步卒也。文云驥馬軍也。錙壇側其切。錙壇，壇名。成云官名也。文云戰場也。惡乎音烏。勿攖一營切。又一盈切。已脫音奪，肉去骨也。他括切。骨去肉也。此非也。
　　放心
　　大隗王罪切。成云古之至人。具茨把咨切。司馬本作疚，山名，在熒陽密縣東，今名泰隗山。昌寓音禹。驂乘繩證切。驂乘，車右也。御車左也。謂音習，朋蒲登切。崔本作扅，舒氏切。前馬司馬工方二人先馬導也。昆閽音昏。滑音骨。稽音雞。後車司馬云二人從車後也。襄城之野今汝州有襄城縣，在大隗山之南。七聖黃帝一，方明二，昌寓三，張若四，謂朋五，昆閽六，滑稽七。予少詩召切。瞀莫豆切。李云風眩貌。司馬讀曰睛，謂眩也。長者丁丈切。乘日之車司馬云以日為車，謂乘日新以變化也。車者推移不定也。少痊七全切。李云除也。且復扶又切。亦去起呂切。
　　樂囿
　　不樂音洛。下同。察士李云察識也。成云機警明察之士也。陵李云謂相陵轢。誶音信，廣雅云問也。又雖遂切。謂好陵辱責罵人也。之辭見張君房本，舊作浚評之事。皆囿音又，文云滯於一方也。興朝直遙切。中民之士李云善治民者也。矜難乃旦切。枯槁苦老切。後章同。宿名宿，久積也。王云枯槁一生以為娛，其所寢宿唯名而已。廣治直吏切。貴際謂盟會事。不比毗志切。成云比，和樂也。下同。商賈音古。學以居位曰士，闢土殖穀曰農，作巧成器曰工，通財鬻貨曰商。一云坐賣售曰賈。市井古者因井為市，故謂之市井。則壯壯猶勤也。
　　謬妄
　　而中丁仲切。儒墨楊秉成云儒，姓鄭名緩；墨名翟；楊，楊來也；秉，公孫龍子。魯遽音渠，成云周初時人。冬爨七亂切。鼎成云冬取十年燥灰以擁火須臾出火可以爨鼎。夏造冰成云盛夏以瓦缾盛老湯，再煮極沸沈，缾井底即自成冰。為之于偽切。廢一廢，置也。改調徒吊切。无當丁浪切。合也。方與我辯江南本作方與我辯，舊本作方與我以辯。相拂以辭扶弗切。文云拂，反也。相鎮以聲文云鎮，壓也。齊人蹢子於宋音擲，投也。司馬云齊人憎其子，蹢之於宋，使門者守之。今形不全自以為是。妍鍾音刑，字林云鈃似，小鍾而長頸，又云似壹而大。以束縛郭云恐其破傷也。按：此言賤子貴鈃，自以為是也。唐子謂失亡子也。遺類遺亡也，亡其種類故也。惠施叛道而好辯，猶齊人遠子而愛鍾也。未始離力智切。於岑士金切。岑，岸也。成云楚郢之人因寄于江濱之側，投鏑守門之家，夜半无人之時輒上人舟，而舟未離岸反與舟人鬥，愧心負理，更造怨詞，迷謬若此，自以為是。
　　亡質
　　從者才用切。郢人以井切。楚都也。漢書音義作優人，古之善塗塈者，施廣領大袖以仰塗塈，而領袖不汙，有小飛泥誤著其鼻，因今匠石揮斤而斲之。懮音溫。堊烏洛切。白土也。漫莫干切。李云塗也。瞑目恣手四字江南本是經，舊本作郭象注，非是。試為于偽切。
　　公舉
　　可不謂云江南李氏本作諱，舊本作謂。大病大，極也。惡乎音烏。屬音燭。欲與如字，又音餘且鉤鉤，反也。上忘而下畔言在上不自高，於下无背者也。以聖臨人以賢下人江南本作以聖臨人，以賢下人，舊本並作以賢。
　　戒驕
　　狙七徐切。吳王文云夫差也。恂然舜荀二音，司馬云遽也。成云怖懼也。深繤側巾、仕巾二切。成云林叢也。委於危切。蛇餘支切。成云從容也。攫俱縛切。三蒼云攫搏也。搔素報切。文云勝躑便疾貌。見賢徧切。王射食亦切。下同。搏音博。捷疾葉切。速也。相者息亮切。司馬云佐王獵者也。趨射音促，急也。狙執死司馬云見執而死也。之狙之猶是也。其便婢面切。以敖音傲，慢也。此殛紀力切。誅也。董梧有道之士，師其德以鋤色。以鋤士居切。成云除去也。去起呂切。樂音洛。
　　鬻名
　　隱几於斬切。噓音虛。入見賢徧切。山穴之口李云齊南山穴也。司馬本作山穴之中。田禾齊君也。尊德，故國人慶之。鬻之羊六切。彼惡音烏，下同。自喪息浪切。
　　貴默
　　觴之音商，李云酒器之總名也。孫叔敖執爵按左傳孫叔敖是楚莊王相，孔子未生，魯衰公十六年仲尼卒，後白公為亂，宜僚未嘗仕楚。又宣公十二年傳云楚有熊宜僚，則與叔敖同時，去孔子甚遠，蓋寄言也。成云爵亦酒器，受，一升。於此言已文云謂古人於會同之處，酹祭之時，祝辭也。弄丸丸猶珠也。弄丸者，謂轉丸之技也。宜僚視天下事若轉丸於掌中，聊以自適也。鬼谷子有轉丸法猛獸。夫聖智之无窮；若轉丸之无止，類獸威之无盡，故宜僚所以示弄丸之技也。而兩家之難乃旦切。解音蟹。司馬云宜僚，楚之勇士也，善弄丸。楚白公勝將作亂，殺令尹子西，子期、石乞曰：市南有熊宜僚者，若得之，可以當五百人。乃往告之，不許也。承之以劍不動，弄丸如故，曰：吾亦不泄子。白公遂殺子西，子期歎息兩家而已，宜僚不預其患。文云白公勝，及大夫子西兩家舉兵相伐，二家大夫曰：宜僚，陸沈之士，一人當五百。並遣使往召之，宜僚高枕安臥，以見二大夫之使者，以兩乎弄丸不止，眠復不起，承之以劍不動，二大夫使者各還，具論宜僚之意。二大夫曰：高枕而臥者，示我无為；也承之以劍不動者，兵不足恃也；兩手者，喻兩家也；丸者，形園无為之物也；兩手弄之不止者，俱至於困也。明兩家構兵不止，必至滅亡。二大夫解兵而歸，不復用兵也。甘寢秉羽如字，謂以扇掩面也。司馬本作凳，云讀曰翮，或作翅，雩舞者之所執，崔本作翼。郢人投兵司馬云，言叔敖願安寢恬臥，以養德於廟堂之上，折衝於千里之外，敵國不敢犯。郢人投兵，无所攻伐也。喙許穢切。三尺三尺言長也。司馬云喙，息也。宜僚弄丸而彌難；叔敖除借以折衝，丘亦願有歎息其三尺。三尺，七首劍也。成云喙，口也。苟其言當，即此无言，假令喙長三尺，與閉口何異。故願有之。彼之謂彼謂宜僚叔敖。一曰彼謂甘寢。此之謂此謂仲尼也。一曰此謂弄丸。總音摠。不能同一本作相同。善吠伐廢切。司馬云不別客主。止也。善言司馬云失本逐末，而言不止。循古而不摩一本作磨。郭云摩，拭也。王云摩，消滅也。雖常通物而不失己，雖理於今當循於古之道焉。自古及今，其名不摩滅也。
　　相形
　　九方歅音因，善相馬人，淮南子作九方皋。為我于偽切。相吾子息亮切。捆音困。瞿然紀俱切。司馬云喜貌。字林云大視也。索然悉各切。司馬云涕下貌。禦福魚呂切。距也，逆也。而牂音滅，爾雅云牝羊也。於奧烏報切。西南隅，未地羊之位也。一曰豕，牢也。好田呼報切。於宎一作宎，烏吊切。東北隅也。一云東南隅火地，火地生鶉也。一曰東南辰地，辰為鶉烏也。游於天地也見江南古藏本，舊闕。邀古堯切。遇地。樂音洛，委，於危切。蛇餘支切。之償辰羊、時亮二切。還也。怪行下孟切。无幾居豈切。於燕音煙。而鬻音育。易以豉切。刖音月。渠公渠公，齊之富，室為街正，買梱自代，終身食肉至死。一云渠公屠者，與梱為君臣，同食肉也。
　　外賢
　　畜畜李云行仁貌。王云卹愛勸勞貌。其人與人相食與音餘。言將馳走於仁義，不復營農，飢則相食。所惡烏路切。之行下孟切。且假夫禽貪者器司馬云，禽之貪者，殺害无極；仁義貪者，傷害无窮。且假夫仁義為禽貪之器用也。一覕薄結切。說文，蔽，不相見也。
　　偷安
　　暖吁爰切。桑貌。姝音樞，說文曰好佳也。又暖姝，自許貌。濡音儒，安也。需音須。濡雲謂偷安濡潤，須臾之頃。卷音權。婁音縷，卷妻猶拘孿也。言拘檢求名之人；屈己以殉物，物雖懷歸，終當自苦。如舜登庸歷，試以至己身臞腊，招損之由，起於羶行耳。豕蝨音瑟。疏鬣長毛見張君房本，舊關。奎□苦圭切。奎，說文，兩脾之間也。曲限烏回切。股間也。操煙七曹切。羊肉不慕蟻魚綺切。云舜年長心勞，无愛樂之志，是猶羊肉不慕蟻也。羶也設然切。羶行下孟切。三徙成都一年所居成聚，二年成邑，三年成都也。至鄧之墟邑名。童土云童土，地无草木也。齒長丁丈切。惡眾烏路切。不比毗忘切。下同。和也。煬音羊。和，煬炙也。為和氣所炙。於蟻棄智於魚得計於羊棄意蟻得水則死，魚得水則生，羊得水則病。一云真人无羶，故不致蟻，是蟻棄智也。共處相忘之大道，无沾需之德，是魚行計也。羊无羶行而不致蟻，是羊棄意也。
　　自晦
　　以天待人見張君房本，舊作之。董音謹，司馬云烏頭也，治風冷痺。桔梗音結，古猛切。司馬云桔梗治心腹血瘀痕痺。雞壅於容切。司馬云雞頭也，一名芡，與藕子合為散，服之延年。本或作。豕零司馬本作豕囊，一名猪苓，根似猪卵，可以治渴，案四者皆藥草名。是時為帝者也司馬云藥草有時，迭相為帝，謂其王相休廢，各得所用也。勝言音升。句踐音鉤。越王。甲楯純尹切。楯云杆身蔽目者。棲於音丙。李云登山曰棲。會古外切。稽音雞。種章勇切。越大夫名也。吳越春秋云，姓文字少禽。所以存一本作可以存，言知越雖亡可以存也。鴟尺夷切。目成云鴟目晝聞而夜開，則適夜而不適晝。鶴脛刑定切。解之佳買切。司馬云去也。成云鶴經禀分而長，則能長不能短，枝節如此，故解去則悲。亦猶種闇於謀身，長於存國也。有損焉有形自然相累，世能累物，物能累人，放大夫種有以不免也。恃源而往者也水由源往，雖遇風日不能損也。道成，其性雖在於世不能移也。之長丁丈切。玆萃聚也。李云多也。恃其所不蹍女展切。李云一足常不移，故能行廣遠也。
　　棄數
　　解之音蟹，下同。又佳買切。頡下結切。滑乎八切。頡滑謂錯亂也。揚搉音角，三蒼云榷敵也。許慎云，揚搉，粗略法度。王云搉略而揚顯之。惑解佳買切。復於音服。
　　南華真經章句音義卷之十二竟
　　南華真經章句音義卷之十三
　　碧虛子造
　　雜篇則陽二十九
　　抑進
　　則陽司馬云，名則陽，字彭陽，一云姓彭，名則陽，周初人也。成云魯人，遊事諸侯，後入楚，欲事楚文王也。夷節楚臣王果司馬云，楚賢人，成云，楚大夫也。不譚音談，李云說也。公閱休音悅，隱士也。擉初角切。司馬云刺也。山樊音煩，李云傍也。司馬云陰也。廣雅云邊也。成云茂林也。予宅司馬云方以隱居山陰不自顯也。文云宅山傍而為居。顛冥音眠，司馬云顛冥猶迷惑也。言其交結人主，情馳富貴。暍音謁。字林云傷暑也。橈乃孝切。王云惟正德以至道服之，佞人以才辯奪之，故能泥橈之也。化卑居高而以卑為本也。本或作而化卑於人也。樂物音洛。而飲於鴆切。綢直周切。繆亡侯切。纏綿也。文云有為交結也。周盡一體所鑒綢繆粗精洞盡，故言周盡一體，一體，天也。復命播作搖，動也。萬物動作生長，各有天然，則是復其命也。命之也命名也。憂乎智而所行恆无幾居豈切。時其有止也若之何王云憂乎智謂有為者，以形智不至為憂也。不知用智必喪，喪而更以不智為憂。及其賀之所行，有弊无濟，故共憂患根接无須臾停息，故曰恆无幾時。其有止也，不能遺智去憂，非可憂而何。生而美者人與之鑑不告則不知其美於人，鑑生便有物之美，而為无心人與。作名盲鑑耳，故人美之，人若不相告，即莫知其美於人也。好之呼報切。暢然喜悅貌。之緡民忍切。郭云合也。與同。司馬云盛也。十九謂見十識九也。見見聞聞見，所見。聞，所聞。冉相氏息亮切。郭云古聖王也。嘗舍音捨。皆殉辭俊切。所行之備而不洫況壁切。深也，義取染溺也。李音溢，濫也。王云壤敗也。无心偕行，何往而不至，故曰皆殉也。所行之備而物我无傷，故无壤敗也。門尹登恒向云門尹官名，登恒人也。為之于偽切。下同。傅之音付，下同。之名贏音盈。法得其兩見賢徧切。得其隨成之道以司其名，名實法立，故得兩見，猶人鑑之相得也。容成氏老君師也，著書十四篇。
　　止鬥
　　魏瑩音灐，司馬云魏惠王也。與田侯牟司馬云齊威王也，名牟，桓公子。按史記威王名因，不名牟。約乙卻切。又如字。司馬云在惠王二十六年。背之音佩。刺之七賜切。犀首魏官名也。司馬云若今虎牙將軍公孫衍為此官。萬乘繩證切。匹夫從讎成云謂无官職，夫婦相匹偶者也。從讎，報讎也。為君于偽切。下請為君同。拔其國拔者，克城邑而取之，言若拔草木，並得其根。忌也出走成云田忌，齊將也，忌畏而走，或言圍之也。扶敕一切。三蒼云擊也，折之舌切。季子魏臣。文云魏國之公子也。又壞音怪。華子亦魏臣也。惠子惠施也。而見賢徧切。下同。戴晉人梁國賢人，惠施薦之於魏王。蝸音瓜，李云蝸蟲有兩角，俗謂之蝸牛。三蒼云小牛螺也。一云俗名黃犢。逐北如字，北陰幽之處，故謂退敗，奔走者為北。曰噫於其切。言與音餘。然音敞。字林云惘也，成云恨恨貌。有嘀許交切。管聲也。廣雅云嗚也。劍首司馬云劍環頭小孔子。吷音血字，吷然如風過也。
　　遠佞
　　蟻丘魚綺切。李云山名也。之漿李云賣漿之家。登極司馬云極，屋揀也。外之以觀也。一曰乎頭屋也。稷稷音總，李云聚貌。聖人僕謂懷聖德而隱僕隸也。司馬本僕作樸，謂聖人之坏樸也。藏於畔王云修田農之業，是隱藏於畔。聲銷音消，司馬云小也。大工石銷聲滅迹，人不識也。不屑屑，絮也。不絮世也。陸沈司馬云當顯而及隱，如无水而沈也。
　　治形
　　長梧封人長梧，地名。成云地多長梧，因以名焉。封人，守封疆之人。子牢司馬云即琴牢，孔子弟子也。鹵音魯。莽莫古切。滅裂猶短草也。李云謂不熟也。郭云魯莽滅裂，輕脫末略，不盡其分也。司馬云鹵莽猶粗疏也，謂淺耕稀種也，滅裂謂斷其草也。變齊改變齊民之法也。一曰才細切，說文，禾麥吐穗，上平也。耰音憂。司馬云鋤也。廣雅云推也。字林云摩田器也。厭湌音孫，餔也。一曰水沃飯曰湌。離其力智切。下同。以眾為如字，王云謂凡事所可為者也。遯離滅亡皆猶眾為，眾為所謂鹵莽也。司馬本作眾偽。欲惡烏路切。之孽魚列切。雈音丸葦類。葦于鬼切。蘆也。蒹古恬切。蒹葭也。葭音加，亦蘆也。並潰回內切。漏發李云謂精氣散泄，上潰下漏，不擇所出也。漂本作瘭，敷妙切。疽七餘切。瘭疽謂病瘡膿出也。疥音界。音邕。溲或作瘦，所求切。膏司馬云謂虛勞人尿上生肥白沫也。皆為利欲感動，失其正氣。不如深耕熟耰之有實也。
　　涉塵
　　栢矩文云魯人有道之士，欲往齊行化。辜人罪人也。李云謂應死人也。一云棄市暴死者。彊之其良切。朝服直遙切。而幕音莫，司馬云覆也。號天戶刀切。大菑音灾。離之離，著也。文云被也。匿女力切。文云藏也。不勝音升。
　　循物
　　蘧其居切。伯玉成云蘧姓名瓊字伯玉，衛之賢大夫。訕起勿切。廣雅云曲也。郭音黜。然與音餘。然乎言未然也。
　　素定
　　大弢吐刀切。伯常騫起虔切。狶虛豈切。韋成云，三人並史官姓名。湛丁南切。樂之久也。又音沈。樂音洛。諸侯之際司馬云盟會之事同。濫盧瞰切。說文，汜也。或作檻，胡暫切。浴器也。史鰌音秋，司馬云史魚也。所搏音博，幣帛也，浴巾也。司馬音蔽，云引衣裳自蔽。而扶翼司馬云謂公及浴女相扶翼自隱也。故墓一本作大墓。沙丘地名，在盟津北畔。掘之其月切。洗西禮切。不馮音憑。其子司馬云，言子孫不足可憑，故使公得此處為冢也。奪而埋之一本作奪而里之。而汝也。里，居處也。
　　究理
　　少知成云智照狹劣謂之少知。大公調成云道德廣大，公正無私，復能調頤群物，故謂之大公。調，蓋寓言也。丘里之言地方一里為井，丘十六井也。李云四井為邑，四邑為丘，五家為鄰，五鄰為里。古者鄰里井邑，土風不同，猶今鄉曲各自有方俗，而物不齊同。合十姓百名一姓為十人，十姓為百名，則有異有同，故合散以定之。積卑如字一本作庫，音婢。合水一本作合流。合並而為公士井郡縣而為公。天不賜賜與也。五官成云古有五行之官。文云五等諸侯也。淳淳王云流動之貌。文云無常也。所拂扶弗切。戾也。氣之廣者也廣見劉得一本，舊作大。而讀李云讀猶語也。惡起音烏。欲惡烏路切。橋起如字，王云高勁貌，言所起之動疾也。片合音判，又如字。隨序謂慶北相隨，有次序也。序或作厚，一本作享。橋運之相使橋運謂相橋代頓至次序以相通理，橋運以相制使也。季真接子成云並齊之賢人。季真以無為為道，接子以有為為道，各執一家，未為通論。
　　雜篇外物三十
　　无必
　　外物王云，夫忘懷於我者，固无對於天下，然後外物无所用心焉。若乃有所執為者，諒亦无時而妙矣。今詳外物之恆者，善惡忠孝之謂也。物我相對，內我而外物，以其善惡忠孝不能全生，故曰為善无近名，為惡无近刑。龍逢比千已解人間世篇。箕子狂史記云，紂為淫泆，箕子諫不聽，人或曰可去矣，箕子曰：為人臣諫不聽而去，是彰君之惡而自說於民，吾不忍為也。乃被髮佯狂而為奴，逆隱而鼓琴以自悲。故傳之曰、箕子操。惡來死史記云蜚廉生惡來，惡來有力，蜚廉善走，父子俱以材力事紂。武王伐紂，並殺惡來，是時蜚廉為紂，作石椁於北方。姓嬴名惡來，有力者也。紂之璧臣與紂同誅。伍員已解胠篋篇。萇弘，周靈王之忠臣，為劉恭公所讀徙於蜀，自恨忠而被譖，遂自刳腸而死，蜀人憐之，以櫝盛其血，三年而化為碧，碧石名也。呂覽云，藏其血，三年化為碧玉。孝己憂成云，孝己。高宗太子，遭後母之難，憂苦而死。曾參悲李云，曾參至孝，為父所憎，嘗見絕糧而後穌。成云遭父打，鄰乎死地，故悲泣也。大絯音駭。兩陷謂善惡之蔽俱陷沒于憂苦之中。螴音陳。又楮允、敕盡二切。蜳音惇。文云不申貌。又柱允、敕轉、餘准三切。司馬云螴蜳讀曰仲融，言怖畏之氣忡融兩溢，不安定貌。慰愍武巾切。慰，鬱也。愍，悶也。沉屯張倫切。司馬云沉，深也；屯，難也。憤然音頹。文云无心至頤也。
　　急難
　　貸本亦作貣，音特。群經音辯云，取於人曰貣，與之曰貸。監河侯說苑作魏文侯也。將貸他代切。與之也。而呼火故切。大聲也。鮒魚音附。廣雅云鰿魚也。鰿音迹。波臣司馬工方謂波蕩之臣。南游說見張君房本，舊闕。激古狄切。西江成云蜀江也。蜀江從西來，故謂西江。吾失我常與與猶親也，謂魚水常相親也。卑索所白
　　切。枯魚李云猶乾魚也。
　　趣遠
　　任公子李云任，國名也。大鉤本亦作鉤巨緇。司馬云大黑綸也。犗古邁切。犍牛也。謂峰領牛也。餌音二。蹲音存，成云踞坐也。會古外切。稽古兮切。山名，今為郡也。期年本亦作期，音基，言必久其事後乃能感也。錎沒音陷。騖揚一本作驚。奮髻求夷切。李音須。憚丹未切。赫火百切。千里言千里皆懼。若魚司魚云大魚名也，若梅神也。或云若魚猶言此魚。而腊音昔。制河本亦作浙，諸設切。河亦江也，北人名水皆曰河。浙江以為吳會界分。司馬云浙江今在會稽錢塘。蒼梧或云山名，在嶺南。或云九疑山也。輇才才金切。李云輇量人才也。或作軨軨，小也。本又作輕。諷說方鳳切。揭其列、其竭二切。竿累劣彼切。竿累謂荊篠之竿，繭絲之綸類。累，綸也。灌瀆司馬云溉灌之瀆。守鯢五兮切。鮒音附，李云鯢鮒皆小魚也。縣令縣，高也。令，譽也。
　　迹弊
　　臚力於切。蘇林注漢書云，上傳語告下曰臚，臚猶行也。傳治戀切。向云從上語下曰臚傳，一音，張戀切。遽也。東方作矣司馬云，謂日將出也。裙襦而朱切。青青之麥司馬云此逸詩，刺死人也。陵陂彼宜切。布施始豉切。接持也。成云撮也。乃協切。字林云，一指按也。其顪本亦作噦，許穢切。司馬云頤下毛也。成云顪口也。金椎直追切。控苦江切。成云打也。徐別彼列切。分開也。
　　矜驚
　　老萊子楚之高士也，常隱蒙山，楚王召而不應，與妻逃於江南，其知所之。出拾薪江南本作出拾薪。本又作出採薪。舊作出薪。趨下音促，李云下短也。末僂謂頭前背傴也。後耳司馬云耳卻後也。視若營四海夫勞形役智以應世務，失其自然者也。故堯有亢龍之喻，舜有卷僂之談，周公類之走狼，仲尼比之逸狗，豈不信哉。丘去起呂切。躬矜為身矜修善行。容智謂飾智為容好。蹙然子六切。業可得進乎問可行仁義於世乎。而驚五報切。矜也。下同，下或作騖。窶其矩切。之行下孟切。易進焉耳易見張君房本，舊闕。反无非傷也反，逆於理。動无非邪也似嗟切。動，矜於是也。聖人躊音疇。躇直居切。以興事以每成功每者，每有成功也。躊躇者，從容興事，雖有成功，聖人不存，猶致弊迹，流毒百世，況乎矜善行而載之不已哉。
　　智困
　　宋元君李云元公也。按元公名佐，平公之子，史記作宋元三二年夢見龜。阿門司馬云阿，屈曲簷也。宰路李云淵名，龜所居處予。為如字，又于偽切。使河所吏切。漁者音魚。余音預。且子餘切。史記云姓余名且，於泉陽得龜。覺古孝切。占之史記云，占者，博士衛平。令力成切。會朝直遙切。下同。刳口孤切。七十二鑽左端切。而无遺莢初革切。龜卜七十二兆而无遺失。關氏易傳云，故七十二為經，此所以立曆法也。五之為期，五箇七十二成歲，七百二十為起法，七千二百為統法，七十二萬為通法。氣朔之下收分，必盡為全率，七千二百萬為大率，謂之元紀。鵜徒兮切。鶘音胡，水烏也。一名淘河。去小起呂切。下同。石師石者匠名也，謂无人為師。匠，教之者也。一本作所師；又作碩師。
　　无用之用
　　廁足音側，謂足之側也。墊丁念切。崔云下也。致黃泉致，至也。謂人從足之側握之墊下，至于黃泉。
　　流遁
　　之行下孟切。任與音餘。覆墜直類切。狶韋氏虛豈切。古帝王。不波波者，高下貌。文云波蕩，物性也。不僻匹亦切。
　　內通
　　顫舒廷切。謂審於氣臭。哽庚猛切。塞也。跈女展切。踐也。其竇音豆，穴也。胞並交切。腹中胎也。說文生兒裹也。重直龍切。閬音浪，郭工萬空曠也。勃谿音奚。勃，爭也。谿空也。司馬云勃，谿反戾也，室无空虛以容其私，則反戾，共鬥爭也。六鑿在報切。相攘如羊切。郭云逆也。司馬云，謂六情攘奪也。大林丘山之善句絕。於人也亦神者不勝茂林為丘凶之美，茂林伐則炁象損焉。奇才為士人之善，寄才役則精神眊馬。誸音賢，郭云急也。向云堅正急則計生。柴說文，小木散材也。徐鉉四師行野，次立散木為區落，名曰柴籬。郭云塞也。銚七遙切。削也。鎒乃豆切。似鉏田具也。到植時力切。又音值，立也。司馬云鉏拔反之更生者曰到植。眥子斯、子智二切。本亦作揃，子淺切。三蒼云揃猶剪也。媙本作搣，音滅。字林云，批也。史崇藏經音義工方，搣，手拔也。可以沐老老則目角皮皺也。搣，也，令使手批皴平，可以洗老容，謂摩拭赤宅也。一本作休老。非佚音逸。以駭戶楷切。王云，謂改百姓之視聽也。徐音戒，謂上不問下也。
　　遠真
　　演門似淺切。成云宋城門名，一云楚邑名。官師楚官名。
　　蕩性
　　務光紀他徒河切。並解大宗師篇。而踆音存，古蹲字。窾水音款，水名。吊之司馬云恐其自沈，故吊之。申徒狄已解大宗師篇。踣音赴，本亦作趨。字林云僵也。李云頓也。
　　忘荃
　　荃七全切。崔音孫，苔草也，可以餌魚。或云積柴水中，使魚依而食焉。一云魚苟也。□大兮切。兔罥也。又云兔弶也，係其腳，故曰□也。罥古縣切。弶，巨亮切。得夫音符。
　　南華真經章句音義卷之十三竟
　　南華真經章句音義卷之十四
　　碧虛子造
　　雜篇寓言三十一
　　中道
　　寓言十九寓，寄也。以人不信已，故託之他人，十言而九見信也。重言謂德重之人所盲也。巵言日出音支，李起宜切。夫巵器滿則傾，空則仰，中則正，以喻中正之言也。夫日出未中則斜，過中則昃，及中則明，故巵言日出。者，義取其中正而明也。天倪音崖，成云自然之分也。藉郭云借也。李云因也。子媒成云合也。耆艾五蓋切。經緯文云六經六緯也。成云上下曰經，傍通曰緯。本末文云本道德，末仁義。以期成云待也。陳人成云陳久之人。曼衍以戰切。不斷也。文云不留滯也。惡乎音烏，下同。皆種章勇切。相禪音擅，成云代也。
　　時化
　　好呼報切。惡烏路切。蘁音悟，又五各切。逆也。
　　係祿
　　三釜小爾雅云，六斗四升曰釜。心樂音洛，下同。
　　三千鍾成云六斛四斗曰鍾。不洎其器切。及也。若參所金切。无所縣其罪乎縣，係也。心再化於祿，所存者親也，雖係祿而无係於罪也。如觀烏雀古亂切。烏見張君房本，舊闇。蚊孟庚切。烏雀蚊相過，忽然不覺。王云烏雀蚊，取大小相縣，以喻三釜三千鍾之多少。
　　叙學
　　子綦音其。勸公以其私死也私見張君房本，舊闕。歷數在天成象，有曆數可以推。人據在地成形，有人據可以知。惡乎音烏，下同。
　　獨化
　　括撮古活切。撮見君房本，舊闕。被髮皮寄切。叟叟本又作搜搜，同，素口切。又音蕭。向云動貌。稍山巧、所教二切。有漸也。蜩甲音條，司馬云蟬蛻皮也。蛇蛻音悅，又吐臥、始銳二切。吾屯徒門切。聚也。而况乎以无有待者乎无見張君房本，舊闕。
　　去驕
　　陽子居姓陽名戎，字子居。之沛音貝，成云彭城也。今徐州邀古堯切。要也，遇也。玉篇云求也，抄也，遮也。於梁成云宋地也。今汴州。至舍逆旅之舍也。盥音管，澡手也。灑也。漱所救切。盪口也。巾櫛莊乙切。梳之總名也。屨俱遇切。履也。睢睢許圭切。仰目也。盱盱香于切。張目也。蹴子六切。成云慚悚驚懼也。家公李云主人公也。煬羊尚切。向云炊也。
　　雜篇列御寇三十二
　　出異
　　伯昏瞀人音茂，又音務，楚之賢士，隱者也，列子亦師事之。又作无人。奚方李云方，道也。吾驚焉李云見人感已即違道，故驚也。惡乎音烏。十漿子祥切。謂十家並賣漿也。亦作。五漿先饋饋，遺也，謂十家中五家先見造。王云皆先饋進於己。不解音蟹。形諜徒協切。郭云便辟也。說文間也。成光司馬云形諜於衷，成光華也。貴老謂重列子過於老人。而子兮切。亂也。為食音嗣。无多餘之贏音盈无見江南李氏、張君房本，舊闕。萬乘繩證切。而效如字，或作校，古孝切。處己音紀，成云，汝安處己身，不能忘我，獨顯形儀，為物所歸。保汝司馬云，保，附也。无幾居豈切。敦杖音頓。蹙之子六切。賓者本作儐，必刃切。謂通客之人也。跣而先典切。暨其器切。至也。發藥如字，司馬本作廢藥，廢置也。而焉於虔切。搖而本性一本性作才。又无謂也動搖本才以致求者，又非道德之謂也。小言言不入道，故曰小言。人毒以其多患，故曰人毒。莫覺莫悟何相孰也彼不敢告汝，汝又不自覺，何期相孰哉。王云小言為毒，曾无告語也。謂誰相親愛者。既无告語，此不相親愛之至也。汎若芳劍切。
　　自伐
　　緩也緩，名也，鄭國之儒者，名緩。是時儒墨二學方盛，緩欲使弟翟學墨，更受為墨之利。呻吟音申，謂吟詠學問之聲也。又云露呻吟，讀誦也。裘氏之地地名，崔云裘，儒服也。因而名。地祇三年而緩變為儒翹移切。說文，地祇，提出萬物者也。謂學出千日而儒業成。河潤九里文云河從乾位，來乾陽數九也。使其弟墨謂使緩弟翟成墨也。闔闔，何不也。嘗視其良良者，良人斥緩也，言何不試視緩墓上已化為揪栢之實良。或作垠，音浪。冢也。闔嘗視其良。見江南古藏本，舊本作闔胡嘗視其良。相捽才骨切。言穿井之人，為己有造泉之功，而捽飲者不知泉之天然也。喻緩不知翟天然之墨而忿怨之。
　　內熙
　　莊子曰知道易以豉切。古之至人見張君房本，舊闕。
　　无益
　　朱泙音平。曼未旦切。司馬云朱泙漫、支離益，皆人姓名。屠音徒。單音丹，盡也。千金之家如字，本作賈，亦作價。一本作產。技成其綺切。
　　乖理
　　順於兵順或作慎。
　　敝淺
　　小夫成云凡夫也。不離力智切。苞直子餘切。司馬云有苞裹也。竿音干。牘音獨，司馬云竹簡為書以相問遺，修意氣也。成云苞直香草也。夫搴芳草以相贈，折簡牘以相問，非大丈夫之所為也。敝精神婢世、必世二切。蹇淺徒小貌。甘瞑音眠。發泄息列切。
　　濫進
　　曹商宋之小人。為于偽切。宋王司馬云偃王也。使秦所吏切。乘繩證切。下同。阨巷於懈切。困窘其隕切。急也。稿苦老切。項李云羸瘦貌。黃馘古獲切。司馬云謂面黃熱也。從車才用切。隨行也。秦王司馬云惠王也。痤祖禾切。癤也。舐食紙切。痔治紀切。
　　觀迹
　　有廖敕由切。圾乎魚及切。危也。從事華辭以支為旨雕琢華藻，支蔓旨要。汝與予頤與汝與，頤與並音。黨與、之與也。予音椎。與之，與也。離實力智切。施於始豉切。商賈音古。宵人王云非明正之徒謂之宵夜之人也。訊之音信問也。
　　察行
　　貌愿音願，廣雅云謹慤也。有長丁丈切。若不肖外如長者，內不似也。有順或本作，古順字殊閏切。理也。王本並江南古藏本並作慎一。本作循。懁音環。三蒼云急腹也。王云研辯也。外慎研辯，常務質訥。縵或半切。李云內實堅外如縵也。釬胡旦切。又音干，急也。一云情貌相反。卒然寸忽切。其則法則也。或作側，不正也。一云謂醉者喜傾側冠也。九徵索也。索其人情。
　　真德
　　正考父宋湣公之遠孫，弗父何之曾孫。成云則孔子＋八代祖，宋大夫也。而傴紆矩切。而僂力矩切。三命士一命，大夫再命，鄉三命也。而夫郭云凡夫也。呂鉅矯蹇貌。孰協唐許協同也。唐堯許由皆祟謙者也，言考父與而夫誰同於唐許也。自好呼報切。而□匹爾切。郭云訾也。
　　必達
　　窮有八極極，至也。達有三必必者，分之極也。刑有六府府，聚也。美髯人鹽切。緣循文云不能行也。偃佒於丈切。文云胸出也，困畏不若人文云怯懦也。三者俱通達文云三者無用於人，不見任役，俱能達盡其生理者也。六者所以相刑也見劉得一本，舊闕。傀郭呼乖切。大恬貌。者肖如字似也。
　　竊祿
　　人有見宋王成云宋襄王時有庸瑣之人，游宋佞說宋王，錫車十乘也。十乘繩證切。下同。驕稺直吏切。李云自驕而釋莊子也，成云釋，後也，排莊子於己後，自矜先物也。緯蕭緯織也。蕭荻蒿也。織蕭以為畚而賣之也。本或作葦，音同。鍛之丁亂切。謂槌破也。九重直龍切。驪龍力馳切。黑龍也。文云毒龍也。頷下戶感切。子兮切。粉夫音符。
　　樂生
　　其使所吏切。衣以於既切。或聘君以書幣韶之曰聘。食以音嗣。芻菽初俱切。芻，草也；菽，大豆也。
　　規葬
　　珠璣祈機二音。或云王者諸侯之棺。以沙畫棺，四時之色，左蒼龍，右白虎，上著金銀日月玉衣珠璧以飾棺也。沙謂朱砂，塗之也。黃疏云圓者為珠，不圓為璣。連璧桓譚新論曰，通曆數家筭法，推考其紀，從上古天元已來，訖十一月甲子夜半朔冬至，日月若連璧。齋音資。烏鳶以全切。螻音褸。蟻魚綺切。徵成也，應也。
　　雜篇天下三十三
　　儒道
　　果惡音烏。不離力智切。下離性及下章離於同。為行下孟切。章內同。薰然許云切。溫和貌。崔云以慈仁為馨聞也。以操七曹切。執也。以稽音雞考也。其數一二三四是也數，術數也。尹文子曰法有四呈，一曰不變之法，君臣上下是也；二曰齊等之法，能鄙同異是也；三曰治眾之法，慶賞刑罰是也；四曰平準之法，律度權量是也。此人君之所密用，羣下不可妄窺者也。百官以此相齒領錄也。蕃息音煩。醇順倫切。六通四闢婢亦切。精粗七奴切。卷內同。謂六炁不塞，四時不閉也。鄒莊由切。孔子父所封邑。搢紳成云搢插，笏也。紳，大帶也。名分扶問切。貴賤之名分。得一偏得一術。察焉以自好呼報切。下伺。察焉，小見貌。技其綺切。不徧音遍。稱神尺證切。下章同。
　　墨教
　　不侈尺紙切。奢侈也。自矯居表切。厲也。墨翟宋大夫，尚儉素。禽滑音骨。釐力之切。墨翟弟子也。不頤五帝三王之樂，嫌其奢大。大循三本作順。非樂節用墨子二篇名又非樂，謂斥樂之非，不令用樂。節用謂以儉節民用度也。氾芳劍切。愛兼利化同已儉為氾愛，兼利。黃帝有咸池咸，皆也。池言其包容浸潤也。堯有大章章，明也。舜有大韶韶，紹也。言紹繼堯也。禹有大夏戶雅切。言大承二帝也。二帝堯舜也。湯有大濩音護，言救護民也。文王有辟音壁。雍白虎通曰，天子立辟雍，所以行禮樂，宣德化也。辟者象璧圓法天，雍之以水，象教化流行。武王周公作武言以武功定天下也。天子棺椁七重直龍切。禮記云天子之棺四重，水兕革棺被之，其厚三寸，施棺一，梓棺二，四者皆同棺，束縮三衡三衽，每束一栢棺以端長六尺而葬五，重八翣。鄭云重枕，木與茵也，今十重，以棺椁與枕木合為十重也。諸侯已下與禮記多少不同，未詳也。荀子作天子棺椁十重。末敗末或作未，敗或作毀。墨子是一家之正，故不可以為敗也。崔云未壤其道。非歌生應歌而墨以歌為非也。樂而音洛，下同。觳苦角切。郭李皆云无潤也。其行下孟切。章內同。能任音壬。柰天下何柰天下人不堪任墨子之事。湮洪水音因，又音煙，塞也，沒也，掘地而注之海，使水由地下也引。禹之儉同己之道也。支川本或作支流。自橾七曹切。橐音託，囊也。司馬云盛土器也。耜音似，釋名耜，似也，似齒斷物。三蒼云末頭鐵也。崔云捶也。司馬云盛水器也。九如字，又音鳩，聚也。滌見江南李氏本，舊作雜。崔云所治水非一，故曰雜也。天下之川書曰九川滌原。孔安國曰，九州之川已滌除無壅塞也。腓音肥。无胈步葛切。脛形定切。无毛腓脛，腨也；腨腓，腸也；脛腓，腸前骨也。胈，股上小毛也。腨時兖切。甚雨崔本作湛，音淫。櫛測筆切。裘褐戶葛切。跂其逆切。蹻紀略切。李云麻曰屩，木曰屐。屐與跂同，屩與蹻同。一云鞋類也。一音居玉切，以藉鞋下也。為服服，用也。相息亮切。里勤司馬云墨師也，姓相里，名勤。苦獲己齒李云二人姓字。而倍音佩。譎音决。相訾音紫。以觭紀宜切。成云獨唱曰觸。說文，牛角一俯一仰曰觭，不件之辭如此也。不仵誤五二音。巨子向云墨家號其道理，成者為鉅子，若儒家之碩儒也。之好呼報切。枯槁苦老切。不舍音捨，下章同。
　　明治
　　不忮之豉切。逆也。崔云害也。字書云狠也。白心崔云明白其心也，或作任心。宋鈃音形。宋人也，著書十八篇，師黃老。尹文崔云齊宣王時人，著書二篇。成云宋鈃尹文並齊宣王時人，同游稷下。華山之冠華山，上下均平，作冠象之，表已心均平也。以別彼列切。宥為始始，首也。崔云以別善惡。宥，不及者，為之首也。一曰別有區域也。始，本也；置立名教應接人間，而區別萬有，用斯為本，以聏音而，王云和也。一云調也。聏和萬物，合則歡矣。合驩以道者物和，而調之合意，則歡矣。上說音悅。下教上謂國主也，悅上之教下也。一云說猶教也。上教，教下也。彊其丈切。聒古活切。謂彊聒其耳而語之也。見厭於豔切。為人于偽切。下自為同。圖傲乎五報切。圖傲乎者，謂不圖傲也。苛察音河，一本作荀。其行下孟切。又如字。
　　論法
　　不黨或作當。崔本作黨，云至公無黨也。易而以豉切。彭蒙齊人。田駢薄田切。齊人，著書十五篇，有辭辯，慎子云名廣。慎到趙人，著書四十二篇。三人並遊稷下。不徧音遍。泠音零。汰音泰。泠汰，簡練也。謑戶禮切。說文，恥也。一曰謑詬，小人怒也。髁戶瓦切。郭云謑髁，訛倪不正貌。王云，謂謹刻也。无任无所施任也。王云雖謹刻於法，而猶能不自任以事，事不與，眾共之則无為，尚賢所以笑也。縱脫成云縱恣脫略，不為仁義之德行也。无行下孟切。下人之行同。椎直追切。拍普百切。成云笞撻也。輐五管切。斷丁管切。成云行刑也。王云推拍輐斷皆刑戮者所用。宛轉成云變化也。舍是音捨。巍然魚威切。成云不動貌。若飄婢遙切。爾雅云回風也。之還旋環二音。若磨末佐切。石之隧音退，回也。全而无非磨石所剴，麤細全在人，其德全，无見非責時，言其无心也。无逮已之患江南本作逮，舊作遠。不離力智切。夫塊苦對切。窢況逼，火麥二切。向云逆風聲也。然惡音烏。於魭五管切。斷丁管切。與上義輐斷同，謂行刑也。成云雖復立法施化而未能太齊萬物，故不免於魭斷也。之韙于鬼切。是也。槩乎古愛切。成云梗槩也。文云節槩也。
　　贊老
　　澹然徒暫切。關尹關令尹喜，字公度，著書九篇，周平王時為函谷關令。老聃他甘切。即老君也。以濡如衮切。若響許丈切。芴乎音忽。谿苦兮切。之垢音苟。巋然去軌切。成云獨立之謂。不費芳味切。損也。雖未至極舊作可謂至極，江南古藏本作雖未至極者，謂言教也，言教乃老君關令應物化人之粗語，耳未是極致之妙，極致之妙豈可言哉。
　　叙莊
　　死與音餘，下同。芒乎莫剛切。下同。謬悠謂若忘於情實者也。一曰虛關也。荒唐謂廣大无域畔者也。一曰孟浪也。不儻丁蕩切。謂倜儻之儻，不儻者謂守法度也。以觭音羈，不偶也。莊語莊，莊子也。以巵音支。曼衍以戰切。已解寓言篇。敖五報切。倪音詣，感百敖倪，驕矜貌。不譴遣戰切。瓖古回切。瑋于鬼切。奇特也。連犿音藩，謂與物相從不違，故无傷也。參初林切。差初宜切。文云不常貌。諔尺叔切。詭九委切。文云異俗貌。而闢婢亦切。深閎音宏。不蛻音悅，又始銳切。一本作脫。
　　評惠
　　惠施多方舊說不錄，其新儀備載章句之下，此不復疏。五車尺蛇切。又音居。舛川兖切。駁邦角切。不中丁仲切。歷或作厤。方睨音詣。汜芳劍切。大觀古亂切。曉辯字林云，辯，慧也。樂之音洛。不蹍女辰切。鑿曹報切。枘如銳切。鏃子木切。矢鏑也。驪力知切。捶章藥切。桓團除丸切。之囿音又。其柢典禮切。說文，木根也。又丁計切。倚人如字，本或作畸，音紀宜切。李云異也。黃繚音了，李云賢人也。不墜直類切。霆音廷。徧為于偽切。隩烏報切。李云深也。蚊音文。孟庚切。貽音殆。蕩舊云駘者，放也，放蕩不得也。悲夫舊音浩萬郭象之注，論其大體，真可謂得莊生之旨矣。郭生前歎膏粱之塗說，余亦晚睹貴遊之妄談，斯所謂異代同風，何可復言也。或曰莊惠操濠梁之契，發郢匠之模，而云其書五車，其言不中，何也。豈契若郢匠，襄同寢斤而相非之。言如此之甚者也。答曰：夫欲拯有教之肆，神明其言者，豈得不善其辭而盡其喻乎。莊生振黴音於七篇，列斯文於萬世，重言書涉玄之路，從事展有辭之叙。雖談元貴辯而教无虛唱，然其文易覽，其趣難窺，造懷而未達者有，過理之嫌，祛斯之弊，故大舉惠子之云辯也。
　　南華真經章句音義卷之十四竟