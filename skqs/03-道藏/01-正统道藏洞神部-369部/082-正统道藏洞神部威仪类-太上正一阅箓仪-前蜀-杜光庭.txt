洞神部威儀類 
　　太上正一閱籙儀
　　經名：太上正一閱籙儀。唐末杜光庭編集，係早期天師道閱籙儀改編本。一卷。底本出處：《正統道藏》洞神部威儀類。
　　太上正一閱籙儀
　　廣成先生杜光庭集
　　凡受正一法籙，常以甲子、庚申、本命、三元、三會、五臘、八節、晦朔等日。是日乃天氣告生，陽明消暗，萬善惟新，天神盡下，地神盡出，水神悉到，太一在位，搜選種民，考筭功過，掇死定生，列名金闕。道士及種民其日須清齋入靖，以卯酉時焚香，排辦酒果二十四分，或一十六分，或一十二分，或八分，務令嚴潔。先展舒法籙於几案之上，著新冷衣服，澡浴盥漱畢，然後入戶上香存注，一一如法，不可闕也。
　　先持入戶呪，
　　次上洞案香，
　　次上本案香，
　　次上香呪，
　　次禮師存念如法，
　　次鳴法鼓二十四通，
　　次發鑪呪，
　　太上玄元五靈老君，當召功曹使者，左右龍虎君捧香使者三炁正神，急上關啟
　　三天太上玄元道君，臣今正爾入靖燒香，以某會之日，正月七日上會，七月七日中會，十月五日下會謹依天師具典，簡閱臣身中所佩正一盟威寶籙，願得八方正真生炁降流臣某身中，所啟速達徑御太上至真無極大道玉皇尊帝御前。各三禮。
　　次各稱法位
　　泰玄都正一平炁係天師某治某炁赤天三五步綱元命真人臣某，謹上啟
　　太清玄元無上三天無極大道太上道君、太上老君、太上丈人，天帝君、天帝丈人，九老仙都君、九炁丈人，百千萬重道炁、千二百官君、太清玉陛下。臣以凡愚，獲奉玄化，大道垂法，正一興行，叨荷師尊，授傳祕籙延生飛化三五品文，內正身心，和寧神炁，外稜災珍禳制氛邪，上仙上靈魁呈寶訣籙中將吏功曹眾官，各有職司，保身護命，調平六府，澄靜百關，使妖惡不侵，災害不擾，三尸墮落，九蟲銷亡，九祖七玄，生天證道，開度羣品，廣濟天人，佐國為時，立功及物，每以主會之日言功舉遷，永誓遵修，不負效信，伏惟
　　三天大聖太上眾尊，省覽臣誠，常加恩宥，臣某誠惶誠恐，稽首頓首，謹啟。
　　次出官
　　謹出臣某身中上仙上靈北一太上一將軍，太上十將軍，上仙百五十將軍，直使功曹，正一功曹，治病功曹，各十五人，出主為臣執使主將，司察東西南北，正定諸炁，消除百病；上仙上靈左右官使者，主將送東西南北，辟斥三災九厄，五刑六害之考；都主吏兵主領左右，無令前後錯互；上仙靈陰陽神决吏各十五人出，為臣和正陰陽，决定生籍，安神養性，使合真仙；上仙上靈陰陽治病功曹，陰陽治病天醫吏，各十五人，出主為臣調理陰陽，察侯五藏神仙妙藥，卻病消災；上仙上靈二官百五十將軍，主領官將吏兵士卒，圍繞臣身周匝三重，無令空缺；上仙上靈郎吏、虎賁察姦鉤騎，三官僕射吏，各千二百人出，主為臣屯守所居，營衛左右，隨逐東西南北，去身百步兵刃，外向討捕凶逆，執捉姦邪，並令絕滅，不得縱逸，常當保護臣身；上仙上靈天騶甲卒各千二百人出，天丁力士各百二十人出，主為臣隨遂東西南北，所有呼召應聲而集；上仙上靈收炁食炁吏，收神食神吏，收鬼食鬼吏，收邪食邪吏，收毒食毒吏，各六十人出，主為臣收食天下毒疫鬼炁，妖精邪神，傷寒瘧癘，毒疰瘟邪，蟲獸強（歹＋羊），皆收而食之，悉令蕩散；上仙上靈科車赤符吏，剛風騎置驛馬上章吏各十人出，主為臣收捕姦邪鬼賊不正之炁，呈章奏表，速令上達。
　　次隨品出籙中吏兵
　　謹出太上正一一將軍籙，籙中功曹將軍使者吏兵玉女等，為臣助國行化，翦滅凶惡，使至道興弘。
　　謹出太上正一十將軍籙，籙中將軍符吏功曹官將等，為臣斬惡賞善，萬願隨心。 
　　謹出太上正一百五十將軍籙，籙中左上仙，右上靈功曹將軍騎吏使者甲卒等，為臣辟斥四方不正人鬼，禍害永消。
　　謹出太上正一三將軍籙，籙中將軍功曹童子玉女等，為臣修生養炁，增延壽祿，所向安寧。
　　謹出太上正一右上靈召百鬼籙，籙中功曹護身將軍，玉童玉女等，為臣收斬身中及天下魑魅魍魎，無害於人。
　　謹出太上正一混沌元命赤籙，籙中三天解穢玉童玉女五方龍王吏兵等，為臣消滅血食浮遊侵人之鬼，一切蕩除。
　　謹出太上正一上仙召百鬼籙，籙中諸部真人，直神功曹，六甲神將等，為臣殺滅身上三災九厄，一切無侵。
　　謹出太上正一九州社令籙，籙中諸部大將軍功曹，玉童玉女，直符使者等，為臣於九州十二國分野之內，制伏邪精，行神布炁，所向之地，隨逐司迎擁護臣身，克登仙品。
　　謹出太上正一星綱五斗籙，籙中太玄西玄壺玄禁契三師將軍吏兵等，為臣行綱布禁，遏截凶邪，一切精祟。
　　謹出太上正一河圖保命籙，籙中真人功曹將軍使者，玉童玉女等，為臣保身護命，應臣召請，悉令效驗。
　　謹出太上正一解六害神符籙，籙中太一君，皇天上帝君，太上元君，解六害神，消刑滅害功曹將軍等，為臣驅逐妖徉，解除災害，千精萬鬼，並令攝伏。謹出太上正一九鳳破穢籙，籙中天靈赤官，斬邪功曹，誅邪攝邪破邪伐邪擊邪截邪前邪滅邪禽奇將軍使者，玉童玉女等，為臣滌蕩不係籍之神，皆令滅除。
　　謹出太上正一都章畢印籙，籙中天靈官，功曹將軍，仙人道士，玉女使者等，為臣斬滅萬邪災禍，不侵於人。
　　謹出太上正一華蓋大籙，籙中諸部功曹，將軍吏兵，玉童玉女，五雲兵士等，為臣誅斬惡逆，消滅姦偽。
　　謹出太上正一九天兵符籙，籙中功曹將軍吏兵使者甲卒等，為臣守固所居，呼召立到。
　　謹出太上正一九宮捍厄籙，籙中功曹上仙上靈將軍使者，天騶甲卒等，為臣
　　助國救人，應於所召。
　　謹出太上正一八卦護身籙，籙中五方召鬼將軍，左右僕射吏兵等，為臣尺置一兵，里置一營，按劍持戟，斬絕邪精。
　　謹出太上正一三五考召籙，籙中三元將軍，五斗功曹，五星功曹，童子使者等，為臣招星落斗，纓絡身形凶神惡人，並令攝伏。
　　謹出太上正一龍虎斬邪籙，籙中功曹將軍使者，玉童玉女等，為臣抗抒精邪，存念立應。
　　謹出太上正一辟邪妙籙，籙中玄老將軍，五蓋將軍，太上將軍，功曹使者等，為臣鎮壓天神地衹害於物者，魍魎精魅，永不害人。
　　謹出太上正一四部禁炁籙，籙中赤官諸部功曹將軍吏兵，玉童玉女等，為臣跳星躡斗，步紀存神，應於本心勿生疾患。
　　謹出太上正一大斬河邪籙，籙中五十領將軍，胡越氐羌傖等老君虎賁將士，施天發地，搖天動地將軍，五色五蓋兵馬無上玄老將軍吏兵使者，玉童玉女等，為臣飛戈輪刀，搜索精邪，營衛居止，皆令安穩。
　　謹出太上正一三五功曹籙，籙中蔽身隱形藏己兵馬等，為臣內守三宮，外治三界，所有天神地祇壞道邪魔，悉令蕩除，思念立應。
　　謹出太上正一保命長生籙，籙中魁綱左右諸部功曹將軍吏兵使者等，為臣內治五藏，外卻眾邪，使三尸殄滅，百關調暢，功成行滿，白日昇天，仰荷玄澤。
　　次出諸部將軍兵馬
　　謹出太上正一諸部玄老五侯大將軍五十萬人。出無上玄留大將軍、周天大將軍、蓋天大將軍、建天大將軍、中越大將軍、中武大將軍、中御大將軍、中亭大將軍各十萬人。出太上五蓋大將軍、天營大將軍、九種大將軍、沖天大將軍、九關大將軍、北闕大將軍、九珠大將軍、九道大將軍、正天大將軍、平天大將軍、越門大將軍、中央高皇領神大將軍、青領大將軍、赤領大將軍、黃領大將軍、白領大將軍、黑領大將軍各十萬人。出各領所部並依本位，營衛臣前後左右，除凶滅惡。無上五種兵五十五萬人，出中宮五營校尉兵十萬人出，城門校尉兵四十萬人。出中央大兵四百萬人。出九正丈人中野大兵百萬人。出太上城門大兵四十萬人。出天丁大兵四十萬人。出前帝東營大兵四十萬人，出督天大兵四十萬人，出發天大兵四十萬人，出北方五秦兵四十萬人，出五蓋大兵各四十萬人，出左右將滅亡兵各二十，人出左右將橫行兵各六十人，出東方胡老君反甲逆鱗兵九十萬人，出南方越老君火營騎吏火燭兵十萬人，出西方氏老君鍊杖金精兵六十萬人，出北方羌老君扁鵲烏丸兵五十萬人，出中央三秦傖老君二十五萬官君兵士百二十萬人，出東方青始甲乙君，南方赤始丙丁君，西方白始庚辛君，北方黑始壬癸君，中央黃始戊己天柱司命君，車騎兵各千二百人，出高天萬丈百鬼中王各萬二千人，兵士六十萬人，出高功司馬中騎大將軍，郎吏虎賁察姦鉤騎、三官僕射，各千二百人，出天騶甲卒、天丁力士、收炁食炁吏，收神食神吏，收邪食邪吏，收鬼食鬼吏，收精食精吏，收毒食毒吏，誅符破廟吏各萬二千人，出主為臣侍衛前後所部兵士，備執天威器仗，誅討凶逆，剪滅精邪，防護臣身，呼召立至。
　　謹出臣所佩上三天三五前後中部元命混沌真人赤籙直使功曹各十五人，出主為臣執使東西南北布定正炁救療諸病，益壽延年左右官使者，各十五人。出為臣通達幽冥，共相整理，無令前卻陰陽神决吏各十五人。出為臣調和陰陽，決定生籍，流布生炁陰陽二官，治病天醫吏各十五人，出為臣和合針藥，療諸疾病。
　　謹出收邪卻偽功曹使者各十五人，出為臣收邪卻偽，滅惡誅凶司命吏十五人。出為臣增壽益筭司錄吏十五人。出為臣加爵進祿司危吏十五人。出為臣理化無亂司伐吏十五人。出為臣斬妖滅魔司直十五人。出為臣卻枉翦濫司姦吏十五人。出為臣執制邪注司察吏十五人。出為臣請是護非都司吏十五人。出為臣伏逆理順上三天文昌中宮中黃九道司命君十五人。出為臣除死籍正生名，固守丹田，消災辟病。
　　謹出赤天三五混沌生身蔽神斗綱大將軍左將軍右將軍各九人，出斗魁大將軍左將軍右將軍各九人，出斗□大將軍左將軍右將軍各九人，出九部將軍並治臣左腎，斗綱定生，斗魁生肝，斗□生魂，不得有違。
　　謹出赤天三五混沌生形蔽影斗□大將軍左將軍右將軍各九人，出斗□大將軍左將軍右將軍各九人，出斗魓大將軍左將軍右將軍各九人，出九部將軍並治臣右腎，斗□生形斗□生肺，斗魓生魄，不得有違。
　　謹出赤天三五混沌生軀蔽身斗□大將軍左將軍右將軍各九人，出斗魒大將軍左將軍右將軍各九人，出斗擊大將軍左將軍右將軍各九人，出九部將軍並治臣心中，斗□生人，斗魒生筋，斗擊生神，不得有違。
　　謹出赤天三五輔體斗擊大將軍左將軍右將軍各九人，出斗伐大將軍左將軍右將軍各九人，出斗殺大將軍左將軍右將軍各九人，出九部將軍並治臣肝中，斗擊安魂，斗伐靜魄，斗殺仙魂，不得差互。
　　謹出赤天三五璇璣卻敵大將軍左將軍右將軍各九人，出斗衡破敵大將軍左將軍右將軍各九人，出收擊大將軍左將軍右將軍各九人，出九部將軍各治臣肺中，卻敵安魂，破敵靜魂，收擊仙魄，不得有替。
　　謹出赤天三五中黃司命大將軍左將軍右將軍各九人，出定壽大將軍左將軍右將軍各九人，出定仙大將軍左將軍右將軍各九人，出九部將軍並治臣脾中，司命安神，定壽靜神，定仙百神，不得有犯。
　　謹出上仙都太上神明上靈官中宮執凶郎吏，虎賁力士，破敵察姦，鉤騎僕射力士，斬邪三官都官僕射力士各二百四十人，出主為臣守護所居，執捉凶逆，討捕姦邪，並令消滅，不得遺失。
　　謹出上仙都太上神明上靈官中宮斷截都官僕射各二百四十人，出主為臣南北束西給侍驅使，呼召立到。
　　謹出上仙都太上神明上靈官中宮乘魁收炁食炁吏，乘斗收神食神吏，乘星收鬼食鬼吏，乘璇璣收精食精吏，乘玉衡收邪食邪吏各百二十人，出為臣收食天下凶注鬼炁精邪妖孽之神。
　　謹出太上神明上靈官中宮乘日三五科車赤符吏，乘月科車捕鬼使者各百二十萬人，出為臣誅翦凶逆，討捕精邪，赤符追攝，並令殄滅。
　　謹出太上神明上靈官中宮剛風騎置驛馬上章吏，三五除死籍定生名吏各十萬人，出為臣呈章奏表，速令上御消除死籍，注上玉曆生名。
　　謹出上仙都太上神明上靈官中宮中黃九道定志吏，定意吏，定膽吏，定慧吏，定聰吏，定勇吏力士各十二萬人，出主令臣心神開悟，通達玄微。
　　謹出太上神明上靈官中宮六陰六陽成身吏各十二萬人，出為臣調理陰陽，延年保命，成身合道，通神接真。
　　謹出太上神明上靈官中宮八神金剛力士高車直事使者，赤車直符使者，科車檢捕使者，科車交擊力士各七千二百人，出為臣討擊凶逆，斬伐邪精，減禍禳災，驅除鬼賊。
　　謹出天靈赤官直使功曹，攝神籍神都護攝獄大吏，攝邪使者，及攝神直符斬邪刺姦吏各二人，出仙人道士玉女各百二十人，出護身七神，不得離身將吏各十四人，出治病功曹護身將軍各二人，出兵馬曹吏各九人，出扁鵲吏天醫吏各二人，出出者並按威儀誅邪滅偽，卻死來生，扶助臣身，令呼吸相應，臣某草茅賤質，千載幸會，伏蒙師尊賜授寶籙，制心脩身，以自防保過泰之恩，實為罔極，臣所佩受上仙上靈等籙所部將軍功曹使者，真官君將，玉童玉女，士卒吏兵，並乞依按所部當局行事，銜命傳真，宣揚道要，立功佐國，行化救人，訓道愚迷，勸進良善，若有下官故炁惡逆，凶邪縣官口舌，惡人謀議，欲見中傷臣某者，左右官使者徑上天曹言白，不得容隱，從歲竟歲，從月竟月，從日竟日，從時竟時，周而復始，奉行如法，營衛臣身，免度厄難，長生久視，心神安定，所向含真，出入行遊諸所造詣，金石為開，水火為濟，皇天所覆，皇地所載，日月所照，山川所通，百邪摧伏，萬神敬諾，百關流潤，五藏生津，真炁降身，鍊形易質，功成德備，白日昇天，當以時言功，不負效信，臣晚學淺劣，加以愚暗，向所簡閱將軍吏兵官將士卒等，恐不合儀式，不相次比，千愆萬過，乞垂赦宥，一及濟未悟，不見罪罰，臣某誠惶誠恐，稽首再禮。畢，三咽炁。
　　次叩齒三通長跪祝曰
　　臣閱籙事訖，向所出上仙上靈功曹使者將軍吏兵，悉還臣身中，從眾妙門而入，依按次位，在左還左，在右還右，安隱金堂玉室，直使功曹主領檢押，無令錯互營衛，周帀纏繞，表裹彌綸，天地無有違越，須召又到，一如故事。
　　次復鑪
　　香官使者，左右龍虎君，侍香諸靈官，令臣靜室閱籙之所，自然生金液丹碧芝英百靈眾真交會在此，香火鑪前，所啟上達徑御太上玉皇尊帝御前。三禮
　　次吟學仙頌
　　次出戶呪
　　太上正一閱籙儀竟