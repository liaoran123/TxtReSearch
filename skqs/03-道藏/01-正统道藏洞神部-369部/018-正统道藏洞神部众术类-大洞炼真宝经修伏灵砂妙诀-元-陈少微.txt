大洞鍊真寶經妙訣
　　經名：大洞鍊真寶經妙訣。唐玄宗時衡嶽道士陳少微撰。《新唐書·藝文志》著錄。作者自稱矜黃龍岩穴中遇至人授以靈砂要訣，因述為靈砂七返訣七篇、金丹至訣二章，並為序論。徒人分此書為二種，几二卷。今合並為一。底本出處：《正統道藏》洞神部眾街類。參考：《雲笈七籤》卷六八、六九。
　　大洞鍊真寶經修伏靈砂妙訣序
　　余自天元之初，從衡嶽遊於黃龍，止于賓府，忽於巖穴之中，遇至真之人，授余靈砂要訣。至人日：吾自得於許倦君之後，倦君受訣於昊天師，天師本受於同郡丁真人所出也。假如丹砂之本訣，玄、理深奧，固難思尋。遂求好道之流，志慕神倦之倡，不究竟其真原，長沉淪於塵俗，自上古傳經文，皆幽密隱蔽藏言，不流傳於世。余常愍然。今述為靈砂七返七篇，及金丹至訣二章，並為序論，以示後人同志之士者也。
　　靈砂七返論曰：丹砂者，太陽之至精，金火之正體也。通於八石，應二十四氣。丹者是金，感於火，名之為丹。汞者是火，去於金，而名之為汞。丹者受陽精而候足，汞即離本質而體不全。故丹砂是金火之精，而結成形，含玄元澄正之真氣也，此是還丹之基本，大藥之根原。德含則萬象生焉，體離而杳冥難測。經曰：陽精赫赫，得之可以還魂反魄。故知餌陽精者，所以長生。服陰魄者，而為死鬼。丹砂是正陽之主，赤帝之君，據於南方，火之正位也。只如丹砂之體數種，受氣不同，唯三種堪為至藥。上者光明砂，中者白馬牙砂，下者紫靈砂，餘有溪土雜類之砂，不中入至藥，服餌所用。且光明砂一兩，服之力敵白馬牙砂四兩。白馬牙砂一兩，服之力敵紫靈砂八兩。如溪砂土砂之力，不可比量也。或日．．一等是丹砂，俱受太陽之精氣，因何有溪土雜類之砂，力有大小者。言光明砂者，受太陽清通澄朗正真之精氣降結，而紅光曜曜，名日光明砂。白馬牙砂者，受太陽平和柔順之精氣降結，而白光璨璨，如雲母色者，名曰白馬牙砂。紫靈砂者，半受山澤之靈氣結，而色紅紫，名曰紫靈砂。如溪土雜類之砂，俱受濁滯不真之氣，結而成砂，即混沌無精光，故不中入至藥所用。且如光明砂一斤，伏鍊而得十四兩，伏火鼓得至寶七兩。白馬牙砂一斤，伏鍊而得十二兩，伏火鼓得至寶六兩。紫靈砂一斤，伏鍊而得十兩，伏火鼓得至寶四兩。溪砂土砂雜色之砂一斤，伏鍊可得六七兩，伏火鼓下得至寶一二兩。以來明知溪土之砂，受氣不清，澄濁參雜。高上賢明之士，先揀其砂，次調火候，在意消息，而成七返九還。且金石之中，至靈至聖，至神至明，而無過於丹砂者，也。懷袖致之一兩，尚自辟去邪魔，況乎伏鍊，入於五臟者哉。且如七返九還，異名而同體。返者是砂化為金，還者是金歸於丹。經曰：返我鄉，歸我常，服之白日朝玉皇。或日：七返者，是丹砂，屬火變鍊成金，便名為七返者乎。
　　論日：火之成數是七，七度變轉，以應陽元之極體也。且七度變轉者，將丹砂伏鍊得伏火後，鼓成白銀，即是一返。將白銀化出砂，令伏火鼓成黃花銀，即是二返。將黃花銀化出砂，伏火鼓成青金，即是三返。將青金變化出砂，伏火鼓成黃金，即是四返。將黃金化出紅砂，伏火鼓成紅金，即是五返。將紅金還化出砂，伏火鼓成赤金，即是六返。將赤金復化為砂，伏火鼓成紫金，至紫金，即是七返靈砂之金，而含積陽，真元之精氣足矣。而將紫金變化為砂，運火燒之一周，迥然通徹洞耀，名曰紫金還丹。得服之者，形神俱合，當日輕舉。且世人多誤取石硫黃，呼為太陽之至精，和汞而燒七返。且硫黃受孤陽偏石之氣，汞又離於元和，二物俱偏，如何得成正真之寶。切見世人伏鍊眾多，終無成者，蓋綠迷迷相傳，至於後世。余甚哀之。只如第一返伏火丹砂，服餌一兩，即去萬病。服之二兩，即鬚髮青綠。服之三兩，即顏悅色紅。服之四兩，即延年益壽。第二返藥，服之一兩，即體和神清，返老歸童。第三返藥，服之一兩，即虛夷忘情，心合至精。第四返藥，服之一兩，即身體明徹，通於表裹。第五返藥，服之一兩，入水不能溺，入火不能焦。第六返藥，服之一兩，即造化不能移，鬼神不能知。第七返藥，服之一兩，即超然於九天之上，逍遙乎宇宙之問。更服至紅英九丹，便居金闕，功位真人。故知丹砂之力，昭然而可觀乎。自余得其真旨。常欲周濟為功，大道垂明，咸願同歸玄境。遂作靈砂七篇，金丹二章，并述火候次第，藥物品次，篇數高下，列之於後章別品，以授賢明至誠。君子得之寶之，即福壽無疆。輕泄之人，殃其九祖。亦不可誣言而蔽道，慎莫寫示於凡情。用測賢愚，可鑒而後授之此篇章矣。
　　大洞鍊真寶經修伏靈砂妙訣
　　衡嶽真人陳少微字子明撰
　　靈砂七返篇
　　第一返丹砂
　　經曰：丹砂者，萬靈之主，造化之根，神明之本。而居九清，玄播總御，動之以高體，定之則乾成，能變化者，故號日赤龍。若翱翔而名為朱烏。上品者生於辰錦石穴之中，而有數色。中品者生於交桂，亦有數類。下品者生於衡邵，數種品類。皆綠清濁體別，真邪不同，降氣分精，感通金石。受正氣者，服之而通玄契真，為上倦矣。受偏氣者，服之亦得長生留世。且上品光明砂者，出於辰、錦山石之中，白交石肺之上，十二枚為一座，生色如未開紅蓮花，光明曜日。亦有九枚、七枚、五枚、三枚、一枚為座者。十二枚、九枚最靈，七枚、五枚生者其次。每一座中有一大珠，可重十餘兩，為主君，四面小者，亦重八九兩，亦有六七兩已下者，為臣周繞，朝揖中心大者，於座四面，又有雜砂一二斗，迴抱其玉座朱肺，於其座外。雜砂中揀得芙蓉頭成就，夜安紅絹上，光明通徹者，亦入上品。又有如馬牙，外白浮光明者，是上品白馬牙砂。有如雲母片白光者，是中品白馬牙砂。圓長似笑生，而紅紫色者，即上品紫靈砂。若如石片稜角生青光者，是下品紫靈砂，如交、桂所出。但是座生及打石中得者，形如芙蓉頭成，而光明者，亦入上品。如顆粒成三數枚，重一斤通明者，為中品。片段成明徹者，為下品，如衡、邵所出。總是紫砂，及打石中得而紅光者，亦是下品之砂。如溪砂有顆粒成而通明者，伏鍊餌之，亦得長生留世，未得為上仙矣。如砂生於土穴之中，溪砂養於溪水土之內，而土石相雜，故不中入上藥服食所用。如座生者，是最上品之砂。得其座中心主君砂一枚，伏鍊入於五藏，則功勳便著，名上丹臺，正氣長存，超然絕累。更服至七返九還，自然魄化尸滅，神夷體清，陰氣都銷，則含形而輕舉，永為上真之飛仙也。故知陽之真精，降氣而圓光周滿，無有偏邪。但是伏鍊之砂，作芙蓉頭成，而圓光通明者，即是上品，神仙服餌之藥。
　　經日：丹砂者，自然之還丹也。世俗莫測其原，只如玉座之砂。世人總知之，如金座天座。是太上紫龍玄華之丹，非俗人凡夫之所見知也。其玉座則俗流志士，積功修鍊，服之致仙。其金座則宿有仙骨，清虛鍊神，隱之巖穴，則其神仙，採與食之，便當日羽化昇騰。其天座則太上天仙真官，而所收採服餌，非下仙之藥也。其玉座砂，受得六千年陽靈之清精，則化為金座。金座則座黃，當中有五枚層層生，四面四十、五十小珠，周繞金座。受一萬六千年，則化為天座。天座則座碧，當中有九枚層層而生，四面七十二枚周抱。在於飄飄太虛之中，常有太一之神護持。上元之日，真官下採，其山忽開，光明照曜，一山如火。其天座砂，真官所收，後世人不可得取採之也。故丹砂之元邈，若高山上賢明士志慕輕舉者，切須辨其藥品高下，然後調其火候，合其陰陽，伏制自然，而契於高真矣。
　　陰陽伏制及火候飛伏訣
　　經曰：陽精火也，陰精水也。陰陽伏制，水火相持。故知冰炭不同處，衰盛終有歸。且丹砂是陽精，而須陰制，陰制者水也。當用曾青、空青、石盛、馬牙硝、玄英、化石各是也。如玉座光明砂一斤，制之用曾青四兩，石盥六兩，馬牙硝六兩，黃英、化石各二兩。座外生光明砂一斤，可用曾青五兩，石鹽及馬牙硝各四兩，黃英、化石各一兩。白馬牙砂一斤，用石盥、馬牙硝各三兩，黃英、化石各三分。紫靈砂一斤，可用空青四兩，石盥、馬牙硝各二兩，黃英、化石各二分。如溪土雜類之砂力小，每斤可用曾青四兩，沙盥及馬牙硝各二兩，制之而得。其石盥和黃英、化石，細研為粉，入鍋中，文火養一日，即鼓成汁。成汁後和馬牙硝，重燒令赤。然可以用沙盛，先須三鼓成汁，後方可入用之。其光明砂大者，須打碎如麻顆許，然後入於土釜中，下曾空、石盥、馬牙硝，和水，武火晝夜煮三十日，不得火絕。日滿淘澄取砂。入於鼎中，用陰陽火候飛伏，其鼎可受一升。且鼎者有五，一曰金鼎，二曰銀鼎，三曰銅鼎，四曰鐵鼎，五日土鼎，入砂於鼎中，用陰陽火候飛伏。
　　飛伏法。訣曰：五日為一候，三候為一氣，用八氣二十四候，一百二十日而砂伏火畢矣。每一飛伏，去五日，內四日用坎卦，一日用高卦。坎卦者，水煮四日是。高卦者，陽火飛之一日。初起陽火，用炭七兩，豎安鼎下，常令鼎下熟。炭七兩，不得增少。每一轉後，即增炭一兩飛之。增炭至五轉後，忽有黑氣，和汞霜飛出。即收霜，和鼓了石盥半錢重，於缽中，以玉槌輕手研之，令汞入盡。即依前，卻安鼎中，用坎高火候飛伏之。至十二轉後，每轉加炭二兩。使入鼓了石鹽一分，作粉鋪安面上，合有汞霜，可二兩，候飛出其霜，虛光鼎中，藥色漸欲黃紫。收其霜及汞，和石鹽一錢重，於缽中熟研了。入鼎，依前火候飛伏。伏至十八轉，加炭三兩，其藥色欲赤。至二十轉後，每轉增炭四兩，只有半兩已下，汞霜飛出，堅硬如青金片，黃白光明。亦和石盥，於缽中研之，入鼎飛伏。伏至二十四轉，其砂候足，伏火畢矣。而色紅赫，光明可觀。其砂伏了，更須用鹽花包之，重以黃土為泥，曩緊固濟。入陽爐，武火白燒之三十日，後出砂，安淡竹筒中，封閉其口，入寒泉中，深埋三十日，然後淘研。輕飛者可以分抽服餌，沈重者即鼓成金汁。且上光明砂伏火了，其色紅赫，淘澄下可有金星砂六兩，光明璀璨。中品白馬牙砂伏火了，色赤紅鮮，淘澄下有金星砂四兩。下品紫靈砂伏火了，色稍紫赤，淘澄下亦有金星砂三兩。如溪土雜色之砂伏火了，而色雖紫赤，亦無光彩，不可見金星砂一粒耳。自上古高仙，皆鍊服其真丹砂，而成道也。其上品光明砂者，即是真丹砂也。賢明之者，須在意採索其真精，然可得合於靈丹耳。且如伏火丹砂，出寒泉了，可便鎔鼓，令見真寶。
　　鎔鼓。訣日：每一兩伏火丹砂，可用盥花半兩。先致鹽花於鍋底，次入伏火砂於鍋中，候鍋及砂勻火同赤，然後鼓之千下，而金汁流下，名曰白銀，而面上黃花漠漠潤澤，光芒可言。此是天地之中至真之寶也。如將服餌，分抽取一兩，作三百六十丸，用棗肉和之為丸。每日服一丸，一年服一兩。欲服此丹砂丸，先須潔齋七日，然以晨朝束向，虔心扣請。告三清、紫微真君，太一真人，先師仙官，水火之靈。得服此靈砂丹於五內，永保形神，合其至真。呎畢，禮七拜，然後服之。自服此砂丹。不得喫臭穢陳積之物，及諸生血豕屬之肉，生死之穢，尤不可觀。故經云：陽精好潔，陰尸好穢。常須虛和其志，洗雪其形，以助陽靈之真氣也。自然神悅體清，而神仙殆可得耳。
　　第二返寶砂
　　本經曰：鍊真者合於至妙，鍊砂者合於至靈，鍊靈者合於至神，至神者合於至道，道合則昇騰玉清，而為高仙矣。且鍊砂而得寶者，是至真之藥，化寶而生砂者，即成玄感之靈丹也。
　　化寶生砂。訣日：將其丹砂中白銀四兩，打作鍋子，安一通油瓷瓶子中，其瓶子可受一升。其寶鍋子，可瓶子底大小。先將此銀鍋子，著北庭砂一兩，石盥一兩，麒麟竭一分，三物藥和研，以苦酒調如膏，塗於鍋子四面，令藥盡候乾，以黃土為泥包曩之，可厚一寸二分。便於糠火中，燒三七日。然後白炭武火，燒二七日。去泥取寶，其鍋子安瓶子中，入真汞四兩，其汞須是本色丹砂中抽得者，名曰同類感真氣而轉生丹砂。故上仙真經，秘而不泄者，為此子母之法，恐凡愚之心見知也。然入真汞於瓶子中後，即著水五合，常須添瓶子中水，至五合，莫令增臧。文火養二七日，似魚目沸為則。日滿更添汞四兩，依前文火，養一七日後，令乾。固濟其口，便武火迫之三日。而紅黃砂湧出於寶鍋子之上。收其砂，又依前添汞。常令有汞八兩在其瓶子中，不得增少，亦依前用文武火候養迫，令生砂。砂出即收之。每四兩寶計收砂一斤，其寶即枯槁焦脆，而精盡化而為砂。其瓶子中母，只餘二兩青黑灰耳。將其砂依前篇入藥，煮三十日後，淘取砂入鼎中，還以陰陽火候飛伏，五日為一候，用二十候，一百日足，其砂伏火矣。火候加增炭兩多少，一依前篇飛伏。其砂伏了，不用，著鹽包曩燒之，便可鎔鼓。
　　鼓訣亦依前篇。以鹽為使，引令金汁流出。此寶砂一斤，修鍊而得十五兩。伏火鼓得黃花銀十三兩，色漸黃光，浮彩潤澤，而內白外黃，名曰黃花銀也。如將此砂服餌，須入寒泉抽火毒。
　　寒泉法，入土深埋三十日，取出淘研，用棗肉和為丸，每兩亦作三百六十丸。每日清晨束向，虔心服之一丸。自服此寶砂丹後，自然慮靜神清，濁氣不入，而志不擾，則漸證於神仙之階也。
　　第三返丹英砂
　　經曰：陽元積習，而英氣自會於真精。真精感化，而神丹可得耳。故曰：鍊真致真，真華通應，而化為金英之玄砂也。
　　化寶砂中白金而生英砂。訣曰：將其寶砂中黃花銀四兩，打作鍋子，還依前篇，可瓶子底大小為之。用蒲州石膽一兩，石盥一兩，砲砂一兩，和苦酒研調如膏，塗其鍋子四面，令藥盡為候。候乾，以黃泥為毬包裊，於糠火中燒、二七日，後用白炭武火燒一七日，去泥出鍋子。依前篇入安通油瓶子中，入真汞四兩，清水五合，文火養之二七日。後更添汞四兩，又文火養一七日。候乾，緊固濟，便用武火迫促之一日，其砂湧出，於寶鍋之上，而紅黃映徹，光耀難言。便收砂添汞，計收砂可得一斤，則數足矣。便將其砂，入於鼎中，依前篇用火候飛伏，亦五日為一轉，內三日用坎卦，即水煮三日。用高卦二日，即陽火飛之二日。初起陽火，用炭七兩。每一轉後，即增炭二兩。至七轉後，有汞霜飛出，可二兩來，其色黃赫，紫光簇族，飛在鼎蓋之下。收其霜於缽中，著蒲州石膽一錢，重和苦酒及砂，以玉槌輕手熟研之，令相入後，卻入鼎中飛伏。伏經十八候九十日足，其英砂伏火畢，無分毫少折，便可鎔鑄。亦依前篇，用盥花引鼓之，即寶流下，而青英光潤，名曰青金。青金者，是陽精漸著，從兌見震，然至坤歸離，此是陽精變轉巡歷之終始也。如將此英砂服食，每兩先用榆甘子半兩，生甘草二兩，煎取汁，於白銀器中煮二七日，後澄取砂，入安淡青竹筒中，入土深埋之，三十日然後出，以棗肉和為丸，每兩還分為三百六十丸。每日清晨束向，扣告三清上帝仙官，然後服餌。服至此英砂丹，乃自嗜慾無嬰，葷血不入，端居諍室，而神和體輕，漸得真人為儔矣。
　　第四返丹妙化砂
　　經日：乾體陽曜，高精漸明。艮雪輕鮮，陰魄消化。乃是青金精液，感汞而生砂，英氣相因，集而為妙，名曰妙化砂。
　　妙化砂。訣日：將青金四兩，還打為鍋子，用赤鹽半兩，石硫黃半兩，大鵬砂半兩，北庭砂一兩、蒲州石膽一兩，和苦酒研如泥，塗其青金鍋子四面，以火炙漸漸塗，令藥盡為候。候乾，一依前篇，用黃上泥為毬包曩之，以糠火中燒二七日，後即白炭武火燒一七日。畢，去泥出鍋子，依前篇，安瓶子中，入真汞四兩，清水五合，不得增少。養之二七日後，更添汞四兩。又文火養，經七日後，令乾，固濟之，以武火迫之一日，而妙砂湧出，可有四兩。即收之，更添汞四兩，亦依前文火養之，令生砂砂出，即收取計收砂一斤，即數足矣。將其砂入鼎中，依前篇用火候飛伏，亦五日為一轉。內二日用坎卦，是水煮二日。三日用高卦，則陽火飛之三日。飛火候一依英砂篇中，用火加增，炭數多少。經十六候八十日，而妙砂伏火畢，則金星光燦，映徹紅耀，可言為至英至妙之丹砂也。如將鎔鑄，亦須用鹽花為使，引令金汁流出，乃成黃金。其金凝黃，皎潤精彩光耀，既至坤形，高精漸見。故經曰：從陰而反歸陽，自濁而反歸清。此則是陽元變鍊，合於真妙而自然，位為神仙也。若將服餌，每兩先須用榆甘子半兩，生甘草一兩，紫石英一兩，煎取汁，於寶器中煮二七日，後亦入淡青竹筒中，入寒泉埋之三旬，然後取出，以棗肉和為丸，每兩分為三百六十丸。每日晨朝束向，服之一丸。日服此妙砂，後漸而精思通徹，濁滯之氣消革，則形神虛白，洞合於至真，自然超其玉章，而永離塵濁也。若志士得其含元鍊真之訣，如神仙之道，豈可遠哉。
　　第五返丹靈砂
　　經曰：陽德播功而垂光，運動其元精，元精流化而為英砂，英砂轉而入妙，妙氣變鍊而生萬靈。故知玄妙玄聖，轉轉而增光，感激真精，自然靈化。且靈砂者，是前妙砂中黃金，轉感化汞，而生其砂。則紅光煥赫，璀璨金星，而絳色清虛，乃號為靈砂者也。
　　化靈砂。訣日：取妙砂中黃金八兩，打作圓鼎，可受四合。又將二兩金為鼎蓋。其鼎內先著石硫黃半兩，赤盥半兩，北庭砂半兩，蒲州石．膽半兩，四種藥和苦酒研如泥，塗其鼎內及蓋內，令調勻藥盡。候乾，即以黃土為泥包曩之，可厚一寸，文火四面，養之二七日，以不通手為候。二七日後，漸武火白燒一七日，晝夜不得絕火。七日滿，寒之，去泥，重以甘土泥泥其鼎外，可厚二分。即懸安爐中，其鼎下周迴令通安火處，便入真汞四兩，於金鼎中，著水二合，以蓋合之。文火養經七日，其鼎下常令有熟炭火五兩，不得增少。其鼎中續續添水，長須應二合數，不得令乾。在意消息，莫遣失候。七日後更添汞四兩，又依前文火養七日後，令乾，緊固濟其口，即武火迫之一日。便生紅光靈砂，可收得五兩紅砂。便須更入真汞五兩於鼎中，其鼎中常須有汞八兩，不得增少。亦文火養七日後，令乾，即固濟之。便用武火迫之一日，而生砂。砂出則收其砂。更添真汞於鼎中，又文武火養迫，令生砂。唱砂出收之。此一鼎中，計收砂得三十兩便休，則數足矣。其金出砂後，精竭而枯脆，無光潤之色，秤只可重四兩以來耳，其精華勻汞相感結，盡化為靈砂也。故經言真汞者，皆是其本色丹砂中，抽得汞添用。若伏鍊光明砂為藥頭者，即取光明砂中汞，轉轉添用。如用白馬牙砂為藥頭者，即轉轉取白馬牙砂中汞添變。如將紫靈砂為藥頭者，即取紫靈砂中汞添合。如溪土砂中所出汞者，名為雜類，氣終不相感。且光明砂一斤，抽汞可得十四兩，而光白流利，此上品光明砂，只含石黑二兩。白馬牙砂一斤，抽出汞得十二兩，而含石黑四兩。紫靈砂一斤，抽汞可得十兩，而含石黑六兩。上色通明砂一斤，抽出汞只可得八兩半，而含石黑七兩半。石黑者，火石之空黑也。如汞出後，可有石胎一兩，青白灰耳。亦于前寶砂篇中，略述真汞之訣，而未周細，故鄭重言之。所是抽砂出汞，具列于金丹前章之上品也。其黃金鼎中，收得靈砂，計三十兩，數足訖不用陰煮。便依前篇，用陰陽火候飛伏，還五日為一候。內一日用坎卦，是水煮一日。用四日高卦，即陽火飛之四日。初起陽火，用炭九兩，每轉後增炭二兩，至五轉後，每轉增炭三兩，便有五彩金輝霜三兩飛出。收其霜，和砂于缽，缽中著蒲州石膽半分，黃砲一分，和苦酒熟研之半日。依前安鼎中，用坎高二卦火候飛伏，伏經十四候七十日足，其霜砂伏火畢矣。其砂伏火了，金彩紅輝，色如石榴花，光精璨璨，輝曜日月，一切毒龍蛇惡鬼神，見之潛伏。目不敢舉，可得言至靈者哉。其砂靈而難鼓鑄。若欲鎔之，先于潔淨之處，取淨土為鍋爐，絕穢雜，以鹽花和靈砂等入鍋，鼓之二千輪，便得鎔之。鎔出即金汁流凝，而紅鮮煥煥，名曰紅金。紅金者，是陰魄之黑。變鍊而盡，正陽之精，挺立而垂光，此是陽靈之真金也。如將服食，一依前篇，著榆甘子、生甘草、紫石英，煎取汁，于寶器中煮二七日，火候藥數多少，亦依前篇。煮了，入安筒中，固濟其口，入寒泉並於土中，深埋二十日，然後出。以棗肉和為丸，每兩還為三百六十丸，其丸如大麻子大。此靈砂體漸重矣。每日清晨潔白，束向，啟告三清上帝真官，然後扣先師而服之。服此靈砂丹後，而便心神精明，徹達視通於表內，身生紅光，而洞合於至真也。
　　第六返丹神砂
　　經日：妙極則靈通，靈通而致神，神合則道全，道全而玄真降，便昇玉清，而為高仙矣。且神砂者，是九靈搆精，寶風凝集，玄華標結，而化為神砂，則煥燦玄黃，光輝照灼，而名為神砂者也。
　　化神砂。訣日：取前靈砂中紅鮮金九兩，鑄為寶鼎，可受五合。又將三兩寶金為蓋。其鼎內亦先著石硫黃一兩，大明砂一兩，赤盥一兩，北庭砂一兩，和苦酒熟研如泥，塗其鼎內及蓋周迴，令藥勻盡為候。候乾，以蓋合之，著黃土泥包曩，可厚二分為則，一依前篇，文火養之二七日。後即武火迫燒七日，令與火同色。候玲，去其黃泥，重以甘土為泥，泥其鼎外，可厚三分。即置其鼎於爐中，入真汞六兩安鼎中，著水三合，逐旋添之，不得令乾。文火養七日，後更入汞三兩。文火更養三日，後令乾，固濟封閉，令緊密。即武火迫經二宿，即盡化為紅光之神砂。收砂，又添汞八兩，依前｀文火養七日，後便武火迫之二日，亦化為砂。收砂，又添汞七兩，亦文火養，即武火迫之，令生砂。砂出即收，又添汞五兩，還文武火養。迫令出砂。收之，又添汞三兩，一依前文武火候養迫之，計前後收得神砂，可二斤三十二兩，足即乃已也。將其砂入石硫黃四兩，蒲州石膽子二兩，和於缽中，熟研半日。便入安寶金鼎中，陽火飛伏。其陽火者，純高卦火候。伏之，還五日為一候。初起火用炭九兩，每一轉後則加炭二兩，每轉轉出砂，於缽中熟研之。卻入鼎飛伏，伏至五轉後，每轉加炭三兩。如有絳金霜飛出，其霜紅赫照耀，光彩射目。收其霜，於缽中和砂，著蒲州石膽一分，和苦酒熟研之半日，然後入安鼎中，用火候飛伏，伏經十二轉六十日足，其神砂伏火畢矣。而色赫奕含輝，紫光洞徹，不可言爾。若將鎔鑄，其訣一依前靈砂篇法度。和靈花鼓之，即寶汁流出，凝成赤金，精光如火，故號曰高己之金者也。其神砂丹，便可以服餌。每兩亦分為三百六十丸，以棗肉和之為丸。服餌訣一依前篇。且服此靈寶神砂丹後，自然精靈骨輕，身有光明，足蹈真境，而為上仙也。
　　第七返丹玄真絳霞砂
　　經日：靈寶稟運，則感應而神棲。歸真積精，則自然玄霜絳雪，騰躍流通，流通則永為高真之靈仙也。且玄真絳霞砂者，是神砂中赤金，寶鼎養汞而生砂，其砂則紫霞紅英，五彩輝灼，乃號為玄真絳霞之砂。
　　化寶生砂。訣曰：取前神砂中寶金一斤，鑄作圓鼎。可受七合。又將寶金五兩，為鼎蓋。其鼎內先須著石硫黃四兩，赤鹽二兩，北庭砂二兩，大鵬砂一兩，以苦酒和研如泥，塗其鼎內，以藥盡為候。候乾則蓋合之，用黃土為泥包曩，可厚一寸。依前神砂篇，文火養之二七日後，即白炭武火燒七日。寒之，去其泥，重以甘土為泥，泥其鼎外周迴，可厚二分半。即懸安爐中，入真汞十二兩於鼎中，著水三合，不得遣乾，逐旋添水。則以蓋合其鼎。文火養七日，其鼎上常令通手為候。七日養後，遣乾。緊固濟其口，即漸漸武火，迫之三日。開看之，其汞即盡化為絳霞之玄砂也。其砂不得收之，便更添汞九兩，亦依前文武火候養迫，遣化為砂。日滿開看，又盡化為砂。又添汞六兩於鼎中，固濟，文武火候迫促之，日數足，又開看，亦化為砂矣。更添汞五兩，還七日文火養，即武火迫之一日，而成其砂，紅紫五彩，霞光輝耀，在其鼎中，可三十二兩，分毫不欠。出其砂，於缽中，著石硫黃七兩，以玉槌細研之一日。然後卻入此神砂赤金寶鼎中，固濟其口令緊，用紅陽火候，伏之七日為一轉。即開之出砂，和苦酒一合，熟研而後，入鼎飛伏，每七日為一候。初起火用炭十三兩，每轉加炭一兩，至三轉每轉加炭二兩。便有五色輕鮮絳霞霜一二兩，飛出於鼎蓋之上，連連如麥顆，即收之。和砂於缽中，著蒲州石膽半兩，苦酒二合，熟研，卻入於鼎中飛伏。每轉轉須開看。即入石膽苦酒和研，方可入鼎伏之。伏經七轉四十九日足，其砂伏火畢矣。便以武火燒之一日，可用炭二十斤，分為四座，迫燒之。然後寒一日，開鼎看其玄真絳霞之砂。伏火了，而文彩輝赫，雜錯霞光，洞耀於日月，可言至靈者哉，極陽玄元之砂丹也。如鎔鑄其玄真砂，一依前神砂靈砂訣。用靈花和鼓引，令寶汁流見而凝紫光耀，名曰絳霞之紫金也。若將服餌，便以棗肉和為丸，每兩亦分為三百六十丸。每日清晨束向，服一丸。服至此紫霞妙砂丹後，倏忽則含形而輕舉，駕飛龍游於十天八極之外，豈不優游之哉。此玄真砂丹一丸，點汞及鉛錫銅鐵一斤，立化成紫磨黃金，光凝潤澤，不可言爾。
　　余自設教神道，啟於玄君，愍在俗之賢明，而述為七篇二章。此篇本從《大洞寶經》中，仙君九品幽章隱文鍊真妙訣所出，禁文甚重，非賢莫傳，豈教頑兇悖戾、邪疑行尸穢質之徒見聞耳，深可忌之哉。恐泄上古仙聖之真妙也。
　　大洞鍊真寶經修伏靈砂妙訣竟