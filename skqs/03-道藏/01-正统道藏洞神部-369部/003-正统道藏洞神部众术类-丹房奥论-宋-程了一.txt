丹房奧論
　　經名：丹房奧論。宋程了一撰。一卷。底本出處：《正統道藏》洞神部眾街類。
　　丹房奧論序
　　竊謂金丹大藥，上全陰陽升降，下順物理迎逢。聖人所謂格物致知，大槃不過子母相生，夫婦配偶之理。須藉水火無私之力，結搆鉛汞二物之精。要得真土擒鉛，真鉛制汞，加以手法火候，故能超凡入聖，返老還童。後世學丹之士，不識真土真鉛，不知手法火候，惟求世問罕有之草木，‘街惑於人，各述己私，妄施工巧，迷迷相指，白首無成，深可歎惜。某幼慕清高，樂聞至道，求師訪友，未造玄機。後因天禧、戊午宦遊金陵，遇仙師魏君顏真人第斗j得傳太清六一紫虛九丹之妙，與夫造化口訣。遂回至湖湘，詣南岳，醮謝天真，依訣修持，一一可驗信。知手法火候，不易傳之於世，遂使後學莫窺端涯。某不敢私秘，敬將師授口訣，已試之效，集成一帳，目之曰《丹房奧論》。得之者不宜輕泄漏慢，自當珍藏寶惜。觀此若能觸類而長，實有益於同志矣。天禧四年庚申上元學仙子程了一書。
　　丹房奧論
　　學仙子程了一著
　　一論真土凡土
　　土為天地之中黑，功能鑽＇簇五行，生育萬物。金得土則生，木得土則＇旺，水得土則止，火得土則息。修鍊者無土不可成丹，不死此硫黃芽。猶農家不耕田，而欲得禾，難矣。故先賢立真土之說，以悟後學，可不知之。夫八石察黑於天，成形於土，其性嗜陰而畏陽、，遇火則飛，莫知所向。若經草木煮鍊，金石溫養，留形住質，能與天地齊堅，日月共久。若以點化五金，制養諸藥，皆可成寶，此名真土。如磁石、石中黃、陽起石之類，亦可作外匱養藥。惟其形質頑囂，志性愚濁，故其功不伴耳。
　　二論真鉛凡鉛
　　真人云：真鉛不與世鉛同，修鍊全憑造化工。一鼎可藏龍與虎，方知宇宙在其中。此言真鉛奧妙，世人不知是何物，拘泥黃丹韶粉。或者鉛中取銀，砂中取金，謂其元黑未散，認作真鉛，去道遠矣。真鉛即水銀一味，更無餘物。須是不經母氣，入真土匱，溫養日久，遇火成質，鏗鞘不折分耗，其功可以起死回生，返童還老，瓦礫遇之，立成至寶。此名真鉛，乃五金之母，還丹之祖。黑鉛再為藥中之害，若用非其法，則諸藥隨成懦質，竟為棄物，尤難改制。修丹之士，深宜察焉。
　　三論真汞丹汞
　　按八石《本草》云：朱砂，乃陰中金液，與離宮所交之黑，下降入地，結汞而成，借南方為體。所以真人取砂中之汞，鍊而為丹。其訝日：抽為砂中汞，還燒汞作砂。胎中受五彩，火裹現黃芽。此之謂也。夫大丹以真汞為先者，經云：萬般修行，先要伏心。萬般修鍊，先要伏汞。蓋汞者，水銀也，即朱砂所出，仙經所謂真汞者。世人不究根源，妄求配合硫黃，雖可為靈砂，及其還返，則便疏虞。此葛真人所謂但能求赤髓之意，砂中汞是也。今修鍊之家，又不能考究，朱砂受氣之探淺。夫天地五行之黑，鍾於山川秀發之地，為金為玉，為瑞草，為醴泉。朱砂之與水銀，尤為天地精英之黑，結聚而成也。若以受年月日計之，則相去又遠。經中真液與離宮之黑，千餘年聚為水銀。又壹千年，結為朱砂。如松脂入地，千年化為琥珀之類是也。若取凡汞為用，則何以到同體乎。蓋凡之與真，相去千百年之遠，則運幾周，而可以足其黑數，以是言之，其差可知矣。
　　四論三砂
　　大凡制汞成寶，須要子母留戀，夫婦歡合，方能成丹，舍此而求不可。汞以硫為夫，金銀為母，得硫則堅，得金銀則實，夫婦子母之道存焉。子母尚義，時乎可離。夫婦尚情，理不可去。所以朱靈二砂，雖出處不同，俱是硫汞配合成體，得全夫婦之道。若經神草煮緞，縱無靈藥制鍊，但得鹽礬、硝鵬及磁石、石中黃等頑石匱養，便能住火成汁，惟不能成寶耳。如受母黑，亦可到家。母砂乃母汞交結而成，經草木鹽礬醋等煮之則堅，用梅核、石蓮毬緞，便可乘槌。若遇大火坏冷，則汞走而母僅存。蓋因母體遇火先燥，逼汞逃去，非徒無益，而又害之。近世學丹之士，不知所自，但以母砂為捷徑，理入玄微，誠難措論。夫水銀成寶，則與糝制同功。故母砂須得真鉛等靈匱制養，或作貼身煆鍊真死，可過大冶不拆，謂之倚母糝制。雖得真死匱溫養，若非至神至虛之藥，一坏一拆，母子仍舊分離，亦復何用。今人或以草死朱砂及丹養二砂，二砂作母砂貼身，入梅核固燬，稍能住得半錢一銖，便謂之母砂成寶。殊不知所住者，二砂中之翻身汞耳，非母砂汞也。然感氣砂，雖借母黑而成體。不為母所拘禦，得以自如，見火未便飛走。若用草藥煮堅，須入水火鼎養緞，令受得火力，再入靈匱溫養，返易成功。機緘盡露，學丹者須踐履而後知之。
　　五論三黃
　　凡修鍊三黃，須當知藥性火候。苟不究其一藥性之緩急，火候之輕重，悉成灰燼，雖悔何及。硫內稟純陽，火石精氣而成質，其性通流，內含猛毒，見火易飛，最難擒制，藥器中號為將軍，謂其有削平治亂之功。若得神草煮制，大火緞之，立可真死。惟有猛毒之威，不易消滅。若便用養諸石，反見傷殘。猶將軍難制而易死，雖千載之下，凜乎英氣，亦不可犯之。謂須是進火加養，直候脫去黑褐二色，隨草變動，成真金色，或成朱砂色，或成雪白色，然後用之，大能去邪歸正，返滯還情j 健立陽精，消化陰魄。雄黃則偏陽而無陰，雌黃則偏陰而無陽，丹家所謂孤陰寡陽。雖易制伏，惟難真死。先須用草煮過，然後緩緩進火加養。死者良然，非得砲膽、死汞等藥，不可點化。非配合朱砂、硫黃，不可養物。故藥品中，以雄黃為輔佐之官，雖能通靈，謂其初無全功，若不配以諸藥，實難獨用。直書以記，學者識之。
　　六論三白
　　經云：砲砂在五金為賊，五金皆畏之，附毗粉可通造化。又云：毗霜草伏真死，可以點銅為銀。與粉霜最為相宜，得砲相附，可成至藥。世人謂此不過點化丹陽而已，殊不知礎砲真死，久養無毒。若得母黑鬱蒸，亦能轉制諸石。及用之匱養膽石雌雄，名日五靈神丹，轉白為· 黃，其功尤大。粉霜獨水銀一味，借鹽礬、硝石搆鍊為霜，丹經稱為神雪。或云．j 佐以草死毗，同作丹頭，入於神室，緩火養死，即是真鉛。其功豈柢換骨耶。但其體本全陰，極難制伏，不易真死。若非伏火朱砂，不能住質。大抵亦須憑母黑而後成，去母離陽，萬無一可。經云：粉霜以陰造陰，微陽，亦無非真死三黃。日神砂銀等，非靈根不能成寶，非伏礎不得軟骨，非伏砲不得軟潤。愚因見此說，常以粉霜，以毗砲合胎，入四神匱，養經百餘日，用之點化丹陽，適然俱成黃金。其神靈變化如此，豈易度哉。
　　七論用鉛
　　仙經云：用鉛不用鉛，卻向鉛中作。及至用鉛時，用鉛還是錯，蓋嘗至此而疑之日：用鉛是錯，則不可用。須向鉛中作，何耶。此非神仙饅語，乃常人不知其用爾。苟得鉛之法，何患乎丹之不成。學丹者先當明其理，而後用之。銀由鉛而生，鉛銀未分胎之前，神黑混成，用之匱養水銀等藥，則可成功。分形之後，元黑既散，則鉛為鉛，銀為銀矣，豈可舍銀而求鉛，遽□ 欲以鉛而成寶者乎，天下寧有是理耶。法當鉛三銀四，同檮成末，再以靈草煮制，進火養鍊日久，令其神黑歸復，方可匱養朱靈二砂，或作鉛砂，入母匱。母砂入鉛匱，久養而能成寶。但非歲月久遠，恐難成就。凡八石曾經母匱養過，真死無性，再入鉛匱養鍊月餘，其功又倍於常矣。若見寶之藥，亦入鉛匱養燬，或用感鉛氣藥作關逐銷，庶無耗折之患。嗚呼，龍居蛇腹，母隱子胎，物理迎送，造化之妙，非天下之至神，其孰能與於此。
　　八論用母
　　凡奪天地造化，修鍊金丹，唯水銀一味而已。須假祖熙，以全其質。猶嬰兒在母胞胎中，神黑溫養，方能成形，故喻金銀汞為母子。汞性輕飛，隨物感遇，不易制伏。必先養鍊朱靈二砂為丹基，然後制汞，成生生變化之道。法當靈草煮制，火燒不動，大精作汁，胎色不移。次入金母，溫養日久，可成大丹。如火上燒之，猶有光焰，蓋是硫黑未死。若便用母養鍊，則吞汞食母，互相吞啖，必致耗折母體。母身既虧，元黑羸弱，豈能長生。須要受母黑不吞，母為上。有母不靈，無母不成，即此義也。或謂硫不蝕金，輒便用金為母，養鍊滿，擬可成。豈知金至剛，汞至柔，二黑偏負情不相親，徒費歲月，不能成寶。所以焦金不入丹砂。故朱靈二砂用母，必先銀而後庚，名為金筋玉骨。若去銀從金，不遇明師，豈能成就。愚得口訣云：硫信未伏，必先吞汞，而後食母。每銀四兩，入粉霜一兩，同研和勻作匱，養鍊二砂，則硫吞汞黑未竭，力已摧矣，何暇復母耶。此為添子援母，又為詫女抱嬰兒。若以金養二砂之理言之，金汞雖剛柔不親，久久相處，亦能情同。世之用金養砂者，蓋不明金遇火則燥，汞見火則飛，金汞難以共久，精神不交，所以無成。每金四兩，入粉二兩，一處研細，用養二砂，則金欲燥而遽未能燥，汞欲飛而遽未能飛，得以久處，情相親狎，何患丹不可成。愚悟其理，遂歷試之，一一果驗。但不可輒加大火，使汞易為飛走，不能成功。宜緩火溫養為妙。如無粉霜，以母汞結砂為之亦得。還源出母之法，入地坑中埋一二日，去其火毒。金用青盥捺頭，大火一緞，銀四兩，入水銀一兩，黑鉛二兩，夜明砂少許，同緞，後方入爐煙燼庶無屈折。
　　九輪假借
　　古云：家有死三黃，不用置田莊。又云：家有真死毗，金銀爛如泥。此說固然不明，假借其理，幽微未易知也。世所修鍊者紛然，其真死三黃毗中問，豈無一二，不能成丹。何哉，失其假借之道耳。燕雀不生鳳，狐兔不乳馬，若無真父母，所生俱是假。今人但得一藥真死，便欲制汞成寶，久而無成？則歸咎於草之不靈。非草之罪，蓋不得母黑薰蒸，精神不全之故也。凡修鍊雌雄硫毗，不要十分真死，須是存性。先用金母養成其形，後用銀母足成其黑，然後用此轉養朱砂、靈砂、粉霜、汞牙、無母之藥，亦可成寶。前用母篇朱靈用母法，既言先銀而後金，此卻言先金而後銀者，何。蓋取其汞易相親也。如硼砂硝砲等草伏住火，若用銀母養緞，亦能制汞藥。雖真死，不經母養，祇可轉制諸石，若欲乾汞成寶，不可同日語矣。
　　十論制轉
　　修鍊者不患為母之為難，惟患轉制之為難。若明轉制之理，則一可成十，十可成百，生生變化，無有窮盡。所謂得其，一萬事畢，豈易為事哉。今人不達斯理，恣意揣度，盲修瞎鍊，至老無知，尤可哀憫。夫五金八石，雖有遞相制伏之說，中有可制不可制之道，存乎其問。經云：硫養雄，道在同。雌養雄，各西束。又云：砂養砂，則砂折。砂澆汞，則砂活。若此之內，儻非師授→ 雖智適顏閔，不可得也。轉制之法，妙在神水華池。經云：以鉛入汞，名日華池。以汞入鉛，名日神水。聖人喻真死之藥為鉛，未死之藥為汞。以鉛制汞，則汞形全。以汞滋鉛，則鉛氣盛。彼此相益，庶能長生。真人云：以神養神，出幽入冥。以氣補氣，壽永天地。猶此理也。今人卻以鹽礬露水沐浴死藥，為神水華池，誠為可笑。所以古聖秘藏，不可輕傳於世。修鍊之士，尤宜細詳。凡八石真死，須是添得，方能通靈。謂其本體曾授藥毒凌持火逼，形質枯槁，精神疲弊，故加入本類添養，復其神黑，全其形體，方可轉制諸石。惟朱靈二砂，乃硫汞成體，勢有偏枯，便難變化。須當知砂養砂，則砂折。砂澆汞，則砂活之妙。雖是二砂真死，若欲養砂澆汞，須再用硫黃炒過，更加草藥煮制，進火加養，大緞成汁，方可匱養生砂，及作丹基。澆淋芽子，凡經三四次，必須又依前法，用硫制之，方能綿遠，庶幾不致崩塌。或云．．一黃死，眾黃隨。一黃不死，眾黃飛。誠非確論。若硫黃真死，可以轉制諸石。若雄黃真死，則可轉制雌黃。未聞有雌養雄，雄能養硫之理。世人但知真死毗，可以養粉點骨。豈知以此養二黃點庚，尤更捷徑。所以古有一不．家有死毗，金銀如泥之言。粉霜真死，亦與真鉛同功，不可拘泥於點骨。學者自宜消息，不必形於多言。
　　十－論澆淋
　　澆淋亦轉制法耳，但八石伏火，皆可轉制。惟有澆淋一法，須用朱靈二砂，草伏住火，入母養令真死，作汁，可以成寶。再加母力，久久養鍊，使其精神充備，根本堅固，立為丹基。庶得母壯子靈，可以長生。倘制度之不合，溫養之未成，或獨善猶且未可，又安能兼善哉。今人不明此道，惟只計較糜費，柢誇母少為奇，殊不知所用各有法度。若屑屑如此，非惟無益，亦且徒枉前功。若欲二砂作丹基，須是多多換易新母，養過取出，添硫炒制，以不牯姚為度。再以元草汁煮過，仍用滴炒，入水火鼎內，大緞成汁。每丹基四．兩，初次澆汞四兩，或二兩。其砂乾渴，汞不成芽。至七日或半月，啟合，又澆汞二兩，或三兩，或一兩，方成芽矣。如此澆至三次，或四次，看其形勢如何。或如龍蟠虎踞，或如鸞飛鳳舞，或如瓊林玉樹，如此形狀，皆為吉兆。若見如塚墓之象，及油汞過多，則是丹基力竭矣。急抽去芽子，取丹基，再如前用硫制過。其芽子若有四兩，抽砂中真汞一兩，同研如粉，亦用硫黃煮過，更加些小母片，及生雌雄少許，依本法封固，再入爐養火，則汞又復起成靈芽。澆及七次與九次，須以生砂代汞入之，此名七返九還。如此積至一斤，取芽，又入砂中汞四兩，及生雌雄少許，再以硫黃白水同煮，三五伏，以銀二十四兩作神室，納芽於其中，入真土等匱，養鍊三七日，或五七日，或七七日，芽俱成寶。取出分作五處，入水火鼎，大燬作陀，則又成五匱丹基。仍依前法澆汞，生生化化，其道無窮，古仙所謂子生孫，孫又生孫也。到此地步，脫胎在此矣，變化在此矣，糝制在此矣。世人不見亦不識，借問何時得到家。學者不可視為泛常，更宜加意於此。
　　十二論點化
　　刀圭入口，換骨成仙。錙銖入質，易賤為貴。非丹頭之至靈，造化之至妙，何由竟灌溉於骨髓哉，此乃移神易氣之道。猶世之染法，非透骨藥及諸礬，不能成其妙用。然汞真死，皆可點銅為銀。何故先賢惟以粉霜，為點銅之上藥，蓋其問曾受礬氣故也。若以朱砂靈砂、母砂粉霜之類點銅，先須用點銅毗同砂一時。每一兩丹頭，用毗三錢，或用貳錢者。然後將丹頭毗與銅珠相拌同，崑崙紙數重包裊，裝在甘鍋內，上面下藥關實築，須用濕炭頂火坏之熟，煽二三千輔，慎勿觸動，常令頂火實。少歇，再煽一二千下，提出爐候玲，破鍋取之，其物成一陀在鍋底。如有黑色，再用鉛煎，不可用硝提。如欲點銀成金，非毗砲膽礬不能透骨，非雌雄二黃，非曾空二青，不能正色，非點聖銀不能成。至道有此數理，若非真土真鉛匱養成諸藥，不可為也。舉世皆知毗粉可以點骨，豈謂毗粉匱養雌雄膽砲、曾空二青，點庚尤妙。或點化凡銀，須用藥瘦其本體，然後結成丹砂，和丹頭同乳成粉，入鼎裝頓封固，逼去水銀，加以大火一緞，取入爐鞘，冶成至寶矣。靈丹若就，雖瓦礫亦可成金。非苦酒苦醋金鹽玉豉煮鍊，不能成也。此理玄微，不傳于世，學者亦當知之。
　　十三論灰霜
　　灰霜乃草木之精液，味鹹，惟毒，殘賊五金，丹鼇家所以多不敢用。若以煮鍊八石，立能拒火，功力甚大。苟得手法，去盡鹹味，加火久養，亦可變通。綠其毒黑能透金石。用之煮制，多是化藥成水。若得如此，則藥死矣，切不可棄懷。經云：不見其形，方為真死。蓋謂此也。急用藥水，傾入爭器中，澄定十餘日，候其上清下濁，逼取上清水，煎熬成霜，取下濁底，乃藥也。熬乾，入合裝制，以熬成霜，捺頭，養火七日，或十四日，藥真死矣。再用研細，用沸湯陶化攪勻，又入諍器中澄定。藥若墜底，又逼去上清水不用，再換湯澄之。澄時須是緩性為之，不然．藥隨水去。直待去得鹹味盡，大火久鍊，此藥方靈。用之轉制諸石，可為至藥齊功，不可以為灰霜而忽之。余試之有信乎。葛玄所言灰霜最為下法，諸藥見為厭死。若得變轉，亦成上法，非謬言也。惟硝硼砲礬，用此煮制者，切不可用。
　　十四論煙煤
　　煙煤乃草木之神黑，丹鼇家亦多用此。綠其精神不足制養諸石，未見全功。若用本草煮鍊過，卻以煙煤捺頭，入爐溫養，方能伏火。如獨用此，不可成也。余親試有驗，書以記之。
　　十五論作羹
　　凡用草煮制諸石，皆以新草汁為良。安知一草制一藥，若非有毒，其藥不死。人視之雖不見其毒藥，視之即有毒矣。先賢恐草毒傷殘藥性，不能通靈，故立作董之訣。法當用草絞自然汁，置淨器中，用紙蒙蓋，春秋三日，夏二日，冬五日。然後逼取上清水，煮藥，庶幾藥性不受傷殘，則有全功。試之可效。
　　十六論裝制
　　大法為丹裝制，手法最為要緊。倘不明此，須有真鉛真土等匱，則子母混雜，新舊相參，孰是孰非，莫可考究。故轉制之道，祖裝制為先。且如八石匱養諸藥，若礎砲三黃等作汁之藥，柢可築在合底，用死匱藥捺頭，封固養火。若言鋪底蓋頭我蓮等名狀，此特言養靈砂朱砂母砂之法也。凡養母砂，亦須用梅核石、蓮橡斗藥、葫蘆等固定，方可入匱溫養。倘非如此，終有所失。又如真土真鉛養三砂，如硫匱須用生硫貼身，朱匱須用生朱貼身，惟四神三黃真鉛等匱，須用粉霜貼身。各以其類貼之，中存類死之理。此雖是瑣碎之語，苟不知蹊徑，未可圖也。
　　丹房奧論竟