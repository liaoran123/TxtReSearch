老子說五廚經註
　　經名：老子說五廚經註。唐·尹情注。一卷。底本出處：《正統道藏》洞神部玉訣類。參校版本：一、《道藏輯要》本，收入該書尾集第一冊。二、《道藏精華錄》，收入該書第四集。
　　老子說五廚經註序
　　臣聞《易》曰：精義入神，以致用也；利用安身，以崇德也。富哉言乎！富哉言乎！是知義必精然後可以入神致用，用必利然後可以安身崇德。義不精而云致用，用不利而云安身，身不安而云知道者，未之有也。然則，沖用者，生化之主也。精氣為物，謂之委和，漠然無問，有與立矣。則天地大德不日生乎？全其形生者，在乎少思寡欲，抱樸尋和，遊心於淡，合氣於漠，且清明在躬，志氣如神，嗜欲將至，有開必先。故聖人垂教以檢之，廣業以持之，專氣致柔以道其和，嚮晦宴息以窒其欲。洗心藏密，窮神知化？然後安身而國家可保，德用而百姓不知，是以自天祐之，吉無不利矣。伏讀此經五章盡？修身衛生之要，全和含一，精義可以入神，坐忘遺照，安身可以崇德，研味滋久，輒為訓註。臣草茅微賤，恩霖特、深，天光不違，自忘鄙陋，伏上慚懼，徊徨如失臣惜，頓首，頓首，謹言。
　　老子說五廚經註
　　唐京肅明觀尹恰註
　　夫存一黑和泰和，則五藏充滿，五神靜正。五藏充則滋味足，五神靜則嗜欲除。此經是五藏之所取給，如求食於廚，故云五廚爾。
　　一氣和泰和，一氣者，妙本沖用，所謂元氣，沖用在天為陽和，在地為陰和，交合為泰和也。則人之受生，皆資一氣之和，以為泰和，然後形質具而五常用矣。故老子曰：萬物負陰而抱陽，沖氣以為和也。則守本者當外絕二受，以全生分，內存一熙，以和泰和，和一而性命全矣。故老子曰：專熙致柔，能嬰兄乎。
　　得一道皆泰。
　　得一者，言內存一黑以養精神，外全形生以為居泰，則一熙沖用，與身中泰和和也，故云得一。如此則修生養神之道，皆合於泰和矣。故老子曰：萬物得一以生。
　　和乃無一和，
　　言人初察一黑，以和泰和，若存和得一，則和理皆泰，至和既暢，非但無一，亦復無和，不可政詁，如土委地。故老子曰：吾不知其名。
　　玄理同玄際。
　　玄，妙也。理，性也。此言一黑存乎玄際和，理出其性，性修反德，而妙暢於和，妙性既和，則與玄同際。故老子曰：同謂之玄也。
　　不以意思意，
　　意者，想愛也。言存一黑以和泰和者，慎勿存想受，以緣境識，當凝神湛照，令杳然空然，使和暢於起念之前，慧發於忘知之後，瞻彼闋者，則吉祥止矣。若以意思意，意想受塵，坐令焚和，焉得生白？故老子曰：塞其兌，閉其門，終身不動。
　　亦不求無思。
　　但不綠想受，則自發照慧，照慧之發，亦不自知，若知求無思，即涉想受，與彼思意等無差別。故老子曰：無名之朴，亦將不欲。
　　意而無有思，
　　內存一氣，但令其虛，虛即降和，和理自暢，雖則不緣想受納和，強假意名，既非境識所存，是以於思無有。老子曰：用其光，復歸其明。
　　是法如是持。
　　如是內存泰和，泰和之法和暢，則是法皆遣，遣法無住，復何所持，以不持為持，故云是法如是持也。
　　莫將心緣心，
　　心者，發慧之質，想受之器也。正受則發慧，邪受則生想。言人若能氣和於中，心正於內，內照清冷，則正慧湛然，鑒明而塵垢不上，淵停而萬象俱見。見象無主，謂之常心，若以心得心，緣心受染，外存諸法，內無慧照，常心既喪，則和理亦虧矣。故莊子曰：得其心，以其心，得其常心，物何為最之哉。
　　還莫住絕緣。
　　夫以心緣心，則受諸受，若正受生慧，自得常心，慧心既常，則於正無受，何等為綠，既無緣心，亦無緣絕，湛然常寂，何所住乎？老子曰：損之又損之，以至於無為也。
　　心在莫存心，
　　慧照湛常，則云心存，於絕無住，故日莫存心照，既不將而隨迎心緣，則無絕而無住矣。
　　真則守真淵。
　　真者，謂常心慧照，清冷不雜也。若湛彼慧源，寂無所染，既無知法，亦無綠心，則泰和含真，本不相離；故云守爾。
　　修理志離志，
　　理者性也，志者心有所注也。若絕外境受此心也，則性受也。言修性者心有所注，但得遍照，若外塵已絕，境識無注，離形去智，同與大通，性修反初，圓照無滯，內外俱淨，玄之又玄，則離於注想矣。
　　積修不符離。
　　上令修性離志，則內外俱寂，無起住心，亦無空心，坐忘行忘，次來次滅，若積聚修習，不能忘泯，起修一念，髮引千鈞，內照既搖，外塵咸起，則與彼離志不相符合矣。
　　志而不修志，
　　若心無所注，則何由漸悟，鈴因所注而得定心，故云志也。不修志者，明離志而不積修，忘修而後性定，則寂然圓照。
　　己業無己知。
　　因心注而慧業清冷，故云己業。內忘諸己，外忘諸物，於慧照心無毫芒用，則於己業自忘知，故云無己知。
　　諸食氣結氣，
　　夫一熙凝結，以和泰和，和一皆泰，則慧照常湛。今口納滋味，以充五藏，身聚泡沬，載其形，生受體於地，凝濕於水，稟熱於火，恃息於風，四綠結漏，皆非妙質，故緇涅一氣，昏汨泰和，令生想受則動之弊穢矣。
　　非諸久定結。
　　言人當令泰和，含一無所想受，守真常湛，則與泰和合體。今以諸食結氣，故非久定結也。
　　氣歸諸本氣，
　　四緣受識，六染生弊，地水火風，散而歸本，根識既染，則從所受業矣。
　　隨取當隨洩。
　　取者，受納也。洩者，發用也。夫想有二受，業有二應，隨所受納，發用其徵。若泰和和一，則一熙全和，致彼虛極，謂之復命，復命得常，謂名正受，正受淨業，能生慧照，慧照湛常，一無所有，則入無問矣。一者，則食熙歸諸四綠，業成則淪於六趣矣。
　　老子說五廚經註竟