玄天上帝啟聖錄
　　經名：玄天上帝啟聖錄。撰人不詳。八卷。底本出處：《正統道藏》洞神部記傳類。 
　　目　錄
　　卷一
　　金闕化身　王宮誕聖　經書默會　辭親慕道
　　元君授道　天帝錫劍　澗阻群臣　童真內鍊
　　悟杵成針　折梅寄樃　蓬萊仙侶　紫霄圓道
　　五龍捧聖　三天詔命　白日上昇　玉陛朝參
　　真慶仙都　玉清演法　朝覲天顏　降魔洞陰
　　分判人鬼　凱還清都　復位坎宮　玉京較功
　　瓊臺受冊　天宮家慶　紫霄禹迹　甘霖應禱
　　五龍唐興　武當發願　谷喦修果
　　卷二
　　歸天降日　供聖重時　參定避忌　進到儀式
　　洞天雲蓋　宮殿金裙　馬前戲躍　地面迎蟠
　　聖像先鋒　靈閣真瑞　五人現相　二士化光
　　唐憲寶像　朱氏金甎
　　卷三
　　皁背顯聖　淨巾結緣　宋朝一統　寶連重新
　　天罡帶箭　河魁擎鞘　屬王歸順　藩鎮通和
　　瓢傾三萬　壺俵一京　雪晴濟路　風浪救嵒
　　聖箭垂粉　神槍竹刃　神獸驅電　毒蜂譪雲
　　卷四
　　神將教法　符吏借兵　書顯魏家　珓落王宅
　　柯誠識奸　洞真認厭　聖幀化婦　神靈分形
　　寇船退散　劫院就擒　捨身求雨　付語祈晴
　　孫隱遣蝗　守卿禳蟲
　　卷五
　　消禳火德　折應計都　天降栗麥　田生茨
　　鄭箭滅龜　裴劍驅虎　當殿試法　聚聽禁妖
　　妖或祡邈　魅纏安仁　陸傅招誣　王虎中計
　　陳妻附魂　王氏懷鬼
　　卷六
　　奏錄延壽　施經救災　靈功呪水　真法浸錢
　　鎮河興福　現海救危　何詮遇會　吳氏緣合
　　進明顯聖　鄒宿契靈　天錫青棗　神化紅纓
　　荊王雙美　焦氏一嗣　
　　卷七
　　小童應夢　高聖降凡　七從借名　二真顯化
　　索錢二萬　翻鈔四千　水雲護笈　風霧卸函
　　籤詞應驗　相術指迷　胡清棄業　仲和辭吏
　　良嗣感祥
　　卷八
　　元晏悟化　王衮烙鼈　華氏殺魚　朱氏舍利
　　梁公冠簪　天地垂鑒　神靈奏舉　聖井辨異
　　焦湖報惡　虛財化礫　假燭燒塵　叙功賜銜
　　玄天上帝啟聖錄卷之一
　　金闕化身
　　按《三寶大有金書》云：一炁分形，靈虛生，五劫之宗。三清出，號神景，化九光之始。太初溟涬，玄極冥蒙。中有虛皇，分置五劫，曰龍漢，曰赤明，曰上皇，曰延康，曰開皇。當斯時也，天光未分，清濁未判，則知三炁為天地之尊，九炁為萬真之本。是故元始象先天，開明三景，造立天根。五文開廓，普植神靈。太極一判，天地始明。束分青九，南受丹三。西成白七，北歸玄五。中生黃一，號為五老，即玄黃植象之根也。五老各布始炁，化成四靈，以定四隅。周環六合，兩儀運乎其中。推成萬物，以此考源，明玄帝果先天始黑，五靈玄老，太陰天一之化。按混洞赤文所載，玄帝乃先天始炁，太極別體。上三皇時，下降為太始真人。中三皇時，下降為太初真人。下三皇時，下降為太素真人。黃帝時，下降符太陽之精，託胎於淨樂國王善勝皇后，孕秀一十四月，則太上八十二化也。淨樂國，乃奎婁之下，海外之國，上應龍變梵度天也。
　　王宮誕聖
　　是時，正當上天開皇，初劫下世，歲建甲辰三月戊辰初三曰，甲寅庚午時，玄帝產母左脇當生之時，瑞雲覆國，天花散漫，異香芬然，身寶光燄，充滿王國，地土皆變金玉，瑞應之祥，莫能備載。
　　經書默會
　　玄帝生而神靈，舉錯隱顯。聰以知遠，明能察微。年及七歲，經書一覽。仰觀俯視，靡所不通。港心念道，志契太虛。願事上帝，普福兆民。
　　辭親慕道
　　玄帝長而勇猛，不統王位，惟務修行。輔助玉帝，誓斷天下妖魔，救護群品。曰夜於王宮發此誓願，父王不能抑志。年十五，辭父母而尋幽谷，內鍊元真。
　　元君授道
　　玄帝念道專一，遂感玉清聖祖紫元君，傳授無極上道。元君告玄帝曰：子可越海，東游歷，於翼軫之下，有山自乾兌起跡，盤旋五萬里，水出震宮。自有太極，便生是山。上應顯定，極風太安。皇崖二天，有七十二峰，三十六嚴也，子可入是山，擇眾峰之中，沖高紫霄者居之。當契太和昇舉之後五百歲，當上天。龍漢二劫中，披髮跣足，躡坎離之真精，歸根復位。上為三境輔臣，下作十方大聖，方得顯名億劫，與天地曰月齊并，是其果滿也。告畢，元君昇雲而去。
　　天帝錫劍
　　玄帝乃如師言，越海束游。又感豐乾大天帝，授以寶劍。天帝告曰：此劍，名曰北方黑馳裘角斷魔雄劍，長七尺二寸，應七十二候。撫三輔，應三台。重二十四斤，應二十四炁。闊四寸八分，應四時八節。子可佩此，居山修鍊，降伏邪道，收斬妖魔。告畢，天帝昇雲而去。玄帝受訖，歷翼軫之下，果見是山，山藏水沒，皆符師言。於是入山渡澗，擇地，隱居內修。
　　其山在均州之南三舍，先名太和，一名仙室，一名大嶽也。玄帝昇真之後，謂曰：非玄武不足以當之。故更名曰：武當。嵩高之儲，副五嶽之流輩也。周迴八百里，七十二峰，三十六嚴，二十四洞，五臺五井，三潭三泉，四石三天門，三洞天一福地。風穴雷洞，藥圃丹爐。霄館龍宮，慶雲彩霧。幽蘭清蔥，葛乳天花。石露金銀之星，樹有松蘿之秀。騫林葉尤能愈疾，靈壽杖可以扶衰。神獸呈祥，仙禽奏樂。御寶宸翰，護教鎮山。黑虎巡廊，烏鴉報曉。艾名千歲，廣施博濟之功。松號萬年，彰美報恩之德。茂林脩竹，人傑地靈。得道神仙，不可勝計。囿山聖跡，莫能備陳。斂萬古之姻霞，歸一原之造化也。
　　澗阻群臣
　　父王思慕太子，不能棄捨，令大臣領兵五百衆，根尋太子回朝。探逐所往，渡澗入山。遇澗水忽漲。不能前進。八次渡遇水泛，第九次，方得渡。至紫霄巖面，見太子，啟傳王命。自是部眾，足忽僵仆，不能舉。相謂曰：太子願力，所至如是。回國且遙，乃同聲告曰：願從太子學道。語畢，跬步如故，於是俱隱山中。帝昇真之後，皆證仙道。今武當有五百靈官者，是也。澗名九渡阻，其意焉。
　　童真內鍊
　　玄帝登山，首於太子巖棲隱。帝修真時，有靈鴉報曉，黑虎衛巖，每食必餌之。至今，二物通靈，皆證大神，時隱時見。烏鴉喙赤，見之者昌。黑虎驅奸，逆之者殃。
　　按《總真集》云：武當黑虎大神，乃北方天一之所化。護教守山之靈，正直威顯，變化不一。或託相為人，金甲皁抱，若將軍之狀。或現真相，玄鬃黑色，如獅子之形。或大如釐，或小如豹，或雪裹而現其跡，或泥中而顯其蹤。見之者不祥，夢之者獲慶。夜巡廊廢，靈跡昭垂，不善之人，立為屏斥。《丹經》云：虎向水中生，是也。有祕法傳之於世行焉。今天一真慶宮嘉慶閣下，有黑虎巖，靈烏者，秉北方之黑色，為武當之靈神，預報吉凶，驗其慈厲，靡不應者。旦則群噪，為之報曉。然物我相忘，略不驚避。晨夕，二供飛翔，伺食內，一紅喙者，或隱或現，見之者，為嘉瑞云爾。
　　悟杵成針
　　玄帝修鍊，未契玄元。一日，欲出山，行至一澗。忽見一老媼，操鐵杵磨石上。帝揖媼曰：磨杵何為？媼曰：為針耳。帝曰：不亦難乎？媼曰：功至自成。帝悟其言，即返巖而精修至道。老媼者，乃聖師紫元君，感而化焉。澗曰磨針，因斯而名。蕾買麓仙人磨針澗詩曰：淬礪功多廳者精，聖師邀請上天京。我心匪石堅於石，小器成而大道成。
　　折梅寄棚
　　玄帝自悟磨針之語，復還所隱。於途折梅枝，寄於樃樹上，仰天誓曰：予若道成，花開果結。後如其言，今樹尚存，名曰棚梅者，乃磯木梅實，桃核杳形，味酸而甜，能愈諸疾，然亦罕得之。以驗豐歉，豐年結實，荒歲則無。下有仙翁司之，敬禮可得。玉谿真人詩曰：高真學道隱山時，親折梅枝寄樃枝。行滿功成應沖舉，花開子結識先知。仙翁護境百邪遠，聖果標名萬古垂。服餌延齡除瘋疾，志誠拜受福相隨。
　　蓬萊仙倡
　　玄帝歸巖修鍊之時，嘗有九美人，相貌端嚴，儀矩殊異，往來帝所，惑試帝心。帝默識之，必聖人也，故加敬禮。女仙乃謂帝曰：予輩蓬萊仙倡，特來試之。功行著已，宜加精進，尅日沖舉。語畢，跨鶴而昇。今稱蓬萊九師，是也。仙倡之巖，由此而名焉。
　　紫霄圓道
　　玄帝在山，往來觀覽，見七十二峰之中，有一峰，上聳紫霄，下有一巖，當陽虛寂。於是採師之誡，目山曰太和山峰，曰紫霄峰巖，曰紫霄巖。據此居焉，即成道之所，今天一真慶宮是也。
　　聖訓云：吾山不及諸山富，諸山不及吾山清。吾山冬寒而不寒，夏熱而不熱。三世為人，方到吾山。五世為人，方住吾地。七世為人，方葬吾境。吾山寂寂草蔞蔞，只聞鍾鼓不聞鷄。汝若有緣居此地，吾令六甲斬三尸。七十二峰接天青，二十四澗水長鳴。三十六巖多隱士，葬在吾山骨也清。又云：南有降魔北金鎖，膽必驚兮登必阻。劫終劫始剪妖精，留得佳名垂萬古。呂純陽真人詩曰：二混沌初分有此巖，此巖高聳太和山。面朝大頂峰千丈，背湧甘泉水一灣。石縷狀成飛鳳勢，巖龕綰就碧螺鬟。靈源仙澗三方繞，古檜蒼松四面環。雨滴瓊珠敲石棧，風吹玉笛響松關。角鷄報曉東方見，晚鶴歸來北斗彎。谷口仙禽常吹語，山巔神獸任躋攀。箇中自是乾坤大，就裹元來日月閑。自古玄真修道處，至今蹤跡在人間。不知多少神仙倡，為愛名山去復還。有碑存焉。
　　五龍捧聖
　　玄帝在巖，潛虛玄一。默會萬真，四十二年矣，大得上道。於黃帝五十七年歲次，庚子九月丙戌初九日丙寅清晨，忽有祥雲，天花自空而下，彌滿山谷，四方各三百里。林巒震響，自作步虛仙樂之音。是時，帝身長九尺，面如滿月，龍眉鳳目，紺髮美髯，顏如冰清。頭頂九炁玉冠，身披松蘿之服，跣足拱手，立于紫霄峰上。須臾，五炁龍君捧擁，駕雲而昇，至大頂天柱峰乃止。時有五真，偕群仙降于帝前，導從甚盛，非凡見聞。
　　三天韶命
　　是時，玄帝稽首，柢奉迎拜。五真曰：予奉三清玉帝詔命，以子功滿道備，昇舉金闕。子之聖父聖母，已昇九霄矣。帝俯伏恭諾，五真乃宣詔曰：學仙聖童，淨樂國子。惟卿玄元之化，天一之尊。不言而教，莫知其神。渺渺劫仞，綿綿若存。虛心實腹，和光同塵。鑿開造化，樸散胚輝。六百萬歲，八十二身。曲全枉直，窪盈弊新。生降魔洞陰上賜玄帝，披髮跣足，金甲玄袍，早森玄旗。帝敬奉教劫，部領六丁六甲，五雷神兵，巨虹師子，毒龍猛獸，下降凡界，與六天魔王，戰於洞陰之野。
　　是時，魔王以坎離二氣，化蒼龜巨蛇。變現方成，帝以神威，攝於足下。
　　記云：潼川府中江縣，古名玄武縣，有一山，名武曲山。乃昔玄帝追魔至此山，攝水火二真於足下，因此而名，至今居民呼之。山有觀，乃宋大觀間，徽宗御賜真靈觀額，以表玄帝降伏天關地軸之福地也。觀前江中之石，山中之草木，俱有龜蛇之形。人病，煮水飲之，即愈。今益州之龜城，梓州之蛇城，尚記當時之遺跡也。
　　分判人鬼
　　玄帝到下界，七日之中，天下妖魔，盡皆收斷。人鬼分離，冤魂解散，逝魄超昇。鎖鬼眾於酆都大洞之中，人民始安，陰陽交泰，國土清平。
　　凱還清都
　　玄帝與諸神將，凱還清都上元天宮，朝見天尊曰：昨奉教命，往下界收斬妖魔，仗慈尊力，乃於七日內，天下邪鬼，並皆清蕩。天尊告曰：汝等諸神，得無勞乎。卿在太初先天之前，本北方五靈玄老，太陰天一始炁之化，乃萬象之根。今經上千五百年，合還本方，歸根復位。於是元始乃命玉皇上帝，宣降玉冊，拜玄帝北極鎮天，真武遊奕三界都督，判佑勝府之職。是以玉帝尊奉元始教命，即降聖旨，下金闕翰林玉華院，撰成玉冊，則金闕侍經司玄學士，大丹真人文也。冊曰：惟卿混黃炁之瑞，道備九陽之尊。德隆仙品，威貫神真。出號三千五百春秋，功齊四十二劫。甲子校遷，民庶無失毫分。玆以數運大劫，邪正混同，感生六天魔王，傷害九地黎庶。儻非真力，何得清寧。三清是賴，九聖得依。再扶道法之隆，又復邪魔之正。降水火二精於掌握，攝甲庚兩將於紀綱。因玆神化，萬彙咸榮。功高眾聖，難盡褒崇。當容返本還源，理許歸根復位。若不徽稱，焉可顯德。璽書錫降，厥勿謙辭。可特拜鎮天玄武大將軍，三元都總管，九天遊奕使，北極左天歪，三界大都督，神仙鬼神公事，判玄都佑勝府事，依前太玄元帥，判元和遷校府事，冊到奉行。
　　復位坎宮
　　上帝命玄帝曰：卿可當披髮跣
　　足，躡踏龜蛇，建早森玄旗，躬披鏡甲，位鎮坎宮，天稱元帥，世號福神。每月下降，操扶社稷，普福生靈，億劫不怠，輝光日新。而帝欽奉詔已，而嘆曰：昔吾為人時，入太和山鍊道，蒙本師紫元君所誠云：昇舉之後五百歲，當披髮跣足，躡坎離，真精歸根復位。上為輔臣，下作大聖，方得顯名億劫，與天地日月齊并。今日果符師語，復位坎宮，豈不快哉。自斯，玄帝千變萬化，為主教宗師。分身降世，濟物度人，無邊無量。洞天福地，無不顯靈。感應事跡，簡冊難窮。或宗李而為姓，或繼郭而為姓，或從裴而為姓，累代欽崇，至于今日。普天眾生，感帝恩者，高厚如天地之廣，豈筆舌究其津極者哉。而帝位居金闕之貴，總統樞機，陶鑄群品。佐天歪大聖真君，調理四時，運推陰陽，造化萬物，莫極崇高矣。況帝以道德開化，天地湛然，默有成功之理。無一時不念眾生，無一刻不憐下土。每知劫數，必先以開濟之誠，上奏金闕，丐臧分數。至於蠻夷猾夏，易教改名，亦行教化，可謂大慈大悲，普救無上法王也。
　　玉京較功
　　昔在上天，真化三年五月初五日，元始上帝，上清上帝，太清上帝，在玄都玉京山九霄梵炁之上，玉清聖境清微天中玉宸殿內大會，九霄上帝，十極高真，三界萬靈，皆集是殿，考較諸劫功過。是時，無上至尊昊天玉皇上帝，總領紫微上宮天皇大帝，紫微中宮北極大帝，后土皇地祇，三十二天帝君，三官四聖，日帝月皇，五星四曜，森羅萬象，地水群真，各各嚴肅，上朝三清，並至玉宸殿，整斑朝禮。是時，元始上帝登命九天司馬侍仙玉郎，開玄精玉岌大丹碧匣，出萬天素威功過玉曆，乃勃金闕侍中司馬大神韓君丈人，司命可韓真君，司錄定名玉曆真君，司功九天採訪真君，司過九天儲福真君，開曆考較諸天真宰，自昇真得道，位居金闕以來，功過大小。所考五老，十一曜，二十八宿，五方五斗星君，各主司化陰陽經緯，自太古至今，功高一千萬劫，並齊無上天尊之位。中考三官四聖，自太虛開化，神一挺生，所有保天佑地之功，已當五十萬劫，當亞天帝之位。由是諸天推舉亡二界所尊，元始頒降玉曆，下示金闕三省，推考聖功，果與三十二天帝君功德並隆，是以昊天至尊，將三官四聖，並拜帝真之號。於上天真化四年正月初一日，金闕三省降詔中天高上玄都紫微宮，宣韶三官四聖，並赴三天門下，館于玉閣。乃命金闕左侍翰林清玄學士司文真君，金闕右侍翰林寶章學士司經真君，鎖玉華院，撰製玉冊。至是月十五日上元節，進封三官四聖帝號，冊以玉板，刻之金書，以雲錦寶囊盛之，瓊玉匣之，金龍鑰之。玄帝玉冊曰：維無上大羅天，真化四年正月十五日上元節，金闕玉宸，三省謹言。皇皇大道，赫赫至真。太景開判，玄元化生。妙蘊樞機，萬天尊仰。則為聖明主務，其休隆廣焉，敢不崇欽。惟太玄元帥，鎮天玄武大將軍，三元都總管，九天遊奕使，左天呈北極，右員三界大都督，領元和遷校府公事，判玄都佑勝府事，太上紫皇天一真君，靈通太妙，上開混沌之玄。道備鬱明，下統虛危之宿。撫成地紀，實育天元。持造化於四時，推紀綱於八節。分身下降，普福乾坤。功齊五十萬劫，德並三十二天。九霄上賴於真威，十極仰依於神化。有大利施之於下民，積聖德編之於玉曆。按遵簡錄，當亞帝真。不有徽崇，何以明德。謹遣金真紫陽大夫，金闕侍中素靈殿大學士，主管三天金闕門下，直日儲靈典奏事，含光上德仙軒轅執本，齋捧玉冊金書，上尊號，特拜玉虛師相玄天上帝，領九天採訪使。夫道生一炁，威化三才。結真于九極之華，晨麗於六天之秀。幽微煒燦，洞杳飛芒。功高難極，合示嘉尊。想惟覽觀，幸勿謙辭。惟當上輔大道，劫劫長存。下佑兆民，綿綿水祉。龍文昭降，永秘玄都。謹言。
　　瓊臺受冊
　　是時，玄帝與上元天官，中元地
　　官，下元水官，天蓬元帥，天猷元帥，翊聖真君，以上元日，並受帝號。於七寶瓊臺之上，昊天至尊親行典儀，與凡世帝王拜大將，開國承家之儀頗同。上賜帝瓊旌寶節，九龍玉輦。其冠，則通天十二旒。其服玄衮，上施日月山龍，物象皆與世問天子者同。圭以玄玉。履以紅烏。于今群真，朝禮昊天至尊，則四聖為都班之首。
　　天宮家慶
　　玄帝拜玉虛師相玄天上帝號之後，崇封聖父曰淨樂天君明真大帝。聖母日善勝天后瓊真上仙。下蔭天關曰太玄火精含陰將軍赤靈尊神。地軸曰太玄水精育陽將軍黑靈尊神。並居天一真慶宮，因玆，三界仰稱曰玄帝也。
　　紫霄禹迹
　　按九丘經緯天地曆云：禹平水土之後，分治九州，拜立五嶽，定封四漬範圍，坤厚名山大川，悉以神靈主之。乃考翼翰之下，有山名曰太和，七十二峰，凌聳九霄，氣吞太華，應七十二候。上古所傳，云是玄武得道飛昇之地。觀是山也，雄麗當陽，九宮皆備，非玄武當之，孰可享邪。遂更太和之名，曰武當山。建宮甘紫霄宮，專為崇奉玄帝香火之所。自後，神仙卜棲者，眾矣。
　　甘霖應禱
　　記云：大唐貞觀間，歲值苦旱。朝廷下詔有司，檮于天下名山大川。是時，武當軍節度使姚簡，奉命躬詣武當紫霄宮，齊醮致禱。建壇之夕，有五儒士，丰貌殊異，敬來謁簡。延坐久之，從容語簡曰：予五君，非凡之儒，乃五氣龍君也。准玄帝動命，守護此山，非一日矣。為子正直寡慾，祈禱精嚴，故來相訪。少頃，雲氣迷目，甘雨霈然，遂失五君所在矣。
　　五龍唐興
　　是時，枯槁復甦，歉回為稔。人皆享昇平之樂，免溝壑之患。姚簡其玆靈異奏聞，太宗降旨，就武當山建五龍觀，以表其聖跡。自此，姚簡必慕至道，志樂清虛，拳拳不息，遂起掛冠之想，乃挈家隱居武當，恪事玄帝香火。繼蒙授記，命充本山之神，血食均陽，今名為威烈王是也。臣每參玉曆，得覽玄源。久謂玄帝事跡，出於太古，圖記湮蕪，世傳訛舛，未究宗因。念欲編誤實錄，降付名山。綠以時未際會，少阻殷勤。玄帝自宋啟運以來，下世福佐社稷，今將四甲子矣。行化國內分野，別建紫虛靈壇，普度群品。而臣又得參侍靈軒，日親宸陛，特因暇日，考續三洞玉書，校成實錄，不敢以鄙語雕誣繪素大德，蓋摭諸實也。謹須示中上，庶幾萬世之下，以永其傳，則仰知玄天上帝，本乎空洞之先，大道之祖，豈可與其餘神聖同倫而語哉。亦足以發明武當．之源，豈不暢美者乎。時在上天延康七劫，無上大羅天開化十三年，下世宋上元甲子，太歲甲辰，淳熙十一年正月辛卯朔十五日乙巳。太真西王左上卿，上清天機都承旨神應元惠真君，飛霞靈光真人，中黃先生，臣董素皇謹譔。
　　武當發願
　　南陽武當山，真武初學業，遇豐乾大天帝君，賜劍名曰：北方黑馳裘角斷魔雄劍，長七尺二寸，應七十二候。撫三輔，應三台，降伏不祥之事。重二十四斤，應二十四氣，斬邪歸正，不侵邪見之道。橫闊四寸八分，應四時八節。常在人間定除災禍，因得從吏天罡河魁，於噩仙山降伏天下水火二精，青龜赤蛇。一切妖魔，與為患於世者，盡皆潛伏。真武往問老君曰：蒙囑付於武當山，若能降伏世問一切妖魔了當，即與授記，成其正真之道。臣今降水火妖精，歸於足下，但係種種群魔，皆已潛伏，告師授記。老君曰：汝來授記，還修得甚果。老君以一手指天，一手指地，乃天地尚存，人間妖魔，何得潛伏。候取得閻羅王同來，方可授記。閻羅王若來見吾，即是無地獄人也。無善無惡，無天無地，得同汝一處授記，乃為無上正真道果。汝且更修其果，為眾生斷除邪道，增益功行。真武從此復降武當山，寄凡修行一十二年。忽一日，受玉皇金錄，差充北極佑勝院，都判人問善惡公事，提點生死罪錄，乃授消災降福神將，每月定一日下降，及庚申甲子日，亦如之。有發願文云：眾生善惡，與我齊身。我登證果，亦同其因。
　　谷喦修果
　　隨朝有南康，軍廬山太清天慶觀。光德元年三月三日，江西路安撫使張祐之，入山遊骯。有洞名曰谷喦，張祐之領從人入洞，方行二十餘步，覺身心迷惑，遂出洞門。據左右報，有軍虞候何詮入洞，不見蹤由。約二時以來，何詮從洞中出，其遂因依。詮入洞，行二十餘步，聞洞中有人勘籌文字，遂隨語聲處，尋路行半里，見一宮殿虛聳，上有三位燕會，下有判官符吏數百人，將簿書點算人間善惡之事。詮子細觀望，見有龜蛇在前戲躍，知是北方真武。見主席是王者冠服，對坐是女，真乃鳳冠霞履，真武位在其側，詮潛入從官隊仗，求問所因。符吏曰：洞是谷喦，天名瑤玉。今日是真武降生之辰，每年至此日，蒙北極給假，於丑時辭北方，至寅時屆束方，面禮本師太上老君。就羅浮天宮，請侍父母，於卯時，從申酉方下界遊奕，察其善惡，與父母修人天天道之果。此日若察錄得造惡之人，罪重如須彌山者，皆獲真武洎承父母布施慈悲之賜，咸蒙解釋。世人有知今日之因，若清淨戒心，醮獻詞章，懇求恩福，最為大矣。詮欲子細視之，不覺如夢寐驚覺，立身在谷喦洞門石臺下。張祐之備錄聞奏，從此方知，三月三日是真武降生之辰，為民消災降福。奉聖旨下南康軍，委官往廬山天慶觀，建立真武并父母降真寶殿，及給公據揀放何詮。
　　玄天上帝啟聖錄卷之一竟
　　玄天上帝啟聖錄卷之二
　　歸天降日
　　唐則天朝，有門下侍郎裴濤，割子奏聞：臣濤昨蒙差，充西郊縣令。忽夜夢見太上老君下降，入於臥所，告云：唐朝將有邪禍妖臣，鬥亂國政，不能剪除，是謂大患。有北方神將，名曰真武，合注下界，修第四次天行因果，合當在濤家寄胎降世。其妻乃生男仲方，近國家收戮西蕃趙弘二千邪寇，生擒回國。并驗本朝奸佞賀全龍五百妖童，與民問斬滅邪禍，救護不少。今為臣男仲方，曾受神應將軍。於是傳播天下，漏泄天機。一日臣與妻語論次，其男於座前放開兩手，有朱砂肉跡篆字，臣將辯認，其左手心真字，右手心武字。繼捻雙拳，更不放開，乃取香湯沐浴，更換淨衣，告辭父母而去。如要相見，祇於每月一次。下降時，普為天下修善之人消解罪惡。臣告仲方，今既捨父歸天，未審後來每月下降，在於甚日，今從何往。仲方曰：復歸北闕，若要知吾下降日分，正月七日，二月八日，三月九日，四月四日，五月五日，六月七日，七月七日，八月十三日，九月九日，十月二十一日，十一月七日，十二月二十七日，是吾下降日也。去從地去，來從天來。言訖，握手於膝，坐於外林而去。臣合聞奏，伏候進止。奉聖旨，特賜道教威儀法事，差使押香，前去裴濤家。祝獻奠使方到，不見仲方肉身，但見空中祥雲，垂下仙仗，昇一銅棺盛貯。音樂嘹亮，散花滿空，引聲向武當山路，冉冉而去。自唐則天時，授得逐月下降日分，方始奉行供養，贈為武當山傳道真武靈應真君。
　　供聖重時
　　閬州進士陳喻言，少年三解不第。偶會益州青城山鐵柱觀道士焦之微，言悚君空懷文學，皆是業緣，不曾於陰曹注受。豈不聞今世例，多崇信真武，若依此奉修，必獲福貴。喻言曰：今若發心供養，莫已遲否。焦之微云：州若虔志精恪，不論年深日近。從此，每遇月與日重時，但如法供養。喻言急以淨帛，畫真武聖真一軸，於本家供養，戒心受持。時遇五月五日天毒節辰，喻言思惟焦之微曾言，遇月與日重時供養者。此心無遲，夜至戌時，置香燭案於門首，露天朝北，禮一百拜，獻紙幣。次朝，喻言與妻劉氏言：來我得一夢，甚異，夢見身著紫袍，腰繫金帶，手握天下人姓名簿籍，恐今次科場，必不失矣。喻言因而促裝西上，一涉十年，不知消息。妻劉氏經州陳狀，沿牒到京尋討。尚未行遣，忽有走吏資到皮筒一角，上稱家書，附達闆州盤神巷，供養真武陳判官宅。走吏纔出衙門，便不見。試差人，將皮筒往盤神巷，尋陳判官宅分。付其盤神巷，祇有陳喻言秀才，自入京應舉，十年不歸，焉得有陳判官名目。是時，知閬州錢延年，詳劉氏狀，稱夫主陳諭言秀才，上京取解不歸，遂喚到劉氏，取問因由。召集眾官，并喚劉氏親屬男女等，焚香將皮筒開拆披讀，委是陳諭言墨跡，述自離家入京，羞辱不第，如神鬼迷惑，誤入西京梧梁山天壽洞，遇青衣童子二人，資到玉皇金籙，引喻言去見北極帝君，差充真武佑勝院副注生善惡壽命長短判官，賜紫衣金帶，交割天下世人姓名案卷。蒙真武授記云：汝尚有凡胎，功行未滿。又差為北元七君下，權掌校量諸天宮分神仙，差遣一次，卻歸佑勝院。喻言因此忘歸，無音信回鄉。因隨玆主遊奕下降，見聞州有怨氣衝天，蒙真武詳驗，卻是喻言妻兒銜怨，為不知存亡之故。喻言乃哀訴，蒙真武垂慈，許令親錄心意，家書一角，差直日遊神，化凡資赴闈州，通官投放，責令妻守志，仍舊業產，存濟男女，切須崇敬本家真武香火，不可欺心昧聖。吾雖有報國之志，緣累舉不第。今係天曹主執，常懷保護國朝，安民利物，亦當陰有所助。恐汝等思念，故遣此親墨為報。本州奏朝廷，續有回降，下聞州看詳：陳喻言雖人間顯祿無分，卻於天界官職有緣，而懷報國安民之志切。知已受真武部屬，又緣真武朕素所崇敬，天下受恩，宜賜法醮一會七晝夜，就玉津園備設，報謝真武。仍下聞州支錢三百貫，給付陳判官妻兒，充作功德，報恩使用，并就近便宮觀，置佑勝判官陳府君祠堂。
　　參定避忌
　　中書門下三司禮部，同奉聖旨，遍行根討，真武前後於國於民，或因供養，或自然得遇靈驗事實，共成奏章，總為一百四件事，各有門例切緣。今來內庭創換殿閣，立于五方五門，名額相異。今參定真武家政殿中正大門，以玄都大滌為額。左掖上門係東道，以福清玄真為額。下門係南道，以翼勝龍遊為額。右掖上門係西道，以玉慈金壽為額。下門係北道，以長生廣化為額。中門分管啟聖護國，求謝感應奏章三十一件。東門分管啟聖行軍，祈感助戰奏章一十三件。西門分管啟聖祈請晴雨，顯化奏章一十六件。南門分管啟聖行慈救民，疾病應驗奏章二十七件。北門分管啟聖救報水火災疫，應時奏章一十七件。及有龜蛇顯現事跡，並附五門科目，於後門記蓋，以真武殿閣未圓，未敢徑行撰呈，聽候圓備，上祀日，一就取進止勳賜，并今後每遇逐月下降節朔，以常式供養避忌等。凡有乞字賊字，合於本殿數目文籍，不可稱用。夏果除李子，冬避石榴。香信不得夾燒麝香。非品官之家，願乘例供養者，聽尋具劄子奏聞，奉聖旨依準。
　　進到儀式
　　伏惟上界真武真君，於今治世，助國安民。欲報恩德，已於內庭建立寶應閣，及括摘到前後感應事跡，共計一百四件，合隨勳贈入閣，次第關送史館，編修刪定傳錄，依逐處申奏，科目照應。合要閣下，逐月下降節朔，供養儀式。今據住持泰山玉清昭應宮青城洞，上清法師張子高，進到式文，真武真君，每年定於六庚申，六甲子，三元五臘，及逐月一日下降，常行欲求保叔事意供養者，並於是日天弗明時，取井花水一盂，用楊柳枝一枝浸之，明燈或淨蠟燭一檠，棗湯淨茶各一盞，箋沉乳檀任便一灶，不得用印濕和等香慮有麝觸。時果素食，供養內果子，夏不用李子，乃是真君去冠除履之忌物。冬避石榴，因未成道時，斬天下作禍鬼王為魔法，失向羅浮山，不見父母之物。茅香一穗，供養至人定時。戌亥問，再焚香一灶，全金錢一陌，謂之五百貫。黑雲馬一匹，不用彩畫，為恐犯牛膠。隨意願疏一通，外用圓封，庶人不得稱臣。內用羅綵散花，仍備金錢一葉，謂之五貫。符馬一匹，先次露天燒獻。今日直符神吏，憑傳上件數目，并錢馬等，謹詣天門，直趨真武遊奕聖前，通放燒化紙錢，不得用油紙燼點火，如此，則不屬天曹地府陰陽百司收領。化為蠟錢，係束嶽有司，名枉積收繫，壘成蠟錢山，見有司錄記照證，宜依此式施行。中書點對進呈，宜入寶應閣，准此。仍賜在朝崇信真武宗室，文武臣僚等受持，依承供養。
　　洞天雲蓋
　　龍圖閣直學士呂大防，因奉使西蕃，經林中川，忽遭風雷驟雨，狂瀾怒濤，滿川暗黑，大防恐。此處有兩國祀典神壇靈跡，屬戶乃稱正北方有山，曰青羅洞天，係大宋地分。其山常有光明，時復亦有風霧雨雹。兩界民戶去此伐薪，隔山聞得神人語言。登陸四望，髻鬃瑞雲蓋罩，隱約見一人，披髮金甲早袍，身長三十餘丈，坐於大盤石，前有龜蛇，後立早旗，前列旌幢華蓋，知是真武下降。今日奉使過此，又是上元日，想衝遇真武下降，致被雲雨遮隔。大防尋候風雨停息，備香前往青羅山，遙對真武到處，焚香禱祈，願入國無虞，早承回路，仍求坏玫獲吉。前去，既見蕃王李成鄴，為安和樊江上產二千疆封。當初，蕃中將胡素寨界，至割換不寧，已曾通和。後知西蕃遣使，復要取奪緣樊江上產二千地界。本朝已曾將聚居鄉民，為植利之處，慮蕃中先有奉使過界，以此係呂大防奉使入國。其蕃王李成鄴，與宋通和，已依來旨，更不相違。次因張延祖與諸蕃官送呂大防，約行十五里，五色散花滿空飄墜。曾用物向上盛之，俱成甘露。及取嘗之，如酥酷而香。良久，化紅光漸散。呂大防再至青羅山，禮謝真武，其處山花彫殘，枝條上非時盡開，遍於林野。曾令採摘，入手還謝。人防回朝，面奏前項，往回於青羅山，遇真武陰相。特旨下左右街道，錄選道士，遣使同至青羅山致謝，投放金龍玉簡，乃立為真武降真靈跡之處。
　　宮殿金裙
　　至和二年五月五日，建御願專誠法醮道場，禁斷屠宰，寬宥刑獄，四十九日聖駕越內寢，戒避服飾。日夕醮會，至八月初三日，前殿滿空頓起風霧，群僚侍駕親視，現一渾金甲裙，遍滿大殿。漸收雲彩，又露一足，望西北角而去。至初八日，解散道場。自真武現足降靈，聖意欽崇，欲將家堂玄真殿立身，真武刪移出內，別創報恩。資殿禮部，點對神威，高廣兼係先皇特賜。家堂之位，天下官觀難為當受體，知亳州有太清靈都觀，是太上老君降誕之處。老君，則真武承道之師，除此地，他處不便。三司具奏，奉聖旨選日，臣僚陪御香，送玄真殿立身。真武出內，及委官護送太清靈都觀，權受供養。仍下本州，相度別造殿宇。後亳州申奏，靈都觀於十月一日，殿前檜栢衰槁，枝條皆結葉穗，並如春苗，見今採摘，封合進上，奉聖旨送入景靈宮三殿供養。旬日問，聖體似覺違攝。是夜，夢見黃衣武士云：是靈都觀符吏，蒙真武差來，報帝曆數之兆。因何殊無延展之心，己曾有槁木發穗之報。次日臣僚龐籍等，共奏此事。正當聖躬違和，宜加攝理，永延天祿，亦在禳祈之誠。行下諸路州軍，發遣道師赴京，有東嶽昊正言持法，殊無真驗。再宣南嶽王伯初，奏錄北極紫微大帝，保扶聖位。尋同三司禮部進呈，奉聖旨，依仁宗朝皇祐年中五月五日，奉駕赴景靈宮行禮。忽駕起回大內，令臣僚配享，禮畢朝賀。蒙皇帝諭回駕之因，既臨景靈宮，朕舉目，忽見北方天門開，現紅光數道，內有金甲裙調拖一足，滿空悠悠，向前而過，知是北方真武。又有一青衣童子，引手指朕。駕回方歸禁掖，聞化成宮降慶，即刻國長公主是也。令於內庭別立真武祠堂，為保扶香火之所。後三日夜，中庭又見元指回駕童子，再來告言：伏因皇帝駕出景靈宮，化成宮已生公主，其公主生時，主於父宮，臨背子息之位，上天令避其時，乃是真武特加保護，不受一切驚危。今蒙真君令報陛下，其女降世秪一紀，合歸天宮，後果十三歲而卒。當時，仁廟為獲此預事，施內藏財寶，立現足碑題，新建景靈宮迎真閣一座，彩塑真武全身，充國家嘉典，贈為真武下降垂福濟善通明恩澤。以每年發放看香燈童行一名。
　　馬前戲躍
　　至和中，臣僚富弼等上言：伏為先祖太宗皇帝時，建北極四聖觀於京城。忽一夜，於寢室睹一聖使，頂冠佩服端簡，乃曰：北極紫微大帝殿前第四被將，承建立宮觀，欽崇吾等香火，故來告謝。帝曰：四聖例受朕之諦信，何獨君來謝。真武云：天蓬、天猷、黑殺，俱在雲空謝君，其三神將常騎龍虎，鬼兵群雜，恐驚聖駕，唯吾獨現。朝辭而去，帝睡起，遂一記錄。次日，駕赴四聖觀。自後，就內庭，建造真武家神堂一所，額為玄真殿，經今五十餘年。蓋天帥真武，即凡降世，佐助狄青行軍，剪除西蕃李繼遷、趙元昊兵寇二百萬，南蠻儂智高山虜十萬。瓦狄青有神賜面衣，遂若真武之貌，前後勝敵，盡屬真武附助。因詢歷聞奏，遂賜狄青以下兔罪，許令赴嘉德廣鎮殿。真武現，一行共二十八人，各帶銅黃面具，被髮，紅綵裹額，身掛介冑，著昏黑背子，銑足，手執衙刀，跨馬擺列。公卿而下，少辨真偽，惟宰相韓琦并御覽於馬上，一人光偉悠悠，馬前有青龜赤蛇，戲躍在地，移刻不見。退後，狄青易服色朝謝。奉聖旨，令問狄青，適在甚位。立馬奏云：在右廂第十人，已副聖情，見現光相之位。因此致齋建醮，願請真武降現。取至和二年五月五日，起建壇醮道場。其日，家神堂有一赤蛇，長二尺四寸，時出堂門蟠躍，殿使用盤合收盛進，上復送還殿。當時，如電閃爍，其殿鳴響，或變黑霧，秪聞暴雷一聲，其蛇不見。
　　地面迎蟠
　　東京四聖觀，本是國家天元祖氏之宅，自太祖策寶郊祀，捨為四聖護國建隆觀。後因駕赴特祭天蓬、天猷、黑殺、真武時，有龜蛇出於畫壁之下地面，迎蟠在前，其處有一小穴，二物皆蟠伏，認如土巢。因而特賜玉磕石盤，入其穴為窠室，於地臬口，開立玉堰門洞。至太宗皇帝及真廟，二朝其龜蛇，亦曾於玉磕門內出現，各應美事。康定年中三月二十七日奉駕入四聖觀，又睹龜蛇出來，迎躍接駕。蒙賜香求退，來去約半時辰。忽帥臣夏煉等申奏，已伐趙元昊歸蕃，備稱指使狄青之功。其龜蛇停伏，如審聽之狀。帝覽表畢，便各回入玉磕穴中不出。奉敕再賜恩澤一道，添置本殿香火。
　　聖像先鋒
　　天禧年內，西鄙奉使何隨入國，進奉象馬金氈。為昨來與本朝兩軍未決尅伏間，忽有衛士誤入營寨，貨賣傷筋折骨風藥，四向軍寨買藥。皆遍三日，喫藥者三萬餘眾，盡皆手足軟弱，倒臥不起。又探得帥將岑元宥行營，正乏糧草，亦有道士貨藥，人馬服之，三日不饑。蕃中播云：宋朝多感召北極真武真君保護。今本蕃又詳真武本傳，既屬太清金闕真人，化身為北極天將，行恩普及天下，宋朝得獲恩福，本蕃卻受殃禍，為蕃中不曾傳得真武聖像，并供養法式。謹遣使臣奏請，望賜真武聖相，一行侍從，并供養格式，降付本蕃，依稟供養，自後通和，誓無侵掠。門下看詳，國家社稷天神，難議盡行傳賜。尋令翰院依家神殿式，彩畫立身真武一軸，內不得畫龜蛇，并錄應干下降供具法式，回答來使。其蕃王李氏，不明內少龜蛇，此二物最為真聖之先鋒將，謂已獲全實，宣詔供養，一依宋朝體式崇敬，不事征伐。每三年一次，遣使進奉，皆真聖應化之恩也。
　　靈閣真瑞
　　端明殿學士，知陝州充本路兵馬都鈐轄錢延年，奉稱本府天慶觀，有道士千眾，廚供約近一千五百餘人，每日收聚真武聖閣靈籤，開殿香錢，相兼支用。其閣是開寶年中，太祖皇帝為屆潼關詔令使陶玨，因獲是觀靈壇天文，下河東未勝，承天花遠黃河堤岸，夜迎二十萬馬步軍兵入府。從此，知真武救駕，遂建報恩護聖之閣。近來香火寂寥，廚庫荒凍，無人興營諸殿并真武靈閣。取問住持道士劉印真，據稱，昨自太宗皇帝大駕，因取河東回國，為太祖恩賜遺誥，御書加贈真武，於下降日特添祭其齋醮，令於軍資庫賜給，施錢一百二十貫。後至真宗皇帝時，為西蕃不寧，沿邊支備急用，從此將添賜停，倚是致道眾起離雲遊，自然無人到殿抽籤，所以堂廚不給。忽數日前，有龜蛇出現於真武閣下，盤旋臺座之間，時出時入。識者云：此乃真瑞，擬慮國家有文字到觀。延年為聞太祖皇帝留心重道，未及三紀，頓成廢棄。欲不避降責，奏請興續。未曾表奏，忽有御割到府，委長吏勘會天慶觀。見今實跡為昭應宮，近有慶誕，偶睹金冠紫服真人告言曰：臣陝州天慶觀勾當，主者為見本觀道眾飄乏，全乏供給，綠陛下殊不以先朝置立為念，幸與早復存濟。乃辭而去，可體訪詣實回申。延年已先知其事由，具狀保明聞奏，奉聖旨，先依太祖朝元賜，遂件恩給。仍召集本額道眾歸觀焚修，并建醮三晝夜，普答真靈，及真武福神慈悲，教主廣大恩威。
　　五人現相
　　益州孫亨甫，攻畫水墨真武諸相，可謂絕筆。忽有雲遊道士五人，來見亨甫云：在華山雲臺觀住，聞足下名，欲求真武一軸，須候我自帶本來。亨甫曰：本家畫此功德，天下傳名，何用別本。道士曰：爾畫得第一，到了未曾得遇真本者。且留錢在此買絹，後月初七日取本來畫。道士從西而去，至期，五人復來，即無卷軸，卸云：請備筆硯，就裹面無人見處看本而畫。亨甫邀入，請本下筆，卻教亨甫背身看之，不覺如火光運轉，忽．然通明，五人各變相於雲端內，有一身紅光龍罩，披頭跣足，全帶金甲械冑，著昏皁袍，手執絛鞭，騎青鬃白馬，面部純秀，眼長眉堅，鼻聳耳朝，口方頤蟬。前有龜蛇，後有貂腳早旗，認是真武遊奕真相。又一人捧旗，一人擎劍，皆冠服，顏貌廳陋，如武士，名天呈河魁。又一人青衣調帶，掌事童女。一人緋衣巾帶，抱籍判官。此五人真相既現於虛空，忽然不見。亨甫記筆，祗畫得一軸。裝背了畢，上有金色圓光，自然隱現，面相不常。亨甫驚惶，自以私家難留，資呈州府。時知州蘇易簡，錄其詞，封其畫，差指使劉通，同亨甫赴京進奉。蒙宣公卿看驗，委寶。除已留納為鎮國遇聖名畫，充御殿香火家寶外，其孫亨甫，特賜三班奉職，聽從舉注施行。
　　二士化光
　　京東路青州鎮海軍，祖來雖有宮觀，未有北極真武殿。因節度使張操出海，青州乃召內道職諭曰：北極管注人間壽夭，富貴貧賤。真武是北極神將，逐月下降，察人善惡，以定罪福。凡有祈求，無不倚賴。而民問不為建殿，何也。張操發心，自為勸緣，欲就天慶觀，建此二殿，首得其疏題注，捨錢五百貫。次及官員士庶，樂然捨施。興工塑造，不日而成。奈青州為無紅塑之人。張操一日焚香，對天禱祝，願得名手，圓備功德。不旬日間，有二人來攬塑二殿聖像，稱是昊人。月餘，皆已具備。張操見眾官等前來瞻仰，除聖相部從皆已圓備，秪有真武未開光明。匠者二人，欲各開一目，分左右。方用筆填出睛瞳，秪見威容凜烈，喜色異常，於兩目開進出金光一道，二士遂於光中，隨化不見，以顯真武垂慈，親降塵凡，圓備二殿功德。張操率官屬士庶，就北極真武二殿廷醮設齋，報謝上真降臨之恩。從此，香火興盛。後來，青州遍行眼疾，張操令道職湯鑒，先當殿呪水，散施洗滌，俱痠。張操備述保奏，蒙遣使降香建醮，及賜嘉應殿為額，令立碑記。
　　唐憲寶像
　　宣州市戶，唐忠、唐愈、唐憲、唐愿，兄弟同居。忠愿充州衙幹當，愈攻行醫，憲守閑在家。自祖父在日，相續供養真武一堂。父亡，兄弟皆疏慢，惟唐憲心向香火，將妻糙奩典賣，添備下降香火紙馬等用。豈期兄弟嫌妬，稱憲端坐無功，全房喫用眾兄弟衣食，更以神道為由，破用錢物入己。憲云：既欲分張，任便揀選所有之物，唐憲秪願於眾，求此祖上侍奉真武一堂，受持供養。其忠、愈、願無心供養，樂然允從。忠、愈、愿私營錢物，各自富庶。惟憲柢留住屋，其餘產業，盡賣與人，開一小雜當鋪，隨緣遣日。偶值雨雪，有一貧漢背綰布袋，手擎銅釭坐身真武一尊，腳踏龜蛇，極是工巧，要當錢一貫。憲請以錢三貫就贖，亦便相允。其時，憑僧用祥作見人，謝臻充保，劉坦寫約。交錢去後，貧人卻轉告憲，留下二貫七百文，少時來取。憲將功德頓在家堂供養，遇下降日，再用香水洗諍，漸覺色變沉重，手檯不起。用淨帛揩拭，出於明處細視，見其貌相微有爍爍圓光晃耀，認來，卻是真金像，手約重五十餘兩，元賣人又不來取錢。不期兄弟三人意生欺拓，同狀經州，論憲於未分已前，藏隱大家金鑄真武五十餘兩，分後方始將出供養。州府遂勾唐憲，寶所隱金像出頭。據唐憲供吐，元買到貧漢功德。及勾到保見人，并索元賣文字，分明顯是唐忠等妄狀，各行科決，忠等因此，家業淪落，日逐來憲家行兇作鬧。與妻隔夜拜辭金像，明早潛將投納州庫。後因監司刻刷上供錢帛，因見官庫內有金像真武一身，微發祥光，顯屬異寶，遂申奏朝廷。後降指揮，仰宣州起發入京進奉，奉聖旨取入內庭，充鎮國寶像仰於本州夏稅頭子錢內，支五百貫文付唐憲，充還金直，唐憲因玆大富，子孫昌盛。其唐忠等三人，各家飯食不給，皆先死亡，子孫零替，盡是憲置宅存養。宣州太極觀，係唐憲一力捨錢建造。
　　朱氏金甎
　　隰州陸諒，嗜酒好殺，恣餐鰻鱓。其妻朱氏，力戒不改，自將粧奩潛託父母家，命工彩畫真武一軸，請道士錢應方，轉經安奉，并受持下降法式。應方曰：供養福神，第一，須是虔誠發心，不可等閑，每月下降日，燒獻金錢雲馬，或有餘力，請道誦經。第二，不得於酒後歸家，高聲觸瀆。第三，大忌啗食犬、鼇、鰻、鱓、蒜、韮等物。第四，憐貧、恤老，孝育骨肉，事涉公私，心莫欺諂。第五，語言文字忌諱，切在回避，始終至誠，勿令慢易。一心五事，保合吉祥。疑惑之間，求之必應。門招龍神衛護，家協福祿滋昌。如或懈慢，折人壽祿，作事不利，子嗣不昌，官事重擾。謹之，謹之。朱氏敬心受持，陸諒不以為意，雖不買鰻鮮歸家，卻在外烹啗，口帶葷穢。朱氏雖遭魔障，供養愈恪。經十五年，陸諒染患，纏綿一歲，生業漸破，視其臥狀席上，惟見一兩堆活物，狀如小蛇蟠繞。又發腦廄，裂開臭爛，湧出膿血，皆長三寸，狀如鰻鮮鮮活肉段。盛聚出入，相次命終，男女未婚嫁。朱氏在家，堅心欽崇，真武香火，略無怠倦。雖生計蕭條，僅存日給。忽於本家客堂上，露一片花甎，朱氏將謂街砌甎石，不以為事。是夜有光，朱氏遂取看，其石太重，與男同扛歸來，揩拭青苔，乃是黃金，極有紫磨光彩。朱氏驚訝，不敢收藏，遂用綿帛包裹，來投知州秘監蔣庭堅，云：自夫亡；孤孀貧窘，不知此金從何而來。庭堅亦知因供養真武，天賜其金。當時，秤有一．十四斤，朱氏堅意不肯，將歸到官司。引用遺拾寶藏條貫，欲均分一半入官。尋勾到金銀匠，方用砧鎚打鑿，忽現無限小赤蛇，并碧龜圍繞砧墩。又一蛇稍大，蟠在金片上，良久不見。及挈其金看時，猶有一蛇，如絲線，隱隱在金面內。州司詳此應驗，理合給還朱氏。為本人情願不留，一任官司收納，知州蔣庭堅，通判田逵，同狀保明，并匣封上件金片，進奏赴闕。因看詳隱州陸諒，無明宰殺，業報疾患，警示於人。其妻誠心好善，真武應化，特賜黃金，其金顯是天賜，不雜支甩。遂送入作坊，盡將打造真武一堂聖像，遺使資送武當山上清玉仙觀，授金字御書看管，每年恩澤度牒一道，充焚修香火。其朱氏，特給度牒一道，下
　　隰州支錢絹，各二百貫匹為酬。朱氏所得錢物，半將板印真武出相戒殺圖，偯施上報國恩，及薦亡夫陸諒。其男女婚嫁，仍舊開張絲綿鋪，復獲興盛。朱氏年八十九，偶一日沐浴，易新衣，口誦真武尊號，無疾而終。
　　玄天上帝啟聖錄卷之二竟
　　玄天上帝啟聖錄卷之三
　　皁背顯聖
　　揚州江都縣白砂村昊元嗣，家豪積善。每秋冬間，用師巫燒獻三界醮紙，內用鵝鴨血肉活命雜供祭祀。有泰州天慶觀道士唐慶餘到來，抄注齋糧，偶見本家賽願，稱云：何得天曹眾聖與中下界神道，用物命交雜供養，莫非觸犯諸天，如何獲福。元嗣問曰：天曹如何供養，願賜指教。慶餘錄出儀式，柢用明香燈燭、酒果淨茶、素鈣飲饌、柳枝法水、五綵散花、金紙雲馬，楷書奏狀，令備一席，外方裹圓，不得夾帶中下界神位。若能七年依此醮祭，看有何應驗。元嗣次年，改除中下界神道，憑師巫賽願外，其天曹，請法籙道士醮賽。將及數年，忽於醮日，有二十餘人遊化求齋。元嗣留齋畢，因間從甚處來，作何營業。內一人答云：我等住無間天，來從無間路來，本業無間所營，去從無間道去。今日特知此處有祈天之會，故來赴其醮獻。言訖，二十餘人，盡化為雲霧不見。內一位椅背上，留下花紋金縷早紗短袖背子一領，極有奇異，已悉天真降臨，留此天衣，顯其聖驗。遂用繡綵帕，裹藏匣內，永為家傳供養。纔遇逐月真武下降日，其衣隱隱有光芒，元嗣子孫皆壽。後揚州依稟朝旨，括貴老人，召赴聖節宴席。惟元嗣家子孫壽年八九十百歲以上，兄弟八人內，昊琬壽過一百，步履康健，視聽不衰。州府問勞，據稱翁父元嗣在日，義聚不分，及醮祭因依。及齎到真武早背為驗時，太傅陳叔平守楊州，備錄申奏。續蒙指揮，特賜昊瑰立為義門，除授本州攝長吏，恩澤於大門，置義順土臺二所，立華表鶴柱，旌表門閭。并收真武遺跡衣袍，乃是鎮家顯聖之物，不得損毀。
　　淨巾結緣
　　西京善濟禪院，有徒弟僧蘊方，自幼年參禮住持僧。用勤為師，累因勾當緣事，欲來披剃，阻節不圓。忽有人貨術蘊方，求一卦斷云：不四十歲，須得披緇。蘊方後為院門點差，緣化眾僧夏浴手巾四百條。偶到西溝曲阜山下，於澗邊，見青衣童子臨水濯足。蘊方近前，又卻俱走。蘊方隨後赴之，前者一林，華葉茂盛，見無數六道群魔，坐圍四向，其童子立處，卻是人間供養。真武真君活身，坐於石上，檢校善惡解怨執對，送東嶽轉生。蘊方不敢近前，方欲回轉，被適見童子相召云：真君喚蘊方。既面拜真君，蒙問抄注手巾，收上疏目，恐爾難尋吾之住所，令童子將隨身淨巾一條與蘊方，略充結緣。言：秪不得亂與諸色人，稱是見吾於此所得。若泄天機，必招瘖瘂立報。蘊方拜謝，將淨巾歸院納上，秪稱於曲阜山，不識姓名人家，求化得來。用蔥接看，其巾長八尺，非凡俗布，入手如純纓，遇玲處覺熱，暖處卻凍，絲紋無接經蔻眼，反覆有金光異香。用懃帶去謁昭文館大學士，知西京留臺司李中孚商量，進奏進奉。續承詔書來，宣僧用蔥童行，蘊方赴闕。以致臨殿根問，稱其巾，除聖府天仙可有外，諸國龍宮海藏皆無。差寶藏庫官牙看驗，並謂上天虹龍，白鳳纓鬢，玉機天女手工之寶、何綠凡世有此。臣僚上言，若欲本人指說，願先賜披剃蘊方為僧，必須肯通。奉聖旨，依其蘊方。為受恩，推諱不能，即依前據實面奏。尚未句終，不覺口墜聲咽，語漸瘖瘂，其報果是立應。除留元物賜赴內道場供養，宜令僧用懃看待蘊方，秪就在京，與賜住院。
　　宋朝－統
　　宋朝建，降立極。後因瀛州高陽關，承真武惠錢五萬餘貫，應付賞給太祖。掛念于此，又詳瀛州蕃客，託伊壽先姓名，兄弟七人，壽先則是蕃界廟額。七人乃是七辰降靈，惟有姓伊一字未曉。於是即便下瀛州，選地創，蓋北極七元四聖祠殿，裝畫天曹畢，遣近臣齎御香祭獻。忽一日辰時，百官陪駕升端明殿，方欲平章諸道王侯未納疆土為慮，是時，不覺雲霧風雹，群臣各棄避，獨有宰相趙普與聖駕，被童子二人引召至本內孝成殿。太祖駕坐良久，於殿前雲空間，睹一神明，戴星冠，披銷金琱綬，執簡躬揖太祖，啟曰：洪基鼎祚運新昌，堯舜須依人歎將。莫似后奢纔得位，逆姦依玷亂施張。吾係天都北極真武靈應真君，蒙加賜祠殿於瀛州，又承遣使醮謝。今者遊奕過次，所以因來報謝。聞有天下霸業侯王，尚或守據一方，未懷臣順。近曾親見上帝批鑿，並合歸宋朝為一統，永昌萬世帝王之業。除淮漢已取復外，餘處注定年限，各有先後，不踰一紀，以河東為首，次至南唐、西蜀、廣東、福建，然後兩浙，合依次收之。真武告辭，復歸天闕。太祖遂與趙普還，見左右侍衛，守護端明殿以俟，遊從宸衷喜慰。擇日，就內殿建醮，仰答靈肌。自後，一一果如聖訓。
　　寶運重新
　　淮東揚州進士傅鴻，一生戒行，供養真武三十餘年。所作所為，常行方便，人人稱譽。賢士大夫，俱以歌詩文墨贈鴻，門前轎馬如市。傅鴻思之，如此應物，甚妨道業，乃棄家雲遊，至陝西終南山上清太平宮，求一庵寮出家。知宮張守真，見鴻形貌清古，遂留於本觀，為修真上士，別治一室延之。在觀三年，修奉上真，香火虔敬恭恪。忽夜道眾停息寢睡，張守真潛往，叩鴻本寮，聞鴻睡中，似與人語。忽有火光一道，從鴻寮內進出，守真異之。明早會鴻試問，夜來火光情由。鴻曰：今當限至，不任申延。遂至沐浴易衣，昇道堂，聽受真武真君託身降言：今為吾傳報宋朝天子，一三二月桃花景色天，般真瑞一時妍。金枝寶運重新令，節當迎赤腳仙。真語云：柢言此二十八字，吾去矣。傅鴻一如睡醒，莫測其意。次日傅鴻潛自遁去，不知蹤由。張守真既得真君降言，不敢沉隱，遂往陝西，經略安撫司，面稟使相張希古，憑委具表奏聞。時皇帝御覽，驚喜交集。後果於庚戌年辛巳月辛丑日，明德宮降慶太子，即仁廟是也。嚮玉城天主赤腳大仙下降，已應真武降言。預報勝因，奉聖旨下鳳翔府，搜尋傅鴻，不知去。後續奉聖旨，就上清太平宮，重建真武寶閣，及立傅鴻祠堂，贈號勝因真人。并給賜銀絹各一百匹兩，酬賜本人家屬。
　　天罡帶箭
　　明道中貝州，王則反逆。據樞密院選委，保信軍節度使尚書兵部侍郎文彥博，前去招捉。今承相帥回奏：王則叛寇，盡已誅滅，非臣功力。臣自到梅州，見南城門路東，有一華表，柱題圓通，觀額內是真武殿，遂赴殿備，願垂聖助。尋到貝州，近城二十，先令將佐問罪其三則。對敵時，第四將凌聳出軍迎敵，趕王則復入貝州，閉門不出。試待打城搜擒，緣是本朝州土，不欲遽壞，更且守候。計二十日，忽見貝州城上，迅發暴風，亂飛砂雹，如弓弩發箭。時見寇軍從空中墜下城腳，微死微活。不覺城門大開，大軍競入，除留居民外，遇有器甲兵仗者，盡行誅戮。王則就擒馬前，尸首異處。遂委官權行知監，臣獲勝回。復往圓通觀，謁謝真武，備醮報賽。細觀真武左畔，立塑一從官員，被械冑，名曰天罡神將，左臂上帶箭一隻，入探三寸，有王則軍號。纔除其箭，隨有膿血流出。尋和香泥，修茸箭瘡。并收元箭一隻，見到候進上，送三司禮部看詳。差使寶御香前去祭奠，乃賜修蓋殿宇。候畢，別降御銜醮謝。其貝州承斯保護重恩，特改為恩州。
　　河魁擎鞘
　　南康軍廬山太清觀，有隋朝張祐之奏請，建真武并神父聖母降真殿。自後，顯應甚多。是時，烈祖會群臣，欲求福建歸明。群臣奏云：福建地剛、人狡，除是動兵取之。烈祖從此統兵征伐。人馬屆塗，忽狂風黑霧，有毒蛇、猛獸攔道路，兵仗不能前進。烈祖乃焚香禱空，忽於雲靄中，立一神人，鞠躬至前曰：臣是福州閩山仙源觀土地，蒙本觀真武，點來界首迎接，為知－大王舉兵，欲取福建。緣福建世業未終，已自注定庚午歲，合徑歸儷極，不當大王收取。特將此意迎諫，大王人馬度山、越水，戈刃之下，死傷性命。良久，神人不見，風霧頓息。烈祖因此回軍，至廬山降真殿祭獻。見右立一從官，手擎劍鞘者，烈祖指問，道眾奏曰：是河魁也。烈祖歎曰：柢此便是在路中現者神人，相貌一同。後來烈祖歸國上清宮，依廬山太清觀式樣，蓋造真武、神父、聖母三真寶殿，－令本官修奉香火。福建探知，李王兵馬將至本界，因何回轉，尚慮李王設伏。遣使赴南唐審問，烈祖於回文內，具述中路逢一神人，言是仙源宮土地，蒙真武差來，迎報福建世業未竭，自注下庚午年，合歸儷極，不當南唐取之。感此神言，更不進兵。其馬氏已知仙源宮委是通靈，保護國界，卻為來書，云已注庚午歲，合歸儷極，因此懷疑，集諸局商議，若謂歲次庚午，尚有年深，未委儷極，因依合屬，何所之兆，竟不測其理。擇日集百官，往閩山仙源宮，禱于真武，願降靈應，欲聞庚午歸儷極之意。果荷聖恩響應，已知儷極是周後興運，天水之姓，一統天下，列國皆納土。其龍興殿，名儷極故也。福王馬氏遂與南唐講和，無復相侵。
　　蜀王歸順
　　磁州崇明觀，真武顯聖，遍及真定等二十餘年，皆獲聖賜，斛斗共一十五萬餘石，出耀救饑。除磁州收到價錢，支付崇明觀修造訖，餘諸州價錢，亦及萬數。別無支費，奏取旨施行。續降指揮，下河北轉運司，起發上件栗麥價錢，就京城創四聖觀，賜額為四聖紫極觀，特設普天大醮，并降赦恩，上達四聖，通凡降鑒。朝廷因用兵取蜀未次，忽夜有狂風一陣，過於殿庭。時太祖皇帝，於燈燭之下，見一黃衣武士，告謂是北極四聖殿下直日符吏，言西川若非四聖降靈，卒未有意歸順。今已獻上地欽圖經，付使相侯元質等訖，相將回京進呈，不消聖慮。臣奉真武差報陛下，天蓬天猷黑殺既見蜀王歸順，已回雲馭。惟有真武，恐西事別有悔意，今在雲空守候，陛下急差官兵前去迎接，立便委諸司庫兵，交割蜀地疆界。言訖，符吏不見。次日早朝，果有急報，蜀王歸順。由是，太祖繼於四聖觀設醮報謝。
　　藩鎮通和
　　河北雄州，有摧場要切關口，除屯馬步軍二十萬外，有敢勇白身指使二千。內有張琪，居常供養真武，得悟遁甲行軍之事。康定年中，北鄙淺蕃胡知從等，侵雄州摧場。時王耐為經略安撫使，乃令敢勇前去抵敵，果獲勝捷。張琪取覆，今夜主有蕃兵復來侵犯，云有巽風起，順壬癸，立應其兆，兼防火災。有司差兵將守護，果至二更，蕃兵數萬犯界濠。張琪解下遁甲秘文，上告真武神靈，作法隱形。於摧場，致遭捉獲，知遠蒙恩放歸。當時入場，卻覺頭熱身寒，被宋朝家神真武真君，降聖護持。本蕃亦曾供養，為觸犯不靈。今西梁城已是招伏通和，更無作亂之意，再犯神怒。所獻地里，願求授真武，分降入蕃，依例供養。奉聖旨，令四聖觀編錄真武下降，一切供養儀範回答。及下雄州，交割所進地里入籍，拘收其胡知從、知遠，至今通和，兵革永息，以致雄州喊退三分兵級支賜。命，往西北方名山洞天，修建金籙齋醮，庶表宸衷，願回聖鑒。
　　瓢傾三萬
　　徐州陳昭倚，任明州通判時，因遊天童山，見鐫真武一身，用硃綠裝填，立山路塵穢處，一龜四足皆折，過者不顧。昭倚備錢募匠，接續聖相，添修龜足，蓋造殿屋一間。昭倚得替，在西門湖塘，見道人從水面來，叩船求相見。昭倚失於出遲，卻回身而去，云：特來報謝成立我身之恩。昭倚追思，是真武降靈，為修天童山石像報應耳。乃畫真武一軸供養，官至太常少卿，守徐州。偶患腳尋醫，寄居滕縣。忽蒙朝廷察訪，疾愈，差充秦鳳路運副。昭倚知西鄙，以計運為重憂，將帶真武隨身供養。時經略總管岑元宥，因乏糧給，欲責運司。忽有道流，在軍營賣食藥。軍人恐是西蕃細作，面見場內。良久，有人稱東庫火發，即滅。相持至曉，北蕃折兵一萬餘眾，張琪親擒到蕃將胡知遠，招認是北蕃西梁土主，節度使胡知從親弟，與兄知從，分割一千二百里，接連雄州界，其兄為屬北蕃。人俱在雄州摧場，賣買課利，競歸大朝，有此心忿。凡二年，聚兵欲壞摧場，不得其便。知遠獻計，動十萬兵，至夜搶劫。緣知遠入場放火時，覺頭如斧斫，身似水淋，秪見雲中鬼神撮其火焰，半揚半滅，散於空中。又見一神將，披髮仗劍，喝令不得走。知遠走出前，被大蛇攔截，後遇一龜銜定，被張琪捉下，若得一命回蕃，限一月日，與兄知從，同齎誓書來降。王勔會集眾官面議，遂放胡知遠歸蕃。保明申奏，蒙降指揮，謹就在京四聖觀設醮一會。仍於雄州摧場，建造報恩真武殿，令選道士焚修，許令刊碑，為記其敢勇。張琪特授右班殿直，雄州據北蕃。西梁城節度使胡知從，遣趙繼明入國進奏。雄州差官，就界接伴，續具剖，差使星夜准聞准中書看詳。胡知從是分土淺蕃，節鎮諸侯，近因動兵來劫摧場，若非敢勇張琪精通遁甲，告現真武福神，生擒胡知遠，卻放歸蕃，剋伏甘降。今再有使臣，秪令就雄州，接待審問申奏。經略王勔，遂引趙繼明入城，稱欲割獻粟地一百四十里，有六百戶植利，并進表一通。近因搶劫摧，帥首卻稱是陳昭倚親隨人，姓裴，傳得此方，曾救天下無限餓人。為見招討，正此嗔責本官，又恐糧草應副失時，故來貨散靈丹，定不誤事。岑元宥試分數服，與傷中臨死人喫，皆云胸腹飽滿。其流取一瓢子，付無宥告云：我亦有此藥一囊，欲往西陣李大王處貨賣。岑元宥驚異，將此藥瓢子傾俵，其藥約三萬有餘，伕足人馬，兼瓢子底有襯紙一片，題字云：是太常少卿陳昭倚家神，裴真人救願之法，士馬服此，三日不食，省免糧草。次又西蕃李大王來問，稱令奸人來賣接骨風藥，數萬人服之，皆如癱瘓倒外，不敢約戰，情願回蕃。元宥安坐獲勝，并寫紙昭應，曾於唐則天時，生裴侍郎家，留此姓氏。今岑元宥幾通聞奏，蒙三司參詳，除將校依次給賞，其陳昭倚陞禮部侍郎，所有岑元宥收到藥瓢子、紙上文墨，收寄天章閣，宜詔天下。天慶觀普設醮籙七晝夜，及係真武觀宇，許支官錢修茸。
　　壺俵一京
　　東京紫極四聖觀，童行洪知辯，捨俗出家，逐日掃併三門殿廊。夜問打鋪，宿於廊下。緣四聖畫於紫極殿兩軒四壁，除本觀常行香火外，知辯逐日自打化錢，收買箋檀，焚誦供養，二十年不報。至和二年，京城雨雪。夜深，忽見門下有貨藥道人，用蒲袋枕頭，外於濕地。知辯恐風雪相逼，遂喚他起，引入鋪席內同睡。至曉，道士辭去，知辯告日：纔食後，便困倦人，說是脾疾，願求一二服。蒙將壺蘆子搖動，裹有藥數丸，連壺蘆付與知辯，令候子時，用淨水面北，念金闕真人七遍，吞下一丸，餘留備急救人。道士出門不見。知辯當夜喫一服，更不思飲食。在京，皆云知辯遇仙絕粒。以致親王宰執臣僚，委證詣實，遂達聖聰，蒙委開封府及御史臺，撫問元遇情由，內有金闕真人之語。詳解，即真武本師，太上老君之號。時京城軍民，久遭雨雪，多患瘟疫，知辯遂將壺蘆內藥丸施散，秪圖略救數人，其壺蘆直至傾偯一京，約四萬餘人，其藥尚未盡，而患者安全。臺奏請，其洪知辯，特賜度牒披戴。及於本觀建真武大醮大齋，用報降遇之恩。
　　雪晴濟路
　　雄州防禦使殿前諸軍檢校副虞候戴夔，奉差部兵十萬往安南。方到邕州，值大雪，停住半月，糧草不給，凍死不少。有隨軍指使方綜告曰：隆冬，道路積雪六尺，般運阻絕，欲救人馬性命，除是告祝真武福神，冀獲晴霽。方綜今帶得畫像在此。戴夔便備辦供養，面對真武幀像，發露誠禱。纔燒奏紙，不移時間，即獲晴霽，雲收日照，道路通濟。即屆安南，仍獲全勝。奉聖旨，宜就新建真武寶應閣，啟建法醮七晝夜答謝。
　　風浪救喦
　　天聖二年十二月，萊州梅江巡檢龍夢錫，擅帶弓甲，巡捉私盥。與兵級同情，規取□海居民財物入己。夢錫既聞彰露，差官追勘，卻同諸軍謀叛，帶領家屬入海，劫掠商船、殺傷人命，搔擾鎮市，聚集海寇數百人，委是難收。尋據逐司具狀告急，蒙朝廷差登州都巡檢陸奉，選精能水軍一千人收戮。後來陸奉被龔夢錫擁向海洋深際間山下，經五日糧盡，無由出得間山崑。陸奉思惟，本家侍奉真武香火，所求必應。是夜情急，不覺失聲叫云：真武救應數句。眾軍夜坐船中，半夜忽覺潮水泛漲，風浪翻湧，聞得龔夢錫海口人船，叫瞰殺聲，霧暗遮隔陸奉軍船。至曉，見仰浮死屍，俱在陸奉船前，及有破壞戰船，灌溺沉於淺沙，認來，即龔夢錫并家口，皆死在船。有二十來人得命者，用繩索執縛陸奉。令水手斫到首級，回青州經略安撫司，將生縛軍寇勘問，是夜黑雲之中，神將鬼兵毒蛇猛獸，蔽於虛空，不可名狀。是時，州府默審聖道降靈，乃關報合屬照會。蒙經略安撫梁賈錄奏，奉聖旨，陸奉轉除崇儀使。仍下萊州，於梅江海口巡檢司建殿，奉安真武聖像，并左右神將天兵，以助戰報恩廟為額。
　　聖箭垂粉
　　天禧中，兵部侍郎充瀛州高陽關兵馬都總管知瀛州房之才，狀奏蒙差到任，經三月，有淺蕃萍蕪寨主魯繼成等二千餘人，於元年八月十六日夜，擅侵疆界，搶劫去青木堡糧草四千餘石，本關遂差第四將鄒淑及指使劉翊，將兵二千，去蕃界取問。次日，有蕃兵一萬眾，來有一將云：燕廉信為北燕王聶胡祈，因青木堡每年收軍糧草豆千餘萬，點差將兵二萬來奪。夜到萍蕪寨，其寨主魯繼成獻計，圖青木堡不作准備，於十六日夜，越界搶奪軍糧。鄒淑謂曰：大燕天子已和睦，其北燕王聶胡祈，以下敢擅用兵侵奪，今不欲申奏朝廷，便請遣使入燕國，發遣所劫糧草，交還青木堡。其燕廉信不允，遂致戰敵，蕃兵大敗。聶胡析乃帥兵二十餘萬，隨後將瀛州西北兩門，近濠半里圍合，六日不退。至第七日，時當九月九日，不覺刮地狂風，煙雨迷亂，祇聞蕃兵噉聲，拽隊奔走。差兵追逐，據鄒淑等於草徑中，收得傷中蕃人數名。房之才聚問內一人云：未審城內有何神道，祇見西北兩門振地狂風，吹起沙塵，遮撲眼目，但見箭翎如雨驟之聲，有無數蟒蛇趕咬人馬。聶胡祈於馬上，叫得字一聲，收軍便走。某等各中蛇咬箭傷，走趁不前，今被收捉。當時看驗逐人所傷，并是蛇齒咬損，并中箭瘡，亦無出入紋路，顯是神靈。旬日間，據界濠巡檢押到蕃校二人，封合皮筒文字，上寫指定大朝瀛州高陽關都總管房侍郎開拆，卻稱今後不敢擅發兵馬。聶胡祈於右眼暗中一箭，及取落箭鋒，於手中化為灰粉。如壁畫者及風塵內變現毒蛇神鬼，趕敗蕃兵二十餘萬，不知本關供養何神，如此靈驗。今封去神箭一隻，諸將定驗名祠，回報責要，祈求保安眼目。房之才將箭細看，委是粉壁者。遍往宮觀寺院及廟宇，並無此壁畫。後往州南新創壽先廟內，正壁畫北極紫微大帝，兩畔畫四聖，皆掛金甲立身，各帶箭筐，至真武箭篋當中，闕晝箭一隻，繼將蕃中送到者，灰壁畫色比對一同。房之才焚香，復將壁箭親手逐廊揩上箭篋闕處，輳依畫壁如故，但有絲痕微露為驗。本司已具緣由，遣使回蕃，奏取照會。朝廷遣降御香，往瀛州壽先廟建醮。仍告命天下宮觀，如無真武殿，即仰建立，及下高陽關推賞。
　　神槍竹刃
　　知賓州蘇咸，投遺表，論柱州安撫司不發救兵來拒蠻寇，致守臣身死。其蘇咸死後，有監稅王褒被差巡城。半夜，越墻濠私遁，值雷雨，走入林中，被數神人擒捉，問：何人潛竄。應曰：賓州監稅王褒畏懼，而逃其主者。乃喝王褒曰：太平時貪利祿，濫受國家。當其急難，畏避奔走。合與一死。緣一城人民，不忍枉遭屠戮，目即未有救兵，今特借汝槍一條，步兵五十人，乘今夜雷雨之勢，趕去蠻寇。王褒曰：自來不學武，瓦蠻虜數千赤腳兇惡之徒，五十餘卒，何以當之。亦不明是甚方聖賢，願垂指示。神中部從云：汝但執其槍，領五十眾，急速用事。若得此功，他日榮顯。欲國家知委，但云北方三元遊奕大將軍也。王褒暗中受槍，領兵出林，隨後電光相逐。到蠻子寨，秪聞霹靂一聲，震驚蠻眾，闔寨競相鬥敵。至曉，蠻隊已臨海口，離賓州城二百五十餘里。當夜，天兵到時，蠻寇大半先乘筏過海逃遁，惟陰兵趕散，不留一寇。賓州一城，生靈不遭塗炭。時軍將知得因依，具奏朝廷，檢會蘇咸遺表，量與恩例。其王褒，係真武威德教令，護國救民，可加授崇儀使，并交點本人所遇神槍看驗，即是蠻隊中所用火鋼竹刃，以顯福神於倉卒間，有奪勝之權宜。令賓州建立報恩護國觀，修奉真武香火，歲度焚修道士一人，用答陰相。
　　神獸驅電
　　天祐元年二月一日，興元府觀察留後錢公偃奏稱，蒙樞密院選差充鄘延路安撫招討使，退除西蕃趙天祐兵革，遂依稟交割兵馬四萬餘眾，卻抵西域三十萬眾。校其勢力，顯有優劣，實抱憂懼，不兔告急於朝廷，亦慮事有迂迴之故。時有隨軍虞候袁政，素習北斗玄剛法，奉侍一北極遊奕真武將軍，誠心習行二十餘年，願於元帥帳前鋪設供養。錢公偃即自虔誠，撰奏詞線，具述西域因依，欲仗陰助。是夜，土展政將背掛真武供養，至三更行法燒化，并醮獻北極四聖元辰諸司訖。次日，趙天祐以十萬兵，索令調戰，方遣指使孫億出馬，與西將交槍，繼發兵大戰。到二更以來，兩向有萬道火光迸爍，軍陣逼逐干戈，西蕃人馬，各各槍旗斷折，弓弩落弦，金鼓錯亂，走如奔鹿。諸軍乘勢趕進。似覺天明，乃見隨軍第六將錢從吉，挾到蕃帥趙天祐首級。諸兵將皆言，夜來陣上，見無數魚腮烏貲醜惡異相，披頭銑足，或驅風電，或趕蛇獸，是以接勢剪伐，蕃軍臥尸數萬。惟有一道火光，驅逐一馬騎，落路而走。錢從吉認是趙天祐，乃得首級。
　　且以四萬人馬，往敵二十萬眾。若非虞候袁政獻陳道法，任以至誠，蒙真武降臨兵陣，現火光萬道，露神獸萬形，大敗蕃眾，仍獲渠魁。如此顯應，三司禮部，定到虞候袁政，出給公據放，今逐便又奉聖旨賜酬，獎錢五百貫。就在京上清靈應宮，建道場一月，仍設普天醮。其錢公偃轉一官，除宣徽院使。
　　毒蜂靄雲
　　西京崇福宮，有北極紫微閣。唐則天時，建倣傚天宮，有二勝四將之院，有前後帝代御書。每年係故老重臣監提，并使命管掌，非同常處。近為右角一簷傾坍，漸傷聖像。尋報判府侍郎富弼，偕諸官來驗，見一椽斜墜，損真武右肩，不敢擅修，合具申取旨。卻有內侍岑靜，奉勑齎香，誥獻崇福宮諸殿，委提轄及判府等，計驗北極紫微閣真武福神身相，有無動損。近為皇帝於寢室，見神人紫綬金帶，端笏纓，稱：臣是西京崇福宮北極紫微閣傳奏土地，今為本殿真武靈應真君，因與皇帝助戰西蕃趙元昊，化黑蜂遍滿軍前，特助元帥龐籍獲勝。為施神功護國，右臂傷中，不可盡言。臣若不奏聞，陛下無綠得知。言訖辭去。時安西士馬雖未回朝，知府富弼其前項付岑靜回奏，奉聖旨差殿使，及八作坊工匠，并賜金字牌一面，限一年，重新修蓋。兵部尚書門下平章事龐籍割子稱，面奉委差安西征討趙元昊，方大軍臨三鳳川，與趙元昊親戰，經三時辰，忽有黑黃土蜂起，如雲靄遍及郊原，競趨西兵，見蕃眾傷中，倒臥萬數，遂掠數人驗視，並非器刃所傷，或柢面目三五點黯損，據云痛切心髓。蓋是宋朝有無礙智力神道，顯聖化為毒蜂，甚於矢石。先是趙元昊被螫，頭如中一大斧，負痛敗歸。造甘伏文字過界時，元帥龐籍接受元昊，實封奏表，降納地圖。親齎回朝，面賀進呈。奉聖旨，送中書看詳，取會到崇福宮，土地來現預報勝因。除都統龐籍別行勳贈外，就四聖觀修建道場，保國護民聖醮三晝夜，答真武征西助國之恩。
　　玄天上帝啟聖錄卷之三竟
　　玄天上帝啟聖錄卷之四
　　神將教法
　　乾興二年正月，據忠州團練使充黔州兵馬鈴轄張孝寧狀奏，近為南戎谿洞蠻子龍氏，群集萬眾，盡習標槍，實難准敵。蒙樞密院差充此任，於安撫司抽軍五千，及指使三人。孝寧因見故父宣徽文，立供養真武一堂在家，凡事求籤乃行，件件靈感。孝寧傚父供養，專誠不違。昨為朝廷放試武學，預曾夜夢，受真武殿下河魁神將，親教槍法弓馬事藝，頓然神悟。至殿前呈試，於二百人中，唯孝寧第一，當授三班殿侍出身，是真武保護至此。孝寧軍隊，約行一百餘里，遇夜路，次護國觀。有一小殿，香燈微明，見牌是真武之殿。孝寧焚香，求一籤，大吉。暗對真武發願，此去若得一陣滅除蠻寇，當以本身官資，兌換恩賜，報斯靈既。越明，孝寧領兵前行，以五千雄郎步軍臨蠻界，乃逢龍氏萬餘人，孝寧併輸三陣。至夜，立寨於秦風山，漢伏波將軍馬援廟。尚聞蠻兵追逐，方二更時，相望百步間，忽風雨四起，兵馬噉殺。是時，孝寧頓兵伏波廟不動，聞噉聲漸遠。至曉，領兵再往迎敵，見前路傷中蠻子，尸首相枕。直向蠻界九陽谿去，探知蠻子龍氏，有赤腳寇一萬二千，今無二千回，各傷中鬼箭，龍氏亦折右臂，見歸深洞。人人皆言，大朝有神聖鬼兵護助，舉聲叫云：自此降伏，更不敢作亂。後來取問，得龍氏定伏情狀，申奏朝廷看詳。宜賜修蓋護國觀真武諸殿，以三年給度牒，披戴焚修。每年賜二百貫，充常住用。其張孝寧，除授瀛州防禦使。
　　符吏借兵
　　內殿承制盧守聰，因往河北三關邊廷察探契丹動靜，於黃河岸西，遇二人，各齋實封文字一角。守聰問之，言：我二人，今日巡察世問，因到定州，衝見北極真武靈應真君隊仗，云：北蕃戎卒，漸加萬數。為宋朝兵馬稍少，難為拒敵。緣下降時，不曾將帶天兵力士隨行，今差某二人齋馳文字，限剎那間，往東嶽計會炳靈公，急關借鬼兵神將一萬眾，定壬子月戊子日丙子時，布設一陣，欲助南朝殺蕃，肅寧邊境。二符吏言訖，便過河。守聰回國面奏，權令有司附口記錄。後刑部侍郎充三關都總管富弼回朝參賀，奏稱：北蕃契丹，今皆滅戮，更無舉戰意。曾擒到燕國黎王趙慇，供下尅伏文狀，卻放回蕃。取問獲勝時日，係歲庚午壬子月戊子日丙子時，與內臣盧守聰預奏同辭。除兵將等酬轉賞給外，持行德音，赦天下罪。仍於定州，建聖祐觀一所，告成日，別降御銜詞表答謝。
　　書顯魏家
　　中書門下樞密院三司禮部同承尚書兵部侍郎，參知政事，充定州侍衛兵馬都招討兼經略安撫使王著，劄子契勘，雍熙三年七月，百萬蕃兵已近界河，因部軍上將觀察使潘仁美，與老臣太尉揚繼業，不相和睦，並為帥出軍，一陣趕趁蕃兵六十餘萬，直入北幽狼山，被潘仁美潛收軍回寨，獨遺繼業軍馬深入。契丹添兵，擁入虎口堡，繼業失陣身死。次男延朗，赴闕理雪。除已差官監伴潘仁美候動外，據束頭供奉官楊延朗，經登聞鼓院，抱冤投狀稱，潘仁美與朝廷奸臣結連，私有文字往返，教令北蕃違逆先皇囑付，謀殺父命。奉聖旨，令左右監察司，限三日探察，管要顯露，并委全臺用心根究。三日將滿，兩班文武盡知秘書監丞王允從，本是蕃人，疑其機構，卻為寵用，不見彰露，難以收捉。時監察御史魏懷信，慮有罪責，遂言與相府王宗旦等。本家崇敬北極真武，至靈至感，欲屈眾班屆本家，對真武聖前，啟露上件國奸，速來顯露。群公同到魏懷信家，恭俟真聖垂央。忽於廳前現一蒼頭，遽然聲喏：某是北燕屬戶小兒，為見王允從本販貨蕃，客寄居補州，卻稱舉人。後來，將似此十人為家童，入京賣書，得遇金龍節，就試英明科及第，今為秘書監丞內教博士。其人乃是蕃中細作，見在宋朝，結黨年深，藏機隱行。今將北燕往來書啟共十通告首，願奏皇帝，望賜恩酬。蒼頭移步，忽然不見。是時，相府王宗旦等，方顯王允從奸逆，抽書十紙進呈。即差人擒到王允從，當殿取問，並皆招伏，柢不認有蒼頭曾盜蕃書。尋與允從點對北蕃文字，十通內，一紙云：駕不得離京，兵不得離邊。此語意未詳何謂，繼送允從下御史臺，訊勘處死，封首級，送還北蕃。其楊延朗，除授內殿崇班，充梁門寨都巡檢。及勘到潘仁美情犯，係是先朝外祖舊臣，聖旨剝麻，降授太原監酒。今看詳楊繼業，委是先皇腹心忠傑，不幸遭奸臣謀陷，朝野痛傷，特贈推忠協政定亂定國功臣。河東節度使就梁門寨，建忠輔禪院，焚修祠堂，可大赦天下。三司禮部看詳，報謝真既，奉聖旨，特賜法醮七晝夜。赴魏懷信家庭真武聖前建設。其魏懷信，除授朝奉郎，改差知陽州。
　　珓落王宅
　　太子贊善王惆，為桂州經略安撫司機宜，因將官梁穆，以癬園所生果菜抑配軍人，與虎翼指揮頭袁昇等同情，將還價直為名，尅眾軍賞給，請受入己，致眾咸怨。遇夜，搶劫甲仗，走入驢耳山。聞奏朝廷，蒙指揮先委機宜司，體量梁穆情欽，飛申經略司，追攝根歷申奏。其梁穆推避不出，所是驢耳山軍徒有言，柢恨兵官梁穆。今朝廷差官，齎到官爵謐書錦襖赦文恩詔，今為梁穆不出，恐別生不虞，展轉負累。夜聞本家堂內錚然有聲，王惆驚起，持燈巡照，卻於中門拾得杯珓一付，乃是本州漢陽觀鑴題字號。王惆次朝，親到觀中，將與道眾看，卻云：何得落在大夫宅中，此杯珓是本觀真武殿內用者。王惆定省思，惟必是真武響報於惆，遂詣殿虔檮，用其杯珓，奏述上件因依，先願聖力，遣令平定。擲三兆，並無間阻。王惆頂謝出殿，盤旋之間，遽報梁穆癬宇中，全家慟哭。審問其梁＇穆，忽似衝惡，口吐黯血，倒地氣絕身死。王伺既聞王事，更不令人知覺。選差得力軍級，急赴梁穆廨字，將帶血尸首抬舁出來，王惆自為招軍使命，詐稱朝旨，出城來迎上件。二十餘軍，特扛舁梁穆死尸，招召軍眾看認，明言蒙賜藥酒，己不召為汝等，故汝等莫忘天子重恩。今讎官既死，承族追官軍首袁振，便隨王惆訓召，餘人皆跪受，赦罪原，免罪愆。次受詔詞謐書等第恩賞，披掛錦襖，復歸桂州，科局如舊。遂蒙經略安撫使邵謐保奏，其桂州漢陽觀，奉聖旨賜錢，重修賜額。為報應護國殿王惆，除授朝奉郎，差知軍州。
　　柯誠識奸
　　在京有神猛指揮柯誠，因患雙目，不任教閱，臧閣請受。曾至渭河，候夜投水，不期臨危得遇神人，就水際叫住，施藥就水調洗，便得光明全復。從此，雙目辨識外奸邪詐不正之道。後因得夢，方知是真武化身來救服患。次被西蕃李克淵，曾發細作趙可大，為賣晝棗，推廣角車子入慶州，逐日看認城池圍腳，歸房用白礬水抄畫地圖，被柯誠眼認破，捉到慶州。一向抵諱，及搜出所畫地圖，又作白紙。柯誠用水蘸出，勘問招伏，取斬。柯誠酬轉十將，替滿歸京。又值錢去盈權判南省，抽差柯誠充京城捉事。因魏王宅被人改形，裝作行火使者，入醮會上，摻出硫黃火衛，驚嚇宗．室親宮，強盜去渾銀酒器六百兩，并御賜金香毬約一百兩。見奉動，限堆探賞錢，及右班殿直誥牒一道，招人首捉。柯誠既蒙旨，令緝捕。歸家焚香，禱告真武福神，願收捕前項奸盜。方祈告了當，出門，如得人引路，直行到蔡河灣西真寂院前，有數人賭博。柯誠前看，內一人身畔，有稜道銀子露出於胸懷。柯誠指定，搜出數件銀器，照證解赴南省鞠勘，元是酆州配軍周詮。已依法行遣外，申奏朝廷。蒙聖旨，其柯誠，除授右班殿直，及支賞錢。仍降指揮，於玉津園，修建報恩大醮。并於四聖觀，遣官降香，釋其禮儀獻謝。
　　洞真認厭
　　在京上清延福宮，天禧中，有雲遊道士羅洞真，寄掛三年不語。因隨道錄入內持課一保扶文母皇太后劉氏痁疾，對聖駕驀語云：觀見宮庭有赤氣，臨於宮閣正西面東之位，主有厭魅呪詛發毒之兆。若於此方位，認有如赤，蒸裂破處，開掘七尺，須有名目陰人厭禳之法於其下。緣文母為受此毒，致日發寒熱。時宣諭宰執大臣參詳，賜令羅洞真入內認踏。至正西方，有官號禧聖閣，是先太祖皇帝花蘂妃子之室，已空靜年深。至第四幃幛，據羅洞真於此，令人掘深七尺，下有石花方磚一片，背面用膠生硃寫呪詛術文，及太祖年月日時，又用羅帛包成人物，逐色不祥之類，被羅洞真取東南方桃木為劍，編鎮左手，草繩縛繫，釘於北方鬼門空野之處，以火燒過。自後，太后疾臧。因晝睡夢，見七人披頭赤體，身掛金紙，來告太后：念某七人是受法土魂，昨被婦人花蘂行奸，欲虧害太祖世祚，作天魔七返還尸術，用某七般呪詛之物，埋在御榻地底七尺。無何，太祖立極，感動天地，五嶽萬靈扶助。其花蘂卻遭滅除，以致厭睨之物，在地不能出脫，遂成影魂。因擊著太祖，纏綿不豫。今日蒙道士羅洞真，與某等解釋出土，雖得離太后聖體，奈無所歸，除得羅道師為某等持行北極真武靈應法籙，令消散，卻歸本物，各求往生。太后依此，再宣羅洞真，入內行法，奏告真武，救此七般魂形託化。後經三日，七人又於夢裹來告：已蒙真武授記，各得歸真本託生，故來告辭而去。尋特面奏皇帝，奉聖旨，就延福宮，啟建三壇法醮三晝夜，及贈羅洞真紫衣師號，并延福宮住持焚修，聽候宣喚。
　　聖幀化婦
　　穎州西安縣，因勘劫盜黃狗三等因，探知朱守成家，極有金銀財帛。其家口少，先來近處陸二公家停下。於慶曆七年四月十一、十一不十三夜，黃狗三各持火罐器仗，往朱守成門首，狂風大雨，群犬號吠，疑怯遂回。於十四夜又去，遂越墙入朱守成圍內，方欲穿換第二重門壁，其門自開，忽有二十餘人，披甲執刀持棒，出來趕捉。黃狗三等，先次搬出墙外急走，被一人隨後趕，狗三心急，更不回顧，覆手用槍尖獨殺半路中。到得陸二公家，數內不見陳伴兄，卻誤殺死在路上。耆社申官，備賞錢召捉間，卻有陳伴兒妻經官告首，夫主因與黃狗三同作盜，被徒眾秪將夫主陳伴兒獨殺。其黃狗三一行九人，見今窩藏在陸二公夾壁內。尋差巡尉，火急密往收捉，並全陳伴兒妻，當時不知去處。據黃狗三供，通誤殺陳伴兒，本是山束齊州人，即無妻屬。及朱守成供稱，四月十一至十三夜，本家即無風雨，亦無犬聲。十四夜，雖聞大路有被殺人，今雖知是陳伴兄，其夜亦不知黃狗三等越牆入，第二重門，即無兄弟兒孫人力火客，私置甲仗披掛出去趕捉，兼守成裹外秪有家累七口。知州韓績詳審事情，涉於疑惑。再問朱守成，家有甚靈祠，致此陰助，又此婦人首獲黃狗三等。據守成言，家間衹有一堂真武真君，三代相續，香火不闕。韓績遂令取到聖幀，與眾宮展看。其畫有直符神將，共十六人，皆披甲執仗，并婦人一人，稱是元捨此畫弟子。韓績因曉悟，將黃狗三等斷訖，備錄申奏。蒙中書看詳，朱守成係村落下民，尚有供養仁心，受福保安，不遭劫盜，瓦國家香火，崇信禮典，遍滿天下。秪如告獲眾盜，不累官司捕緝，豈非護國之功。宜遣使，特令穎州所有真武宮觀，修建齋醮禱謝。
　　神靈分形
　　梓州有師巫魯遷，三代附神祇，事奉一堂真武真君香火。尋常占事求籤，詳斷來意，皆驗。本州有三人，各是開典鋪力戶，第一馮虫大，第二高邵郎，第三游行兒。歷生結託在外，將經商為名，卻同行竊盜，不曾敗露，亦無人知。內馮虫大，忽一日，備香紙來魯遷家，禱真武求籤，但潛聲懇祝，一併二日。如此，第三日又來，魯遷逼問來意，虫大發惡，用腳踏倒香案，打壞供具而去。後三人又往外，半年復歸。有夔州不相識數公人，夜至魯遷家，相見皆認遷謂面知，云遷曾到夔州，告首本州遭劫奪人家，稱是梓州馮虫大，高邵郎、游行兄。為夔州當下不見魯遷，致特差人來間，要知三人住處，即去收捕。遷曰：遷秪奉事真武，在家卜籤卦，何曾出到夔州首人公事。然此有馮虫大等三人，並是得辦之家，何曾作盜。公人既見此說，且歸旅店。次早，再欲見魯遷，不覺面前卻是魯遷，相引行至龍興寺前，路間，見馮虫大等三人，在彼看醫馬蹄，被魯遷牽手，令公人捉下。其公人，急令二人往魯遷家，遷在家尚睡未起。公人押歸夔州，下院根勘。旬日中，又是梓州魯遷揭得賞榜‘，係涪州收捉殺蠻主郭助教，亦是馮虫大等，今有首狀照證。及喚問魯遷，又忽不見。憑此勘馮虫大等，件件招伏，已｀該法外凌遲。案後，計等諸處賞錢，共有二千貫文，其魯遷是告首之人，得錢七分，合牒梓州，發遣前來，請領後准回文委證。魯遷素不離家出外，亦不知告首馮虫大等打劫因依，及供公人前次來問事由，並無干涉。時知夔州張世明，詳酌事理，恐梓州魯遷自身，或本家積善行德，為正應之人，感攝神靈，分形託化，為官救民，獲此兇惡。欲將賞錢給之，具實保明申奏。續准回降，據數項賞錢，盡數支與魯遷，仍量給米鈣酒帛等。本人請得錢物，盡捨入本州元聖觀，建造北極四聖殿，仰報聖恩。魯遷年九十九歲，無疾而終。
　　寇船退散
　　東上閣門使，眉州防禦使，新差京兆府兵馬鈐轄謝柔立，自天禧年中，差西域路頓勾當，於黃河岸，際遇真武真君飛渡黃河，謂柔立言：西蕃奉使李希孟入國，切宜緝捉能畫者，即是奸人。柔立察命，果至東京，捉獲傳畫慈孝寺皇后御容一行。蕃使敗露，尋送大理寺，已行賜罪訖。柔立蒙朝廷推賞，轉職，逐日於家堂香火報謝。每夜二更，備香露天，朝北禮拜，將及一年。忽蒙朝廷詔，充交趾回禮副使，同國使吏部侍郎燕宿波海。未及中路，名白林山，於午時問，遇寇船四十餘隻，叫瞰施閱槍弩，意欲劫奪財貨。為防送不備器械，是時，謝柔立於水際，奠酒拋紙懸空，泣告真武降靈。海寇頭領，稱是陳廣秀才，方擎槍欲害柔立，忽發一箭，中陳廣前心落海，鉤褡上船，斫州｀其首級，懸竿令眾。卻見群寇五百餘人，競船相附，發怒欲來酬殺。其寇船方努力搖上，被抵頭風吹退，如此相拒三晝夜，忽望見交趾國不遠。已臨女仙城界，有人來迎接，眾寇退散。燕宿與柔立等，賴蒙真武，救護回國。以上件感應面奏，特奉聖旨，就王津園，賜設黃錄大醮道場七晝夜。散日，差近侍遍詣名山洞天，再建道場，投放龍簡，虔謝恩德。
　　劫院就擒
　　登州辛山白雲資慶禪院，有維那僧曉初，不惟奉佛，而留心道教，常於寮舍靜處，供養真武，專誠勤恪。其院臨近海島，有邵武軍周應等百餘人，於海道強劫殺人放火，所屬州縣，堆垛賞錢，召人收捕。日久，徒黨轉多，難以除尅。一日，周應等欲入本院劫奪。其夜，曉初夢見院門土地來報，將有驚劫，被真武指揮令放黑風，吹逆舟船，來之未及，可速報官，不得運也。曉初趁夜發人，告報巡檢，即時兵甲到院，四散埋伏。果於次日，周應等數百人，執槍杖入院，柢云借此一宿。主事出迎，周應等共到法堂點茶。院門已將關閉，曉初哀告，許下錢物。至曉臨行，當得獻納。周應曰：何須候曉，急令般出。應驀然驚懼云：何故眼前亂花，頭如火燒，四肢不舉。續後，西辛山巡檢裘皋一行人馬，擁出擒捉，並不走透一人。解押入登州禁。奏已各行遣外，所有賞錢，七分合給僧曉初，三分支與巡檢兵級。據曉初狀稱，所獲海寇，非院門功勞，因真武降靈，使令眾寇手足不遂，各就擒縛。願朝廷報答真武。州司備奏，尋降旨，其辛山白雲資慶，雖是釋教禪院，特賜真武殿一所，并賜御書《太上真武經》一卷，永充奉安香火。仍賜曉初紫衣，并真應大師，充焚修本殿，掌管御經，仍給七分賞錢，添造寶殿。
　　捨身求雨
　　壽州安豐縣王文慶，有一女子，小字招弟，從十三歲不喫腥魚活物，好親道德。因遇一化緣女道流，叩門勸招弟，令受持北極真武靈應真君。招弟告云：為有上下，恐無力可供聖像，但只求得真武經一卷，日夜念熟，行坐藏於胸懷，逐日遙望，想存真像，燒香稱誦。年至二十，其性巧麗聰敏，富貴之家欲求為親，並為允意，唯口不住稱念本師真武。一日，忽聞父叔兄弟聚話，嗟嘆云：去年大旱，諸鄉缺食，今田苗正要水漿，上天不降甘雨，民間又將失望。雖本村真孚巖有龍潭，官吏到來取水，略無應驗。是時，招弟聞此，自露天剪髻，發心取七月十五日，焚香捨身，為天下遭旱處，保求雨澤，願祈豐稔。骨屬勸之不從，遂就家前起立柴塔。是時，四方觀者，圍繞讚歎。招弟形容永不改，止如常，告辭父母眾人，留偈云：來時尋度，去即舊路。三春花艷，開謝無固。偈畢，嘻笑入於火中，既透發於柴棚中心，有青光一道，直衝天門。良久，驟雨傾降，其火有如油蠟澆灌，光艷轉盛。雨過燒畢，又降大雨，凡兩日一夜，應河渠田苗，盡皆霑足。至晴，王氏泊鄉眾來取骨灰，並無纖毫塵邇，卻於柴灰中，拾得欄子一條，雙帶結定，在生受持真武經一卷，儼然如故。方知其尸火解，惟留經卷衣服，以表誠心。因其雨水通濟靈感，所致州縣，前來喚王文慶，資火內焚燒不壞真武經一卷看驗，詣實施行。次卻准省符照會天下應缺雨處，已於七月十五日至十六日，天降甘澤周足，及勘會本州境界，有青光一道衝天，係是何處，是何祥瑞。州司具奏，准中書省詳，宜下壽州，以官錢就天慶觀，建立小閣一所，收王招弟遺邇，真武經一卷，用綵匣盛藏，永充供養，立碑為記。仍封王招弟為濟澤聖姑，置祠香火。
　　附語祈晴
　　果州有失目人陳希，於少廣山，夜遇一真武傳訣，逐日專奉。後覺出言如附神語，為人求保事叔，皆合來意。四遠響馳，人所施惠，多不戀己，用為功果。咸平年中，夏接秋序，久雨傷禾，州縣祈禳，皆無感應。眾狀舉陳希，，供養真武，祈求有靈。知郡黃房，遂令陳希赴廳。陳希卻告黃辰，須得親製祝辭，迎請陳希家真武寶座至州衙，選道士七人，啟立清淨道場，禁屠減刑，逐日放士庶燒香，瞻禱祈晴道場。已對三日，陳希對知通官眾，附傳聖語：蒙真武降言，果州為天曹注定六十日雨，減除禾顆，十分不收。今更有二十餘日，連雨未息。今既要求晴，奉天皇勃旨，消臧元注日分，至明日巳時，雨腳漸從正北而收，午時，天色晴明，禾株茂盛，必獲成熟。其陳希精神復回，適來降靈所說之事，皆不知之。明早大雨如傾，巳時便晴，於正北方，雲靄頓收。本州復留真武，展三日道場，備香花道具，迎送真武歸陳希家。又於本堂啟建道場答謝。至冬間，果州五縣，並無檢放苗數。後轉運司體問因依，奏聞朝廷。續降回命下果州，宜令置立照應記錄，於州衙大廳，永遠為驗。陳希除本州支與酒鈣綵帛外，特賜靜應居士為號。
　　孫隱遣蝗
　　朝奉郎尚書，刑部郎中，知嘉州楊扈劄子：伏見峨縣令孫隱，縣治公勤，有數衛，救濟災苦。第一，考鄉村蟲蝗傷害早禾，峨媚縣雖有飛蝗，不傷禾穗，柢因孫隱付下呪　水，分偯逐鄉人，用柳枝散灑，其蝗盡化為飛蟻，投水而變。至秋收，不失分毫。檢放峨媚山，遞年有虎狼傷人，孫隱發黃紙符牒一封，給付峨媚山諸管擊神司，自後絕蹤。第二，考本路轉運使陶汾，經歷偶風誕氣中，孫隱將棗湯調藥灌之，乃安。第三，考知州楊扈有新婦竇氏，臨產驚危，孫隱付到生硃符一道，燒灰用水調下，即獲平安。緣孫隱任滿，本州百姓涕泣，舉留再任，特召孫隱審問，何術以成異功。孫隱乃云：先父太監孫宗道，曾隨先皇太宗帝駕取河束，夜在錦柄川，遇真武真君，傳授九件符籙呪水科目。先父雖不行用，隱從受恩，一向供養真武，欲誓行符呪　水救人。皆承真武扶助，豈孫隱之能。楊扈具剖保奏，運使陶汾續有奏聞，朝廷看詳，未言餘事，柢將消遣蝗蟲二鎮伏虎豹，乃是靈法護為褒顯。其孫隱，係蔭賜恩，本無出身，令特轉授光祿寺丞，再就峨媚縣一任。其嘉州，有真武慈濟觀，是知州楊扈，運使陶汾，及市戶報恩創立。
　　守卿禳蟲
　　福州百姓林守卿，寶元年中，因為海商至漳州海口遇風潮，其船看即沉溺，不覺船頭空中現一神人，叫言：守卿，今後休更販海，今救爾一船驚危。他日來閩山天慶觀，尋南廊任道士相見。言訖，化白光不見。其風濤頓息，舟橄輕穩，回歸福州。遂入閩山天慶觀南廊，詢問，即無任道士房。據一老道士云：任字即人，著王南廊有真武真君，舊係人王護國殿。守卿方悟，詣殿禮謝，因求極好沉香，雕裝金縷真武一堂，終身供養。匠者方取沉香，方圓可一尺三寸，試欲斧鑿，忽進數道祥光，漸漸光明不斷。其功德完備，守卿共約捨錢萬餘貫，於州境及閩山宮觀寺院，普設大齋，重新修蓋天慶觀，并人王護國真武殿奉安慶懺，更不令子孫販海經商。當年，福州春夏大旱，蟲蝗飛集，侵害禾苗，遍祈無應，直至七八月間，蟲蝗不息。州府訪聞林守卿家，真武祈求有感？率州官來迎請真武，就州廳，逐日三時行道，執禮虔懇。纔經三日，蟲蝗自抱樹條而死。四村人連枝折來呈驗。逐日甘澤漸降，遂至冬收所傷禾，尚救一半。州府慶謝真武，啟大法醮畢，准前威儀，送歸守卿家堂。其知州陳辭欽，六錄林守卿泛海蒙救，雕造聖像，紅光顯現，及祈求雨澤，消禳蟲災，於是七州十九縣，普護救濟。保明詣實奏聞，續准指揮，其林守卿所置真武，仰本州依價給換入京。守卿從此進獻赴闕，朝廷相驗，係沉香寶座，工巧外，應現祥光，及降福靈感，實為奇異，奉聖旨，留納為鎮國珍寶，入內殿供養。林守卿特賜三班借職，後來官至右侍禁，年九十六，無疾而終。
　　玄天上帝啟聖錄卷之四竟
　　消禳火德
　　咸平二年，司天臺奏定，九月初三日，火星合踱婁宿，正照齊國鄭州分野，大生火災。行下本州，預宜禳謝。緣鄭州係京束西路屯兵津要，從四月間，告示宮觀禳火，道場設醮祈禱。時市南李惟信，充斗子牙人，每夜三更，潛於橋道要會之處，燒香設拜一夜。偶值都監任從遠出巡，作犯夜收，解酈州。據稱，在外為不肖，犯夜。自正月初七日夜，因知一事，遂燒夜香。乃問何事？惟信曰：昨發心，將一年解得牙錢，醮獻天曹，答謝衣食來處，作散席齋會。忽有雲遊道士，衣冠不整，風韻飄逸，手挈圖畫一軸，入來求齋。是絹畫真武像，惟信欲求供養，其道士便允，秪取價錢兩貫，乃就齋食。至中半，忽一聲風鳴，不見其人，但於坐卓上，收得活龜一枚，如桃核大。惟信明知遭遇聖真顯化，降授香火，兼得小龜靈異，因寶惜供養。今年正月初七夜，方備下降紙禮，燒獻真武。又見數年前賣畫軸，遺下小龜道士入門，惟信便拜，欲問姓氏，不說，秪稱貧道能攻曆數，等得上界火星至，九月初三日，正照齊地鄭州，主火災，燒至萬家。如得一家姓萬，不拘屋宇大小，全門什物財寶，不得移動分文，先與抄錄見數，至九月初三日天明，用一火，命男子頭分丱髻，身著腓衣，手攜火把，從正南方繞屋三匝，以火燒之，至後，更無火災。候畢，即眾備上件屋宇，種種等物，酬還姓萬之人，方可消禳。貧道出門，化白光不見。惟信雖得聖降報說，不敢申訴，惟夜後，從市中要處，禮祝火星，願兔其災。今有隨身香火爐照證。州府據牙人供狀看詳，與近降朝旨一同，遂差公吏緝問姓萬人家，將家產什物抄札見數。責下眾戶，候火過，填備文狀在案。放李惟信歸家，焚香保護。既時日至，裝一著誹衣童子，將市西府橋萬明一家焚燒，被南風吹駕，燄起勢猛，火分二邊，人心驚駭，不覺青天驟雨一陣，火勢因息，不經一時，燒過萬家。李惟信家真武座下，不見小龜。是時，趁風雨化去。鄭州承此靈驗，已行遣。次又准中書剖子，為司天臺照見，九月初三日，火德已臨鄭州，主於寅時，燒除萬家。取問，曾不侵動官物庫仗等。時兵部侍郎參知政事昊敏古，判鄭州，開拆保奏，續降指揮看詳。李惟信遇真武，救災以顯宿德，宜賜法酒百瓶，絹百匹，米十石，鈣十石，錢百貫，仰於本州公使庫支請。并有萬明先，肯全家代燒，剋時消禳，亦給酒米例物，急令填造屋宇，財物償還，不得遲滯。其有國家州郡，承此真武及南方火德尊星，慈悲顯濟，謹，就在京玉津園，建道場七晝夜，設醮一千二百分位答謝。
　　折應計都
　　至和三年八月初一日夜，有黃氣出南方，三夜而沒。據司天臺朝奉郎夏詢等割子，伏觀黃氣，現於正南，屬昊國分野，其氣一名天門黃道，二名土央，三名計都，現於磨竭宮天門。黃道，主次年國有內憂，應在陰宮一人。以土央為墳墓之象，計都是九天橋宿。非時汎宮出現，主一方軍民，至冬後疾患，人死四分。猶得此星，於磨竭宮，踱犯亢宿，又是解災福德之曜，伏望朝廷早賜謙禳。時臣僚參詳，事屬未來，合預防之。謹就玉津園，建內道場一月。應名山大川，並遣降御香，投放龍簡，建道場法醮，各七晝夜。仍頒行德音，減除罪囚。又於大內熙聖殿，別致黃籙道場四十九晝夜,每日聖駕躬幸，禱祝計都星君，及束方亢宿，并家堂真武福神，保求休證道場。日限將畢，忽日正午時，驟起風陣，汎湧黃沙，籠罩目前，空中一金甲神人，現於庭際，稱臣是監西天門葛將軍，與北方真武，同管陽問，奏注善惡。近見南方天門，黃道開現，乃是計都星君當游九天。七百二十年一大周宮，到此遇本運，為中方土央相衝，作黃氣三日，纏亢宿，磨蜴方退，主陽間內憂，從屬豬陰人國長而起，不半年間，荊湖、江浙、福建、廣南、淮漢路，人死四分，墳墓遍道。可應其氣，災雖未到，奈帝德一感驗，建醮投龍等事，猶未全禳，惟德音一行、臧放囚獄，承此種種功勳，感動諸天，蒙真武憑此朝奏北極，北極朝奏玉皇，特蒙劫命，天皇親往校察，計都星君已為、官家禳解，定下二十九歲，命屬豬陰人一名，新年正月初旬當死，宜往正南方二十七里外，衝黃道。日立墳墓，當為內憂，救南國諸州四分軍民死亡，為陛下折應計都之限，至時，切不得發哀，為此人命限已滿，元注壽數。今受真武囑付，特來代報官家知悉，卻返天門。至次年正月初三日，貴妃張氏棄世。貴妃年二十九歲，正月十九日亥時生，命宮屬豬。候黃道利日，於正南二十七里，立墳墓。自後，更無災憂，綠此應驗，並賴真武降靈，保助天下。感其恩宥，及西天門葛將軍等神降報，宜付有司，賜在京諸宮觀，各令建設羅天大醮三晝夜，報答聖恩。
　　天降粟麥
　　河北兩路，自真定諸州縣於建隆立軍後，二載皆旱，稻粟麥豆，顆粒不收，軍民饑疫，流‘移轉死。時磁州，於七月初問，據四門監守軍兵互報，今有商用車乘駝馬，般販到席子粟麥等，各稱投官倉寄貨。太守差官，逐門接引其客。續承都監張靜等公狀，備說四門，有席袋二千粟麥，並無主者。看守居民，盡言見西門來者，卸下席子，探疊了當，各牽駕車馬，向崇明觀右門入去。餘三處，無人知其去蹤，但見席角上纏黃紙馬。知磁州陳庸，通判莫千之等，至西門崇明觀，集道眾取問客人姓名，道眾對日：觀門荒弊，即無車從入到本觀。庸等問曰：此觀甚代建立，多少殿宇。據稱始自前唐，因天曹甘真君謫凡，教化青提道士，修學之處。後為甘真君白日上昇，青提亦化去，方賜為觀。內有三清殿，北極七元殿，甘真君殿，真武靈應殿，共四所殿。除真武殿常積到下降日，軍民施利，逐旋修營外，餘皆摧損。庸等差撥軍腳，般運席子，寄著州倉。四門粟麥，共計一萬斛。磁州民間，正乏賬濟，不期有此斛物，若從天降，未、敢擅耀，須奏朝廷中書門下，受磁州申奏。又據本路真定等二十餘州申到，亦有粟麥到州，與磁州無異，卻稱元從磁州販到。今將逐州數目鑽合，共計粟麥一十五萬餘石。先下諸州，疾速賤價出耀。仍勘會今來進到金錢雲馬，顯是世間燒獻，真武下降，紙馬分明。遂遣御藥資香祝版，前來磁州，同知通判等，就崇明觀齋醮。仍於內庭，建報恩真武御容殿，乃下河北轉運司，將元耀到聖降粟麥價錢，重修一路州軍真武宮觀，仍改崇明觀為護國聖濟觀，特賜真武殿為靈應，并金字御書。所是內庭，修建真武御容家堂，亦贈北方鎮國玄都殿額，用表聖恩。
　　田生茨
　　梓州梓潼山上清紫極觀，是西晉葉華真人修鍊，遇太上老君來教掙樂國王太子金闕先生成道之處。淨樂太子金闕先生者，即真武是也。觀內有北極紫微殿，是葉華真人未上昇時，親為真武綠化建造。皇祐元年，梓州饑疫，死傷十至七八。忽有一村莊老兒，推車賣蒸茨，居民競來收買，喫者，終日不饑。往來貨賣，經月餘，人祇見從良苑門入，復從舊路去。吏部侍郎張昇，為梓州刺史，差人潛地踏逐出入歸處，據回報，但見近梓潼山紫極觀前，自然有黑霧遮接下見。次日，更不出來，卻有人相傳，從良苑門外紫極觀前，計十五里路，傍田地盡生茨，應一州饑民，無不掘喫，救過六十來日，已接新糧粟豆之類出市，其田土茨，頓絕苗顆。張昇遂備香幣，特詣紫極觀朝謁。因入紫微殿右廂，乃見青草狼藉，接繞真武之堂，乃令侍吏於臺座側，取其草看，盡是茨根苗。再令人取，卻化為紙灰飛散，秪有初收得連苗兩顆，遂用香合封盛，備述因依，赴京進奏。准中書回降，進到真武救民應化茨，已奉聖旨，賜入四聖觀，宜下梓州，於街市要會處，期集道眾，建攔街天曹大醮道場七晝夜，普設大齋。仍詣紫極觀真武殿，別修醮祭，并賜殿牌，以救化救民為額。
　　鄭箭滅龜
　　北京大名府，天聖二年八月十四日，黃河燥口壩捺頓破，燥水打壞，軍民卒難。救捺時，提轄官通判華惇臣等，前去相驗，燥壩基址巖穴下，有一黑殼大龜，兩目俱紅，若或浮起，其浪湍急，壩索衝斷。遂具中留守司。後因宰相衛公韓琦，守鎮北京，隨行有指使鄭圭巡轄，因到燥口，其龜復出為患。鄭圭往看，委是水怪，情知容易除滅，圭備朝服弓箭，焚香禱告天曹，一箭果中其龜，仰落巖下，波浪不起。兵夫修垮完備。至天聖三年正月三日，鄭圭風涎候起，卒死於癬宇。經兩日，還魂往見留守衛公云：圭被鬼使二人前來，云：閻羅王急喚鄭圭，不合射殺黃河燥口五百年龜精。今負冤來訴，急要證對。及檢交籍，鄭圭壽祿未盡，又令二鬼押去。過一山下，見立一早旗，隊仗紛紜，圭問：此是何處？鬼卒曰：是下界風坏囉山，常有天真到此，校量三界事務。圭遙望隊仗問，見石上坐者，乃是陽問供養真武。圭趨進唱咯，真武降言：汝陽間人，安得到此。鬼使具述事因。真武云：韋閻羅行事躁急，不詳真偽。其龜是西蕃夢雲城苑州土地，昔被先朝師父陳忠元破苑州，城隍驅牒，其神蒙天符，遣往鄭都，為黃河第四燥砂水土地，屬北蕃卓州。因在彼，則別無供賽，遂化為妖龜，隨水而上，至大宋界北京黃河第七燥，翻壩捺，損壞軍民，計一萬來口。天道不容，合為鄭圭一箭射死。況地府未憑天文制動施行，令符吏懷吾足前小龜，同鄭圭及二鬼卒，返見韋閻羅。若鬼妖亂有抵對，即令符吏放出小龜，仍告於地府，其鄭圭壽祿未終，兼圭主人，宰相衛公韓琦，乃是紫府真人，見判北京，他日寶登，慮為不便。言訖，圭拜辭，即隨符吏鬼使至陰府，果見鐵籠罩其大龜，左肋帶一箭，呻吟銜冤。二鬼使具言真武教旨。是時，閻王既聞，即下殿仰空頂戴，遂急令檢到制動，指實虛牽情罪，合加所犯，墮於江海，為推潮運砂，四足無名水獸，無形餓鬼。其妖龜猶作人言，要與鄭圭執對。符吏於懷中取出小龜，放金色光一道，置於妖龜之前，妖龜被光芒爍射為一塊，更不轉動，被聖龜挾散於虛空中，化為微塵。鄭圭因此還魂。韓衛公為避紫府真人之號，以致兵馬鈐轄王琮，通判華惇臣等，同狀保奏。續降朝旨，下北京於黃河垛口，置立護國真武殿，建醮立碑。仍與鄭圭陞轉一資，及賜衛公韓琦寶登堂額，仍許隨行所至名館。
　　裴劍驅虎
　　汾州橫山，嘉祐年中，忽有一虎，早暮當路傷人。纔聞官司及獵戶打捕，則變為五七隻，遞相抵拒。況是河束入京要路，為害及大。因三水知縣楊宗道，挈家赴任，道出橫山，被咬去一女。申州及提轉司，牒差地分巡檢等，與人防護，添立賞錢，召人獵捕。時有雲遊道士，姓裴，狀稱能斷此虎。本州依申裴道士去，稱七日又來，稱此虎非是真獸，乃漢時趙國諸侯，張毅一家七口，負楚兵殺戮於此山。採樵人見之，不認，乃將七副死尸收聚一處，埋在橫山神廟後深僻處，不曾有人踏踐，因此遂成精靈。又因天赦日承，得瑤池玉液甘露入腹，致變化為猛虎，要食人血肉。欲邀使篩出城看斷此妖虎時，知州李庠運，副邵唐提刑孫康應，抽帶兵甲，前往橫山坡嶺。道士獨自探入，忽天色昏暮，風煙四起，髣髴於雲端露現裴道士，披髮執劍，叫云：李庠等不得驚恐，已驅出妖虎七隻。庠等即時頂拜，知是真武，曾於唐則天時，降應裴侍郎家誕生，留此姓氏。其妖虎七隻，如被繩縛，俱蟠伏於地，哮吼數聲而死。空中復有七人，拜躍告報諸官，毅等乃漢朝張毅家屬，遭楚兵殺戮，久為精獸，多傷人畜，合當碎除。今蒙真武，將毅等從前為虎傷人性命之罪，求天赦解之，留此七虎身皮，賞謝諸官。毅等已承天恩，牒去東嶽，判注生道。乃裴道士，亦於雲中隱化。指揮獵戶，開剝虎皮納官。汾州同提轉司，具奏朝廷，准中書指揮，宜就橫山，特建真武祠堂，選道士三人焚修，州司月給錢米，要鎮伏此地，令香火不絕，仍立碑記。
　　當殿試法
　　唐則天時，殿前提點使南安軍觀察使賀全龍，訓幼童五百，習狐女邪法，稱是北方七元神眾下降，為全龍驅使，累於殿前用法，喝起妖童，乘雲下雨雹，放狂風。則天信寵之，朝臣多被全龍妄奏，失寵祿者甚眾。時西蕃侵叛，趙弘為首。纔軍陣相抵，見彼雲生空中，頓發火電，或見龍虎群醜異狀，趕逐兵馬。中外奏請賀全龍，用天元家童正法，可用即付印，授全龍帥兵二千，至境與趙弘一陣，折天兵二千，行法家童五百，並皆傷中，手足不完。賀全龍回程，面奏則天請罪，蒙賜免過。續有告急，趙弘兵漸犯界。則天憂慮深切，忽門下侍郎裴濤奏曰：臣有男仲方，十六歲，自三歲，出言成章。於九歲，夜遇天神，教授弓馬。臣將一家賤累，甘保本男，將五百步兵，前去勦戮妖寇趙弘。遂審問仲方，正賜太常寺祝，仍借授光祿丞，統兵前去。仲方直指趙弘陣所，秪用劍光曩定妖兵數千，獲趙弘於馬下。仲方並不殺戮，引帶回國，奏曰：趙弘妖衛，今被臣略施小法，已擒本人見到。則天退左右，謂仲方曰：顯卿身是北極真武，寄凡顯聖也，未審殿前賀全龍，受七元正法，所用如何。仲方曰：賀全龍訓家童，習玄綱狐女妖法，用呪語使家童，各於腳底，以生硃寫其邪文，遂至超騰雲漢，傾降雨雹。其法猶不如趙弘，為朝廷寵信，以致諫淨臣僚，無辜貶逐。若不禁遏，浸成大逆。臣願與全龍赴殿階，各進一法，少釋陛下疑惑之意。尋賜賀全龍同裴仲方，當殿試法。其全龍，乃驅妖童五百，勇進馳騁，兩班文武，莫不觀鑒。然後，仲方用淨水一噴，其妖童五百，於空中斂跡，皆擂入仲方隨身劍鞘內。全龍無所措手，於殿前叫云：告留全龍殘喘。則天急起焚香，語仲方曰：念全龍是國母之親幸，免殺戮。仲方遂放賀全龍一命，其五百妖童，於劍鞘中發真火，焚為灰燼。仲方奏告，所有前後黜責臣僚，仍舊復官。特賜仲方神應將軍，所收趙弘等，仲方亦奏請放還西域。
　　聚廳禁妖
　　太平興國四年，武安軍節度使尚書左僕射石光嗣，移鎮洪州，因聞本地性好邪法妖術，雖曾禁約，終不能絕。切知俠道山祖聖觀，有持法戒潔之士，請到羅浮洞法師凌居．邈來問，因知洪衡潭鼎鄂一帶供養者，盡是南神。分差官員，搜捉到習左道邪術，馬用成等一百十六人，當廳聚官取問。據馬用成執覆，本非齊學左道，因為江南荊湖地水接連，蠻貊常被七十二候傷魂神殺，行熱疫，令人作事淹滯不利，惟信左道法術，施刀刃油火金剛法事驅鎮，稍愈。石光嗣令逐人資出行衛刀棒油鐺火熬等物，並行毀，納責狀疏放。至當年七月，洪州果有傷魂為禍，居民皆患狂熱，食瓦屑磁石之類，或緣懸屋梁，或上掛林木，或赴水入溝，口稱穢言。光嗣召法師凌居邈，普施符水，救治患人，盡皆較損。又慮後來狂患再作，乃鏤板印真武靈應聖號牌子一萬餘道，偯散與人供養，遇每月下降日，誦《真武妙經》。積有歲月，竟絕其災。從此，去邪歸正。石光嗣申奏：洪州自南唐以前，雖有宮觀，而真武殿宇香火，至今未有。三司禮部詳定，合下洪州，於天慶觀舊來真武殿去處，專委守臣，如法蓋造。仍賜御書殿牌，以護國感應為額。石光嗣後往俠道山，謁法師凌居邈，受持真武法式。遂求致政歸趙州治，幽居簡塵，崇奉真聖香火，壽至九十九歲，無疾而終。
　　妖惑柴邈
　　眉州防禦使柴遜，有弟柴邈，年三十一歲，為右侍，禁婚娶。滌王宅觀察女，夫婦不睦，別置寢房。其柴邈，忽得患廷贏，醫卜皆云邪氣入心。纔見妻入房供應湯藥，便生．憎怨。偶一夜，兄遜潛往看觀，聞邈房內，似有婦人笑語之聲，遂令家人守候，天明入邈房，開帳看，俱無形影，情知弟邈，顯被妖孽迷惑。再三詢問，然後云：二年前，到聖水觀，為見西廊有梁昭王堂殿，壁上畫執笛神女一人，容格媚態，曾用手摸其面手，笑謂同行人曰：待尋求憊地一人為偏室。此亦作戲，何期此夜來謂邈曰：你與我手眼來去為定。因玆，契合一處。至今，每夜二更初來，五更初去。見有此人襴帶上香囊一箇表照。將出驗認，委是異物，親屬收之。繼來聖水觀梁昭王堂，尋見其壁，委有執笛彩女，容貌絕色，欄抹一角，彩畫消落，尋將上件香囊輳依，縫脈相合。柴遜具析情由，從登聞鼓院，經由中書，得達聖聰，奉聖旨，送開封府施行。蒙府司行牒下聖水觀，令燒與本觀土地，驅遣其祟，為患如故。再行請到都道錄錢君平，用法造符錄文牒，并金錢雲馬，同龍圖閣學士知開封府包拯，親至聖水觀，禱告真武，將符牒望北燒之。當夜，柴邈房中不聞有人語笑聲。經半月，其聖水觀，每二更時，人聞西角，如牢獄行杖拷囚，有婦人聲叫，徹響于外。忽夜於柴遜門首大哭，而喚柴邈言：被爾誤我一身，因真武受詞，搜捉我去勘問，送京都土地，經半月凌拷，喫盡無限痛楚。今蒙真武慈悲，兔我鐵杖之罪，押往陰山，為無辜女鬼，三百劫限滿，卻還陽間，神中受生。今來報爾知委。柴邈從此平復。府尹包拯具述，面奉聖旨，宣柴邈，引見據奏：臣願受差遣，積蓄俸料，普設羅天大醮，上酬真宰。除依奏外，賜玉津園內，修建法醮，普設大齋，答謝真武護國救民之恩。
　　魅纏安仁
　　復州觀察使孫漸，有男安仁，年十七，賜三班借職，授鳳州龍門鎮監稅兼巡檢。到任半年，形神昏耗，語言顛錯，公務乖疏，致被州府差官替罷。尋醫歸家，其患不退。父漸夜聞安仁房內，婦人言笑不已，方知是妖怪魅惑。明早，敦逼詢問，不兔說出。安仁被鳳州龍門鎮侯家山土地湘花女相纏，每至三更時即來，直候日出時，化為塵影潛藏。父漸聞此，面奏御前，奉宣差翰林書禁全科師巫，行持法事，凡經半月，不能驅除。再入奏進，還其科，遂至宰執公卿奏議，孫漸家庭不曾供養鎮宅神祇，卻有他州山邪為禍。當發心，速往道觀中，求懇真武救護。孫漸依察聖旨，親自寫疏，詣四聖觀，許願虔懇，仍借真武聖幀，歸家供養。將滿七日，一夜更初，祇聞安仁房內，雙聲動泣。至曉，安仁如大醉方蘇，言語全不顛錯。安仁稱：自赴龍門任，巡轄馬鋪，夜宿侯家山驛。是夜三更，不覺外林前燈火再明，帳前見一美女，冠衣異俗斂袂低聲云：奴非鬼怪，不須驚怕，與安仁是宿緣，合注定於此相候。奴是湘浦龍君之女，因為思凡，蒙東嶽降謫為管山土地，人皆呼為湘花神女，有半仙之分。從此相慕，豈忍相拆。今來，為君父母請到真武降宅，有無限天丁力士，日遊神道，隨從捨宅搜檢，奴若遭檢錄，必受鐵杖驅斷，永罰為下鬼，不能得處塵寰，從此棄別，歸侯家山。臨行灑淚，就髻取下碌玉小梳一隻，令安仁藏於髮髻，候奴再會，欲此照證。尋令取看，委非凡物。乃齎玉梳呈奏，賜入內庫神器局收掌。又奏，願就于四聖觀設羅天大醮，并設大齋報恩。宰執等謂孫漸曰：當時未信，今乃果應，委知供養真武之家，靈應不可思議。
　　陸傳招誣
　　朝奉郎尚書司勳員外郎，差充廣東提刑裴宗元，因經韶州花蘭山，得患如店疾，夜無停睡，言語失次。將理醫藥，莫測其疾。有一官員云：向聞提刑到花蘭山來，竊知此處，並是屈死冤魂滯魄結聚於此山，鐵風洞五道判官拘管，在彼不少。卻有城下事神人獨孤立，能持法調治，不免喚至。獨孤立纔入提刑司第二重門，便云：見一著綠衫官人，抱屈銜冤，守索提刑性命。眾官道：是甚神道。＇見此情由，獨孤立又云：竊念立本是儒生，昨遇真武真君，憫立寒賤，心慕道緣，不虧孝義，化為賣藥道人，為立用藥點眼，兼得文字一紙，卻是驅禁之術。從此，用藥救人，無不靈驗。獨孤立前設香案，以時花諍水妙香，供養真武，結下壇戒，用黃羅一丈二尺，以生硃書篆上清符籙，望北呪敕焚香，隨紙燒化。劄下劍器，上掛五方符吏，六丁直壇法帶，四十九事地輸，四十九椀燈。檢校司判官筆硯等呪，誦楊枝淨水，啟請真武降靈，叱遣直符，齎持表信，昇天通報。持法既了，囑付提刑宅眷，如遇真武降臨，不得驚恐。至第三白，忽遇聖降，從裹面撮出妮子，來真武案前，附語云：是棣州司法陸傅，因為裴宗元是本州通判，緣與先父少卿有隙，部將傅報讎計會。柢應弟子裝誣，於國忌日，行藥有濫，攝傅下獄，非理鞠勘，令招承違逆罪犯，凌逼負屈身死。傅為本壽未滿，合牒花蘭山鐵風洞收管，無由冤訴。何斯裴宗元來遊此山，遇傅冤魂，遂纏繞至今。秪綠裴宗元祿壽方盛，未獲便害其命。今值真武福神降宅，搜追邪疾，憫傅枉亡，更不遣去鐵風洞，就此用法水洗滌寬魂，仰承真武授記，令陸傅面東，朝禮本師金闕玄元帝師太上老君畢，再託蔭於富貴之家，為男兒身，亦服官職。仍遣符吏齎持符命，前去花蘭山鐵風洞，計會所屬勾鑿枉死鬼名，自後更無執對。所附妮子即覺，裴宗元當即平復。將家中金銀錢物，就廣州天慶觀，修懺罪謝恩醮七晝夜，并齋宮觀道士，及謝獨孤立。保明申奏朝廷，續降聖旨，獨孤立可賜本州助教。裴宗元從此修奉香火，終身不替。
　　王虎中計
　　朝請大夫兵部郎中，知滌州，充兵馬都總管錢廷年割子：伏為滌州通判職方郎中姚孜，不時在假，或時發狂，若與人交爭，鼻口出血，日夜不睡。至平復審問，又自不知，但云如被執縛於林野之間，有人理會性命。事三年，醫者皆調理不退。後因轉運使陳冤，說及東京五嶽觀道士宋之才，用符法呪水治之。宋之才見充右街道錄，入內備宣召，難以擅請，不兔具錄姚孜事由，申奏朝廷，蒙宣借宋之才法師，到滌州姚孜宅。遂令宅內設香案，先燒符牒，遣功曹符吏，寶入天門，報覆真武，願賜威光，下赴祈禱之處。然後將帶到真武幀像，鋪設掙水法物供養。正值五月五日，焚香守備真武降臨。令一書吏，用紙筆伺候，附口寫錄。約是酉時，見姚孜披髮，從臥房大叫一聲，奔走出來，香案下跪膝通傳云：本舒州桐城縣主簿王虎，慶曆初年，姚孜為太湖令，因受差，同往大雲倉，般量上供米麥。姚孜卻受專監金銀，計囑虛抬，欠折正數小麥八十石。時王虎不知，柢隨情於赤曆日，同簽押，申本州并轉運司訖。後來，姚孜先知事發，從太湖差人來送書，并人事黑漆琴光鐵崇六隻，遂問來人索書，卻稱渡江遭浪損壞，及將信物看驗，委是水浸浪邇。其書浸壞，不任開覽。來人告覆，且留下崇子，客急回太湖，別換書來，請領回文。虎不知是計，從此留下。自後，不見換書人到，驀被壽州勘院准動，前來追攝，入獄鞠勘，與姚孜等對認。同情受過大雲倉般量專監金銀，遂往王虎家，取到姚孜人事崇子六隻，洗刷辨認，一隻是金，五隻是銀。王虎在獄，方知陰中姚孜之計，無由分辨，因而氣塞衝心，不明身死，被姚孜推逃，亡王虎承當，卻全出姚孜，罪犯陽間。秪謂王虎身亡，照證無憑。奈為東嶽陰府祿壽簿上不注，王虎枉死，不當收管，柢在塵劫，無由解脫。三年前，於塒州夾岸，遇見冤家姚孜，相纏至今，須要同往束嶽執對。幸遇真武今日下降，已荷授記，為虎解脫冤魂，得與姚孜相離。蒙給賜照證文字，往陰府注生，從今更無儼執。姚孜良久甦醒，延年等具奏朝廷，姚孜遂罷官，歸湖州，捨錢二千貫，入舒州靈仙觀，添蓋真武閣。
　　陳妻附魂
　　淳化二年六月二十一日，束頭供奉官閣門柢侯秦中立，受差秦鳳路提點軍器。秦中立一生侍奉真武不違，寅夕香火。中立既受差遣，將絹彩畫真武，幀軸隨身，到京兆府參見。判府陳儼言：有子景仁，見年二十四歲，曾婚張氏。方一年，張氏染療疾死；景仁傳染其患，時似顛狂，或喜或悲，自歌自語。有時，聞得與其妻往來房內，鬼哭神言，敲打驚響。遍求醫禁，略無效驗。中立曰：今且歸驛，當為齋心，明晨來看。中立夜就館驛，焚香，掛隨身真武供養，先具誠懇奏知。次日天明，中立遂親手擎幀，步趨入府堂，將真武幀像，就陳景仁房室前，淨設供養，令陳儼合家虔誠捻香祈禱。然後，中立手攜香爐，入房看觀，問景仁年幾生月，受病時日，因依，錄奏狀一通。當日，於真武前，用符吏紙馬燒奏。至第四日，中立在綰舍內，夜至四更，聞人叩門云：念奴是京城故侍郎張昇孫女，因嫁陳景仁為妻、未滿一年，染卻勞氣，沉頓著林，被醫人將作血隔調理，誤投湯藥，枉壞性命。因此，孤魂不收，遊颺塵中－日夜銜冤。忽因景仁前三月間，出城遊獵，得與附託魂魄在身，免在荒野，遭界分土地驅逐。今閣使帶真武入宅，對定景仁房供養，奴被聖威逼逐，無處港藏。蒙真武慈德，差使丁神搜奴魂魄，面見尊神，憫奴冤枉，賜以楊枝淨水洗滌身魂，仍得授記，解釋冤債，更不歷轉陰司。今得託生，鼎來羅宗傅太尉家，依前為女身，特來報謝而去。中立逐一記錄，往見陳儼，其陳景仁遂已痊復如故。陳儼，其陳景仁遂已痊復如故。陳儼表奏事因，甘退三資本職，并男景仁覃恩誥動，保明舉轉秦中立出官，除授東上閣門使雄州防禦使，及男景仁，本授太廟室長，並不追降。陳儼施財五千貫，蓋造上清紫極宮真武立身功德殿。奏請劫額，續奉聖旨，特賜通靈普慈之殿為額。
　　王氏懷鬼
　　舒州金部員外郎王堯年，有女年三十一歲，肚懷鬼胎二年求醫，皆莫能治。不惟父母憂慮，其女常自疑惑，欲往後園自縊，空中聞人叫云：不得亂棄性命，是汝五百年宿債，何不去告宅神。女子回顧，又無一人，遂歸家說與母。所謂宅神者，本家柢有真武，別無聖像。乃請靈仙觀法師陳居巽，就家堂結持壇戒，遣發符使，特詣天曹，懇求聖降，願為王氏消除宿業，免其胎腹。合家虔誠，守候法師報應。時十月二十一日午時，忽有碗口大小紅光暈，遍散屋外，盤旋壇前，遂降附王氏，而言、．前生曾與藥婆貨毒藥，與人打取胎孕，內有貴命寄胎，遭其所毒，又復沉墜，卒無出期。此罪當永劫罰為恆沙毒蛇。汝緣有此一世人身，又遇負殺冤家在於腹中，飲食血肉，脹塞心胸，欲害其命。因後園取死之際，遇吾隊仗。今有香火感吾下降，吾當為汝永除此冤，更無執對。於今夜二更一點，就汝外林前，地點輪燈，七七四十九碗，替代一身，用名香淨水紙馬供養。至四更盡，就彼呼女子小字，年月日時，連替代金紙，燒與前生冤魂，其胎不過月日，自然消散。居巽禮謝，紅光漸散，乃知真武回馭。堯年燒奏了畢，立下疏契，候女子胎患消散，願將此宅并後園，捨為真武降聖行宮。其女果應月日平安。於外，有人傳播王金部女子遇真武救濟，其身必貴。堯年見授襄州通判，遷改新宅。纔辦承舒州太守謝方平，為次男景祥議親，遂納禮成結。堯年面將宅并園，興蓋殿宇，計會舒州及監司等處，保奏朝廷，頒賜名額。准中書剖子，取問王堯年，所捨園宅為宮，一力難圓，又奉聖旨，國為添造三清寶殿，并北極七元殿。仍賜降真慈救觀為額。
　　玄天上帝啟聖錄卷之五竟
　　玄天上帝啟聖錄卷之六
　　奏錄延壽
　　仁宗皇帝於至和二年，染患不豫，據三司禮部，校定到南嶽嵩陽觀法師王伯初剖子，欲上奏北極，審其壽曆，須是遇庚申日，皇帝御札奏章。於是夜戌時，躬親析懇於星斗之下。來早，伯初必知奏章細因。後至庚申日，皇帝令宮儀副紙筆，代寫奏錄。至戌時，露天燒化。次早，宣問伯初，卻云：夜來不曾有奏錄到天界，恐皇帝不曾親札，奏章不專，以致難達天闕。乃用舊意，至誠御札奏錄，於是夜，懇禱燒奏。次早，伯初· 纔宣喚，便稱慶賀，臣已見夜來章奏，傳到北極中天大帝殿下披閱，見送真武佑聖院保明，更俟七日，終獲是驗。伯初親見奏章，紙共七幅，從頭暗念，並無一字異同，聖意喜悅。至七日，伯初復見，屏退左右，奏皇帝：臣適在牛女宮衝接聖仗，已蒙真武保明仁德，合展聖壽一紀之數。回至西天門，見葛將軍伸重，望皇帝不可忘之。綠此聖候平復，賜王伯初充在京兩街都道錄，住持五嶽觀，賜紫乾元洞神法師。因而，聖意思慕真武垂恩，顯應事邊非常，再行催促監當官，疾速建換內庭家堂殿閣。仍令三司禮部，關報合屬去處，搜尋真武事邊保奏，檢類施行。所有延壽感應事，兼西天門葛將軍，係皇帝留恩之故，今就真武殿右畔，亦蓋報恩殿，焚修香火。
　　施經救災
　　南京應天府，有上清鴻福宮，係太祖興隆建極，報天啟聖功德第一處。兼大中祥符中，真宗束封，曾宿是宮，夜遇北方真武降現，云為官家護駕。蒙真宗特賜真武立身金相寶閣，及賜御書金字牌。至和中冬月，軍民瘟疫，於鴻福宮興建道場，未獲感應，人皆惶惑。忽夜真武託夢，與住持道士任亢之云：吾觀南京冬疫，宜令印造《太上說真武妙經》，沿門施與患人，供養受持。任亢之既受聖夢，即以散之，患者並安。適值朝廷有征南事，抽差兵馬，人數無闕。其留守司參政諫議大夫沈立，具奏朝廷，准中書剖降看詳，鴻福宮於前朝，因顯聖，建真武寶閣。自今，此冬疫託夢，令施經，救軍民大災，及得應副南事。今再賜本閣三年恩澤一道，與道士任亢之，充管香火道童披戴。及委南京提點，或宮殿損漏，即行修整。
　　靈功既水
　　淮陽軍司法陳拱臣，未仕時，收得一龜，其龜殼版青翠，上披金色綠毛，眼紅尾長，如小盞大。養之五七年，至拱臣登第，其龜忽長盆器大，好食棗子。以竹籮盛之，偶夜月明，家人戲取其龜，卻變縮身殼，約如碗，足與一赤斑小蛇蟠繞為戲。時拱臣思惟，龜蛇二物，所謂天關地軸，屬真武福神之下。至次日，看其龜，如故長大，卻不見蛇，數夜如此。拱臣命工，銷畫真武聖像，設大缸淨水，盛貯此龜供養。後赴信陽，監修築土牆，部轄人夫二千。值冬月雨雪，役夫大半染患倒外。一日，拱臣不覺因思似夢，而見本家大龜告云：數年承收養敬信，今為聖上來喚，即當昇天。卻知司法在此，負憂人夫病患，故來報謝。請司法備淨水一甌，以楊枝對北面天念呪，呪云：天罡天魁，立驅電霧。施我陰功，狂災速去。一氣念三遍，用此水灑其患者，必獲安健，他日當承恩。龜乃辭去。拱臣依此呪呪水，灑其患者。不移時間，皆得汗蘇醒。其大龜於拱臣得夢日，化為一陣黑風不見。其信陽監城牆修築既畢，軍夫不失性命，其功皆承真武龜蛇應合降靈。轉運使費瓖，具錄聞奏。續降回旨，許於信陽監刊石碑，及置真武殿，修奉香火。陳拱臣特除授衛尉寺丞，轉承奉郎。
　　真法浸錢
　　鳳翔府有豪民鍾守安，全家貪財好殺，凡事欺曲。惟玄孫進明，自恨難以諫之。適值七月十五日，僧舍作盂蘭盆會，見鋪設地獄幀像，惡相因緣，從此悔悟，待誦經典，將本房錢物布施與人。忽一日，見一道士，求化自在心錢，形貌古怪，遂召於市肆喫茶，問曰：本係何氏，貫居甚里。道士曰：姓裴名郭，生居武當。今到鳳翔，未曾遇合一人。進明日：願求一訣，可救迷網。道士於地上拾得一錢，付進明曰：牢收，牢收。道士望西而去。進明得此一錢，認是乾重之文，遂收結在身。自後，又遇一人，手擎檀香雕裝真武貨賣，進明用錢七貫文贖下。卻為本家翁父不喜神佛，將就天慶觀道士陸元質房，寄附供養，逐日早晚，親到添換香火。將及十年，自覺祈禱靈驗。進明一夜，狀如沉醉，倒臥於本房。明見向者付一錢道士喚云：汝收吾一錢在身，可將救取幾人屈死性命。以水浸之，見我即施，必有所應。進明至曉方蘇，遂往見道士孫筠之，問真武所出姓氏。孫君曰：真武出身於掙樂國郭氏，授業於太上老君，修道在武當山。至唐則天時，降生裴侍郎家，斷滅妖童。進明聞此，方悟得遇真武顯化。遂聽探街坊，見有患熱渴瘟疫，狂躁投井赴河者，遂將此錢往天慶觀，取淨水浸之，焚香於真武前禱祝，願降靈氣真法，入水施人。方禱祝次，其聖相忽起圓光，如火焰爍，一室之中，金光罩耀。遂將此淨水，沿門散施，患人皆安。是時，傳達郡人，盡來瞻禮進明。終為伯叔兄弟嫌妬，多要窘拾。進明潛取元寄真武，欲往外處雲遊。取真武不動，漸次加添，及百餘人抬，異不離案卓。不期有國使到府，准中書剖子，據司天臺奏：近有五色祥光出現，上至天門，合在鳳翔府界，有異寶功德尊像。委知通以下，遍行搜求。府司詳度，秖有鍾進明供養真武靈異。差官往取，又只用一兩人，連卓座起離。進明從本府開具發遣來使，管押赴朝廷進奉。所進上檀香雕鑾小身真武，上殿開封，忽進數道光芒？聖駕離座，焚香瞻敬，權送上清延福宮供養。候三司定到事目，別作施行。
　　鎮河興福
　　內殿崇班入內內侍省任悅，奉動充秦鳳路軍騎安撫官。過滌州渡黃河，於半津遇風霧昏暗，隨侍吏云：此是黃河第一崖門要固燥口北岸，是遊州天慶觀分到香火一殿，名護國真武院，凡經過，先拋獻紙馬。任悅禱祝靈空，過河別具數目，還賽發意。纔畢，雲彩風色，豁然平定。任悅與一行人，俱見一神人，現於虛空，認其形相，乃在京四聖觀塑畫福神真武也。任悅就舟便拜，起受真武降言，如俗交語，乃云：此一殿，係唐太宗因功臣魏徵，撰其砥柱銘建立。至今為其處，乃是院口第一險惡疆界，從此，分吾在此為國家保鎮山河。今殿宇飧損，蓋有年矣。時復下降，按伏龍蜃，無存泊處。吾若不來，水燥必壞，為國之害不細。切宜記錄，不得漏泄機密，除奏達聖聰外，別與談議，立生瘡痘果報。言訖不見。任悅回朝面奏綠由，聖意猶未信。任悅不合再舉陳於上前，當殿語聲不出，繼遭瘡痘之報。因而諦信，除賜任悅就注在京監宮，宜令有司立便檢會大唐實錄，照應選差殿使，前去同瀉州守臣，重建殿宇，御賜鎮安興福為額，永作香火祀典。
　　現海救危
　　信州龍虎山福聖太極觀，是漢張天師傳代法錄靈壇第四洞天。昨因遺火焚燒，經七年逐旋添造，惟北極一殿廣大，未有擅施。忽一日，泉州客人到觀設齋，計料北極殿材植等數，欲一力全造。本觀問及設齋造殿之意，據稱：前宰相陳侍中知廣州，泛海歸泉州時，高碗隨行，其船將近鄉界，忽逆風漂蕩。侍中乃焚香禱告虛空，願求救護。風濤頓息，前望懸空，一髦頭道者，告言：侍中到此，驚危甚矣，特為使轉其風，不至漂溺。今送侍中一行骨肉早回泉州。侍中焚香拜謝，敢問甚處聖賢，特現救護，誓當銘心篆骨，香火仰報。答曰：信州龍虎山太極觀，火焚北極殿宇，已及七年，未得成就。吾係天帥委來，尋有緣者。今日幸救侍中，更不憑疏目，侍中便可發心。遂於雲中不見，遺巡之問，人船已抵泉州界。舉家思惟，髦頭聖相，必是真武真君，顯現救護，求造其殿。即遣高碗前來驗實。高瑰復回，呈計料等事，前後三年，起發材植造殿，塑裝了畢。前宰相陳之純，遂具割奏聞，望賜恩額，以救危顯聖為名。奉聖旨，除依所請，仍賜度牒十道，銀五百兩，添助修造，並給助本觀常住。并侍中慶懺寶殿，普設大醮大齋，仰報真武垂現救護之恩。
　　何詮遇會
　　隋有虔州廂軍何詮，因隨安撫使張祐之往南康，遊廬山太清觀谷巖洞，遇真武生辰，會父母於瑤玉天。嘗蒙申奏，揀放逐便，何詮從此，用帛彩畫真武一幀供養。合藥貨賣，逾五七年，凡有病者，服之皆愈。從玆，聚蓄資財，及二千餘貫。忽告其妻，兄年幼，身卑賤，彫面作軍，請天祿三十年，不曾負國背公，幸有宿綠，得遇真武生辰聖會，致蒙國家放令逐便。今生計豐饒，有錢二千餘貫，今欲留一千貫，付汝日給，并出貨元藥外，一千貫載往廬山天慶觀，建造法堂七問。將畢，忽有朝廷使臣陳伯虎降香，投放金龍。殿中侍御史晏良弼，同南康軍刺史到洞，因見何詮捨錢建造法堂，咸皆歡羨。伯虎謂良弼曰：有如此事，何綠得達朝廷。少頃，忽有一白鹿，於法堂後走上山林。良弼令人趁蹤入林尋覓，左右報言：林中白鹿不見，卻有一庵，內有軍人在此眠睡，聞人入林，驚起出林而去。道眾云：此是何詮，應現白鹿也。後使命還朝面奏，奉聖旨，令檢會到昨來江西安撫使張祐之，奏何詮遇真武生辰因依。看詳，特贈何詮道號居士，仍置影堂，鐫立碑記，并立谷巖洞瑤玉天為瑤玉洞天。何詮壽八十三，於堂後山庵內善終。道眾就山燒化，聚灰骨為胎，就裝塑身供養。未及半年，准國命加贈何詮居士為應夢虛寂先生，未知朝廷有何聖驗，致此封號。
　　吳氏緣合
　　汀州武平縣令杜珪，因失目，歸家就醫，凡六年。珪取建州昊育侍中長女。其妻自二十七歲產難中，得道士周明晏符錄，救護平安。從此，發心供養真武，及持齋戒，看閱道經。見夫雙目全失，遂每夜人靜時，置備名香淨水，露天朝啟北方，禮七七拜，願真武垂慈，救珪眼患。可及二年，時值三月三日，夜至三更，睡中見一黃衣道士，謂曰：心堅不如身淨，意重不如緣合。七日內，有人來醫杜珪眼，候平復如故，卻來雲蒼相見，與我師還卻眼債。言訖不見。後滿七日，昊氏於門前，見一道人，扇上寫雲蒼道人攻醫眼患。昊氏召之，遂看夫眼，用二針於眼兩角，并留二藥，日進三服，水調，服盡見功。道人更不受錢，出門不知所之。遂依此服盡其藥。一夜，杜珪夢見雙目被一小龜沿上面來用口舐其眼，珪用手拂之，驚覺雙目俱明。乃思，醫藥并小龜，顯承真武降靈，垂救眼患。後聞妻父昊育，判太原府，因擁妻至彼。一日，出西城郊外，因至天柱觀，其山名雲蒼。步入其山，見一殿裝塑神像，被人刮除眼目，審問，知是真武聖像。昊氏驚悟前者雲蒼相見，還我師眼債之說。逐一言與父，育乃自備錢裝修，將杜珪前因患眼罷官，後遇真武應化醫救情由，保明申奏，保舉注差。續降指揮，昊育裝修雲蒼山塑像，了畢，申聞別議。勳贈其杜珪，可轉授揚州觀察判官。
　　進明顯聖
　　中書門下三司禮部定到鳳翔府鍾進明，曾因擇善檀香雕鑾真武，寄留天慶觀道士陸元質房供養，早晚親去，香火不缺，得遇真武，教令呎水救人疾病。金光煥赫，上應天漢，致司天臺上言，其光現於秦分，今鳳翔府，主有古異功德聖像。差人取問，今是鳳翔府發遣到真武臺座，奉聖旨，送上清延福宮供養外，賜鍾進明除授三斑借職，即於本家，遙具禮儀，朝謝訖，不三日，染患身死。既而鄉社所謂，進明死後，聖跡顯發，祈請有驗。後翰林學士刑部侍郎孫誠之，奉使西蕃，於鳳翔府，路逢一道士，布袍草履，前迎誠之曰：侍郎命綠不當此，權去時，須有驚憂，迥而必夭。誠之曰：汝是何人，故知預事。道士曰：我本鳳翔百姓鍾進明，今為鳳翔府三羅山瓊壺洞主，監管玉峰龍潭，今乃成半仙列矣。適見侍郎頂上有黑氣，問有白氣，大為不祥，必主前路驚憂，回國身夭。誠之再問：有斯災禍，如何消禳。進明曰：至危難處，但念我本師真武靈應真君尊號，終獲感護。然雖救得離蕃，恐歸國終有災。言訖，忽然不見。誠之入蕃，受蕃王李希靜燕會，因舉題日月出束還沒西七字短令，無對，致李希靜欲令囚之。乃於恐懼中，默念真武靈應真君數聲。有一官人力諫，希靜漸息怒意，復令放還。誠之辭蕃歸京，未入界，先被隨行察事使臣具奏。忽有使臣資動前來交割，孫誠之一行從人，及蕃王回禮表苔等責降，為使入蕃辱國，特賜藥酒，聽動命，甘死無詞。忽有使臣資白剖來，特賜孫誠之兔死，降盡前官，責授遠惡小郡，監臨差使。綠皇帝因覽鍾進明顯應，皆獲真武慈德，委令半仙護國救民，不違真武救護，故放孫誠之死罪。下鳳翔府建鍾進明祠堂，為本人帶三班借職，身死顯聖，元遇真武授記，是謂本師弟子，其祠合以二殿先，後真武。許依卿原裝塑進明，即以白衣儀相，表半仙之位。仍贈善導安寂仙君，及賜二輔報慈廟為額。令本府撰立碑記，永示不朽。
　　鄒宿契靈慶
　　曆二年三月初五日，中書門下，據鄭州保奏，本州監酒內殿崇班鄒宿，在任公正，惟衹供養真武，侍奉精恪。既不曾以諂曲欺誑之事祈求，又不曾於諸事背義，貪殘恣殺物命。凡州民有水旱災疫，先於諸處神祠無應，若鄒宿齋戒於本家真武前祈禱，皆獲靈驗。人皆謂鄒宿曾悟聖教，密契神靈，故鄭州陰受其賜。忽一日，鄭州於日午間，天降風雹，姻雲四起，於北門裹，黑霧盤旋，降下無蓋銅棺一具，空中但聞音樂嘹亮。自知通以下，至於百姓，盡皆易衣入棺，並不容在內。其後監酒鄒宿穿執而來，方入其棺，忽聞振響一聲，遂降其蓋，輕舉而上，仙詔鶴唳，瑞氣天香，靄而不散，其棺冉冉向正北而去。次據白蓮山延壽院僧智仁等狀申，昨晚山上，五色祥雲籠罩，聞有樂聲，異香芬馥，天花如雨墜。而復收霧，垂甘露，約至更盡方息。今早集僧眾，上看其山中，元有一峰，號鵬巢，兩畔有石巖，相離十五餘步，今卻相合。於正北石巖接縫間，留一小石門，方圓四尺，望見裹面有一銅棺。山之上下朽木，並發芳條，一時變為茂林，雜花競開，烏獸飛嗚，如罩護狀，未委事由。州司參詳，已得昨晚天降銅棺，迎去鄒宿因依，集當職官吏及道僧，前去看驗，委實。保奏，續有回降下鄭州：緣鄒宿近出神，到內殿朝辭云：臣蒙天符，差充北極壽限曹副判官勾當，每年一次，當隨真武下降人問，計算世人善惡，校量壽限，皆承真武保合授記。臣恩受皇帝祿賜，特來報謝。今勘會鄒宿有無子孫，承紹恩澤一道，遷注供侍骨肉。如無，即厚給錢帛養贍外，仰就白蓮山建造鄒宿祠堂，以神應府君廟為額，永為祈請靈跡之處。
　　天錫青棗
　　饒州樂平縣，有江州團練判官朱牧，並無男女。牧自父亢臨終時，謂云：今後莫忘真武聖堂香火，凡遇每月下降，至誠供養。如遇三月初三，五月初五，七月初七，九月初九，此四日，每備供養三分，精虔祭獻。牧自先父囑付，不曾有違。一次，適遇七月七日聖降之辰，是夜，燒獻畢，約三更以來，妻氏夢一黃衣道士，以石碟盛青棗一枚，勸喫。既喫，覺滿口異香，道士云：此乃天錫仙人之棗。自後有胎，生下一男，風骨俊秀。五歲，記誦聰敏。七歲，天才通悟。名應四方，可應神童。乃應母氏之夢，名曰天錫。朝廷究察得知，臣僚亦有保舉，遽蒙借授大理評事，借絆，攜子天錫上殿，說書史，並不誤，講論傳記，如流對御題答。賜天錫特授假承務郎，及賜買書錢一百貫，更歸修讀，候至十六歲赴闕，別聽指揮。并父朱牧，先借官職，更不追還，并賜朱天錫褒諭文典。
　　神化紅纓
　　信州弋陽縣，開絲綿鋪陸中道妻阿張，年四十四不產。中道忽告曰：竊知時人多供養北方真武，凡百祈求無不感驗。遂贖得川畫真武，歸家供養。張氏曉夕哀檮，雖祁寒極暑，未嘗暫忘，如是六年。遇一夜，中道與妻，同得一夢，與丫餐仙童爭拋綵毬，擲上空中，夫妻仰視，不覺飛一紅纓，入於張氏口中咽下，因此有妊。經十三箇月，生一女。至十三歲，非常端正，但未曾言，人皆謂之啞女。弋陽縣承受信州公文，為淮中書劄子，指揮司天臺奏，近有明星，現東南陳國分野，正當弋陽縣地里，招陰貴神仙託凡異相。委知佐根間，申據本縣契勘，秪有陸中道家十三歲啞女，必是異人。尋喚到陸中道，供析因依，申州本州保奏朝廷。時啞女聞此，忽然言語，索香湯沐浴，換衣坐於淨將，告父母云：念兒本係天化宮雙女宿下，善才掌籍天童天女第一名，謂之綠霞瓊女，每七周年一次輪降，充北極佑勝院副判司，隨所差巡遊。祇備等昨為父母日夜泣告天曹求嗣，動感真武，將因緣簿披檢，母氏宿本不注胎息，蒙真武將父母在世修奉香火功，先為保明，上奏三天，然後點兒化為紅纓，入母之腹，為女一紀餘年，解免母氏勤求之意。兒降胎時，曾蒙真武囑付，處世不得出聲。雖在父母左右，未嘗言話。今既限滿，又見國家文字根括，事泄天機，慮兒不便，告別而逝。中道與妻，遂命工用灰漆封布如塑像，於真武側，逐日香火，修持功德，設齋答謝真武恩慈。續後，朝廷賜到衣帛，官支糧食，以表降生神聖祥瑞例物。候本人語言，仰逐時劄錄申州，再具託化情由回申。又准中書劄子，徑下弋陽縣，仰將陸中道家啞女託化全身，於縣城官地埋墳，建亭屋遮蓋，別立祠堂，塑啞女素衣神仙一身，贈寂照孝女為額，委本縣立碑記。
　　荊王雙美
　　唐廣明皇后功德玄都觀，年深霹壞，道眾累疏募綠，無一抄注，自歎如何有此阻障。有道士王諍淵云：本觀有真武像，因何未蒙降鑒。淨淵忽夜夢人挑到金錢入觀，堆探於真武殿前交檢，即五百貫，用馬乘載上天。不旬日，忽有在京燕王位內宮令官孫惟彥等，赴真武殿鋪設，稱為燕刑王獻紙一陌，蕾買馬一匹，沉香一灶，奏狀一封。為本宮儀國夫人臨產憂危時，有一道士資疏，來問大王抄題重修西應鎮道觀。荊王不釆，云：為夫人產憂。其道士卻言，有一法，即令便產，子母雙美。刑王聞之大喜，云：果有靈驗，其觀宇，獨捨鼎新建造。道士將硃砂書黃紙符一道，燒灰水調，令夫人服之。移郊間，誕下一男。刻王題疏，道士辭謝出門，遂尋不見。夫人云：纔服符水，眼前有符吏判官交衛，暗中被一披髮金甲仗劍神人一喝，其子隨聲而下。又自聞得報言：此子從西應鎮玄都觀中來，急往彼處，保扶荊王。因獻錢馬等，并驗本觀飧損，還有道士入京抄題否。道眾云：不曾有人入京抄注。荊王遂資表奏聞，發遣金銀錢帛，前去重新修蓋，及准聖旨，頒賜度牒一百道，添助修造工匠。畢日，設醮慶懺，夫人自備奩具貨賣，買金裝，貼本觀三清聖像，并真武真像，及用絹彩畫真武一千軸，散入諸宮親王，闔朝文武公卿之家，受持供養。其觀蒙聖恩。改賜崇靈應聖之觀，仍立碑記。
　　焦氏－嗣
　　武安軍觀察使殿前太尉王植妻壽昌郡君焦氏，一生不產，為性樂善慕道，專勤香火。忽一日，因往後園，視花果內有· 石榴樹一枝朽死，自然生煙火於上。焦氏驚忙救之，其火乃滅。於樹前，卻現一神人，圓光赫赫，披頭仗劍，腳踏龜蛇，認是真武真君，焦氏便拜：今日幸遇上真，伏望慈悲救度。真君問曰：汝有綠見吾，今心意有何所欲。焦氏曰：願求嗣息。真君曰：汝候三月三日，來宣化門外祚真觀，與汝一嗣，必得後貴。焦氏方再拜時，忽已不見。歸來言與王植，至三月三日，往祚真觀。是日，啟建真武生日齋會，士女駢集。忽有一髦頭奴子，方六七歲，拽定焦氏及王植覓錢物。焦氏細看，異貌殊俗，撫問，云：俱無父母，亦無親屬，年來多在四向官觀宿食。焦氏從此攜歸養育，自然聰敏。至八歲，王植作親子奏恩，蒙上宣問：卿常云無子，今何有親生之男。王植不免奏前項所遇真武賜子因依。動御驚嗟，久之，又問年月，不知所生。將當年於祚真觀，收得是三月初三日巳時為憑，奉聖旨，送司天臺，定其貴賤。據定到王植八歲，命合五星并室，主有武學邊功十六，上值淵渠水，從正北而發祿，必有權勢。因此，蒙御賜王淵為名，可授右侍禁校尉，內殿崇班出身。仍許定第三越國長公主為親，候十六歲，別賜納禮成結。王淵至十四歲，又蒙恩加賜閤門祇候，隨父朝見，臨殿試，中武舉。義策，當賜陪禮。十六歲，納禮冊寶，成國親，授賓州防禦使駙馬都尉。奏取聖旨，用俸錢并奩具等，於祚真觀，建真武寶閣，仍奏請敕額。
　　玄天上帝啟聖錄卷之六竟
　　玄天上帝啟聖錄卷之七
　　小童應夢
　　越州會稽山東，有陽明洞天，自文穆王錢氏建立龍瑞宮，年深荒廢。內有真武殿，最為朽墮。淳化元年二月一日夜，文懿皇后玉華宮應夢，見髦頭小童，身披早袍，來見皇后云：我是越州龍瑞宮道童，為本宮貧乏，無衣可衣，無屋可存身，遭暴露，惟皇后可以救之，他日必來報恩。化為光明不見。明旦，具述奏聞。時遣使資香，往龍瑞宮察訪。內臣問守道回奏：本宮建自唐末，經今年深全損，一殿真武部從被雨淋日曝，推倒在地。因省悟前夕之夢，是真武顯應，來求后宮修整宮殿，重興香火之意。已奏取聖旨，允許皇后發心，將維具奩寶，兌換度牒紫衣及金銀等，差內臣同委越，年限一年，重建殿宇，及聖像裝彩。完備訖，忽為皇后染患，翻胃四十來日，醫理未退。忽一日，冥然而外，出入息微細，相次氣回，遂無嘔逆之狀，自然平復。乃曰：適見真武從雲中來，謝龍瑞宮並已完茸，皇后命雖未夭，病亦久矣。遂令童子，取到一淨瓶一諍盂，於瓶內，傾出五方甘露玉液於盂中，勸令飲之。遂覺醞酬灌心，胸膈清凍，厥疾頓除。試開眼，又如昨夢不見，衹覺口內異香，四肢輕爽，起居如常，以顯靈感。國家再致縊言，重加勳醮，用答神既。
　　高聖降凡
　　益州成都府青城大羅山上清玉華官，係國家名山洞天崇福第四處。每年有金錄玉符，真境道君上昇遺文，歲賜恩澤一十二道。明道中五月五日，成都府藥市成集，至初六日，須有十方雲水道人，競來本宮，赴初七日真武昇天齋會，常有神仙降臨，度人顯化，白日上昇。時有一道士，裙倨下拖一龜尾，人謂精怪，皆韓避之。俄見此人，與本州兵馬都監寇通男克明，上在高峰之上，眾疑被此精怪疑惑，領兵眾趕奪，其道士化白光不見，克明不覺墜下。因此，矢心斷絕飲食，又不言話。其父寇通，移任元梁城寨主，因循七年，克明同家屬寄居興元府。至慶曆三年五月五日，天未明時，克明違家，潛邊不見，卻在益州玉華宮，復與舊年帶尾道士同行。本宮請二人赴齋，至食遍，秪見克明，不見同行道士，眾皆驚愕。食至第九味，有一大龜，忽然在克明座下，乃乘克明離座，直上空虛，祥雲四合，克明坐龜上昇。其父通，又於元梁寨，見男克明來辭：今已授下北極七元勘壽司判官，蒙我師真武，令大龜乘載朝天矣。後成都府申奏：今年藥市上昇人姓名，准回降指揮，取問克明有何功業。據寇通具狀稱，秪有此男，元將錢帛於經過道人處買得為子，逐日好修養，看老子《道德經》，愛燒夜香，朝禮北極，常持誦本師真武尊號，不食禁忌之物，多持齋戒，不行纖毫欺曲之事。又准中書剖子，指揮看詳，四方異地，常有如斯高聖應邇降凡，度人上昇。合下成都府，建立祠殿。令道士焚修，立碑為記。特封靈顯真君，并用靈顯祠為額。及契勘克明祖父鄉貫，係屬西京乾濠鎮，仍就本鎮，亦立祠堂。七從借名尚書刑部郎中，知瀛州事高陽關都總管陳疇，劄奏：自前朝興元四年五月內，卻有北蕃郎官伊壽先兄弟七人，執到兩界，公憑車載，氈帛香貨五萬餘貫，來投摧貨務出賣，欲將賣錢權寄官庫，候歸蕃計會後，次貨物到來，般取前去。可及一十五年，並無消息。後因太祖登極，郊天恰限，瀛州缺賞給五萬餘貫，無計借貸。不期本人前來陳狀，願將其錢，與官中支遣賞給。從此，瀛州委憑借支，已得均足。時高陽關刺史鄭度，遂喚伊壽先等七人，取問因依。所寄此錢，即非壽先等財物，係興元年中，太祖仕於世宗時，曾為帥守瀛州，忽過太白星，化為白衣道士，勸諫太祖，集道德仁行，向去貴顯非常矣。太祖乃曰：天曹有何靈應，助身貴顯。道士云：沿邊有逆虜叛臣，故朝廷委託收戮。今奸叛潛息，皆是北極真武暗中護助。言訖，其道士化白光歸天。時太祖就瀛州設大醮七晝夜，燒獻天曹諸位紙幣外，燒金紙五萬貫有餘。卻為天曹點對，此項金紙五萬餘貫，不當受領，遂付北極行遣。係佑勝院真武，牒七元北斗七辰掌計。其伊壽先七人，即是七辰下七從。大宋啟運立極，蒙真武面奏三天，詳將元不受醮錢，還新宋充登極沿邊賞給，因差七辰，借北蕃廟名為伊壽先，將錢化買氈寶等物，約五萬貫，寄州納還。此去蕃界百里，有廟名壽先廟，係四聖祠，影其真武部下，有七從官，各絆抹額，著黃袍，手執青魚，腰繫白調，腳踏早靴，謂五方五色，七元七辰，充真武管掌天下善惡公事，即是壽先等七人之形相也。取問訖，壽先等當廳前，如驟風一陣，不見。時知通等結罪保奏，續降指揮，先將其錢充支賞給外，候別行勘會施行。
　　二真顯化
　　觀文殿學士，新差知真定府，充河北西路兵馬鈐轄兼經略安撫使石光祖，因受差，路次澶州界，夜宿圓通寺。聞寺中有一道者，本是鄧州武當縣人，姓郭。自到寺十五年，未嘗與人言話，秪四季布種新奇蔬菜，供備齋廚。光祖同知事僧，夜到其寮，乃出迎接。歸寮坐，道者忽開言，告光祖曰：觀文莫赴真定之任，綠期限已至，見、面部氣色，秪數日事。寺僧聞之驚疑。至來早，其道者不見蹤由，所有菜子，亦自變為常種者。因而，光祖不赴真定，就此上表，求致仕歸趙州。遂於此日辰時，忽索湯澡浴，仍換朝服，外於淨舍而終。澶州太守發奏未到闕，而光祖從空化形，先至崇政殿下，見皇帝奏稱：臣至澶州圓通寺，得遇舊日同行郭真人，隱身為種菜道者，十五年於此候臣，今當去矣。臣光祖，乃是北極真武真君下，副參謀中元真人。今郭真人，乃是北極檢校使，其人當墜二七之年。臣本謫六十年，遇甲子復歸元首。臣若不來辭謝皇帝三十餘年重祿優恩，於後恐難面聖。兼臣有子庭之，雖受官在身，恐愚馱未任事，伏望聖慈憫念。拜辭而隱。相次中書進呈澶州所奏，頗合適來現化，事意分明。仍贈太子少師，并就澶州圓通寺，立其顯化石郭二真人殿宇。奉聖旨，改圓通寺為勁賜隱真承天觀，仍立碑記。
　　索錢二萬
　　衡州衡山南嶽嵩陽觀，係唐賢柳宗元，施財建立真武殿閣一所，工巧高聳，本路第一。自住持昊筠以後，本閣收到，遂日看經開殿施利錢二萬餘貫，日漸聚積。前任發運副使錢操，擘畫申奏，權借真武閣收到施利錢二萬貫，分往潭澧等州，充上供耀本錢。操經五年，再行發運事。忽有道士投狀，稱是南嶽嵩陽觀徒弟，為真武閣損漏，欲重新修造，告索前來借錢二萬貫。操云：此是風家借用，何緣要索投狀復還。況嵩陽觀真武閣，本是基址弘壯，驀於近日，自然斜側，亦無徒弟往運司陳狀，理索其錢。操從此染患，遍身白癩，疼痛呻昤，遂退官半年。忽夜夢見南嶽道士昊筠，帶領神人，趕索二萬貫借錢。操方省悟，將產業出賣，盡數支還元錢，願求保安身位。纔起此心，癩病漸除，亦不夢人索錢。不逾月，安愈。親往嵩陽觀禮謁真武，未般錢入觀，其閣尚猶斜側，至送入本觀了當，l 一夜風雨，大雷一振，其閣聳直如故。錢操復官為翰林，面奏上項感應事邊。奉聖旨，賜南嶽嵩陽觀加贈真武閣動額，靈驗金字牌等。如後積聚錢物，官司不得借兌。
　　翻鈔四千
　　饒州鄱陽縣明化宮道士黃宗古，因隨師朱世元往洪州俠道山，從此覺悟，潛走西川，雲遊八年。至大中祥符五年十月內，為明化宮遺火，焚燒罄盡，柢有束廊一小殿見存，乃是真武殿，並無煙焰侵邊。忽准本州關報，仰收官錢四千貫文，抵擬支還明化宮。黃宗古係在京先納寄庫鈔子錢，樁造明化宮使用，既承指揮，勾集明化宮道為士朱世元等取問，稱本宮雖有徒弟黃宗古，雲遊八年，不知存亡，那得預知本宮遺火，因何有錢在官，難便信憑。不逾旬日，黃宗古親執饒州翻換便錢公憑歸來，并更有金銀祠部約一千餘貫，謂師主曰：昨棄師雲遊，入梓巖山，逢一道人，邀宗古到草庵中對話。貧道有願在心，終未能了，聽吾囑付，吾知饒州鄱陽縣明化宮，至祥符五年十月內，為火德星君踱入陳國分野，正照饒州一郡縣鎮，同時合遭火災。蒙真武面奏北帝及火星曰：饒州地善人慈，今當火運，伏望聖慈哀憐減降。今觀近郭鄱陽縣，有明化宮內，三清大殿後壁，畫饒州諸縣境邑地里圖，若將明化宮不害道眾焚毀，祈當一郡火災，必須應禳得過。火星聞此，不敢拒違，自問真武曰：此處曾有真君香火殿宇無？答曰：有。因而歎念真君乃金闕上清老君弟子，應屬森羅天主，候明化宮降火日，當為存留本殿也。至時，道行奔走避免。竊恐無人興續宮庭，可請宗古去汴河一帶綠化，真至東京聚蓄錢物，歸鄉修蓋。吾乃鄱陽故人，候歸明化，卻得相見，遂遣宗古離庵，行數步回視，更不見庵，亦無人跡。宗古恍然如雲霧問出得梓巖，復到泗州汴口。從此，將隨身西山十二真君籤一百二十道，手擭真武影幀，發心起賣籤卦，每一籤四文。道術盛行，逐日般費之外，常有五七百金。所得籤錢，逐處買金銀，寄附。前後經六年，約聚錢及五千餘貫，寄留五嶽觀。忽一日，路逢饒州商販之人來報，宗古稱明化宮遭火燒盡，所以將上件錢物，就在京納於官庫，出給鈔子憑據，候歸饒州鄱陽縣支會。及至歸鄉，其宮果遭火災，惟留真武一殿。宗古又自細認本殿立身真武面部，與在梓巖山相遇道人無異。道士朱世元等，遂赴鄱陽縣，請領元寄納鈔子錢，及將到祠部之類出賣，不逾五年，鼎新復建明化宮一所。了畢，據黃宗古從始至末，其前項綠由，經饒州陳請，別行記錄。其時，知饒州謝懋等，特具保明，申奏朝廷。後承回降，改明化宮為寧安宮。其道士黃宗古，號通祥大師。賜紫并舊存真武殿，加賜護國二字。
　　水雲護波
　　單州求食婦人楊素真，因在京，散祿右職袁清往來其家，見伊別無親屬，卻有奩具等物，遂誘引離鄉，泛舟孟陽湖，夜宿葦岸。袁清飲醉素真，推墜深潭，謂伊必已沉死，急喚梢公等人，言縣君因醉渴，叩船取水，失身墜落。卻令移蹤撩救，虛發哭聲。速要回州，作功德追薦。既到濮州，將素真奩物，約千餘貫典賣，互用在此，居房半載。忽於街市，見一布衣婦人，念經求化。袁清見之，將謂是楊素真魂魄，噤口不能言。當時，素真叫報廂巡，解送州府，下所司根勘。據袁清招伏，因問素真如何得命，次到濮州。稱自祖任班行，不幸父母亡歿，因居單州，流落風塵。雖身係娼婦，而心實慕善，常時供養真武，逐日看誦道經。後於天慶觀，求施金書小字《真武妙經》一卷，用綵帛袋子，帶在髻根頭糯內，不曾離棄。是夜，被袁清推落急水中，但覺如雲霧，身泛虛空，頭頂上，似有鬼神光輪旋轉，叫云：護持寶岌。至天明，神鬼散去，不覺身在湖岸草徑，全身濕透，惟所繫金書經符不濕。在近人家，憐憫素真，喚引歸家，整救蘇醒。詢其所在，卻是孟州界分。從此，賣衣裝，換布素，誦道經，求日給。因經歷河陽濮州，不期遇此冤家，若當其行意之際，無髻內之經，即永沉水底，作無主屈死孤魂，有何出期。今濮州看詳袁清情法二重，具奏朝廷，准中書批狀，其袁清不許用官引赦，依法施行。素真請得餘剩物件，兌買祠部，改名仲嚴，投禮慈慶宮女道士湯晉通，出家披戴。從此，發心出街緣化，建造三清七元二殿，及創真武寶閣。天宮慈化轉輸法藏依金書，救得自身，《真武經》本子，印施五千卷。又蒙宰相向公具奏，奉聖旨，楊仲嚴特賜紫服，并賜慈慶大師號，仍改賜宮額為護聖宮。
　　風霧卸函
　　駕部郎中王一表，致仕歸宿州，因悟殺生，發心寫道經一藏。募到陳方等十四人，逐日對真武像前，各令精潔端楷，不誤一字。內有周惟吉，敏捷稍倍，寫於餘人。驀然，惟吉右手患風，筋脈拘急，用筆不前，其經卷不住裝寫，漸得成辦。陳方等十三人寫下經卷，各曾對校，唯周惟吉一十七函，為王一表憑託，本人更不勘讀，一例裝入函，當來發心，捨入太清延福宮。綠本宮係內道場，合先奏聞，蒙聖旨差到內侍任奇等，監送延福宮。為未有正藏，權寄真武殿安著。纔開殿門，忽有黑霧遮障，狂風旋轉，良久，風霧雖息，用案排疊經函，忽有全函卸落，累次裝疊不住。王一表遂將卸下經軸，看觀，俱是周惟吉所寫。王一表驀聞人在身畔言，云盡是作偽貪工，漏落因綠，功德不備。又無人在左右，柢有泥塑直符背立。王一表自知非理，遂借真本勘對，脫落稍多，就覓書生填寫補換，再排入殿內。其周惟吉所患，右手瘡腫，膿蛆滴瀝。緣市求丐稱云：因與王郎中寫藏經，欺曲瞞隱，誤賺因緣，見獲果報。時內侍任奇等知得因依，入內面奏，奉聖旨，就延福宮建造藏殿，安著王一表所進道經。
　　籤詞應驗
　　雍熙中，越州大禹廟祝詞令官楊防，一生供養真武，常為州民燒獻香紙，保求事，無不應。時戶部侍郎陳疇守越州，忽蒙急詔赴闕。陳疇疑懼，未央吉凶。乃喚陰陽人占問。從人取覆，有楊防，事奉真武，詳解籤詞，最可准託。尋往乾明觀真武觀，抽得黃真君第四籤。楊防消詳云：此籤主一百二十日內惡死，切不可向東北鬼門上受權勢，及為旌騎統領行軍。陳疇大怒，將楊防柳禁，候一百二十日有纖粟災禍，情願將一官，奏換楊昉恩澤。若限外無事，即仰本州勘招，擅興扇惑，前後取財入己論臟，依法編配。其後，限過已久，越州准勃，疏放楊防，授本州助教，准前充禹廟祠令。其陳疇到闕，授鄹州安撫，兼本路兵馬鈐轄，收齊州虎頭山何清等逆黨。疇受動，未去間，思惟楊防斷籤，雖未全應，似乎有驗。綠鄭州正是束北鬼門，又充本路鈐轄，亦是統攝兵馬旌騎之意。因朝辭，面奏前項因依，遂徑往虎頭山，收何清等。卻於前路遇夜，遭何清等迎敵，軍隊衝散，疇夜黑乘馬奔走，被馬蹶蹄，墜於探濠，自知其身，如被垂髮神人連馬提起在岸，復尋元路，就佐官軍馬。次日，整頓前進，遂斬戮何清等逆黨。卻回京師，不赴鄴州差遣。從此，驚恐失心，染患尋醫。再進剖子，舉奏楊防元定危難，全賴真武救護。以此保奏，賜楊防前項恩澤。仍令越州，就郭立真武殿宇。陳疇自備俸錢，就乾明觀修齋設醮，報謝真聖。
　　相術指迷
　　宿州致仕駕部郎中王衷，再蒙詔充國子司業，遂於家堂，回奏真武，求籤得吉，乃進程。忽於汴河塘岸，遇一道士，衹揖稱攻神相。王衰邀上船，獻荼，乃問：高隱何地道士？云：是華山雲臺觀徒弟，姓裴。王衰以一百二十金，欲求一相。裴道士云：氣色喜盛，須遷編撰。衮曰：見受司業，亦係國家制撰。又問官職位壽所至。道士便起上岸，回首云：但記，在後不可受史閣之職，與庚辛方為事。若受之，主死於餓雪，骸骨不收。道士向東而去，更不受資。王一表不以為事。後因西域不寧，時全臺保舉王衰，可充奉使。其王袞，元授駕部守司業，今權御史大夫，充天章閣待制，衰甚有喜色，忘卻道士之言。迤逞至西鄙，蕃君李萬全宴會問，出言相諷，累遭玷辱。將及出界回國，慮負辱責，卻說誘從人，潛馬走入羊山，連被雪壓向巖穴中，旬日不食。忽見裴道士再來曰：吾非凡人，乃汝供養真武也。汝若依吾指教，莫授御史大夫天章閣之職，則事亦可免。庚辛，則西蕃方所，雪中當餓死，正是今日，為之奈何，吾且去矣。衰悔已不及，遂死於羊山，骨殖拋棄。從人忘命歸國，有司取問，進呈契勘，王袞本非奉使，不功乃屬前定。若真武相衛明指迷，徑自不知避，故喪其命。其生前權借授御史大夫，充天章閣待制，今來更不追還，贈同正賜，并依品官例支賜，招魂禮葬。
　　胡清棄業
　　東京咸平縣胡清，賣熟食為業。因五月五日縛殺鸚鵝，偶然刀在手中寸折，物命不死，刀反傷手，湯湧出擭。胡清自知殺害禽畜非理，因此棄業，欲走上京，別求營生。在路值夜，又遭大雨，入一古廟，避雨止宿。約三更以來，見一披髮仗劍金甲神人，叫起胡清：還知有無數物類冤魂，隨汝左右，今不敢入此門來。汝後尚有三十年天綠，切自愛護。言訖，踏龜蛇，向空而昇。清遂驚起，覺天朗月明，回看廟中，並無塑像并畫相，柢有一碑額，名鎮國真武之祠。及到京師月餘，曩足罄盡，思惟在路廟中，真武喝言，向去三十年天祿。此意除是充軍。於是就驍勇習武藝，不過二年，遇國家殿試，呈過弓馬鎗棒等，種種絕倫，於一千人中，蒙御筆點為第一。先賜三班殿侍出身，又宣臨殿，降問有何異衛，并何處習武藝，如此精熟。胡清具奏遇神人露現，喝報今日之事，一一應驗。從此，又加轉三班奉職，久任邊庭，轉至作坊使，曾任潤州都大巡檢。胡清終身侍奉真聖香火。
　　仲和辭吏
　　天聖八年，京西許州吏人楊仲和，差往蔡州，勘鞠枉法，斷朱惜姐臀杖十三。後承勘官通判徐沂理會，課績轉官，未該酬獎。在許州天慶觀設醮，保助轉官，請道士裴君叟，拜奏青詞君。叟手擎青詞，拜伏案左，約二時方興。與徐沂云：謹資詞文，詣玉皇金闕投進，方到三天門下，遇見北極紫微大帝，領佑勝院善惡副判真武靈應真君奏事，見君叟來投徐沂青詞，蒙真武賜言曰：徐沂勘蔡州錢舉等，藏匿家財二十餘萬，計囑官司枉法，勒有分親弟為外姓，被楊仲和將干證人朱惜姐，故入杖罪，為有此負屈，所以陰空不令從許，見今定楊仲和等罪惡，欲呈奏玉皇，令君叟就此投下青詞，急回。自後，徐沂任滿離去，楊仲和從此辭棄吏門歸家，誓修善事，解脫罪惡。因贖得真武聖幀，三時香火長齋，稱念真武尊號，逐日接待僧道及孤貧。或有人家死亡，無力津送，仲和即典賣物件，出錢津送。自此，家道淪落，妻學．死亡。又將幼子賣與李員外家，得錢六千，亦施與人，州郭有居士之稱。經二十年，皆藉親知照顧，遂居僻巷，一心供養真武。忽遇一貧道人相過曰：汝本吏人，罪惡如故，何得悔悟，棄家守貧，奉聖無息。觀汝悔心，必感天宥。貧道有一冊文字，借汝傳之此術，可以資身。囑付畢，道人忽不見。仲和開視，乃西山十二真君籤。仲和遂置竹籤一百二十，竹筒盛之真武像前。不及旬日，民俗翕然來占，靈驗如神。如求一籤，必當三五十金，或留一百文相酬。至於州官，俱來求問。忽有本州新任司戶李成道，尋訪楊仲和，稱是所生父七八歲時，賣與鄰家李輔之。十三上，受所養父祖李中立侍郎奏蔭恩澤。十九上，銓試，注授本州司戶。因知骨肉並死，獨有親父楊仲和，所以令人尋認，皆稱近亦亡歿，所有衣物，除葬送支用外，盡抄割入官。李成道聞此涕泣，遂於寺觀修建功德，薦悼一日。李成道黃昏獨坐書院中，見一老人道裝，立於空中，謂曰：吾即汝所生父楊仲和矣，汝身受貴，汝宜忠正。吾因悔過，皈依上真，得真聖傳授西山十二真君籤，拯濟衰朽。今已壽終，蒙東嶽照牒稱諭，仲和身心正直，授麻溪注祿判官。又蒙真武授記，候此差遣了當，許為七元勾當。吾柢有一事，未滿心願，吾生前供養真武幀像，并籤供具什物沒官，見在軍資庫塵垢之處，可收取上件聖像等物歸家，志誠供養，必助汝善果。言訖，潛隱不見。後官司估賣其物，成道贖得，於麻宇逐日供養。忽一日，朝廷遣內臣袁良弼，因皇后久患心氣，資香往武勝軍仙圖山，投獻金龍玉簡法醮，經由許州，同知州羅宗孟，因見衙庭西南，有紅光罩蓋屋宇，令人探問，稱是司戶廳有官員士庶燒香，瞻看一舊畫真武像，并籤一筒，紅光罩定不散。時羅宗孟同袁良弼往看，良弼試將投龍聖意祈籤，抽得鍾真君第十大吉籤。良弼親錄奏聞。綠文母太后已得夢，漸安。據錄進靈籤，卻與應夢同意。行下許州取會後，李成道被本路提刑余賦，用威勢迫脅，求真武幀像，并具事什物。纔到賦家，畫絹片片零落，化為蝴蝶，飛向空中。所有竹籤一筒，先蒙朝廷索去，今大內寶應閣下者是也。其成道奉聖旨，許還本姓楊，轉授光祿寺主簿。仍贈楊仲和為悟本府君。楊成道纔得轉官，亦死。今許州見存楊府君父子祠堂，祈求有感。
　　良嗣感祥
　　刑南府左班殿直孫良嗣，一生供養真武，委有精虔，常獲神既。因觀俗塵，多殺物命，每自思惟，皆是輪回，何忍為之。常出市肆，見人攜賣有命之物，便須買歸，或飛禽用籠罩，或魚鼇用水器聚養，至天明，人未起，取出拋放。經十五年，良嗣自然達理悟性，凡所作為，並有奇感，人皆號曰孫先生。忽一日，無病而卒，卜葬刻積山南。開墳，有眾烏銜泥。裝壘土勝，地穴出水池，化生魚鼇，地生芝蓋。下槨時，有五色祥雲，罩映四向。刻南府應係官庶僧道，盡集墳所，以香花膳蓋，螺鈸法事。祖獻時，知府諫議大夫章庭老，亦崇道奉真，步至墳前，有一小竅，現出龜蛇，盤旋喜躍。乃知孫先生終歸北極真武之佐矣。應現靈物，移時自然不見。州府地境，既有異人感諸佳祥，理當具奏朝廷。續准中書剖子，令於孫先生墳所，造廟刊碑，記其聖應行狀，贈孫府君廟為額。
　　玄天上帝啟聖錄卷之七竟
　　玄天上帝啟聖錄卷之八
　　元晏悟化
　　潭州年例，眾戶率錢，起置三月三日、四月八日、六月六日、八月十八日，放生社會。康定元年三月三日，伏值真武生辰，預先收買飛禽水族等活命，籠器盛貯，於祥福宮至日，遍市迎引，臨大江讚詠，放生其飛沉之物，或向空復墜，或水面仰浮。社眾用人撩拾，逐一取看，為飛禽者，或被膠網枯罩，弓彈獵射，各有傷折。為水族者，被腎釣張取，籃羅採捕，鱗甲頭尾，皆有破損。眾皆慘然。候齋罷，散分靜僻郊野，且得城市之人眼不見矣。社眾回官赴齋，官主道士周元晏，升堂講演真武經一遍。時會中，忽有雲遊道士，請問周元晏曰：幸對□方海眾，在此證明，願垂開示此會因緣，使□人有所解悟。元晏云：潭州一歲，有此四會。今日此會，乃是真武靈應真君生辰。外有四月八日，是釋迦佛生日。六月六日，即東嶽泰山掌命府君生日。至八月十八日，乃是四海九江龍君神母慶會束海，校量水族之辰。並收買禽魚活命等物，出籠入水，名放生會。學人進日：非名放生，則是故殺，誑殺，昧殺，貪殺。元晏曰：何謂也？答曰：既不是殺，其今日放者，皆不飛不躍，何也？飛禽本生於林野，魚鼇蜆蛤，皆產於江湖，二等乾濕性命，與人無異。除當死，償人廚食湯火之債，自有受者。還知因有此會，致令物命屈死者多，故使愚下之輩，不避罪業，秪圖眼前財利，百般計校，日夜打捕。守待積聚，饑餓迫切，萬無十生，十無一活。設有存者，皆傷中之物，是為故、誑、貪、昧等殺。遞年如此，實是造業，何謂化生。況真武乃高天北極正直治世福神，豈受人問私殺為獻。元晏無對，遂下座，揖留其道士，欲詢姓名，不覺隱去，更無蹤由。當時，卻見所收放不去禽魚等物，就籠器中，各變白光，向空而去。社眾咸睹，知是真武垂慈，愍惻生命，親自降靈，廣施教化，誠其殺害。潭州從此罷放生，改為施貧會。時知州陳襄申奏，承朝旨，將此事為驗，送有司，刪制放生為殺害無益誡文，印賜臣僚及宮觀寺舍，遵依奉行。
　　王衮烙鼇
　　宿州有比部員外郎王衮，受太平州蕪湖知縣，賦性剛執，貪嗜滋味，常將活鼇用火烙，生取其肉，卻入磁器烹僎。有男長修，累次與母親勸告誡食，終不允從。忽值三月三日，縣坊興集放生迎引社會，往朝元觀獻紙。王長修往看，問觀主道士承子堅曰：多見放生社會，就四月八日，於寺院興集。何為三月三日，卻來道觀集會？承子堅云：三月三日，乃真武降生之日，普通善識，於是日，如法供養，俱放鯉魚鼇鮮之類，此是真武大避之物。緣鯉魚屬北方癸化，至夜，朝北頂盤七點。鼇如神龜，鮮類聖蛇，放此三物，表無殘害之心，各要懺罪消災，求恩護福。長修聞此，歸說與母，轉告其父。衮一向執迷，不從諫勸。長修潛於承道士處，轉求真武畫像，及傳下降避諱等式，歸家與母親妻兄，別置一室供養。漸至年深，王衮轉駕部郎中，充邢州巡轄，獨往赴任。將至中路，於馬前見一道人曰：公莫是駕部郎中王衮，前赴邢州，此去正是郎中負命之處。衮欲再問，道人潛身不見。衮屆邢州，思慕魚鼇供廚。綠邢州不產此物，遂至央責從人，無明杖楚。自後染患，漸至經纏，醫理不差。忽夜叫，言被無數帶殼水旌銜冤纏繞索命，咽喉喘躁，四肢痛楚，坐臥不得，死生無門。因此，痛悔中不覺右手五指上，如被物咬，疼不可忍。忽失聲叫真武真君一聲，覺氣壅喉胸，遍身極玲，漸有喘息，良久氣和。乃云：衮為性剛執，自小好食火烙鼇肉，不依妻兄勸誡，供養真武。後受此差，至中路遇道人言，前去是負命之處。衮愚頑不悟，遂遭此疾，痛楚難忍。又覺於迷亂中，急連稱叫真君求救。忽覺其身在一山上，見真武真君前，列數行負火刃鼇類，銜冤索命。真武遂指衮曰：汝恣殺物命，以充口腹，冤家業鬼相隨，無由解脫，汝被天地水三官下降察知，罪犯損折二十年壽祿，合於邢州身死。綠汝有妻兒剋苦齋心，事吾香火。晨夕發願懺悔，柢為汝殺害啗食之故。已為申上三官，令特與汝解釋。所殺物命，一一令託化轉生水府，永無執對。仍與汝奏錄，重注壽祿如故。一表蒙真武授記，病苦頓消。因緣奏聞朝廷，陳請致仕。誓誠葷殺，修奉香火，看誦《真武妙經》十萬遍，并寫《道藏》經典，捨入束京太清延福宮。
　　華氏殺魚
　　興化軍程嗣昌，少為商賈，性剛氣傲，不呂工二寶，不親鄉友，眾皆嫌惡。嗣昌賣買，不使輕重斗秤，不虧他人價直，不曾用心秤量人物，不慕烹炮，少食活物。偶客於密州板橋郊西鎮，此婦地多食鵬鴿、鴣鳩、喜鵲，每日街市燼剝無數。因出郊遊行，見人或擎鷹鷗，或挾弓彈，或張網羅，不忍觀之。回歸城中，夜靜露天，於星斗之下，發心蔬食。命工刊板，印施戒殺圖一千本。適值十月上七，真武下降，乘此聖力，普願人心回改。有稅務攔頭彭景，最是好喫酒肉之人，亦受一本，歸家讀向妻子華三娘，卻生瞋怒，用手碎垮，棄於穢濁之中。次日，華氏買一黑魚，方用砧刀，如被人把定雙手。其魚跳起，尾稍刺入眼中，如中一刀，滴血在地，化為蟲蟻，沿上林席，陋啗華氏面上。鎮市傳播，祗因不敬誠殺圖文，立受惡報。忽一日，彭景酒醉，於市中見嗣昌，便出言毀罵，稱板橋自來無人誠殺，亦自安樂。你是興化客人，亂施文字，壞卻我妻一目。用手拖拽嗣昌，意欲作鬧。嗣昌脫走，歸房思悔。時監鎮向孰，與巡檢宣旦聚廳，見嗣昌腳懸地面三寸許，浮空行，立於廳前，附神而語．＂吾是真武真君。向孰等備香設拜，遽蒙降言：吾見此地居民，累劫好食飛禽，業障深重。有興化程嗣昌，印施誠殺圖，是為最上善行。秪今華三娘不能信受，因殺黑魚，反害其目。不獨此人受報，凡好食生命，不悟因業等人，難免殃咎。嗣昌恍惚化去，不見形影。方行詳究，忽據鎮廂申報，客人程嗣昌無病身死。監鎮等聞之驚歎。華三娘患眼在林，纏綿半載，方得命絕。向孰與宣旦，得替歸京，將此因綠，鏤板印施，勸誠殺生。仍終身崇敬真武香火，致上達聖聰，蒙宣向孰臨見，逐一聞奏。奉聖旨，謄送有司照應，曾鎰真武靈驗云：三元一神，通應十門。偉赫光祥，咸真滅殨。
　　朱氏舍利
　　袁州有左班殿直充筠州監稅朱良恭，到任一年身死，家貧無兒，秪有一女，同母挈喪還家。不逾年，母亦死。其家祖來供養真武，其女朱氏，為鄰里求親，並不以為意。鄰里等人，卻誹謗，毀其不正之事。朱氏遂於真武前發誓，至死不嫁人，願得一患在身，為殘疾之人，方絕外求。年四十，忽雙目失明，亦不召醫，從此無人求親。天聖六年九月九日身死。既無親屬，官司須當檢視。袁州據司理趙平取覆，其朱氏屍首，不容檢驗，前有烏龜，後有赤蛇，沿身遮護。時知州何玨，通判王堯臣，親見此異事，遂召僧道祈告，欲退龜蛇，即為殯葬，其龜蛇驀然不見。差四鄰買棺盛貯。尋問侍妮陳菊香，據說因被人求親，逼抑不允，將事誹謗，以致發誓，不願事人。逐日禱告，真武降靈，為兒照察。在失雙目，不久，無疾而死。肉體顏色，與生無異。臨終時，秪言將我屍，就壬癸方火化。何玨契勘，九月九日，正是真武下降之辰，朱氏偶然而死，有龜蛇衛身，稱化於壬癸方，切令依從焚化。纔發火，其朱氏化身於雲端，告眾云：兒今不入六道，轉生於沂州劉籍家，不二十年，但記有劉生，名播天下。見有非毀兒身不正之事，任一火焚之，乃可辨認。告辭而去。火過骨，有五色堅固舍利，光明集然。眾皆求請供養。向者，亂生誹謗等輩，並口患癱痔，膿血臭穢。各詣真武殿，一反告懺罪，漸獲安愈。袁州人家，遞相戒忌非飾口過，受持真武香火。太守具奏朝廷，承回降下沂州，勘會屯田員外郎劉籍妻，九月九日丑時，委生一男，事無虛冒。准中書指揮本州支官錢，就天慶觀真武殿建醮。并就元北方化處，權立照應，准備向去檢認異邊施行。
　　梁公冠簪
　　磁州有倚郭清泉女冠道官，戒行清修。磁人敬仰，與天慶觀相通。磁人凡有醮筵法事，看誦經卷，俱請清泉宮女冠。為天慶觀道士妬嫉，買囑群小，逐日攔截宮門，纔見有人入宮請召修設，遂來攪擾，兼起謗言。因此，漸次無人來請召修設。有女冠梁寂真，年十七歲，曾授北極法錄，持課靈感。遂早夜發香，對真武像前哀訴，伏願速彰報應。尋有刑部員外郎黃勉，新知磁州赴任，將近城，夜宿平原鎮驛，夢見一人，紫袍金帶，稱吾是清泉宮北極殿掌籍判官，為見磁州知通佐官，皆不歷事，惟務欺曲。且如清泉宮，見被天慶觀道士妬毀，阻絕檀信。如明公到任，須治此枉屈。黃勉驚覺，記錄。到任兩月餘，偶過清泉宮，入謁北極殿，細認著紫判官顏貌，似前夢中之人。黃勉歸衙，遂指揮軍巡等，言與清泉宮事件，限半月，要見公事。將及限滿，有村落社眾六十餘人，年例來清泉宮，建保田蠶法醮。其夜，復有浮浪之人，結集成群，趕逐社眾，被軍巡捉到莊花三等十四人，押下訊問。及勾到天慶觀道士陳有章二十六人勘招，州司量與科斷。惟首惡陳有章并莊花三，並與編配奏裁。黃勉又夢前日判官，告說為天慶觀，亦是奉安北極四聖香火，若將有章庾配，有玷吾教，不須申奏朝廷。黃勉遂令結案，疏放陳有章，其莊花三，編管別州。不久，梁寂真染患瘡痍，臭穢身死，葬于東門外官地。經半年，因通判蘇應之出城，相度窖務，聞臭穢襲人，其地皆稱，清泉官葬梁寂真在此。蘇應之立追清泉宮主首姚寂沖等，移往僻處藏殯。便令開土，但棺蓋浮懸一道，不見屍首，秪有冠簪一條，及赤蛇碧龜在內，所是臭穢，變為異香。應之焚香拜謝，遂取龜蛇，齎見黃勉。因詳梁公在生，崇修真武香火，故得尸解之道，獲顯龜蛇異事。宜送清泉宮真武殿供養，三次送入殿，三次相纏出門，臬外張口二有傷人之意。黃勉即焚香禱祝，莫是別要添置香火，待奏朝廷，別立殿宇。其龜蛇即迴旋入殿，一陣風起，龜蛇不見。本州開析保奏，續降指揮，令守臣支上供錢，如法建造真武殿。并立梁寂真祠堂，贈通應妙化仙師。自後，本宮興隆，教法大振。
　　天地垂鑒
　　廣南賓州衙宇，有伏屍精怪，前後官員，不肯注授，非自身染患，則兒女死亡。雍熙中，有禮賓副使楊從信，一生慕道，書符篆錄，為人救治疾疫，侍奉北極四聖香火，各有感應。纔到任三日，屬官來問：可就延福禪院寢膳，綠州衙多有不祥，切恐深夜驚動從者。從信既感真靈護身，柢於州衙臥處，備新果茶酒淨水等，取隨身真武供養。至夜，戌末亥初，用黃絹一丈二尺，用辰砂書篆六丁神將追魂錄一道，奏告真武。禱祝畢，隨紙錢燒去供養。經七晝夜，州衙安然，皆無驚怖。至第十日，從信亦無響報。再懇真武，願速報應。當夜二更，聞窗壁震動，如風雨聲，燈燭皆滅，或見電光閃爍，良久平定。五更二點，從信聽得有人敲房門，從信起身潛窺，見供養真武燈火如初，於案前一艷糙婦人，叩窗叫言：念兄是周朝張忱侍郎之女，聘與賓州刺史姚文吉，此人寵信偏婢范香春，同謀將兒用練帶勒殺，就本房掘地坑埋。不久，姚文吉等，去提領修築潼關，為事不端，遂被群馬踐向山坡，寸骨不收。今兒身沉墮於此，魂魄常守其尸，不得解脫。今因禮賓禱祝真武，差六丁神將同城隍土地，搜捉兒去，押送風坏囉山，展轉沉為下鬼。兒告言冤屈事理，蒙真武慈憫，特與授記，得超人天。切念兒尸尚在束房南邊壁下，約探六尺，若得出離，便得超生。今來懇告，為兒作主。從信候早，令人鍬掘，果有全副骸骨，取出用梱木盛貯，於延福禪院殯寄，州衙從此安靜。從信因勸諭世人，親敬上真香火，以求保護之福。且謂善惡無門，惟人所召。若平等無欺，天地垂鑒。況有妖魔，敢為禍患。凡為人，但心慕大道，敬奉天地，動止之間，神明衛護，何懼邪祟。惟供養真武，即獲正道，永鎮群魔，迎納嘉祥，門庭清靜。於是賓民悉皆承稟，無不虔恭。後從信歸京，差充皇城內巡檢，兼兌官令官。偶陪御祀祀家神，因奏此，奉聖旨，送有司勘會，賓州舊無宮觀，宜令轉運司相度，限五年，建宮觀二所，選道士焚修，官給錢糧供贍。特賜福聖，并乾熙觀為額。
　　神靈奏舉
　　東京咸干縣戶部侍郎裴宗敏，有三子，彥先、彥修、彥和，俱受父蔭。彥先謹愿敬奉道法，其彥修、彥和，操心欺曲，豈顧天地。當入京注差，又應舉，惟彥先往崇福觀真武殿，焚香求告，願保扶諸弟，同預科撰。抽得黃真君第四籤，詳其籤意，乃兄弟憂戚之兆。遂言與二弟，各宜謹守。而彥修、彥和，反致嫌責云：我等之命，何為取信於泥裝塑畫。後各就試，彥修、彥和不中，惟彥先獲薦及第，授大理評事，守明州推官。彥修注賓州，遷江縣尉。彥和授金州監酒。彥修、彥和，從此嫉妬。見兄應中高科，皆怨天地無平等主文，不擇藝能，心憤憤。自兄赴任明州，不惟廢罷香火，後二弟亦各赴任，臨行，又將家堂供養三清諸天星幀等，焚棄而去。彥修赴遷江縣尉，到任兩月，因巡捕海寇孟軍三等，被伊捉去，不殺，割下舌尖放還。彥和赴金州監酒，二年，虧欠課利四分，蒙按察奏劾，委官攝勘，詐稱患死。兄彥先，於明州具狀，遞申朝廷，願納官罷任，贖弟過愆。續蒙回降，候任滿，別聽指揮。彥先禮事公正，吏民贊揚，知通及提轉等司，皆同罪保舉。又蒙中書指揮，候裴彥先得替到京，令有司引見，莫測聖意。及至朝見，奉問裴彥先始末，有何內學。奏云：臣自祖以來，崇敬神天，香火不絕，別無內學。聖旨云：因去歲九月九日夜寐，忽夢家政堂福神真君顯助，保舉卿之名字，言卿有柱國之功，常懷忠孝。又稱你有二弟，雖為命官，此乃敗國亡家之人，不宜委任天籍，注定合勾鑿姓名，不延壽祿，以顯彥先行與道合，上應神靈，下至朝臣，例皆奏舉。其彥修、彥和，行邇不善，神祇降災。為善為惡，無非顯報，使人畏之誡之。裴彥先當殿轉授太子中允，賜誹，知洪州豫章縣事。
　　聖井辨異
　　懷州開勝脂鋪謝景元、景修兄弟，兄好遊冷，弟慕崇信本家自祖有家堂真武，凡事祈求，無不感應。景元耽酒呼博，家計漸壞。乃思景修常言，家堂真武靈驗，因懇告云：今欲與人賭錢，保當贏他人財物，須得吉玫。累次信用，贏得一二百貫。後復懇求，吉兆而去，輒輸一百餘千。發怒歸來，將真武堂盡皆拆棄。景修再自修完。後景元賭博日輸，種種不利，轉生怨恨。一日，景修上京販賣，其兄毀拆聖堂，其本像用刀碎劈，棄向井中。景元三日後，忽患遍身瘡癩，膿血滴瀝，死活不能。景修在京，夢一小童，披髮跣足，渾身俱黃，頭戴石盤棚，大哭告云：手足皆傷，疼痛不任。近看，卻是數塊損碎黑木頭。遂驚覺起來，自省家堂真武，必遭毀壞。遂歸懷州，見家堂委遭毀壞，兄病惡瘡在將。雇匠者修蓋，及下井取真武木片，輳成全身。不期此井，汲上水漿，色如琥珀，別有一般香異，傳聞州府。時知州史館馬荀，聞此奇異，是日，率州官來景修家，令人汲水辨認、見香異非常。及具述景元受報，見患惡瘡。馬荀令汲一盞井水，與景修喫。纔飲水罷，雲霧四合，見景修空中立身，彩雲遮擁，仙鶴前引，揖謝馬荀及辭眾云：今朝見金闕，白日上昇。馬荀備奏，准御扎，令懷州別造官屋，兌換謝景修，連井屋基破，以省錢修蓋謝景修真人上昇觀一所，及蓋殿宇奉安聖井，不許汲水。或遇民問疾患，許汲救治，特‘賜聖水觀額。每歲撥恩澤披戴。焚修道童二人，仍賜莊田房廓錢，充常住所。有兄嫂一房，盡歸景元存養。自後，家業熾盛，一子及第，後代異事也。
　　焦湖報惡
　　淮西巢州居民，不論貧富，競好啗鼇，不顧腥厭，觸犯天曹。日月昏暈，星宿無光。乃有九天採訪使者，檢察上奏，遂感玉皇，動命北極紫微大帝，及天地水三官嶽神取問，巢人罪業已積，得何所報。北極奏云：此地歷勸貪殺，四足水族，冤魂相執，既合償還，須連地址除滅，俱令解說。玉皇告北極曰：眾生惡積，信不可容，合傾城蕩為大洲，方得清淨。於是，北帝宣告真武曰：汝為三界遊奕，察人善惡，奏注福罪，豈不知巢州積劫以來，好殺龍鼇，此乃厭觸，上犯玉帝勝遊，罪惡不該赦宥。令此一州，溺為水僑，汝宜謹之，急速奉行。真武奏北帝曰：巢民雖有重業，未必俱是殺害水族之人，若槃行傾陷，終負冤枉。容臣會問，等第而行。真武遂令從官天呈神將，化為大鼇，浮遊巢溪，漲塞市橋。時州官遣吏為轄，就水宰肉，分偯郡官。其次，巢州皆得肉啗。於是，天罡回報真武，巢州城土，委合化為大水。雖變為大魚，死浮要處，全不擇腥濁，悉皆分食。真武歎曰：此地眾生，罪業彌探，不可救度。真武自化雲遊道士，降下巢州，求化淨水。前後經遊七日，民間遍行，悉皆腥厭碗器，無一淨處。行至小巷，獨有一家，見一老嫗，復前求水。嫗以椀盛水與喫。乃問婆婆何姓，作甚生；業。婆曰：姓焦，本為昊人，寄居此二十餘年，賣粉食為活。家有一男一媳婦，共三口。道士問曰：汝家水椀，因甚不腥？婆曰：自到巢州，為見人兇地惡，家家好殺水族，不知罪福。老婆戒殺食素，其水并椀，皆得清淨。道士告曰：吾非凡人，乃天神也。念汝有善業，故來化汝。不久，巢州有洪水，汝急攜子走避。未委汝身，要何果報，吾有三事，汝當選取一願。一欲子孫為官食祿。二欲便獲富有榮華。三欲永受香火欽崇。任取一意。婆拜曰：何敢過求富貴，若得久遠，一灶香火不絕，柢此是願。真君曰：汝今每日早晚，上州衙門側，看石碑下一石龜，若見龜眼俱赤，急攜子及婦，出南門去，逢見聖女山即住。真君言訖，化白光不見。焦婆從此，逐日上州衙門看石龜眼，將及月餘，人謂焦婆風狂，被人戲譫，用朱色抹其龜眼，皆紅。焦婆觀見石龜眼赤，領男并婦，走出南門，奔馳十里，有山名聖女。焦婆上山，回顧一巢州，遺巡洪水四合，浩渺無際。忽於雲中，見一神人，披髮胱足，著昏黑袍，形相與求水道士無異，叫云：焦婆，其水屬汝所管，柢此得香煙不絕。囑付隱隱而去。焦婆令其子緝草為舍，自忘寢食。晉朝聞水陷巢州，差官訪問，四遠莫知所因。遙望聖女山，獨有一家。官吏上山，來見焦婆，詢問因由，具奏。先賜供給焦婆口食，仰鄰郡逐時送給。不久，焦婆并男、婦，相繼身死。朝廷立廟，封為靈顯聖母，及命其水，從聖母本姓，謂之焦湖。四通船舫，至今祭奠祈禱，無不靈驗。今屬淮西路無為軍巢縣，四接廬、壽、舒、和等州通運。參詳報應，善惡甚明。巢州周回二百餘里，為洪水所陷，改巢源為焦湖，中存聖女山。特封焦婆，號靈顯聖母。後為風浪四起，漂溺舟船。官民柢以恩願，祈請聖母而已，其風濤兇猛轉惡。有行醫老母，在西晉城進狀，稱是焦湖植利之家，為見焦湖風浪傷溺人船，官司惟禱於聖母，殊不知，聖母本塵俗人柢，因戒殺蔬食，遇真武，獻水清淨，發聖為巢水土地。蒙國家、改名焦湖，封號靈顯，承此天地之恩，尚未能報，何為卻興風浪為害。蓋是舊日巢民報償，水族冤魂相執，卒無解脫，所以造作毒風惡浪，競傷人船，遞相報對。如要消伏，除是真武，可以救此。言訖，忽然不見。晉朝看詳投狀：老母乃是焦湖土地，靈顯聖母化身。報說，當急速依應行遣，尋差使命，并道士，同往靈顯廟，啟建道場，獻御香，奏懇真武，祈請風浪不生，往來寧靜。道場經一月，焦湖風浪頓息。使命欲回，忽於雲霧中，現一符吏曰：臣是中界直符，受真武將軍差，報官家，焦湖波濤，是巢州殺害電鼇酬償，冤執不能解脫，致興妖禍。今朝廷禱祈平安，已蒙真武面奏北極，因朝三清，得玉皇動旨，并降吉祥甘露，已將焦湖惡報冤鬼，與水族等，解結洗滌，並送束嶽泰山府及地府冥司，係名收錄，量度輕重，報盡受生，焦湖今得平息。直符遂退。時晉朝再遣使降香建醮，於聖女山，報謝天地，仍就山建真武殿，劫賜為額，并加贈靈顯順聖之號。
　　虛財化礫
　　韶州明陽宮有洞天，名青羅福地，昔神仙張嶽修真之處。遞年於五月五日正午時，有雜色飛烏，俱來洞前飛舞嘻噪，人謂眾禽隨鸞鳳來儀。因作散禽齋會，拮率錢物，置備紙馬，以此名目，懺獻諸天星宿。燒過紙贈，積聚天曹，無名收寄，致蒙北極紫微大帝問殿前四聖神將。時真武出班奏曰：此非天曹合收，係韶州明陽宮詭詐，規取稱有鸞鳳來儀，誑達天曹。又蒙帝問：若明陽宮五月五日，奏獻不實，因何是日諸禽飛聚。真武復奏曰：此日午時，係臣下降到彼，諸禽競來，受臣法氣，解結披毛宿綠重業，所以舞躍嘻噪而去。帝曰：天曹將無名紙馬收受，將作何用？真武奏一寫可行下東嶽，樁留支用，來年必無人燒獻。其明陽宮，次年復會，四遠人民，盡至洞前聚集。過申酉，無一翅來。忽有一髦頭道人，用手指定宮門，默然而立。繼令人召到，卻言：今歲飛禽不集社會，永為罷去。仍告與前項因依，教本宮向去五月五日午時，就洞前焚香，求禱真武真君，解禳累年虛名，率財冒達天曹罪。若不信，三年內，看有報。道人起身入青羅洞，更不見出宮門。不信，次年又率集其會，群飛又不至。及三年，是日因化紙，狂風吹起紙火，從庫堂沿燒，約二時問，宮庭化為瓦礫之地。韶州收錄住持道士張安象，勘招前項故違聖諭，致遭天火，具奏取裁。准中書指揮，五月五日早朝，據司天臺奏，觀見天行飛火，合燒韶州背逆正道宮觀。及有內臣凌招慶，附神降言：真武亦報火燒明陽宮，為從邪惑眾，率財非用，積犯天曹，化諭不改。今奏到事理，合其應驗。所是明陽宮，更不立額，秪建真武殿并小道院，別選羽士十人焚修。張安象特兔次，還俗疏放。合行關告諸路道俗，今後稟信天地，無令有背正真之道。
　　假燭燒塵
　　南安軍開隆觀，元是太上無極淨虛天主祖氏宅基，綠南安居民惟崇真武，每至下降，盡來燒獻香紙燈燭等。觀前有一雜貨鋪，本觀凡有會設合用物件，皆於此鋪收買，惟用蠟燭尤多，卻將臭穢牛脂觸朱破布，偽作真淨蠟燭出賣，不惟煙氣薰觸上聖，兼祭賽求福，反求穢瀆。被星辰天真及嶽讀神明，奏達三清玉皇暨天皇，北極令下天曹諸司檢鑽。忽一日，看真武殿香火行者，夢一神人，報云：觀前賣蠟燭者，曾三世為人，世世惡業。今姓黃名禹，猶賣穢脂假燭，觸犯天曹，罪惡貫盈，永失六道，合為微塵。今係佑聖院真武管察善惡，既受天符，以報黃禹之罪。明日，當自知之。行者驚起，告於道眾，言猶未畢，黃禹店前，有一老兒，商量買燭十條，要獻天曹，須是真燭可矣。黃禹怒云：我二十餘年賣此燭，盡獻天曹，何故云假。令先買一條，取火點看。不覺驟風，起吹火焰，沿燒屋宇，老兒亦自不見。其黃禹因貪救物，致令火逼，燒為灰塵。經一時辰，獨燒此家，不留分文。至火滅，店內有一大柱，不曾濫火，正面如斧劈一片，上有天書隱記。士人道流，俱來驗讀，並知是真武真君聖邊。官司令人用紙筆抄錄，纔了，其柱又從裹面火出燒盡。其意，與觀中行者昨夜之夢相似，通露罪惡，詳此情由，速招果報。南安軍太守，不敢隱蔽，尋錄一宗事情二申奏朝廷，蒙看詳批降：人之處世，善惡由心。善事如江海潮波，來無形影，去無根源。惡有速報，如天地產物，是處皆應，可不謹之。宜下南安軍，依此立石碑於觀門，以顯真武垂報無差。仍布告中外，以戒永世。
　　叔功賜銜
　　劫寶應閣，惟神陰相。克示顯靈，宜可叔功。特賜真武，永充定國無礙慈悲家政殿，授上銜玄初鼎運上清三元都部署九天遊奕大將軍，左天呈北極，右垣鎮天，真武靈應真君。奉先正化寂照圓明莊嚴寶諍齊天護國安民長生感應福神，智德孝睿文武定亂聖功慈慧天侯。水之精，贈同德佐理至應大道顯明武濟陰盛翊聖，左正侍雲騎護國保寧輔肅玄初太一天大將軍。火之精，贈同德佑理至惠誠重感慈普濟陽辯武聖，右正侍雲騎護國保靜輔肅守玄太一天大將軍。封贈如前。奉御製讚入閣，謐為策寶。
　　萬物之祖，盛德可委。精貫玄天，靈光有偉。
　　興益之宗，保合大同。香火瞻敬，五福攸從。
　　玄天上帝啟聖錄卷之八竟