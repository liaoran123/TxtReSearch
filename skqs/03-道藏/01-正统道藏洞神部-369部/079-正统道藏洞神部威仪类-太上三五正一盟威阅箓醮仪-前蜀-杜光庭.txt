洞神部威儀類 
　　太上三五正一盟威閱籙醮儀
　　經名：太上三五正一盟威閱籙醮儀。唐末杜光庭刪定，係早期天師道閱籙儀改編本。一卷。底本出處：《正統道藏》洞神部威儀類。
　　太上三五正一盟威閱籙醮儀
　　廣成先生杜光庭刪定
　　凡閱籙，常以甲子、庚申、本命、三會、三元、晦朔等日，卯酉二時。
　　次發爐
　　太上玄元五靈老君，當召功曹使者，左右龍虎君，捧香使者，三炁正神，急上關啟三天太上玄元正一道君，臣今正爾入靖燒香，以今某月某日吉辰，於某州縣鄉里謹依先師之法，簡閱身中所佩正一盟威上仙上靈二十四階寶籙中將軍吏兵，以自防護，願得八方正真生炁降入臣等身中，令臣自啟速達，徑御
　　太上至真無極大道玉皇上帝御前。
　　係天師某治炁赤天三五步綱元命真人，臣某稽首再拜，上啟
　　太清玄元無上三天無極大道太上老君，太上丈人天帝君，天帝丈人九老仙都君，九炁丈人百千萬重道炁千二百官君太清玉陛下，小臣愚短，千載幸會，得染清化，乃蒙覆蓋，賜受吏兵，以自保護，常依科法，每以吉日簡閱，臣所佩正一上仙上靈將軍等籙，籙上功曹使者將軍吏兵各有主職，保護臣某身形安神養性，長調宮府，三尸墮落，眾災消滅，內除疾病，外卻衰形，臣當以時言功舉遷，不敢違負謹啟。
　　次鳴法鼓二十四通
　　東向平坐閉目存左青龍，右白虎，前朱雀，後玄武，麒麟鳳凰翔踞四隅，日月五星二十八宿北斗七星臨照形神。
　　次出官
　　謹出臣某身中上仙上靈百五十將軍，直使功曹，正一功曹，治病功曹各十五人出，主為臣某執使者，主將送東西南北正定諸炁，消除疾病，上仙上靈左右官使者，主將送東西南北，辟斥三災九厄五刑六害之考，都主吏兵，主左右無令前卻錯互，上仙上靈陰陽神决吏各十五人，出為臣和合陰陽，決定生籍安神養性，使合真仙上仙上靈陰陽治病，功曹治病太醫吏各十五人，出主為臣某調理陰陽察候五藏神仙妙藥，卻病銷災，上仙上靈二官百五十將軍，主領官將吏兵士卒圍繞臣某身周雨三重，無令空缺，上仙上靈郎吏虎賁察姦鉤騎三官僕射吏各千二百人，出主為臣某屯守所居宅舍房院營衛左右，隨逐東西南北常去臣百步兵刃，外向討捕凶逆，執捉姦邪，並令絕滅，不得縱逸，皆共保護臣某等身，上仙上靈天縐甲卒各千二百人，出天丁力士各百二十人出，主為臣某隨逐東西南北所有呼名應口而集，上仙上靈收炁食炁吏，收神食神吏，收鬼食鬼吏，收邪食邪吏，收毒食毒吏各六十人出，主為臣某收食天下毒疫鬼炁妖精邪神傷寒瘧痢毒注溫邪蟲獸，強（歹＋羊）一切皆收而食之，悉令蕩散，上仙上靈科車赤符吏，剛風騎置驛馬上章吏各十人，出主為臣某收捕兇邪鬼賊不正之氣，呈章奏表，速令上達。
　　次出奏法籙吏兵
　　謹出太上正一一將軍籙，籙中功曹將軍使者吏兵玉女等，為臣助國行化，翦滅凶惡，至道長興，謹出太上正一十將軍籙，籙中將軍符吏功曹等，為臣斬惡賞善，萬願隨心。謹出太上正一百五十將軍線，籙中靈官功曹將軍騎吏使者甲卒等，為臣辟斥四方不正人鬼，禍害永消。謹出太上正一三將軍籙，籙中將軍功曹童子玉女等，為臣脩生養炁，延長壽祿，所向隨心。謹出太上正一召百鬼籙，籙中功曹護身將軍玉童玉女等，為臣收斬天下身中魍魎，無害於人。謹出太上正一元命赤籙，籙中三天解穢玉童玉女五方龍王吏兵等，為臣消滅血食浮遊侵人之鬼，一切蕩除。謹出太上正一上仙召鬼籙，籙中諸部真人真神功曹六甲神將六丁玉女等，為臣殺滅身上三災九厄，一切無他。謹出太上正一九州社令籙，籙中諸部大將軍功曹玉童玉女直符使者等，為臣行綱布炁，制伏羣精。謹出太上正一星綱五斗籙，籙中太玄禁師，胡玄禁師，西玄禁師，壺公禁師將軍吏兵等，為臣禁截不道害人凶逆邪祟。謹出太上正一河圖保命籙，籙中真人功曹將軍玉童玉女等，為臣保守身命，應臣所請，悉令效驗。謹出太上正一六害籙，籙中太一君，皇天上帝君，太上元君，六害神消刑滅害功曹將軍等，為臣驅逐妖殃千精萬鬼，並令攝伏。謹出太上正一九鳳破穢籙，籙中天靈赤官斬邪功曹，誅攝斬伐擊截翦滅禽奇將軍使者玉童玉女等，為臣滌蕩不係籍之邪神，當令神應。謹出太上正一都章畢印籙，籙中天靈官功曹將軍仙人道士玉女使者等，為臣斬滅千邪萬妖不侵生人。謹出太上正一華蓋大籙，籙中諸部功曹將軍玉童玉女使者，為臣誅斬惡逆，消姦滅偽。謹出太上正一九天兵符籙，籙中功曹將軍吏兵甲卒等，為臣守固所居，呼召立到。謹出太上正一九宮捍戹籙，籙中功曹仙靈官將軍使者天縐甲卒等，為臣助國救民，應於心口。謹出太上正一八卦護身籙，籙中五方召鬼將軍，五帝將軍，左右僕射吏兵等，為臣尺置一兵，里置一營，按劍持戟，斬絕精靈。謹出太上正一三五考召籙，籙中三元將軍，五斗功曹，五星功曹諸童子使者等，為臣招星落斗，纏絡身形邪神惡人，並令攝伏。謹出太上正一龍虎斬邪籙，籙中功曹將軍使者玉童玉女等，為臣抵杆精邪，存念密應。謹出太上正一辟邪神籙，籙中玄老將軍，五鎮將軍，五蓋將軍，太上將軍功曹使者等，為臣鎮壓天神地衹魍魎精魅，永不害人。謹出太上正一四部禁炁籙，籙中赤官諸部功曹，將軍吏兵，玉童玉女等，為臣跳星躡斗，步紀存神，應於本心，勿生疾病。謹出太上正一大斬河邪籙，籙中五領將軍，胡越氏羌傖等，老君虎賁，施天發地，搖天動地將軍，五色華蓋兵馬無上玄老將軍吏兵使者，玉童玉女等，為臣飛戈輪刀，搜索精邪，營衛居止，皆令安隱。謹出
　　太上正一三五功曹籙，籙中蔽身隱影藏已兵馬等，為臣內守三宮，外治三界，天神地衹，壞道邪魔，悉乞蕩除，存思密應。謹出太上正一保命長生籙，籙中魁綱左右諸部功曹將軍吏兵使者等，為臣內治五藏，不使邪炁注入，心肝脾腎肺，敕三尸殄滅，百關調暢，白日沖天，仰荷玄澤。
　　次出諸部將軍兵馬
　　謹出太上正一諸部玄老五侯大將軍五十萬人，出無上玄老留大將軍，周天大將軍，蓋天大將軍，建天大將軍，中越大將軍，中武大將軍，中御大將軍，中亭大將軍各十萬人，出太上五蓋大將軍，天營大將軍，九種大將軍，沖天大將軍，九關大將軍，北闕大將軍，九珠大將軍，九道大將軍，正天大將軍，平天大將軍，越門大將軍，中央高皇領大將軍，東方青領大將軍，南方赤領大將軍，西方白領大將軍，北方黑領大將軍，中央黃領大將軍，各十萬人。出各領所部，並依本位營衛臣前後左右，除凶滅惡，無上五種兵馬五十萬人。出中宮五營校尉兵十萬人，出城門校尉兵士四十萬人，出中央大兵四十萬人，出九正丈人中央大兵百萬人，出太上城門兵，天丁兵，前帝東營大兵，督天大兵，發地大兵，北方五秦兵各四十萬人。出太上青蓋赤蓋白蓋黑蓋黃蓋大兵各四十萬人。出左右將軍兵各十二人。出左右橫行兵六十〔萬〕人。出東方胡老君反甲逆鱗兵九十萬人。出南方越老君火營騎吏火燭兵八十萬人。出西方氏老君鍊杖金精兵六十萬人。出北方羌老君烏丸扁鵲兵五十萬人。出中央傖老君二十五萬官君兵五十萬人。出東方青始甲乙君，南方赤始丙丁君，西方白始庚辛君，北方黑始壬癸君，中央黃始戊己君，天柱司命君等，車騎兵各千二百人。出高天萬丈大鬼百鬼中王各萬二千人，吏兵六十萬人。出高功司馬中騎大將軍郎吏虎賁察姦鉤騎三官僕射各千二百人。出天騶甲卒天丁力士收炁食炁吏，收神食神吏，收鬼食鬼吏，收邪食邪吏，收精食精吏，收毒食毒吏，誅符破廟吏各萬二千人。出主為臣某並在案前所部，備執天威，嚴加器仗，誅討凶逆，翦滅精邪，防護臣身，呼召相應。謹出臣所佩上三天三五功曹中部元命混沌真人赤籙，直使功曹正一功曹各十五人，出主為臣執使東西南北布定正炁，救療諸病，益壽延年左右官使者各十五人。出為臣某通達幽冥，共相整理，無令前卻陰陽神决吏各十五人。出主為臣某調和陰陽，决定生籍生炁陰陽二官治病太醫吏，各十五人。出主為臣某和合針藥，療諸疾病，收偽卻邪功曹使者，各十五人。出主為臣某收邪卻偽滅惡誅凶司命吏十五人。出為臣某增壽益筭司祿吏十五人。出主為臣某加爵厚祿司危吏十五人。出主為臣某治化無亂司罰吏十五人。出主為臣某斬妖滅魔司直史十五人。出主為臣某卻枉翦濫司姦吏十五人。出主為臣某執制邪淫司察吏十五人。出主為臣某請是護非都司吏十五人。出主為臣某伏逆理順上三天文昌中宮中黃九道司命君十五人。出主為臣某除死籍，正生名，固守丹田，消災辟病，赤天三五混沌，生身蔽神斗綱大將軍九人。出斗綱左將軍九人。出斗綱右將軍九人。出斗魁大將軍九人。出斗魁左將軍九人。出斗魁右將軍九人。出斗□大將軍九人。出斗□左將軍九人。出斗□右將軍九人。出斗□大將軍九人。出斗□左將軍九人。出斗□右將軍九人。出斗□大將軍九人。出斗□左將軍九人。出斗□右將軍九人。出斗魓大將軍九人。出斗魓左將軍九人。出斗魓右將軍九人。出斗□大將軍九人。出斗□左將軍九人。出斗□右將軍九人。出斗魒大將軍九人。出斗魒左將軍九人。出斗魒右將軍九人。出斗擊大將軍九人。出斗擊左將軍九人。出斗擊右將軍九人。出並治臣左腎右腎，斗綱定生，斗魁生肝，斗□生魂，斗□生形，斗□生肺，斗魓生魄，斗□生人，斗魒生筋，斗擊生神，不得有違，赤天三五，輔體斗擊大將軍九人。出斗擊左將軍九人。出斗擊右將軍九人。出斗伐大將軍九人。出斗伐左將軍九人。出斗伐右將軍九人。出斗殺大將軍九人。出斗殺左將軍九人。出斗殺右將軍九人。出斗擊安魂，斗伐靜魄，斗殺仙魂，赤天三五璇璣卻敵大將軍九人。出卻敵左將軍九人。出卻敵右將軍九人。出破敵大將軍九人。出破敵左將軍九人。出破敵右將軍九人。出收擊大將軍九人。出收擊左將軍九人。出收擊右將軍九人。出並治臣卻敵安神，破敵靜魄，收敵仙魄，不得有替，赤天三五中黃司命大將軍九人。出司命左將軍九人。出司命右將軍九人。出定壽大將軍九人。出定壽左將軍九人。出定壽右將軍九人。出定仙大將軍九人。出定仙左將軍九人。出定仙右將軍九人。出並治臣司命安神定壽，靜神定仙，百神不得有違，上仙都太上神明上靈官，中宮執凶郎吏，虎賁力士，破敵察姦，鉤騎僕射力士，斬邪三官都官僕射力士各二十四人。出主為臣某守護所居宅舍，執捉凶逆，討捕姦邪，並令消滅，不得遺失，上仙都太上神明，上靈官中宮斷截都官僕射，南北給侍驅使，呼召立至，上仙都太上神明，上靈官中宮乘魁收炁食炁吏，乘斗收神食神吏，乘星收鬼食鬼吏，乘璇璣收精食精吏，乘玉衡收邪食邪吏各一百二十〔萬〕人。出為臣某收食天下凶注鬼炁精邪妖孽之神，上仙都太上神明，上靈官中宮乘日三五科車赤符吏，乘月科車捕鬼使者各一百二十萬人。出主為臣某誅翦凶逆，討捕精邪，赤符追攝，並令殄滅，上仙都太上神明，上靈官中宮剛風騎置驛馬上章吏，三五除死籍定生吏各十萬人。出主為臣某呈章奏表，速令上御消除死籍注玉曆生名上仙都太上神明，上靈官中宮中黃九道定志意吏，定膽吏，定慧吏力士各十二萬人。出主為臣某心神開悟通達玄微，上仙都太上神明，上靈官中宮六陰六陽成身吏各十二萬人。出主為臣某調理陰陽，延年保命，成身合道，通神接真，上仙都太上神明，上靈官中宮八神金剛力士，八殺金剛力士，高車直事使者，赤車直符使者，科車檢捕使者，交擊力士各七千二百人。出主為臣某討擊凶逆，斬伐精邪，滅禍禳災，驅除鬼賊，天靈赤官直使功曹，攝神都護，攝獄吏攝邪使者，攝神直符斬刺姦邪吏各二人。出仙人道士玉女各百二十人。出護身七神，不得離身將吏十四人，治病功曹護身將軍各二人。出兵曹吏各九人。出扁鵲吏天醫吏各二人。出並按威儀誅邪滅偽，卻死來生，救助臣某等身，保令呼吸相應，臣某草苗小子，千載幸會，伏蒙師尊弘愍賜授法籙，以自防保過泰之恩，實謂罔極，臣所受上仙上靈等二十四錄所部將軍，功曹，使者，真官，玉童玉女吏兵，士卒，並乞依按所部當局行事，銜命傳真，宣揚道要，勸進良善，若有下官故炁惡逆凶邪，縣官口舌惡人，謀議欲見中傷臣某，左右官使者徑上天曹言白，不得容隱，從歲竟歲，從月竟月，從日竟日，從時竟時，周而復始。奉行如法，營衛臣某身命，免厄度難，長生久視，心神安定，所向合真，出入行遊，諸所造詣，金石為開，水火為濟，皇天所覆，皇地所載，日月所照，山川所通，百邪摧伏，萬神敬諾，使某百關流潤，五藏生津，真炁降身，鍊形易質，功成德備，白日昇天，當以時言功，不負效信，臣晚學淺劣，加以愚暗，所簡閱將軍吏兵士卒，恐不合儀式，不相次比，千愆萬過，乞垂赦宥，一及濟未悟，不見罪罰，某誠惶誠恐稽首再拜。
　　次三嚥氣起，長跪祝曰：
　　臣閱籙事訖，向來所出上仙靈官功曹使者將軍吏兵悉還臣身中，從眾妙門而入，依按次位，在左還左，在右還右，安隱金堂玉室，直使功曹檢押，無令錯互營衛，周匝纏繞，表裹彌綸，天地無有違越。
　　次復鑪呪
　　次吟受送頌曰：
　　此法甚玄妙，免汝九祖役，是其人不授。令人與道隔，非人而輒授，見世被考責，死墮三途獄，萬劫悔無益。
　　次出戶呪後云
　　閱籙已後，唯願臣等三師得道，九祖生天，見存獲福，善善和顏，父慈子孝，學道成仙。
　　太上三五正一盟威閱籙醮儀竟