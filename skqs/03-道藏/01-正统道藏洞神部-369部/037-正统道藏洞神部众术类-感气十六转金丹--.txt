感氣十六轉金丹
　　經名：感氣十六轉金丹。未著撰人。一卷。底本出處：《正統道藏》洞神部眾術類。
　　感氣十六轉金丹
　　母一十六兩，鑿成一十六塊，如法鎚打，令實無鋒芒。
　　桑柴不拘多少，日乾，燒灰一斗許，做灰蘿，用百沸湯淋汁一斗許，盛於淨器中。
　　骨碎補去葉皮淨，一名土猴薑。
　　千年潤一名地蜈蚣，洗去土，去水脈，和葉並根秤。
　　二味草各秤二斤，入石臼爛檮，用新布裂汁，乾再擣。凡八九次擣，取汁一斗許。如未至一斗，但以前灰汁揉擣，盛諍器中。
　　右用砂銚一枚，可盛三升水者。將砂銚安鐵三腳子上，傾灰汁藥汁於銚內，只令六七分滿。將前母用小竹兒盛，懸胎於砂銚內，炭火上煮汁常沸，莫令涌出。頻於灰藥汁浸點煮，如是點煮一伏時。如灰藥汁少，更要將前灰蘿煮沸湯淋汁，和藥查再鑄添，煮一伏時為度。如是煮畢，取兒，取出母，逐塊以淨布拭去水滓，令乾入砂合子。須是信州頭樣大合子，則可將前所煮母一十六塊，排砂合底。合定，以醋調蚌粉，封合子口縫。如闕蚌粉，用赤石脂尤佳。虛養一伏時，卯酉各火四兩。次日開合，則澆汞四兩於母上，如前法封固，下用水鼎，坐合子於水鼎上，具式如後。
　　爐式
　　爐用土做，或以瓦燒成器，通身要高二尺二寸，徑一尺二寸，上兩竅如折二錢大，下三竅如小銅錢大。
　　水鼎式
　　水鼎乃磁器，可貯水三升者，要鼎口與合子底一般大，每用水鼎人沸湯，六七分滿。
　　養火都式
　　爐中所用灰，乃用紙錢灰。
　　依式造畢，養火如法。其火四兩，要三塊頓合子頂上，候通紅不滅，以灰覆之，卯酉抽換，七日火足，寒爐出合開看，其汞成魚鬣。色如霜四兩。
　　再燒汞四兩，如前封固，如前入爐添水，如前封水鼎口，如前卯酉，各火四兩，養七日。去火寒爐開看，其汞乾如玉犬牙。八兩。
　　再澆汞四兩，併如前法，七日火足，開看其汞乾如馬齒琅訐。壹拾貳兩。
　　再澆汞四兩，併如前法，養七日，火足開看，其汞乾如瓊林玉樹。一十六
　　兩。
　　再澆汞四兩，併如前法，養七日，火足開看，其汞乾成黃芽。共二十兩。
　　更添水鼎湯坐合子上，如前封固，火數虛養七日，取出開合，摘黃芽，成大丹。要留為匱則留之，不要留銷如前，不折分兩。
　　九炒芽方
　　右將硝石、燄硝、白礬、食鹽四味，各二錢，研末用之。將砂銚一枚，取黃芽，先投銚內。次用前四藥，覆黃芽，座銚子上。更於銚子下，熳火逼炒，恐姚藥沸涌，授皂角水灑之，莫令涌出。候藥不涌，用建盞覆定，更用濕紙封盞縫，聽銚內聲絕，去盞，去前四味藥汁，只取黃芽，沐浴轉成紅粉。
　　十沐浴方
　　紫袍金帶色鮮鮮，合口須教莫妄傳。更得杜防相輔助，和砂一處水中煎。
　　紫非川烏世寶則用，不不用。白芨白斂杜仲防己川椒合口者。已上七味，各二錢。
　　右剉如麻豆大，取長流水，投藥於銚內，將黃芽用新布包裹，懸胎，須坐於鐵三腳上，煮一時，如水耗則頻添之。火足取出，去布焙乾，轉紅粉大丹。
　　如要成世寶，則將黃芽之。到此可戒可慎，禁戒甚嚴也。
　　十一轉紅粉法
　　將前黃芽研細，投砂合內，如前用醋調蚌粉，封合子口縫。座砂合於鐵三腳架上，上入爐養之，到此不用水鼎也。用卯酉火各四兩，養一百二十日。去火，取出合子開看，皆成紅粉。將粉研為細末，用一淨盆，盛水八九分滿，傾出紅粉，於盆中水上，輕清浮者，用紙綽之，日乾，乃曰紅粉。留之轉為明窗塵大丹。沉在水底者白砂子，釭之成銀。其銀留之，向後打造混沌用。
　　十二轉明窗塵法
　　將水面所綽紅粉，投於砂合內，實捺合定，以醋調蚌粉，封合子口縫。座於鐵三腳架子上，用熟火四兩，卯酉抽換，養之一百二十日，成明窗塵。火日數足，去火出爐，取合開看，其紅粉輕清，如明窗塵。謂如窗隙中之飛塵，至細也。將明窗塵養丹砂，轉大丹。
　　十三轉大丹法
　　欲養大丹，當於僻靜去處，不聞雞犬，不見婦人，方可為也。將明窗塵一半，投砂合內，用成塊朱砂，六兩共一十塊則可。若朱砂太大，則難栽於明窗塵中也。更用明窗塵一半覆之。入合合定，以醋調赤石脂，固合子口縫。入爐座鐵三腳子上，卯酉頂火各四兩，養三百日，成大丹。取出合子開看，取明窗塵盛於淨器中，．取朱砂轉紫河車。
　　所養丹砂六兩，除去四兩留轉大丹，其二兩逐旋研用。人死七日，魂魄未散，心頭微溫者，取丹砂半錢，以井花水灌入口，其人立甦。如魂魄已散，丹砂入口，其屍千年不壞。如人可服，將丹砂研細，以楮汁圓如梧子大，面北，以井花水吞一圓，令人百瘉不染，久而臟腑俱成金色，延年卻期，永無危急之患。此丹砂可以扶危濟急。丹砂半錢匕，可乾汞一斤成銀。不可輕用，戒之慎之。
　　十四轉紫河車法
　　將丹砂四兩研細，入雄黃四兩，更入生汞二兩，同研細，狀如桃花粉。投於砂合內，用醋調赤石脂固縫。入爐坐鐵三腳子上，卯酉頂火各四兩，養六十日足。取出開看，其藥成紫河車。用一剜耳許，可乾汞一兩，其色轉黃。
　　十五轉黃轝法
　　將前紅粉淘下白芽子，所銀半斤，打造混沌。恐銀少於別轉中，乾者添用。
　　混沌鼎
　　大砂合
　　將明⻊塵一半，投混沌底。將紫河車更研，入雌黃四兩，同研細，投明⻊塵中，其上更以明⻊塵覆之。醋調赤石脂，固混沌口縫。外更用大砂合，納以白虎石鋪蓋，其安混沌於當中。亦以醋調赤石脂，固口縫。入爐坐合子於鐵三腳上，卯酉各用頂火四兩，養四十九日。此黃轝用一剜耳許，將汞一兩，安建盞內，以黃轝糝汞，頓慢火上，乾成黃金。白虎石即白堊也。
　　十六轉紫金粉法
　　將黃轝點汞成金一十六兩，造一混沌。將黃轝一十六兩，或一十兩，其餘留以濟世救貧拔苦。研細投於金混沌中，醋調赤石脂，固混沌口縫。用砂合，投白虎石一半，坐混沌當中，更用白虎石蓋滿，亦以醋調赤石脂，固砂合口縫。入爐，卯酉各火四兩，養四十九日。火足，取混沌開看，已成紫金粉。此粉點五金俱成紫金，到此切戒輕舉妄用。
　　轉大丹法
　　前事俱備，選名山，擇福地，以藏風聚氣去處，更要周回三百步，無伏屍故氣。用古劍一口，古鏡一面，建壇三層，高三尺六寸，其壇方圓一丈，上以屋蓋。壇下當中，埋辰砂二十四兩，鎮壇。壇上有，中安鼎，鼎中安神室。預先告盟三界十方，自古得道真仙，當境祀典神祇，當山山神土地。擣以鍊丹之日，毋令陰鬼竊丹之氣。
　　丹臺式
　　用前金混沌，更添金一十六兩，共前三十二兩，只如前者大，而如法厚打造。投紫金粉於混沌中，用醋調赤石脂封固，入大砂合。此砂合須別燒。先以白虎石一半，鋪砂合，方安混沌，更以白虎石覆滿，合定亦用醋調赤石脂封固。入爐，坐於鐵三腳子上，卯酉各頂火四兩，養十箇月足。開爐出砂合，取混沌開看，藥生成五品，隨人功行所結也。一法，以冬至日下手，來年冬至日取。
　　第一品，名日龍虎大還丹。其丹結於混沌頂，如紫金，有內丹人服之，點化骨肉，同飛而成天仙。無內丹人服之，則成地仙。
　　第二品，名日神符白雪丹。結於混沌四畔，色如美玉，服之如上。
　　第三品，名日金液小還丹。其丹結於混沌四畔，如紫金。有內丹人服之，點化飛仙。無內丹人服之，長生不死。
　　第四品，名日紫遊丹。其丹結於丹鼎四畔，紫色。有內丹人服之，可仙。無內丹人服之，久視長年。
　　第五品，名曰紫金丹。其丹只在混沌底成，紫金色。有內丹人服之，可仙。無內丹人服之，久視長年。
　　修鍊畢，看丹砂結成如何品數，此隨人功行而成。將丹藥看多少研細，以楮汁搜和丸，如桐子大，四十九粒。餘丹化瓦礫皆成至寶，可留濟世救貧拔苦，不可為贍家及妄用。
　　上帝有戒，宜深慎之。其丹四十九粒，用絳紗縫夾袋，貯於前金混沌中，投於丹井內，四十九日，日夜不可暫離丹井，至誠看守。候日足，取絳紗袋，上丹井開袋，先取二十五粒，投於名山大川淵源潭洞，以謝三界十方上聖，自古得道真仙，並自己符法錄中靈官將吏，並當境典祀神祇山神土地。畢，次於清晨面北，以丹井中水，吞一粒。服畢，候有功行，黝玉符宣召，白日飛昇，可與骨肉為善。此丹非人間所有，宜秘藏之。
　　感氣十六轉金丹竟
　　母一十六兩，鑿成一十六塊，如法鎚打，令實無鋒芒。
　　桑柴不拘多少，日乾，燒灰一斗許，做灰蘿，用百沸湯淋汁一斗許，盛於淨器中。
　　骨碎補去葉皮淨，一名土猴薑。
　　千年潤一名地蜈蚣，洗去土，去水脈，和葉並根秤。
　　二味草各秤二斤，入石臼爛檮，用新布裂汁，乾再擣。凡八九次擣，取汁一斗許。如未至一斗，但以前灰汁揉擣，盛諍器中。
　　右用砂銚一枚，可盛三升水者。將砂銚安鐵三腳子上，傾灰汁藥汁於銚內，只令六七分滿。將前母用小竹兒盛，懸胎於砂銚內，炭火上煮汁常沸，莫令涌出。頻於灰藥汁浸點煮，如是點煮一伏時。如灰藥汁少，更要將前灰蘿煮沸湯淋汁，和藥查再鑄添，煮一伏時為度。如是煮畢，取兒，取出母，逐塊以淨布拭去水滓，令乾入砂合子。須是信州頭樣大合子，則可將前所煮母一十六塊，排砂合底。合定，以醋調蚌粉，封合子口縫。如闕蚌粉，用赤石脂尤佳。虛養一伏時，卯酉各火四兩。次日開合，則澆汞四兩於母上，如前法封固，下用水鼎，坐合子於水鼎上，具式如後。
　　爐式
　　爐用土做，或以瓦燒成器，通身要高二尺二寸，徑一尺二寸，上兩竅如折二錢大，下三竅如小銅錢大。
　　水鼎式
　　水鼎乃磁器，可貯水三升者，要鼎口與合子底一般大，每用水鼎人沸湯，六七分滿。
　　養火都式
　　爐中所用灰，乃用紙錢灰。
　　依式造畢，養火如法。其火四兩，要三塊頓合子頂上，候通紅不滅，以灰覆之，卯酉抽換，七日火足，寒爐出合開看，其汞成魚鬣。色如霜四兩。
　　再燒汞四兩，如前封固，如前入爐添水，如前封水鼎口，如前卯酉，各火四兩，養七日。去火寒爐開看，其汞乾如玉犬牙。八兩。
　　再澆汞四兩，併如前法，七日火足，開看其汞乾如馬齒琅訐。壹拾貳兩。
　　再澆汞四兩，併如前法，養七日，火足開看，其汞乾如瓊林玉樹。一十六
　　兩。
　　再澆汞四兩，併如前法，養七日，火足開看，其汞乾成黃芽。共二十兩。
　　更添水鼎湯坐合子上，如前封固，火數虛養七日，取出開合，摘黃芽，成大丹。要留為匱則留之，不要留銷如前，不折分兩。
　　九炒芽方
　　右將硝石、燄硝、白礬、食鹽四味，各二錢，研末用之。將砂銚一枚，取黃芽，先投銚內。次用前四藥，覆黃芽，座銚子上。更於銚子下，熳火逼炒，恐姚藥沸涌，授皂角水灑之，莫令涌出。候藥不涌，用建盞覆定，更用濕紙封盞縫，聽銚內聲絕，去盞，去前四味藥汁，只取黃芽，沐浴轉成紅粉。
　　十沐浴方
　　紫袍金帶色鮮鮮，合口須教莫妄傳。更得杜防相輔助，和砂一處水中煎。
　　紫非川烏世寶則用，不不用。白芨白斂杜仲防己川椒合口者。已上七味，各二錢。
　　右剉如麻豆大，取長流水，投藥於銚內，將黃芽用新布包裹，懸胎，須坐於鐵三腳上，煮一時，如水耗則頻添之。火足取出，去布焙乾，轉紅粉大丹。
　　如要成世寶，則將黃芽之。到此可戒可慎，禁戒甚嚴也。
　　十一轉紅粉法
　　將前黃芽研細，投砂合內，如前用醋調蚌粉，封合子口縫。座砂合於鐵三腳架上，上入爐養之，到此不用水鼎也。用卯酉火各四兩，養一百二十日。去火，取出合子開看，皆成紅粉。將粉研為細末，用一淨盆，盛水八九分滿，傾出紅粉，於盆中水上，輕清浮者，用紙綽之，日乾，乃曰紅粉。留之轉為明窗塵大丹。沉在水底者白砂子，釭之成銀。其銀留之，向後打造混沌用。
　　十二轉明窗塵法
　　將水面所綽紅粉，投於砂合內，實捺合定，以醋調蚌粉，封合子口縫。座於鐵三腳架子上，用熟火四兩，卯酉抽換，養之一百二十日，成明窗塵。火日數足，去火出爐，取合開看，其紅粉輕清，如明窗塵。謂如窗隙中之飛塵，至細也。將明窗塵養丹砂，轉大丹。
　　十三轉大丹法
　　欲養大丹，當於僻靜去處，不聞雞犬，不見婦人，方可為也。將明窗塵一半，投砂合內，用成塊朱砂，六兩共一十塊則可。若朱砂太大，則難栽於明窗塵中也。更用明窗塵一半覆之。入合合定，以醋調赤石脂，固合子口縫。入爐座鐵三腳子上，卯酉頂火各四兩，養三百日，成大丹。取出合子開看，取明窗塵盛於淨器中，．取朱砂轉紫河車。
　　所養丹砂六兩，除去四兩留轉大丹，其二兩逐旋研用。人死七日，魂魄未散，心頭微溫者，取丹砂半錢，以井花水灌入口，其人立甦。如魂魄已散，丹砂入口，其屍千年不壞。如人可服，將丹砂研細，以楮汁圓如梧子大，面北，以井花水吞一圓，令人百瘉不染，久而臟腑俱成金色，延年卻期，永無危急之患。此丹砂可以扶危濟急。丹砂半錢匕，可乾汞一斤成銀。不可輕用，戒之慎之。
　　十四轉紫河車法
　　將丹砂四兩研細，入雄黃四兩，更入生汞二兩，同研細，狀如桃花粉。投於砂合內，用醋調赤石脂固縫。入爐坐鐵三腳子上，卯酉頂火各四兩，養六十日足。取出開看，其藥成紫河車。用一剜耳許，可乾汞一兩，其色轉黃。
　　十五轉黃轝法
　　將前紅粉淘下白芽子，所銀半斤，打造混沌。恐銀少於別轉中，乾者添用。
　　混沌鼎
　　大砂合
　　將明⻊塵一半，投混沌底。將紫河車更研，入雌黃四兩，同研細，投明⻊塵中，其上更以明⻊塵覆之。醋調赤石脂，固混沌口縫。外更用大砂合，納以白虎石鋪蓋，其安混沌於當中。亦以醋調赤石脂，固口縫。入爐坐合子於鐵三腳上，卯酉各用頂火四兩，養四十九日。此黃轝用一剜耳許，將汞一兩，安建盞內，以黃轝糝汞，頓慢火上，乾成黃金。白虎石即白堊也。
　　十六轉紫金粉法
　　將黃轝點汞成金一十六兩，造一混沌。將黃轝一十六兩，或一十兩，其餘留以濟世救貧拔苦。研細投於金混沌中，醋調赤石脂，固混沌口縫。用砂合，投白虎石一半，坐混沌當中，更用白虎石蓋滿，亦以醋調赤石脂，固砂合口縫。入爐，卯酉各火四兩，養四十九日。火足，取混沌開看，已成紫金粉。此粉點五金俱成紫金，到此切戒輕舉妄用。
　　轉大丹法
　　前事俱備，選名山，擇福地，以藏風聚氣去處，更要周回三百步，無伏屍故氣。用古劍一口，古鏡一面，建壇三層，高三尺六寸，其壇方圓一丈，上以屋蓋。壇下當中，埋辰砂二十四兩，鎮壇。壇上有，中安鼎，鼎中安神室。預先告盟三界十方，自古得道真仙，當境祀典神祇，當山山神土地。擣以鍊丹之日，毋令陰鬼竊丹之氣。
　　丹臺式
　　用前金混沌，更添金一十六兩，共前三十二兩，只如前者大，而如法厚打造。投紫金粉於混沌中，用醋調赤石脂封固，入大砂合。此砂合須別燒。先以白虎石一半，鋪砂合，方安混沌，更以白虎石覆滿，合定亦用醋調赤石脂封固。入爐，坐於鐵三腳子上，卯酉各頂火四兩，養十箇月足。開爐出砂合，取混沌開看，藥生成五品，隨人功行所結也。一法，以冬至日下手，來年冬至日取。
　　第一品，名日龍虎大還丹。其丹結於混沌頂，如紫金，有內丹人服之，點化骨肉，同飛而成天仙。無內丹人服之，則成地仙。
　　第二品，名日神符白雪丹。結於混沌四畔，色如美玉，服之如上。
　　第三品，名日金液小還丹。其丹結於混沌四畔，如紫金。有內丹人服之，點化飛仙。無內丹人服之，長生不死。
　　第四品，名日紫遊丹。其丹結於丹鼎四畔，紫色。有內丹人服之，可仙。無內丹人服之，久視長年。
　　第五品，名曰紫金丹。其丹只在混沌底成，紫金色。有內丹人服之，可仙。無內丹人服之，久視長年。
　　修鍊畢，看丹砂結成如何品數，此隨人功行而成。將丹藥看多少研細，以楮汁搜和丸，如桐子大，四十九粒。餘丹化瓦礫皆成至寶，可留濟世救貧拔苦，不可為贍家及妄用。
　　上帝有戒，宜深慎之。其丹四十九粒，用絳紗縫夾袋，貯於前金混沌中，投於丹井內，四十九日，日夜不可暫離丹井，至誠看守。候日足，取絳紗袋，上丹井開袋，先取二十五粒，投於名山大川淵源潭洞，以謝三界十方上聖，自古得道真仙，並自己符法錄中靈官將吏，並當境典祀神祇山神土地。畢，次於清晨面北，以丹井中水，吞一粒。服畢，候有功行，黝玉符宣召，白日飛昇，可與骨肉為善。此丹非人間所有，宜秘藏之。
　　感氣十六轉金丹竟