養生詠玄集
　　經名：養生詠玄集。不著撰人。一卷。底本出處：《正統道藏》洞神部方法類。
　　養生詠玄集序
　　夫詠玄者，乃詠玄中深奧也。窈冥取理，恍惚求真，撮眾妙之英華，採群經之要會。言止直而義．正，道入重玄；旨似遠而意明，風存上祖。引龍虎同歸之躁競，顯玄牝絕利之玄微。直示指歸，立成妙用。正演開遮之說，明分去就之元。迴玄包羅，昇沈浩渺。故使下士撫掌，上士勤行，克成於神氣全真，冀泯於根塵妄照。誠知珠玉兮何重，性命兮何輕，寧不窮解分息動之玄，而縱流光走魄之逝，深可悲哉！此詠玄詩，實長生度世之法要也。至如玄元帝之靈篆，常秘枕中；淮南王之神方，密藏肘後。蓋上聖所遵所重乎至言也。學者值遇，宜須秘慎，深自惜焉。
　　養生詠玄集
　　榮衛氣
　　二氣相成道始生，
　　夫姿形立兆，未有獨分一氣而獲著生。蓋榮衛調和，方生存也。故云二氣相成始生者，道也。道者，生也。故老子云，道不可見，因生以明之。生不可常，用道以守之。
　　渾融同處一源行。
　　二氣渾融之謂，和氣同處一源，以其生生也。
　　陰陽感激相須理，
　　稟二氣而兆形質、含二氣而著生成，此皆感激陰陽，資養性命。
　　不得和柔即戰爭。
　　忽二氣爭競，不相和柔，即勃亂五臟，而息生焉。故經云：陰疑於陽爻戰。是知無全陽之男，全陰之女。故天為全陽而陰露，地屬全陰而抱陽精。蓋天地陰陽相須，而化生萬物。《易》云乾男坤女，故人倫亦全法天象地矣。
　　榮氣
　　榮氣生來不獨分，
　　榮氣者，清陽也。《內觀經》云：氣清而駛謂之榮。在人身中不可獨建，故不獨分也。
　　清陽虛在賴陰存。
　　陰氣聚而陽託，陽氣存而陰賴。故日陽賴陰存，以相成也。
　　從玆始得成胚兆，
　　夫二氣相感，始成於胎孕。解胎而生，亦自有榮氣之始也。
　　煉取歸元別有門。
　　於二氣中淘煉，歸於本源純一清冷之氣，別修除滓穢，成全陽，而榮與道同真矣。
　　衛氣
　　衛氣元從陽氣來，
　　衛者，濁也。《內觀經》云：氣濁而遲謂之衛。本因元氣交感方有形軀，既有形軀，士明衛氣，故衛從榮來。
　　色身兆合處胞胎。
　　形質既兆，即稟二氣之所感，處於胞胎也。
　　暗符天地排宮室，
　　人之一身，暗象天地。故《內觀經》云：眼為日月，髮為星辰，眉為華蓋，頭為崑崙，布列官闕，安置精神。此之謂也。
　　自此澄凝細可裁。
　　自此精血澄凝，以成形質，細可裁量，以通其用。蓋人之衛氣，几有二名：一者精血澄凝，以成形質。二者同榮氣流行，而通手生也。是知人之身者，因示修真之地，得乎最靈之稱。可不惜而怠惰，而求於逝也。其衛氣亦象三才，一者澄凝以成形質，象地也；二者榮衛合處，日沖和之氣，象人也；三者真精命帶，居上丹田全陽之官，以象其天也。稟此三氣，以通其生，而道自歸之，體三才而履道也。
　　魂魄
　　是故二氣含和即著生，魂者，陽真精也；魄者，陰真精也。二精處乎泥丸官，以帶二氣，不相離漬，而神明居之，生方著也。老子曰：萬物負陰抱陽，以成其道。
　　始名魂魄應真靈。
　　子產曰：人始日魄，既生場日魂。是故二氣發生，莫非魂魄而應真靈。及其生也，萬變千化，有生有死，無超躍三清，漂淪諸趣，得喪之機，實在此矣。
　　在天日月全通象，
　　日月者，天地魂魄也。故魂者為日，主晝，天真精也。魄者為月，主夜，地真精也。是知明暗同源，往來通會。蓋人之魂魄，全通象於日月也。淮南王曰：天之氣成魂，地之氣成魄。又《五藏內鏡》云：父之精氣為魂，母之精氣為魄。其理昭然矣。
　　萬化皆從守一寧。
　　萬化者，蓋心之所滅，而運役魂魄，著於生云。故聖人設千經萬衛，教化群品，顯是守一之法，而息諸妄也。
　　魂
　　陽精魂主號神金，
　　魂者，陽真精也。故陽精是神之金，聖人為之法體，遞相繫屬，以通真也。韓子云：非至精不能變至神。抱朴子云：老君者，天之魂，感日精而孕，化成兆身，故顯至陽之精也。
　　感應潛符運用心。
　　心動即氣轉，故云潛符，以明感應也。
　　若使圓通諸妄息，
　　若息諸妄，。至於圓通，即氣以合於神，而生變也。
　　靈光照耀脫全陰。
　　真精既備乃合靈，逍遙不夜，即脫坼金陰之質。故聖．人稟禦，以通靈變也。
　　魄
　　陰氣沖融應感陽，
　　境動宜其心，而成感激也。
　　二來和會致流漿
　　二氣既投，弗可致也。
　　窮玄偶此非真用，
　　窮玄者，隨境放逸，致二氣乖蕩，即非真用之法，違道之真理也。
　　魂不飛揚魄不妨。
　　魂不飛揚魄不妨者，應心之用也。魂既不飛，魄亦不應，蓋心為去留之轄氣，是生死之基，而修生之理，非此者未之有也。
　　谷神
　　聖祖函關顯谷神。
　　聖祖於函關，為關令尹喜說《 道德經》 五千言，指象立· 端，顯明谷神，削其浮訛以彰玄妙也。深微歷代事長新。義理深微，卒何窮究？縱多分曉，莫盡洪源，故云深微。歷代事長新，言經文玄邃者也。
　　若於己上披尋得，
　　思理棄言，崇於己上行持之法，匪於谷外也。
　　便是今生了悟人。
　　契悟者不拘優劣及有無之分，若穎悟即一生了次，果陶屬論於諸生也。
　　谷
　　因何隱至靈，
　　谷者，二氣孕化之兆也。
　　都綠谷內抱真精。
　　真精者，二氣之精。莫處乎泥丸官，此乃因玆隱至靈。若精散，即神去也。
　　如從得所相包繫，
　　神氣相須，各不離漬也。
　　和會依憑始有聲。
　　和會各相依憑，以成其體。既和會感至靈，即方明著生，即有聲言者也。
　　神
　　闆寂猶來無所依，
　　闐寂者，幽寂也即言神之未處四大，怛遊太極，無所依附，及降兆於身始明，靈即立生，有道本體象乾坤。几生行藏，皆能通應。老子云：視之不見，聽之不聞，搏之不得。又《易》曰：陰陽不測之謂神。即知其不以意度，寧足以言詮而明之也？
　　因過玄谷眾神歸。
　　既過玄谷，眼即視色，耳能聽聲，鼻能嗅香，舌能別味，意懷貴愛，身受寒溫，靈變多端，故云眾神歸也。
　　子今認得還元路，
　　返本還元之道，滅心抱一之法，鈴在事兼道，匪多事而至也。
　　不計程途迥細微。
　　非步涉程途，以明其要，莫不探嘖遠妙，體用雙明合道也。
　　返本還元
　　氣衰形悴少精神，
　　人之衰老，為染嗜欲，以致傷敗，而多砠落。《西昇經》云：如木自出火，還復自燒腐。又《陰符經》云：心生於物。此之謂也。
　　返本還元是最真。
　　氣全神備，道可克成。太白真人云：老者復丁，壯者返嬰。此蓋明返本而還元者也。
　　補過功成方漸契，
　　補過者，為補從來耽淫銷削之過，補之功成，方契返本之道也。
　　復知大患即吾身。
　　復知者，重明返本還元也。返本還元几有二，初明補過，謂求全氣而返真。次云復知者，以其本乃歸乎本元。老子云：吾有大息，為吾有身。及吾無身，吾有何息？依此而論，故老子不以全身為至也。
　　神與氣合
　　神氣相須不去離，
　　夫神之無氣，若魚之去泉，氣之去神，如燈之無火，不可去離也。
　　深明翻恐世人疑。
　　將神合氣，化入無形。有無之理，亦不執滯。若深明之，廣學者疑惑，蓋人有智識，明昧淺深者也。
　　且綠凡聖行持別，
　　聖人不視外色，不聽外聲，不思外事，神凝氣合，几俗以責坏為心，勞神役智。故聖人行神與氣合之事也。
　　非絕神鑪安得知。
　　儻去就之未歸，即神氣之不合，實如貓捕鼠，同聲相應，同氣相求。自此則可結胎育嬰，換帑之臭質，迴顏返老，煉冗冗之凝軀。或發火以焚身，或化金而成骨，或則脫落滓滯，或則凝撮真如，入不二之玄門，盡無窮之至理。是知神與氣合，方有滋應用，隨其所歸，是非深淺，而通變化之道者也。
　　抱
　　深玄抱一事為宗，神氣相抱，混而為一之宗。老子日：抱一為天下式。又云：善抱不脫，善計不用籌策。又莊子云：通於一，萬事畢也。
　　未了真元道不通。
　　未請軏轄，寧得通和？
　　心地虛無方見諦，
　　虛無者，虛無其心也。故老子十三，《虛無經》所載，蓋顯五千文中生之徒十有三。十三者，全明生之徒也。所明十三，總歸於虛以為善。既心地虛無，以求抱真一也。
　　信知萬物用非同。
　　學者多途，玄陳各異。故云萬物之用不同，虛無抱一之道者也。
　　胎息
　　用得沖和道自全，
　　沖和者，二氣混同，榮衛合處。若用及網衛，則契最玄之理，而著於會通，生道餘也。
　　適名胎息理幽玄。
　　謂契重玄之理，即明真住之法也。
　　處胞赤子何當契，
　　靡由百穀，生自何存？
　　細審行持法自然。
　　了認赤子之道，可明胎息之機。自然理會神凝，心通念絕。蓋聖人稟之而生，憑之而成，苟不得其要樞，即難除其大息。指歸之路，屆玆而無法可言，返本之源，應用而有期鈴契。體而用之，爻無·差失。棲真子云：我氣內閉我身長寧。几修胎息之法，皆是自然之道，保任真息綿綿，來往微微，不得令靜躁不怛，自以求乎安也。晝夜修行不斷，日往月來，真人自不出戶。若得真全胎結，其道至矣。老子日：綿綿若存，用之不勤。此理明絕諸慮，以定其至，而生慧昭然也。若至定位，即生定水，灌溉五臟，生光華。此日真水，非乎涎濁之液唾，此去留形住世之法要。三住銘云：心若住，氣亦住，氣若住，形亦住。三者盡住，即我命在我，不在於天矣。
　　自然
　　水性謙柔火性剛，
　　水火各屬自然，蓋論水火相生之理，以明神氣自然之道也。
　　就卑炎上各相當。
　　就卑者，水之性，炎上者，火之體。故氣能蒸上，液能潤下。二物遞相交感，氣上蒸以生液，液下潤而生氣，固養一身，自玆感化。故名之各相當，非人所擠抑也。
　　交並感應皆相類，
　　交並者，水火相投而成感應，類象外之。几水火，若炎釜，水氣即生，蓋顯大道之感應，皆自然也。
　　莫教殊途理自長。
　　既知本體自然之道，故非外有所求。且天覆地載，男生女孕，君臣父子，皆稟自然之數，非乎殊途異類之屬，而能會和如此，即還丹之道昭矣！本元之理明矣！
　　龍虎
　　龍虎同源躁競時，
　　龍者隱顯非常，有無不的，故象神之妙也。虎者，其性勁勵，其力剛強，復象氣之為物也。聖人混神氣為一物也，故得制伏之機。凡俗以內外各行，而生躁競之息，遂政龍騰虎走，不相繫屬也。
　　祇應聚極卻支離。
　　既立兆形，乃全其神氣，皆以嗜慾所感，至於衰老脫削，元氣既盡，即神無所投，致之死也，故日聚極則支離也。
　　先須制虎為樞轄，
　　歡降其龍，先須制虎。故《陰符徑》曰：擒之制在氣。蓋全氣以明其用者也。
　　便得龍潛兩自持。
　　虎伏龍港，兩自憑而歸真一之道。《太皇老歌》曰：虎伏龍亦港，條龍先伏虎。但畢河車功，不用堤防拒。蓋顯擒之用也。
　　煉陽銷陰
　　陽煉陰銷舉世移，
　　煉陽魂銷陰質也。煉陽銷陰之法，天真皇人傳黃帝三一之訣，此其道也。若神氣相合，陽自煉，陰自銷，此皆自然之理。陰陽使其然哉！《黃庭經》云：玄元上一魂魄煉。其理至所至玄，人罕得知其深奧，故曰舉世稀也。
　　靈文妙訣好遵依。
　　靈文，金簡之書；妙訣，乃三一之法。此皆起歸秘藏，飛入玄都，非乎至人，不傳斯道。煉陽銷陰之理化，本虛無之機通，云凡人何所至矣。
　　陽緣躁動難拘繫，
　　歌拘繫者理不偏，取道可雙全，匪羈孤而成妙用也。《玄剛》云：凡人餘陽一分則不死，餘陰一分則不仙也。
　　認取靈元上上機
　　靈元有上機，乃制躁動之樞要。太白真人曰：玄機至則身存，機往則身喪也。
　　上丹田
　　宮闕重重號玉都，
　　玉都者，泥九官也。上丹田有九處官闕，悉相通貫，故云官闕重重也。
　　還丹成就處陽鑪
　　還丹者，真精也，上丹田乃全陽之官，獨貯還丹之所，人皆有之，故云成就處陽鑪也。
　　通神夾脊為衢道，
　　此官有二條豚，夾脊降下至丹田氣海，以通真精，點化和氣而應脫泄者也。
　　下應關元事不虞
　　關元者，乃下丹田，脫泄精氣之關口也。若人交感陰陽，則真精降下，至關口，點和氣變為凝精，以應神用。蓋此關乃百聚之口，通諸臟腑及四肢筋脈，如藕絲竅，氣化之所，故號關元也。上若應下，而道者以為不虞矣。
　　中丹田
　　建申令屬應中田，
　　建申者，七月中元，亦應人之中丹田也。
　　一部三焦心肺肝。
　　三焦者，心、肺、肝也。主喘息之府，此乃中丹田所管，故號生之府。津液下潤，而致于是也。
　　自有靈臺駐真宰，
　　靈臺者，五藏心之一藏也。真神依附，以為官室，故云駐真宰也。
　　修持見在。證輕安。
　　若知真神之動用，則修持見在證輕安，則永無憂息也。
　　下丹田
　　沖和運育下丹田，
　　下丹田者，臍下三寸氣海是也。沖和者，一氣榮榮，氣混衛氣，故名和氣。其氣運轉於五藏、四肢，常奏於下丹田，故日氣海也。
　　點化猶來道不玄。
　　心若動作，責著淫慾，即上丹田真精降至下丹田，點化和氣，和氣即化，遂乃棄損，而道豈玄也。
　　二氣相投皆感應，
　　謂男女二情，交相感激，而有云雨施之事。皆自然感應，乃至成于胎孕。自真元之精成變化，在修生者宜須慎守，以求制禦之法，故《太白真經》云：留精於身即生身，施精於人即生人。移此元氣結彼元氣，彼既成形，此則受損，是知至慎於是也。
　　細尋運會地交天。
　　天地陰陽二氣，相推而生變化。蓋陰陽有運會之理，不言而信，故云氣上蒸一而雨澤，雨澤下潤而萬物化生。但細推天地運合，日月迴旋，以明法象，通乎無私之理。
　　重玄
　　上玄潛與下玄通，
　　上玄，門也；下玄，關也。謂上玄不止，即下欲難除也，故云上下潛通也。
　　動靜由來事一同。
　　動止上下相應，而通其氣，故以重玄明之，兼心法而論也。至如龍吟雲起，虎嘯風生，皆以隨類相從，各得其所。故上玄下玄，應用等心法而兼濟助，事同一也。
　　消息上玄令泯滅，
　　專一漸求泯滅。老子云：合抱之木生於毫末，九層之臺起於累土。故消息亦皆如之。若修至神，與氣和真，全胎即自然心隨息盡，氣逐息生，塵境既消，繫係都盡。《胎息論》云：胎從元氣中結，氣從鼻中生溫。＋在乎專用泯滅，故知日新。此之謂也。
　　下玄從此亦同功
　　老子云，前後之相隨者也。
　　陰丹
　　陰丹多見賺時人，
　　一荒得者全少，失者至多。
　　都是傳來託誤文。
　　得者少，託誤文者多見夭逝，不體本元，歡非真諦。且几心既發，如猛火投焰，事既熾然，卒何固濟？故道之玄妙，起自心法，既忽蕩動，氣亦奔騰，豈謂初機之道，返為害命！ 
　　未曉重玄篇內旨，
　　未曉重玄之旨，徒枉陰丹之功。
　　味於無味亦徒云。
　　既若無味，則何用行持？故云亦徒云也《黃庭經》云：長生至慎房中。急，何謂死作令神泣。蓋王屋真人、羅真人、狐剛子、元陽諸仙人，不可一一庫囉廟翩陰丹盾獨重玄< 用，道體交合，神凝之法。若初學強, 自行持，而至中夭，與道愈失。與道失，與道愈彰，生自何存也？故陰丹之法，本為絕塵之事，古聖人恐真者未遂了達，且居常道，故示之陰丹之妙。其理法天象地，昇陰降陽，所忌者以姪心難制，以女子交感而男子先脫其精，如此行之而疾病俱生，以運夭逝。其外晦朔弦望，風雨飢飽，喜怒勞佚，次而忌之。几女人有經後六日，合三陽數，與女人交合者，生男；三陰數與女交合者，生女。凡一月此六日，若是須二情齊降，方獲成就。自此陰陽算數，還知貧富貴賤，其理昭然矣。
　　玄關
　　無關善閉豈能開，老子日：善閉，無關鍵而不可開。玄關者，不獨稱乎心也，若明善閉之法，以通玄妙，始得玄關之稱。蓋善閉之道，即心地之法也。
　　妙使靈童出得來。
　　靈童者，得道之稱也。若契玄關之理，即達善閉之道。或出或處，得妙便法要，至乎輕安也。
　　已絕六塵玄路啟，
　　六塵者，謂眼、耳、鼻、舌、身、意六根，各有法識所染，是六塵。故云玄關善閉，以求泯滅其塵妄。若志之所至，即玄之又玄也。
　　自玆生死不相該。
　　無染塵識，安係去留？心法兩忘，取損同泯。棲真子云：百邪不能干其正，群動不能撓其清。故生死不該屬也。
　　玄珠
　　玄珠安比世問珠？
　　非身外有珠，方璧之類也，故日居易求玄珠。賦云：動為道樞，靜為心荷，玉光不耀，至真不渝也。
　　悟者將知是命符。
　　若悟珠之至理，乃明生之要會，而與命符也。
　　不昧不明隨應化，
　　老子云：不昧不明，玄之又玄。蓋顯玄珠之本體相應，其通而變者也。
　　動為瑕玷即縈紆。
　　心動即隨綠逐境，乃是玄珠之瑕玷。故云動為瑕玷即縈紆，即玄珠不能瑩徹也。
　　玄牝門
　　通真玄牝是靈關，玄門者，神廬也。牝門者，大關也。此修行之大要也，故云靈關。老子云：谷神不死，是謂玄牝。玄牝之門，是謂天地根也。
　　不悟修生事更難。
　　若不悟玄牝門，行持修生之理，與精神為關鑰，即修生之事，無所可著也。
　　浪緊溯流功用到，
　　初行持者，乘舟到溯流，功用到則非常道。老子日：理大國若烹小鮮。寬猛之理，得其所也。
　　柢玆灘後更無灘。
　　若功用到，永離憂息，怛居安靜，故云更無灘也。
　　玄門
　　九洞三山名少人，
　　九洞三山者，海中所有之島，乃仙人集居之所。絕學至人多隱其問，故舉以明得道之所由，顯玄門是修生之樞要。九洞三山，亦象人之三田九竅也。
　　盡經此路學修真。
　　玄門一路得盡同，若失之歸即動皆非。
　　下連紫府通華蓋，
　　華蓋者，肺也。紫府，腎官、氣海也。蓋玄門開合，皆通應也。
　　得喪絕塵非絕塵。
　　若得神廬之妙則永，故云絕塵。若喪淳朴之根，巡還六趣，即云非絕塵。
　　牝門
　　諸竅開因牝竅開，
　　牝門者，大關也。諸竅開拆，至於筋脈五藏，命關皆悉相應。脫漱氣液，至於衰老，而無覺知，以崇其道，求乎生也。
　　精神自此去如催。
　　牝門既開，則出損精氣。精氣若損，神漸昏蒙，而見危壞。
　　固關樞要將為首，
　　修生者因閉天關，次為其首也。
　　迷者多因致禍災。
　　若不明開合之理，但責著滋味之感，則萬禍入，寒暑侵，至於頂逝，皆由之也。
　　絕利一源
　　絕利一源事細微，絕陰路而啟陽門，初機道也。老子《胎息精微論》曰：玄之又玄，是我命門。又《陰符經》云：絕利一源，用師十倍。三返晝夜，用師萬倍。匪運而有甩師之倍。蓋絕一源於是也。
　　調和全白理神機。
　　調和，調源也。全在神機運合者也。
　　若教依舊還貪著，
　　若念未盡，不能制止，蕩逸去來，即非道也。
　　倏忽交爭見是非。
　　若神氣亂行，妄生動作，則暴亂生乎是非，政錯誤之由也。
　　心
　　染污隨綠聖莫窮，
　　心者，性之用也。隨緣染境，起滅無常，是知聖莫窮也。
　　都來心法共伊通。
　　千方萬法，至於出死入生，未有不因心而修學，至於成備者也。
　　是非得喪全由此，
　　萬事是非，或拾或留，或迷或悟，皆由此也。
　　返本歸源道愈同。
　　返其本，歸其源，故道是群經之要會，與道合即同也。
　　性
　　性為心所本同途，
　　性不可見，由心明之。心不自彰，因性方起。既為心所起，故日同途。
　　認取元陽制動樞。
　　元陽者，元和之氣。能制躁動，故為樞也。此全明心法也。
　　依附凝軀方建立，
　　人依屋宇，始免風霜；性託形軀，方能建立也。
　　自心卻返到虛無。
　　心契妙軌，以法行持，云歸虛無之妙。故云自心卻返而歸元也。動即為心，乃之動而非動，其動則應見隨機，變通無滯。群品於始終之理，知他心起滅之端，妙不可量，功不可測。化無所化，稱莫以稱。在几即云妄想紛紜，在聖即日真元作用者也。其靜則為性，是知靜則非靜。泯滅變化之道，消亡應現之機，不涅不緇，無塵無垢。熙熙上聖之真風蕩蕩，極迷途之化本巍巍，事既實而言莫詮，道以崇而理難諭。前際後際有空，煥乎浩浩之元，宛乎融融之德，妙中之妙，玄之又玄。此蓋歸乎化源，而窮理盡性，變化莫測者也。
　　法
　　法本無言理自如，不拘動靜，理自如如。
　　猶知自是眾經樞。
　　聖人所設萬論千經，說不可及法，乃無樞要也。
　　人有穎悟玄玄趣，
　　若得悟玄中深趣，即真道之諦理也。
　　秘向心頭作妙符。
　　法者，心源之妙符，起生死之大要，非輕取輕傲求，非躁撓所能知，非訛所能學，非念誦而至，非步歷而至。明昧雖殊，古今不異。《真言訣》云：去其死，先去其生。去留之理，體而用之。故高真教主，太上虛宗，或明於三心九心，或顯於一法萬法。至於皇人丹訣，青童玉書，理有實歸，本元是非，執滯調不訛，而經眾妙，直露希夷。其餘化體飛形，育嬰固命，乃至五行假借，動靜得常，三身互道，往不廢亦干枝葉。殊未屆其根株，蓋受道於深淺之師，致理有見聞之執。深宜濟度，勿憚參承。
　　養生詠玄集
　　#1天：原作『而』，據文義改。