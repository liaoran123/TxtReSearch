女青鬼律
　　經名：女青鬼律。撰人不祥，約出於魏晉南北期。原本八卷，現存六卷。底本出處：《正統道藏》洞神部戒律類。
　　女青鬼律卷之一
　　律曰：天地初生，元氣施行，萬神布氣，無有醜逆祆邪不正之鬼，男孝女貞，君禮臣忠，六合如一，元有患害。自後天皇元年以來，轉生百巧，不信大
　　道，五方逆殺，疫氣漸興，虎狼萬獸，受氣長大，百蟲蛇魅，與日滋甚。天有六十日，日有一神。神直一日，日有千鬼飛行，不可禁止。大道不禁，天師不勑，放縱天下，凶凶相逐。唯任殺中民，死者千億。太上大道不忍見之，二年七月七日日中時下此鬼律八卷，紀天下鬼神姓名吉凶之術，以勑天師張道陵，使勑鬼神，不得妄轉東西南北。後有道男女生，見吾祕經，知鬼姓名皆吉，萬鬼不干，千神賓伏。奉行如律，不得妄傳非其人，傳非其人，災流七世，勿怨道咎。師紀姓名譜曰：
　　高天萬丈鬼，百鬼，中皇姓，係天六方鬼之主，住在太山束南角道水中，諸死人所歸。鬼亦上天，對問考罰，月一上。上古以來，已三萬六千餘年，如有三萬六千神與鬼等數。南鄉三老鬼，俗五道鬼，姓車名匿，主諸死人錄籍，考計生人罪，皆向之。此鬼在太山西北角，亦有官屬。太山有召一還。此鬼天煞，唯聞文書，上不著天，下不著地。
　　雲中元頭壞軍死將逆惡大鬼，姓李名三可。
　　北斗三台招搖大鬼，姓伴名玩。
　　西斗三台鬼，姓車名球。
　　南斗三台鬼，姓溟名溫夫。
　　中斗三台鬼，姓王名咸。
　　束斗三台鬼，姓角名車。
　　右五斗煞鬼名姓，主煞人。
　　東方凶神鬼，姓堅名角子。
　　南方凶神鬼，姓精名玉，又名後竹。
　　西方凶神鬼，姓天邪名古子。抑救切
　　北方凶神鬼，姓王名精。
　　中央凶神鬼，姓戴名應子。
　　右五方凶神鬼姓名，主煞人。
　　五方逆煞注鬼名勗。
　　五方直符注鬼名結，天考逆煞直符鬼
　　名天殃，一名越。
　　天一神長惡子孫鬼，名高睪子。
　　天一神長傷還子鬼，名譚契子。
　　天飛行長鐶子鬼，名梁扶，一名汝夫。
　　天信義長鬼子，名太紫元。
　　右五鬼，三官帝常遣司察人罪。鬼恒在人問，不可得見。
　　天雲中元名遊行鬼，長三萬六千丈。
　　天雲中遊行鬼，名璦子，又名憘。音熙
　　天雲中二十八宿直煞鬼，名域子。
　　右三鬼，天陰陽鬼，主煞生人。
　　東方青帝直符鬼，名伯神子，一名果子。
　　西方白帝直符鬼，名伯和子。
　　南方赤帝直符鬼，名泰伯子。
　　北方黑帝直符鬼，名忝衣子。
　　中央黃帝直符鬼，名伯溪，一名淵。
　　右五方直符鬼，常煞人六畜，主作光怪死鬼，先人所使。
　　東方青帝元名煞鬼，姓元名谷玄。從東方甲乙君使令，以甲乙日、辰日午時煞也
　　南方赤帝，姓變名乳。
　　西方白帝，姓名顏。之豉切
　　北方黑帝，姓遐名明。
　　右四方煞鬼，主煞天下逆惡不孝。
　　北斗主煞一人，上下烏衣，長七千丈，
　　姓昊名還臨子。
　　斗綱加煞七人，長九丈，赤幘，主煞天下姦邪逆鬼。太一主煞无形无名鬼，長一丈六尺，赤幘赤衣服，天三五考煞鬼，名慧，長一丈七尺，白衣赤幘，持戟向人。
　　天帝常司過鬼，姓遐反，名班子，日暝人定時下聽人口語，逆知心神，還啟考煞。
　　五嶽鬼，名進強。
　　右北斗等鬼，主煞姦邪，司聽語默。
　　甲子日鬼，名元光。
　　乙丑日鬼，名邴彰。邴音丙
　　丙寅日鬼，名釗昌。釗音昭
　　丁卯日鬼，名子方。
　　戊辰日鬼，名生進。
　　己巳日鬼，名傳弁。
　　庚午日鬼，名柴方。
　　辛未日鬼，名音父。五故切
　　壬申日鬼，名石松。
　　癸酉日鬼，名倚。音落
　　甲戌日鬼，名甲光。
　　乙亥日鬼，名進。遍五官切
　　丙子日鬼，名留遐。
　　丁丑日鬼，名王眸。
　　戊寅日鬼，名卻心。
　　己卯日鬼，名遙子。
　　庚辰日鬼，名耳子。
　　辛巳日鬼，名元聲。
　　壬午日鬼，名銜。
　　癸未日鬼，名歷廚。
　　甲申日鬼，名瑘光。瑘以者切
　　乙酉日鬼，名聶下。
　　丙戌日鬼，名雜生。狼董切
　　丁亥日鬼，名石。之蛇切
　　戊子日鬼，名證方。
　　己丑日鬼，名旨都。
　　庚寅日鬼，名苓。音琴
　　辛卯日鬼，名。扶北切。一音馥，一音卜。
　　壬辰日鬼，名契，
　　癸巳日鬼，名輩方。
　　甲午日鬼，名麻子角。
　　乙未日鬼，名不扶響。
　　丙申日鬼，名右公。
　　丁酉日鬼，名進卿一集。
　　戊戌日鬼，名召厹高。
　　己亥日鬼，名珠夫子。
　　庚子日鬼，名季方。
　　辛丑日鬼，名。以是切
　　壬寅日鬼，名羅結。
　　癸卯日鬼，名健木。
　　甲辰日鬼，名索良。
　　乙巳日鬼，名畾元。
　　丙午日鬼，名挺濃。奴道切
　　丁未日鬼，名矣伍。
　　戊申日鬼，名卻。
　　巳酉日鬼，名戴劫。
　　庚戌日鬼，名總夫。
　　辛亥日鬼，名安懸。
　　壬子日鬼，名道子。
　　癸丑日鬼，名唱適。
　　甲寅日鬼，名別狀。
　　乙卯日鬼，名天暗。
　　丙辰日鬼，名天。他計切
　　丁巳日鬼，名天橫。
　　戊午日鬼，名耳。音奔。
　　己未日鬼，名噁噁。
　　庚申日鬼，名義俚。
　　辛酉日鬼，名義呼。
　　壬戌日鬼，名道夫。音權
　　癸亥日鬼，名答高敵。
　　右甲子六十日直煞逆鬼六十人，人身元異，赤毛元衣，有耳元目，飛行千里，其身三。凶逆不孝，煞害天民。人隨日憶知其名，鬼不敢近人。
　　甲子十日一旬，凶神姓玄名玉衡。
　　甲戌十日一旬，凶神姓恒名捧。
　　甲申十日一旬，凶神姓既名。音盈
　　甲午十日一旬，凶神姓本名滿。
　　甲辰十日一旬，凶神姓恒名堅子。
　　甲寅十日一旬，凶神姓蘇名造。
　　右六甲神逆惡主煞神君。
　　人生於世，元百年之生，朝不保暮，死多生少。逆煞之鬼，流布人間，誑作百病。五逆疾炁，寒熱頭痛，或腹內結堅，吐逆短炁，五內脹滿，目視顛倒，口唵手足臠縮，不自知慮，命在日夕，凶鬼來守。天下男女，汝曹自可按吾圖書視鬼等名，施吾太玄之下符，上三天生炁，三五七九之生，以與天民，天民死而更生。自見天下男女，從太始以來鬼黠，不信吾真，故隱祕斯經，而死者不可肚數。念之傷悼，今重下律令，天下鬼神姓名、衣服、綵色、長短。知律，至正一之炁，子可隨日名，萬鬼不敢干。子自不知，言吾元神，上怨大道，下咎於人。子反自中傷，可慎三五之年，子自當見天下不信真炁者，及笑還與鬼私通。念子自當分別，今日何可得生，子自三思，勿違犯，慎之。
　　律曰：天道以鬼助神施炁，人畏鬼，不畏神，詭託名於彼，自號其位。人聞鬼存元神，百其語言，故制陰陽，清身和心，元有邪淫，可以制鬼。御天下三萬六千餘神，皆為子使，令子身不正，反受其殃，念子昌乎。
　　北斗主煞，南斗注生，煞是天綱，生是三台，自如人身，上應天地，法之日月，道在不遠，三五來返，超然其可貴也。
　　天下散民中有孝順忠信者，可書六十日鬼名，著烏囊貯之，常以正月一日日中時以身詣師家受之，係著左右臂，以此行來，鬼不敢干。天下太平，送還本治。夜行恐逢惡，可服其鬼名，鬼不敢當，人不知鬼神自治，空身受災，不達義方，通三六之年，子自滅亡。
　　女青鬼律卷之一竟
　　 
　　　
　　 
　　洞神部戒律類 
　　女青鬼律
　　經名：女青鬼律。撰人不祥，約出於魏晉南北期。原本八卷，現存六卷。底本出處：《正統道藏》洞神部戒律類。
　　女青鬼律卷之二
　　太清玄元上三天太上律勑天地水三官主者，皇天初生，唯神為尊。今世憒憒，邪亂紛紛，不見真神，唯鬼亂人。今當紀別鬼名，定立三五神以治鬼。重下第二卷山海鬼姓名，服之三年，萬鬼不敢當。行來出入，制御邪魅。
　　道曰：千年之木成人，百歲之石為僮女，百獸之形皆有鬼形。子知其名，鬼復真形，勿傳。
　　山精之鬼長一尺，名濯肉。
　　木精之鬼，名群夭。烏老切。一名式
　　石精之鬼，名肉子。環於巾切
　　虎精之鬼，名健莊子。
　　蛇精之鬼，名石圭。音戚
　　狩精之鬼，名大皛子。何烏切
　　猴精之鬼，名馬痢子。側毫切
　　狐精之鬼，名迨午。音代
　　樹之鬼，名連不智。各勿切
　　五垮之鬼，名截逍子。洿音烏
　　大山之鬼，名弓強。
　　小山之鬼，名和邴。
　　大樹之鬼，名方域。
　　小木之鬼，名轉其。
　　山室之鬼，名啟削。
　　石舀之鬼，名水連。舀口感切
　　土誌之鬼，名客臾。音至
　　博石之鬼，名月遡。音訴
　　榕木之鬼，名汝遠。槫徒塼切
　　木榴之鬼，名嗚□。音震
　　百蟲之鬼，名遐。莫號切
　　空流之鬼，名活。音朱
　　江之鬼，名逆鱗子。孫容切
　　漠明之鬼，名咸□。
　　昌利之鬼，名堪坋。音墳
　　山都之鬼，名天王。
　　蓋山之鬼，名柱佳乩。古兮切
　　五色之鬼，名後嚮。
　　太玄之鬼，名居集。
　　男淫之鬼，名戴文。
　　女淫之鬼，名截交。
　　青熙溫鬼，名高遠。
　　白炁溫鬼，名伯桑。
　　赤炁溫鬼，名士玄。
　　黃炁溫鬼，名君太。
　　黑炁溫鬼，名文遐。
　　屋室之鬼，名搖子。
　　食器之鬼，名後服。
　　圊廁之鬼，名項天。
　　井鬼，名瓊。
　　竈鬼，名干遠。
　　床鬼，名赫子一扶。
　　傘蓋鬼，名晏。
　　麾幢鬼，名託。
　　鼓音鬼，名亂。
　　笙篁鬼，名。
　　坩坑鬼，名父雉。一名羅元。
　　圩莒鬼，名赫子。一名入徵。圩音區
　　戟之鬼，名耳禽。音棚
　　刀鬼，名劍子夫。
　　甲鎧之鬼，名子賢。
　　元子車鬼，名如賢子又馬車牛之鬼
　　千歲白骨鬼，名遠世。
　　百歲白骨鬼，名音世。
　　五十年鬼，名。音忠音絳
　　天嶽鬼，名瑾生子。
　　天鞭鬼，名客夫元。
　　地青土公鬼，名元。
　　地赤土公鬼，名赤赫元。
　　地黃土公鬼，名尅元。
　　地白土公鬼，名述本。
　　地黑土公鬼，名士民。
　　河伯鬼，名達。
　　九江鬼，名活。
　　三河鬼，名建。
　　四瀆鬼，名候。
　　犬馬鬼，名賜。
　　車鬼，名慟。
　　朴榬之鬼，名天賜。一名兵車。
　　鐵精之鬼，名醫願。
　　金精之鬼，名夷衝。
　　銅器鬼，名揚煞。
　　五嶽之鬼，名耳。一名山夫。
　　亂之鬼，名趣。一名歎發。
　　柱木之鬼，名文羅，一名元羅
　　五斧之鬼，名兀生。
　　長男之鬼，名。一名子石。
　　衣服之鬼，名是。苦頰切
　　五綵之鬼，名提敬。
　　五味之鬼，名元。側巾切
　　律曰：天下一生之中，自有千億之鬼，去神更遠，去鬼而近。天下凶凶，不可得知。此遭凶遇死者千萬有人，而鬼不已。今記其真名，使人知之。一知鬼名，邪不敢前，三呼其鬼名，鬼炁即絕，天鬼來下，、地鬼並煞。凡鬼皆有姓名，子知三台鬼名，萬鬼使令。
　　律曰：人身有疾病厄急，可令主者施符呼名鬼煞名，用制鬼法。人家有災疾不止，可於中庭北向以符著日辰上，使左手揲天關，右手揲火行三呪言：天一女青煞鬼，萬千太一九炁收邪神鬼，死神至道，求無極叱叱。便右迴轉向天門，閉炁二十四通。通息，還向地戶三呪言：太一使我煞萬鬼，鬼去神至。急急如此三通，百魅立到前後，諸神扶送天綱，催切諸鬼相考，無有漏脫。可以治身，勿妄以示俗人。
　　太和之鬼，無身有頭，頭長三尺，目大三寸，耳廣七寸，眉廣五寸，口廣三寸，鼻大二寸，鬚長三尺，髮長一丈，呼吸天炁，吐之成雲。子行見者其名子碑，三呼之，形自見，終鬼從者皆自伏。子行勿以金錢著身，其有光炁，鬼逆見之避人。有錢在身不可，鬼知子解藏之。若水行見者，呼河紛，其亦作水鬼，易形為烏形，明如烏大。子煞之，勿告人。三年人行來，出入山海，永無所畏，大吉。
　　女青鬼律卷之二竟
　　製作單位 道教學術資訊網站 
　　製作 洪百堅 
　　資料來源 正統道藏 
　　讚助人 　 
　　女青鬼律卷之三
　　道律禁忌
　　天師曰：視天下男女，日用不忠，行善不報，災害日興。天考鬼賊，五毒流行，皆生於不信不念。守一行善，身招其禍，念子不得久世長生。吾受太上教勑嚴切，令以示天民，令知禁忌，不犯鬼神靈書《女青玄都鬼律》。令使汝曹，皆悉知聞，逆者還順，惡者還善，改往修來，當依鬼律令。
　　一者，不得自東自西，自南自北，出入去來，去無所關，還無所白，任意從心，皆負律令，除筭三十二。
　　二者，不得呼天無神，言道師旨，敗刑亂政，自言己是道人，言非皆負鬼律，天奪筭一十三。
　　三者，不得持真入偽，姦亂聖明，飲酒食肉，呼嗟無道，奪筭千三百。
　　四者，不得傳宣惡語，道說他人，妄作一法，不信天道，虛言元實，天奪筭千二百。
　　五者，不得傳虛兩舌妄語，喜怒無常，專行逆煞，不慎陰陽，天奪筭百三十二。
　　六者，不得輕慢老人，罵詈親戚，夫妻呪詛，自相煞害，毒心造凶，不孝五逆，天奪筭一百八十。
　　七者，不得受道不知輕慢，傳非其人，貪財受利，取人自益，借物不還，以為私寶，天奪筭一千八百。
　　八者，不得鬥爭言語，因醉淫色，假託大道，妄言鬼語，要結男女，飲酒食寅，天奪筭三百。
　　九者，不得遊行東西，周合男女，消災不解，因成邪亂，天奪筭萬三千，死殃流七世。
　　十者，不得傳道童女，因入生門，傷神犯氣，逆惡無道，身死無後：不得反男為女，陰陽倒錯，天奪筭三百。
　　十一者，不得露合陰陽，觸犯三光，因酒往還，承威相接，天奪三百。
　　十二者，不得一人氣生，一人氣死，逼犯真人，天奪筭三十三。
　　十三者，不得一父子別居，室家離散，天奪筭二十二。
　　十四者，不得嗜慾惡失，男女聚集，妄道邪言，天奪筭百二十。
　　十五者，不得同法相，更相道說，不信三五，評論天氣長短，天奪筭八百二十三。
　　十六者，不得逃遁父母，遊行四方，位立真氣，自相收合，天奪筭三百二十。
　　十七者，不得滅天所生，妄煞走獸，彈射飛烏，指南作北，任心所從，不依鬼律，天奪筭三千。
　　十八者，不得干知人事，宣布他家，藏善出惡，姦人婦女，謀圖人壻，逆戾三光，陰賊呪詛，不孝五逆，天奪筭千二百二十。
　　十九者，不得行道之日，貪色淫心，行氣有長，自解不已，私共約誓，因生不孝，姦心五內，無道之子，天奪筭三萬。
　　二十者，不得思神不報，因行生氣，取降元炁，貪淫愛色，手足不離，彌日竟夕，如此無道，天奪筭三百四十二。
　　二十一者，不得以赤炁妄傳俗人，口手胸心，更相交接，委道自叛，師主無法，天奪筭三百。
　　二十二者，不得妄以經書授與俗人，道父母名諱，泄漏真要訣語俗人，天奪筭三百。
　　天師曰：吾受太上旨教，禁忌甚重，汝男女憒憒生來，至今不知禁制，自作一法，與天相違。考至主者，天奪子筭訖，恐將可痛，不見太平。生者及祭酒道士，宣化有功，功過相贖，民若不用，故有宣化之心，可自改往修來，專一養性，可度天三災九厄。子唯行惡逆，不行忠孝，恐子年命不自保，念子可傷，幸復重囑丁寧甚也。
　　天師曰：天下男女，見善戒之文，不能從用，唯欲從其所欲，教人行非，走作口舌，專作鬼教。老小凶凶，天下一時之樂，千年之禍，伐身之斧，滅命之殳也。子已知道，及未知者，見吾鬼律，新故科文，皆可從用。三五七九之日，慎行生炁。子依吾圖局，不犯三炁，如可仙，化民一千。不知道父母真名，故為俗人。道士雖知黃書契令，不知二十四神人，故為偽人。道極數訖，天有三五，子自不知，何得言道不神？子不知道，何得言炁不明？百聞不如一見，子何不自改心易腸，入吾生炁，得為真人，太平之日飛舉上天。子只復不飛，壽終不死，便為地仙，得見太平。子日一日，憤悶憤悶，不信不忠，唯行無道，不見太平，念子自衰，吾當何苦。
　　天師曰：天下男女已知三五七九長生大道，子不依吾法，行惡婬亂，恐子死沒惡人之先，幸復告想可勤之。
　　天師曰：制節行道，謹慎科文，目不妄視，口不妄言，心不妄念，足不妄遊，親善遠惡，與體自然，故不重教，幸復可思之。
　　女青鬼律卷之三竟
　　女青鬼律卷之四
　　天師稽首，敢承先王之道，制民勑鬼，今當以盟威正一之氣、女青鬼律役使天下邪魅妖□，助道興化，勒鬼真名，主者明加切正，使天下道氣宣布，邪逆賓伏，子知鬼名姓，鬼自趨走，不敢害人。子常念之，勿違犯矣。
　　道上將軍名侯夫
　　道下將軍名逸車
　　天上逆鬼名文延玄
　　地下逆鬼名精子
　　右四鬼主風雨時隨之作害人，行來道路遭大風雨，呼四鬼名，惡氣不敢加。
　　古凶鬼謹忠世
　　逆鬼弄耳孨子臠切
　　右二鬼是古死人敗冢，或巫師、不正道士之鬼。鬼害人百行，子知其名，鬼自伏住，不敢動。
　　天正鬼迭臥迭大結切
　　地正鬼枔木枔音琴
　　右二鬼是宅中死煞守鬼，常住人堂屋梁上，夜主傷害人雞犬六畜。子知其名，鬼伏住不敢動。此鬼不敢害人，宅中應有福德之家，此鬼主護人外客殃煞，不敢過宅中。
　　申久年　　後穆高
　　右二鬼，人家作屋，不契柱色鼻，朝成立見，星月有靈神，主煞人為邪。子知其名，鬼不害人。
　　令精華　　是補坐
　　右二鬼，人家宅中有銅金錢精，主作於此鬼，鬼或變化作人形，居宅不安，呼之即去。
　　已巴艮　　赦姑　　殷咎
　　右三鬼，是人屋中四壁角中鬼，主人夫妻無道，不順陰陽。此鬼白直符，直符白奏事，除人生籍。子知名，鬼不敢動。並勑鬼著屋四壁角厭，用桃刺長尺二朱書，又懸門戶上，勑法如左。
　　此符青龍主東，白虎主西，朱雀主南，玄武主北，中央黃驎，辟除鬼賊，急急如律令。
　　右符制百鬼
　　天載　　蔑嚮音惡註兩切
　　右二鬼是門伯戶丞，白日為神福室，暮作鬼。子知名，人定時於門戶左右呼其名，三掌手，反首持兩三過，此鬼即止，不敢作害。
　　斧金木　　和鎧鉀粗
　　右二鬼是人家宅上有樹或竹林，為烏鳩止，白鷺、群烏所依，此皆有邪魅。子知其名，夕夕三呼之，鬼知人不可干，不過七日、九日，鬼自死。不煞鬼者，多闇中吹之，鬼伏住不害人。
　　紫肝方轉。肝，喜俱切。轉，陟臠切。
　　汰循上音大，下音娠。
　　塵發
　　右三鬼是世中癲癇煞人之鬼，其赤衣服，烏冠幘，主收人魂。子知其名，有疾即差，鬼不敢干。
　　桑華載　　辟氣途付
　　右二鬼是女人月水之精，鬼常貪陰陽血味，女子月水來，日夕存之，呼名，鬼不敢害人。鬼長三尺，上下青衣。
　　語忌　　敬遭唯鼻切
　　右二鬼，女臨產鬼。女子產生時，呼此鬼名，即不害人。鬼長三寸三分，上下烏衣。
　　勗精華
　　右一鬼，主害人田蠶，蠶女鬼。夫立春日平旦，可向天門三呪曰：
　　天之皇清明，長遠上多神，陰不及與汝，馬姑來我宅中，使蠶大得千萬倍次田畝，汝收千億斛，思天中上下，天地中上，止大道。勑華為我使叱咄，急殺百傷，小魅何狼粹。
　　金進百逍力追切
　　右一鬼是旦夕掃除鬼，令人失財。子知名，可日日平旦向天門三呼名，呪曰：
　　石未子，石未子，太一使汝為我使，何物逆鬼，令速出、速出。
　　道以令天下男女，各受道，思口訣真要，以持示子。子可以存念神明，以真除邪。八卷之中，有第四卷，至真，可以度世。子勿違犯，慎之。天師勑邪中是聞律，鬼莫不伏聽。飛符連天，一元三靈，此天師自睨身中神鬼要法。遠兵士，太王主元一九三氣，丈人九氣，父母太一，使我收煞，汝急出來。良久，俯三叱，叱二十四，暗暗。
　　右天師勑水大邪，鬼不敢害人。
　　女青鬼律卷之四竟
　　女青鬼律卷之五
　　道曰：天下憤憤，常如浮雲。君圖其臣，婦謀其夫。
　　熒惑太白變作人，專作苟語小兒邊。走作邪偽相交連，撲子喉咽不得吞。
　　治進道路更相傳，念子死亡不出年。一則大樂後相恐，天地運會故令然。
　　受任主者當令勤，盡當守一修長存。勿得任意唯捉心，不行三五唯邪淫。
　　言天大道而不禁，三官主者擇種民。取合炁者萬八千，從來至今有幾人。
　　大限未足子勤身，改心易腸道真人。師受口訣以見賢，佩吾券契一為先。
　　得見太平神仙君，五帝主者傳祕言。三五七九道炁尊，治在清微崑崙山。
　　近見三天入人身，解脫綱羅拜老君。安心定意行至仙，長短須已勿半身。
　　可至契令思元辰，七九之運別真人。
　　天下人民各頑愚，見世憤憤不知憂。寒鬼入來與子遊，太白流橫長六朱。
　　老公道上更相扶，饑餓搏頰輒叩頭。米穀金貴不可求，災兵大厄庚子年。
　　念子命運與此堅，方外故州胡夷人。交頸腫領惡逆民，化生風毒身奉天。
　　大小皆來至此間，餘有胡鬼億萬千。食人血性逆毛遷，今來入國汝何緣。
　　兵馬浩亂不可言，念子一旦與相連，入步不進屈輒申。子若不信庚子年，
　　自當思吾今日言。
　　日月冥冥恐無光，五穀不生逆鬼行。是庚子歲約不亡，若有餘人如飛蜂。
　　大小更互道相從，三五相逐一合雙。念子一旦不值逢，未至此年當死亡。
　　百不遺一柰何從，天日與月當更生。唯留下地太平中，種民在天見母親。
　　不信大道念可言，非不慈孝道不存。一旦如此豈可言，何不少學得神仙。
　　大平過度為真人，日月列布如流星。三五七九道黑明，分布九州若父兄。
　　皆同一契心合並，義各如一道引經。黃赤大要守長生，上部太紫人數并。
　　萬萬之紀合神靈，託愚作癡不言聲。以守三一從道經，千黑不失事見明。
　　天道蕩蕩信自有，日來暮去天地久。以日為夫月為妻，天氣交接等何如。
　　神壟大山依神居，自見元化不安廬。束手真實不發舒，超王之教故可胥。
　　北斗中有太白星，三角浩浩象人形。遊走天下化不平，有知者悟愚者驚。
　　誰正此道有姓名，木子三台常與並。約在大會天下平，五行列布金木生。
　　火水父母土為營，道出元炁從老經。合景內外神真形，羅縷紫機上天庭。
　　遠望八極登太清，八八之數從一生。子心不解口語名，天地陰陽人為先。
　　五體骨節皆有神，樂人長生俱飛仙。除辟大厄卻災患，少知三五以治身。
　　長行七九真炁分，太平度世為種民。天下男女合如雲，會於太一仙道人。
　　三日不摩徊復還，一心兩口上應天。
　　子之長生出子心，三五七九一為親。唯炁大正為種民，解脫羅網具身神。
　　白日高飛入天堂，千年出一丈六軀。五嶽四漬出九州，合成海水不復流。
　　故出女青鬼律書，傳行天下樂何如。有智自來謁真儔，元者自去太山居。
　　白骨縱橫鬼暗噁，喻啊不止奈何餘。仙童玉女依神居，望見斯輩當何如。
　　切切天下真欲弊，庚子之年其運至。千無一人可得脫，有心相遇世道清。
　　遠惡從善不求榮，塵垢之衣以蔽形。心在太一詠誦經，白日修善暮守生。
　　被髮而行在黃庭，上啟太上道姓名。一出玄都入太清，口授異訣過災殃。
　　念世愚子不知生，何當合會隨邪靈。太一來下條姓名，恐子一身不久停。
　　發願不死從吾經。
　　天師曰：大道垂律，女青所傳，三五七九，長生之本，〔謹〕以奉行，世世相傳。子有心分，來入吾炁，自當思行仁義，六合守忠，專一養性，以道為家，不得負違。太上真言，師老太一。今故以元年正月七日奉行，從者千人之中，有王長、趙昇二人，可以道炁化度，令畢得長生大義。
　　不得犯男女神靈，
　　不得呼天引地，
　　不得祠祭故炁，
　　不得指鬼呼神，
　　不得淫色違慢，
　　不得言炁不明，
　　不得兩心不正，
　　不得妄傳鬼教，
　　不得犯五靈七政，
　　不得與鬼通同，
　　不得干亂神衹，
　　不得入俗勝真，
　　不得行來出入。
　　以急有厄，呼嗟鬼神。
　　女青鬼律卷之五竟
　　女青鬼律卷之六
　　天師曰：自頃年以來，陰陽不調，水旱不適，災變屢見者，皆由人事失理使其然也。人為中才，法地則天，動靜以時，通而不爭，利而無害，故能神仙。末世廢道，急競為身，不順天地，伐逆師尊。尊卑不別，上下乖離。善惡不分，賢者隱匿。國無忠臣，亡義違仁。法令不行，更相欺詐。致使寇賊充斥，洿辱中華，萬民流散，荼毒飢寒，被死者半，十有九傷，豈不痛哉！豈不痛哉！亂不可久，狼子宜除，道運應興，太平期近。今當驅除，留善種人，男女祭酒，一切生民，急相核實，搜索忠賢，恭慕道德，按名列言，自然者寡，督厲宜勤。若能改過，即為勳人。人無尊卑，不遵貴賤。唯惡為真，不得私飾。所舉叅錯，不直之人，此者坐之，無望久活。帝王牧守，長吏百僚，若信吾言，舉善而教，不能則勸，流刑行仁，祭酒領錄，條列上天，有勞顯報，位登神仙。有不用心，憚勞迴避，不肯著名，奉行善者，即還惡人，陷於驅除，直符疏記，毫分不差。百姓樂善，得為善人，時還本鄉，以安國土。人人念善，天下太平，禍亂不作，災害不生，豈不快乎，豈不快乎。今遣五主，各領萬鬼，分布天下，誅除凶惡，被誅不得稱狂，察之不得妄救。鬼若濫誤，謬加善人，主者解釋，祐而護之。鬼若不去，嚴加收治，賞善罰惡，明遵道科。
　　東方青炁鬼主姓劉，名元達。領萬鬼，行惡風之病。
　　南方赤炁鬼主姓張，名元伯。領萬鬼，行熱毒之病。
　　西方白炁鬼主姓趙，名公明。領萬鬼，行注炁之病。
　　北方炁炁鬼主姓鐘，名士季。領萬鬼，行惡毒霍亂心腹絞痛之病。
　　中央黃炁鬼主姓史，名文業。領萬鬼，行惡瘡癱腫之病。
　　右五方鬼主，諸欲著名生錄為種民者，按此文書，隨病呼之，知領鬼姓名，病即差矣。人人各寫一通，繫身讀之，令罹災害皆消。
　　東方青溫鬼名咎遠。
　　南方赤溫鬼名士言。
　　西方白溫鬼名堯。
　　北方黑溫鬼名天遐。
　　中央黃溫鬼名太黃奴。
　　第六溫鬼名誅女。
　　第七溫鬼名伯陵。
　　祖父名梁州。
　　祖母名交成。
　　父名延年。
　　母名出中。
　　右五方溫鬼，兄弟七人，合祖父母、父母十一，形能飛，隨月行毒，以誅惡人。
　　一蠱鬼名釋渠。
　　二蠱鬼名咎。
　　三蠱鬼名禮咎。
　　四蠱鬼名成晏。
　　五蠱鬼名不釋。
　　六蠱鬼名烏悟。
　　七蠱鬼名綠支。
　　八蠱鬼名育夷。
　　九蠱鬼名石千。
　　右九蠱之鬼，行諸惡毒，妖媚蠱亂天下，與五溫鬼太黃奴等，共行毒炁也。
　　正月溫鬼名惟。
　　二月溫鬼名腫。
　　三月溫鬼名劉。
　　四月溫鬼名存。
　　五月溫鬼名壘。
　　六月溫鬼名□。
　　七月溫鬼名半。
　　八月溫鬼名懷。
　　九月溫鬼名農。
　　十月溫鬼名卑。
　　十一月溫鬼名贏。
　　十二月溫鬼名堅。
　　右十二月溫鬼，各隨其月，放逸天下，傷害群生。
　　子日溫鬼名根。
　　丑日溫鬼名蕩。
　　寅日溫鬼名怡。
　　卯日溫鬼名疑。
　　辰日溫鬼名厄。
　　巳日溫鬼名愛。
　　午日溫鬼名悟。
　　未日溫鬼名奴長。
　　申日溫鬼名未。
　　酉日溫鬼名石。
　　戌日溫鬼名志。
　　亥日溫鬼名憂。
　　右十二日溫鬼，各各直其日。從十二時支干上來疾病民人，日月鬼蠱並順劉元達等，毒害五方，不得道戒，皆受其殃。行善精戀，存道遵教，能知名，皆共降伏。法應去者，各自遠迸，制應留者，卻其凶黨，更相約束，不犯善人。
　　昊時病人之鬼名文通。
　　金精鬼名因兌。
　　木精鬼名倚震。
　　火精鬼名附離。
　　水精鬼名託坎。
　　土精鬼名乘坤。
　　五精鬼名嬌乾。
　　遊噶鬼名獲張。
　　血食鬼名刃方。
　　虎狼鬼名咳蓻。
　　蛇龍鬼名甲子。
　　狐狸鬼名勾舉。
　　黿鼉鬼名地殃。
　　露死鬼名天殃。
　　傷死鬼名真果。
　　獄死鬼名史蘇煁。
　　餓死鬼名伏藏。
　　客死鬼名逆千。
　　男傷鬼名悟千。
　　女傷鬼名艾赤丹。
　　冢訟鬼名害知。
　　丘丞鬼名地令。
　　墓伯鬼名土下侯。
　　冢下鬼名二千石。
　　右二十四鬼，放縱下羅截四方，充塞六合，擅筭五行，更相署置。官府列陣，出入導從，兵馬權強，殺害無辜，瓷意快心。寡福之人，悉逢其苦。志士學道，方術厭禳，符章禁斷，乃保利貞。
　　斬死之鬼。
　　故死之鬼。
　　喪車之鬼。
　　□□之鬼。
　　天殃之鬼。
　　殃注之鬼。
　　雌雄之鬼。
　　寄死之鬼。
　　行客之鬼。
　　地殃之鬼。
　　天凶之鬼。
　　地凶之鬼。
　　天殺之鬼。
　　地殺之鬼。
　　日月玄符鬼。
　　三十六殺鬼。
　　百二十殃注鬼。
　　千殃萬魅鬼。
　　魍魎精邪鬼。
　　迷惑不利鬼。
　　火逆惡注鬼。
　　逆道醜賊鬼。
　　大道邪精千炁之鬼。
　　千二百官逆之鬼。
　　地上千師萬醫鬼。
　　天地水三官轉逆魅鬼。
　　著耳角之鬼。
　　自稱皇天上帝土玉鬼。
　　狐狸老精自號之鬼。
　　宅中強□奸詐聲之鬼。
　　宅中魔邪恐怖人之鬼。
　　宅中靈林古痙之鬼。
　　宅中光怪之鬼。
　　宅中虛耗之鬼。
　　宅中鄙辱離怨之鬼。
　　宅冢訟逮之鬼。
　　右三十六鬼，皆遊行世間，乘人衰隙，伺侯有惡，助佐凶殃，造作禍害，敢形易象，隨便陵人。學士知之，立功建德，啟告太上，一切收治，年初章奏，列名斷之，眾鬼畏懾，悉自逃亡。不告者，一如律令。
　　女青鬼律卷之六竟