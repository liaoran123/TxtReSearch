諸家神品丹法
　　經名：諸家神品丹法。原不題編撰人，約出於宋代。輯錄抱朴子、孟要甫、孫真人、呂洞賓等諸家煉丹方訣。六卷。底本出處：《正統道藏》洞神部眾術類。
　　諸家神品丹法卷之一
　　抱朴子內篇
　　抱朴子曰：神仙黃白之方，二十五卷，千有餘首。黃者金也，白者銀也，古人秘重其道，不欲指斥，故隱之。或題篇云庚辛。庚辛者，亦金也。然率多深微難知，能解少許爾。世人多疑此事為虛誕，與不信神仙者正同也。余昔從鄭君與左君，於廬山中試作皆成。然其齋戒禁忌之勤苦，與合九丹仙藥元異也。俗人多譏余好異端，欲強通天下地之不可通者。余亦何為然哉。若欲以此事騁辭章於來世乎，余所著外篇及雜文二百餘卷，足以寄意於後代，不復須此。且內篇皆直語耳，元藻飾也。世人皆以余為迂闊不急，未若論世俗切近之理，可以合眾心也。
　　然余所以不能已於斯事者，誠見其效驗也。又所以承受師訓，非妄言者，而余貧若元財力，又遭多難之運，兼以道路隔塞，藥物難得，竟不遑合作之。余今告人，言我曉作金銀，而躬自飢寒委頓。何異自不能行，而賣治璧之藥，孰能信之。然理有不如意者，亦不可一槃斷。所以勤綴之於翰墨，欲令將好奇賞真之士，見余書而知其論道之意耳。夫人變化之衛，何所不為。蓋人身本見而隱之法，鬼神本隱而見之方，能為之者往往多矣。水火在天，而取以陽燧方諸。鉛性白也，赤之以為丹。丹性赤也，而白之以為鉛。雲雨霜雪，皆天地之氣也，而以藥作之為真，無異至於飛走之屬，蚊動之類，稟形造化，既有定矣。及其倏忽而易舊體，化為異者，千端萬品，不可勝論。
　　人之為物最靈，而男女易形，為鵠為石，為虎為暖，為蛇為電，又為鴛鴦。至於高山為深淵，空谷為丘陵，此亦大物之變化。變化者，乃天地之自然，何獨異物之不可以為金銀乎。譬之陽燧所得之火，方諸所得之水，與常水火豈有別哉。蛇之成龍，茅糝為膏，亦與自生者元異也。原其根源所由，皆自然之感致。其非窮理盡性者，不能知其指歸。非原始反終者，不能見其情狀。其有狹觀近識，不能求遠。以周孔不說，墳藉不載，一切謂為虛誕，不亦陋哉。又世云：劉向作金不成，便云天下果元此道。是見田家或遭水旱不收，便云五穀不可播植得也。
　　成都內史昊太文，博達多知，亦說嘗事道士李根，煎鉛錫，以少藥一大豆許，投入，以鐵杖攪之，冷即成銀。太文得其秘方，欲自作而連在官，竟不作，恆歎息焉。又桓君山言蘇黃門郎程偉好黃白術，取妻得知其方女。偉當從駕出，而無時衣，甚憂。妻曰：請致兩端縑，縑元故而至前。偉按《枕中鴻寶》作金不成，妻乃往視之。偉方扇炭，炭中有水銀。妻曰：我試相示一事，乃囊中取少少藥投之，食頃撥之，已成銀。偉大驚曰：道在汝，何不早告我也。妻曰：得之須有命。偉於是日夜誘說之，賣田宅以供衣食，猶不肯告。偉乃笞撻伏之。妻曰：道必當傳人，雖道路相遇，投之如是。非其人口是心非者，雖寸斷肢解，而道不出口也。偉逼之不止。妻乃發狂，裸而走，以泥自塗，而至於死，
　　近者廬江太守華令，思高才達洽聞之士也。而事之不經者，多所不信。後有道士為說黃白事，乃試令作之，以鐵器銷鉛，以散藥投中，即成銀。又銷此銀，以他藥投之，乃成金。又從此道士學徹視之術，行之未百日，夜外即天文不覺，復有屋舍籬障，及四鄰了然。又妻名瑤華者，已死，乃現形與之言平生。又祭廟，神答其拜。令思歎曰：世問乃元所不有，五經雖不載，不可意也。然不聞方技者，卒聞此不亦驚怪耶。
　　又作黃白，亦如作神丹，皆須齋潔百日已上，其中或有須口訣者，皆宜師授。又宜入探山之中，清潔之地，不可令愚俗知之。昔劉向止宮中作之，使宮人供給，非齋潔者，又不能絕人事，使不往來也，如此安可得成乎。俗問染繒練帛，尚不使雜人見之即壞，屍黃白之變化哉。凡事元巨細，皆宜得要，妄作酒漿美躍，猶不能成，況大事乎。
　　昔鄭君有言，至於真人作金，自餌服之，致神仙，不治富也。故經日：金可作也，世不可度也。銀亦可餌服j但不及金也。予又難之曰：然則何不餌世間金銀，而化作之，化作之則非真，非真則詐偽也。鄭君答日：世問金銀可餌，然道士率多貧。故諺日：自元肥仙人，富道士也。師徒十人五人，安得金銀以供之乎。又不能達採，故宜作也。又點化之金，乃諸藥之精，勝於自然者也。《神仙經》云：丹精生金，此是以丹作金之說也。故山中上有丹砂，其下有多金。且夫作金成，則為真物，雖百鍊不臧，此得天地自然之道，故能成，何為詐乎。詐者如曾青塗鐵，鐵赤色。如銅以雞子白化銀，銀黃色如金，而皆外變內不變者也。
　　夫芝菌者，自然所生。而仙經有以五石、五木種芝，芝生取而服之，亦與自然芝元異，俱令人長生，此似作金之類也。雉化為蜃，雀化為蛤，與自然者正同。故經云：流珠九轉，父不語子。化為黃白，自然相使。又日：朱砂為金，服之昇仙者上士也。茹芝導引，咽氣長生者中士也。餐食草木，千歲以還下士也。《玉諜記》云：天下悠悠，皆可生也。患於猶豫，故不成耳。《銅柱經》日：丹砂可為金也，河車作銀立可成，成則為真。子得其道，可以仙身。黃山子曰：天地有金，我能作之。二黃一赤，立成不疑。《龜甲經》曰：我命在我，不在於天。還丹成金，億萬年也。古人豈欺我哉。但患知此道者多貧，而藥生遠方，非亂世所能得。若戎鹽、鹵鹹、皆清平時了不直價，今時不限價直，而買之元地。羌里石膽，千萬求一斤而得。徒知其方，而與不知者正同，可為長歎也。有其法者，則或飢寒無以合之。而富貴者，則復不知法也。就令知之，亦萬元一信也。假令頗信之，亦已自多金銀，豈肯費見財，以市其藥物，恐擊景逐飛之悔，故莫肯為也。
　　且夫不得明師口訣，誠不可輕作也。夫醫家之方藥淺露之甚，而其師用之得效，便復秘之，故方用後宮游女僻側之膠封。君泥丸、木鬼子、金商芝、飛軍根、伏龍肝、白馬汗、浮雲澤、龍丹衣、夜光骨、百花醴、冬鄒齊之屬，皆近物耳。而不得口訣，猶不可知，配黃白之衛乎，非獨以價而秘之。此道一成，則可以長生，故古人重之。凡方書所名藥物，又或與常藥同而實非者，如河上姥女，非婦人也。陵陽子明，非男子也。禹餘根，非米也。堯漿，非水也。而俗人見方，用龍膽、虎掌、雞頭，鴨腳、馬肺、犬血、鼠尾、牛膝，皆謂血黑之物也。見用缺杯、覆盆、釜鏗、大戟、鬼箭、天鉤、則謂鐵瓦之器也。見用胡王使者、倚枯新婦、野丈夫、守田訪、戴文洛、徐長卿，則謂之人名也，近用之。或有不知玄之方，孰能悉解之。劉向作金不成，元可怪也。如得其要，則復不煩聖賢大才而後作也，凡人皆可為也。劉向豈頑人哉，為直坐不得口訣耳。今將載其約而效要者，以貽將來同志焉。
　　當先取武都雄黃，色如雞冠而光明，無夾石者，多少任意，不可臧五斤以下。擣之如粉，以牛膽和煮之令糝，以赤土釜中，可容一斗者。先以戎鹽、石膽末薦釜中，令厚三分。乃納雄黃末厚五分，復加戎鹽於上，如此相次至盡。又加碎炭火如棗核者，令厚二寸。以螻蚓土及戎盥為泥，釜外以一釜蓋之，皆泥令厚二寸，勿令泄氣。陰乾一月，馬矢火溫之三日三夜，寒發出，鼓下其銅，銅流如冷銅鐵也。乃令鑄此銅為莆，盛丹砂水，又以馬矢火溫之四十日，發出鼓之得庚。將庚即為莆，又盛丹砂水，以馬矢火溫之三十日，發鼓取擣治之。取二分生丹砂，一分丹粉，汞者水銀也，立成黃金矣。光明美色，可餌。
　　作丹砂水法
　　治丹砂一斤，納竹莆中，加石膽、硝石各二兩，覆藉上下。莆口以漆骨丸封之，以須乾，以甕缸盛醇苦酒數升，納藥莆中，埋地深三尺，三十日成水色，赤，味苦也。
　　金婁先生從青林子受作金法
　　先緞錫方廣六寸，厚一寸一分。以赤鹽和石灰汁，令如泥，塗錫上，通厚一分，累之納於赤土釜中。率錫十斤，赤盥四斤，合土釜封固其際，以馬矢火溫之，三十日發之。視錫中悉如灰狀，中有顆顆如豆者，即庚也。合治納甌中，以炭火鍊之成也。率錫十斤，得庚二十兩。唯長沙、桂陽、豫章、南海土釜可用耳，彼土人以炊食用，自多也。
　　作赤盥法
　　用寒鹽一斤，羽涅一斤，合納以鐵器中，以炭火火之，候其消末，乃出之可用。
　　角里先生從稷丘子所受作庚法
　　先以礬水二分，納鐵器中，加炭火上令沸，乃納汞，多少自在，攪令相得六七十沸，注地上成白銀，乃收。取丹砂水、白青水各一分，雄黃水二分，於鋸中加微火上令沸。此以白銀納於其中，多少自在，可六七沸，注地上即成上色紫磨庚也。數攪之令相入，復加炭火令沸，以此為妙。
　　作雄黃水法
　　治雄黃，納生竹莆中一斤，加硝石二兩，復薦上下，以漆骨丸封，納苦酒中，埋陰地深三尺，二十日成。
　　作青白丸石水法
　　作青白水及丸石水，同法，但各異莆耳。
　　小童作庚法
　　作大鐵莆，盛中一尺二寸，高一尺。作小鐵莆，盛中六寸，瑩磨之。以赤石脂一斤，硝石一斤，雲母一斤，代赭石一斤，硫黃半斤，空青四兩，凝水石一斤，皆合擣細篩，以醞和塗小莆中，厚二分，取汞一斤，丹砂半斤，良飛半斤，攪令相得，不見汞為度。置小莆中，雲母覆其鐵蓋鎮上。取大莆，去爐上，消鉛注大莆中，沒小莆去上半寸，取鉛消為候，猛火吹之，三日三夜成，名曰紫粉。取鉛十斤，於鐵器中消之，二十日上，更納銅器中。須鉛紫粉七方寸匕耗之，即成黃庚。欲白銀，取鉛置鐵器中，納紫粉方三寸匕，上火令相得，注水中即成銀也。
　　取良飛法
　　用鉛十斤，納鐵器中，坐火上露炊之，鉛納汞三兩，早出者以鐵匙抄取之，名曰良飛也。
　　務成子作庚法
　　作器莆，長九寸，徑五寸。擣雄黃三斤，螻蚓土等分，合為泥，塗裹，使徑三寸，遺口四寸。加丹砂水二合覆，馬矢火上令極乾，納梧桐中，塞以銅蓋，堅以黃沙築上，復以螻蚓壤重泥上，令無氣泄。置炭火中，令上有三寸炭火，至莆口赤，可寒之。發視雄黃，皆入著銅莆中，復出之。如前法，三斤雄黃皆下入著銅莆中，下提取與黃丹等分合，以為爐，大小自在也。欲用之，置爐於炭中，爐赤，納水銀。水銀動，納鉛。其中黃從旁起交中央，即注之地上，成黃庚。凡作三千五百斤，爐力盡矣。此庚取壯荊子、赤黍酒漬之百日，柔可丸也。如小豆大，服一丸，日三服，盡一斤則三蟲伏尸百病皆去，盲者視，聾者聽，老者還少，入火不灼，百邪眾毒，冷病暑濕，不能傷。服盡三斤，則步行水上山川，百神皆來侍衛，壽與天齊。畢以榕血、朱草煮一丸，以拭目四訾，即見鬼及地物，能夜書。以白羊血塗一丸，懸都門上，龍並立出。以青牛血、丹雞血塗一丸，懸都門上，一里不疫。以藥塗牛羊六畜，皆不疫，虎豹不犯也。以虎膽、蛇脂塗和一丸，從月建上，以擲敵軍，彼自亂相殺而走矣。以馬血塗一丸，投井中，水自沸，投流中，自逆流百步。以白犬血塗和一丸，投社廟中，其鬼神即見，人可役使。以兔血塗和一丸服之，又一丸置六陰之地，行廚玉女立可供六七十人也。以鯉魚膽塗和一丸，持以入水，水為之開十丈，可得氣息水中行，冒雨衣不濕也。一紫莧煮一丸，含嚥其汁，百日不飢。以磁石煮一丸，納髻中，以擊賊，白刃流矢皆不中傷之。有射之者，矢皆自向。以六丁六壬上土并一丸，以蔽人中則隱形。含一丸，以北向噴大火，火自滅。以庚辛申酉時，向西北一丸擲，樹木即日枯。以一丸，禹步擲，虎狼蛇蝗皆即死。化一丸，書石入石，書金入金，所書皆入其肌，削治不去也。卒死未經宿，以月建上水下一丸，令入喉，又令人含水噴死人面，即活。以狐血、鶴血塗一丸，納爪中，以指萬物，隨聲變化，山行木走，人皆見之，然則實動也。凡作黃白，皆立成。秘之秘之。
　　玄真子伏汞金法
　　雄黃一斤，汞一斤，膽礬四兩，硝石四兩，胡蔥四兩，苦酒三升。先將雄黃、蔥、· 苦酒一同枯乾，研為末，以水飛去，蔥將雄汞一處研細勻。取青竹莆一隻，先以礬硝二味同研末，入一半末在莆中，次入雄黃，以硝礬蓋。次取骨灰二兩，生漆二兩，和為丸，塞莆口。以磁罐盛左味數升，浸藥莆上，以蓋蓋罐口，埋地陰處，探三尺。盡四十九日，取出化為水。如用，以甘鍋盛藥水半合，汞一斤，同一處，於文武火上枯即為庚。用此庚一兩，化山澤十兩，為上色紫磨庚。如用之者，宜秘慎之，不可輕泄也。
　　金丹龍虎經
　　龍虎內祕，真文妙訣。夫龍虎大丹者，起自三皇之後，遞相傳受，上古以來，並無文字，皆以口傳心受。自五帝之後，其法始行，天下歷代以來，得道之眾矣。至人中尚且無一二親傳其口訣。況老子述五千文，釋氏演三乘教，只說元為見性之理。生而有死，唯全其性，作虛明之神，終不能堅固其形，爭似還丹，生前不死不息，內質而獲飛仙，乃是有為之真法。況古今得道神仙不少，皆不言還丹一事。蓋此道至大，不可輕泄。只教人以．呼吸日月之光還精運氣，思神守一，御女秘精之法，及服食草木，五金八石藥，且暫延年命，與俗人稍殊，終元長生之路。若遇水火刀兵，毒蟲猛獸。毒藥惡禍，鬼神傷害，性命不能出五行造化，如此千條，皆不可久賴。豈不見古人有全家飛昇者，皆大還丹，至寶至尊至貴，至妙至玄之力也。還者，反歸之義。丹者，赤色之名也。是將丹砂化出真汞，汞借鉛而變作黃芽，黃芽復變作丹砂，丹砂伏火，變化還丹也。有如反還之功，故能令老者反壯，死者復活，枯者即榮，點瓦礫成至寶，其神聖之功，豈不大哉。
　　大還丹有三品
　　上品九轉金液琅訐大還丹，上天之寶，不傳下世。中品龍虎大丹，下品八石變水銀九品神丹。自軒轅黃帝鍊丹飛昇之後，是我龍虎大丹，其功最大。若一刀圭入口，永定延年，去邪歸正，三尸九蟲，當自皆除，固住丹田，精神不散。上古得道神仙元數，盡秘還丹之理。塵世雖有丹經略言大槃，悉皆隱秘玄元，又元口訣。後世有好道者，元所措手，空自蹉跎衰老矣。予今泄露天機，直書口傳訣法，以貽有志之人。欲修性命之道者，不須疑誤矣。
　　真龍真虎口訣
　　真龍者，是丹砂中水銀也。因太陽日晶降泄真氣，入地而生也，名日汞。真虎者，是黑鉛中白銀也。因太陰月華降泄真氣，入地而生，號日鉛。此二寶者稟日精月華之真氣，故鉛則有氣，汞本元形。七十二石之尊，莫過鉛汞，可造龍虎大還丹。經日：生水銀能固死人，死水銀能固活人。目前有驗，奈何行尸之輩，不究大丹者。有如此之神效，遇者宿有仙分，祖宗遺慶。得遇此法者，且在秘塞保守，慎勿輕泄，如或泄之，一身受殃。雖父子至親，亦勿言之。若遇至人同心合道者，可付口訣耳。
　　諸家神品丹法卷之一竟
　　諸家神品丹法卷之二
　　修丹擇地儀式
　　玄真子孟要甫述
　　泥爐安鼎
　　立壇設祭
　　儀式口訣
　　夫修金丹，先須擇地名山，結仙倡三人，須要同心合意，近甘泉之水，得年月日時吉，乃築室泥爐安鼎，取戊已之土鼎，用之燒珀為者是也。至於中胎合子，亦用珀者。其鼎須寬窄得所，更須臨時相度，可安得中胎合子，周迴宛轉，容得火氣流行，最為妙。鼎太寬則水火不濟，太窄則水火之氣不行，切在細意為之。其爐六壇，三層以應三才。爐上安鼎，水火既濟。其所造爐，高一尺二寸，闊一尺六寸，爐心中相去一尺，外厚三寸。前開一火門，高五寸，闊四寸，以進其火。後留實道如突形，以泄火氣。將進火切在牢密。安爐立鼎訖，下火時傍祭拜，上告天地神祇，向北設酒果三分，香三案，先墊香拜，次長跪，低聲密祝曰：某年月日鄉貫某人，奉為燒丹，欲求長生，誓願畢，再告神祇，唯願大道諸仙真君，表察虔誠，速成黃白，服之長生，上沖九天，壽同日月。弟子青詞。祭畢，自食之。
　　混沌未分，其道杳冥。纔分之後，一氣生焉，謂之真一。一生二，二生三，三生萬物。萬物之中，人稱最靈，所以配天地為三才。三才之內，唯人壽數有限，其壽考者而不能滿於百歲，其夭促者不足以言也。靜而思之，忽自傷嗟。予以弱冠，因讀丹經，稍知旨趣。說還丹之法有大奇之功，人服長生，壽同天地。於是反復披尋，怡然存思。自玆之後，志慕神仙，朝昏在念，夢寐留心，前後二十餘年，幸遇至人傳授藥物，方知鉛汞乃一金一水，火候用一陰一陽。所恨光陰遺邁，日月因循，未契同心，獨難修製。今將所得真訣，寫錄于後，及引先聖丹經，褊釋其義，號為《金丹秘要參同錄》。莫非直指其事，故免綠飾。或有詩句重疊，或乃言辭鄙拙，蓋究其理而不假其文也。然則還丹之道，至玄至奧，是以不量荒斐，序錄斯文。儻有同志，幸希光覽焉。
　　竊聞還丹之宗，起自三皇之始。所以三皇垂範，五帝相推，綿歷於玆，仁賢相授。當三皇之世，代代相傳，先授神仙之術，後禪邦國之位。汨五帝之後，其道暱墜，流散山林之士也，所以得道神仙歷代多矣。盡垂教法，各著丹經，傳在世問，千萬餘卷。並皆玄奧，莫究指歸。明知有還丹之道，悟之者鮮矣。蓋謂此法體大道之虛元，與三才而應運，奪天地造化之功，盜四時生成之務，所以修丹之士，須要上知天文，下明地理，洞達陰陽，窮通爻象，並節黑休王日時，升降火候，進退鼎爐法則，然後會龍虎法象之門，識鉛汞至真之妙，兼須內明道德，外施慈惠，心與丹合，自達真陽。是知還丹之術，宿契而成，非一朝一夕而可會也，又非一向執卷尋文，窮經討義而可知。須以親遇至人，祕傳口訣，非此元以知還丹之奧旨也。亦有妄尋經義，誤認鉛汞，忖度陰陽，猜度火候，如此之盲修瞎煉，自是元志委命託天。
　　大凡修製鉛汞，火候為先，陰陽爐鼎為次。且喻還丹，以十一月一陽初動，用火五日一候。陰轉火起於復卦，終於坤卦，自然陰陽合理，氣候元差。昆鉛汞有經，為憑火候，用周易為準。若行火失其氣候，縱然鉛汞是真丹，亦無成。喻不時之物，豈有應時之來乎。譬如日月常照，瞽者不見，非日月之咎。自是修丹之人，造次而為之也。
　　凡用鉛汞為丹，多誤將黑鉛為真鉛，或忍水銀為真汞。及取鉛黃華為黃芽者，亦有煎水嫌鍊鹽採精，並水銀、朱砂、鉛爐、密陀僧，及二青三黃、五金八石之類。凡用五金八石一切有質，並非至法。陰真君曰：有質不堪為伴倡，縱強修製服傷人。學丹之士切宜慎之。然所論鉛汞二物，丹經盡秘。若不直說，元因曉會。鉛者銀也，謂銀從鉛中得，故以聖銀為真鉛。感月之精氣而生，是太陰之水精也。若人能製伏成丹，服食豈不長生乎。真鉛央定用銀，更無疑誤。青霞子日：黃芽不是鉛，須向鉛中作。欲得識黃芽，不離鉛中物。汞者水銀，從朱砂所得，有形而無質，吸銀黑而凝體，故號曰真汞。感日之精黑而生，是太陽之真火也。若能製伏為丹，服食豈不能固命乎。真汞者必用水銀，更元他說。《龍虎要訣》云：生水銀能固死人，死水銀能固生人。鉛汞者，是天地之至賢，日月之靈氣，法象謂之龍虎，一切萬物之內，唯有鉛汞可造還丹，餘皆非法。鉛則有氣，汞本元形。鉛內陽而外陰，故以為丹地。借氣而生黃芽，明知得其真氣，而靈芽自生，遂捨真鉛。青霞子日：鉛是芽之母，芽是鉛之子。既至得金華，遂捨鉛不使。汞本元形，若氣之狀，性全陽而形全陰，以百斛入於釜中，煎而乾之，顯玆元質，種入鉛中，吸鉛精氣，而變其質，謂之黃芽，豈不是從元而有質也。陰真君曰：元質生質是還丹。
　　黃芽者，是大丹之基本也。《太易志》日：不得黃芽妙，還丹應路賒。凡制黃芽，須用旺之旺，以白露為首。謂此時金色圓明，蟾光滿盛，是鍊丹之時候也。許真君曰：八月鍊頭冬養子。自八月初下手，以九鼎取黃芽，至十月之內，全在水火停勻，陰陽得所，自然化出靈芽。若水火不勻，次過鉛腳，透入靈芽，不堪入用。如人眼中不可入纖毫之物。黃芽八兩為上弦，汞八兩為下弦，上下兩弦共合一斤。每斤一十六兩，每兩二十四銖，一斤計三百八十四銖，應其爻數也。上弦八兩，須是調其火候，盜取鉛黑滿足，方堪入用。李真君日：下弦須假上弦實。謂黃芽是丹之基也。若受黑不足，丹亦不伏。青霞子日：藥在鼎中，如雞抱卵，如子在胎，如果在樹，但受黑滿足，自然成熟。藥入中胎，切須固密，恐漏泄真黑。又日：固濟胎不泄，變化在須臾。中胎所製，其形圓如天地未分，混若雞子圓，高中起伏若蓬壺。開閉微密，神運其中，藥入中胎。
　　將欲修鍊。先須擇地，惟選福德地，年月利方，潔靜幽閑之處，方可修鍊。若是古寺墳墓、廢井敗鼇、戰爭之地，及女子生產穢污之所，皆不可修鍊。陰真君日：不得地，莫妄為。須要得地，更尋丹井。井是鍊丹之所最急也。晝夜水火抽添，滴漏唯在於井。自古神仙昇仙之後，盡遺丹井於世，以表井為鍊丹之急務也。丹井成後，勿令穢污。待水脈定後，更須淘換，滌去滯泉。然後在露天，通星月照之，水性既定，土黑已收，方可取之鍊丹。若得石腳泉青白味甘者，是陽脈之水也，運丹最靈。若值青泥黑壤、黃泉赤脈、鐵腥味澀，有此之象並是水脈交雜，陰陽積滯，不堪鍊丹，宜別造之。樂真人曰：先擇吉地，後立井壇。切忌觸污，兼怕腥羶。
　　既得丹地丹井，更在修制鼎器。蓋為還丹，非鼎器而不能成也。
　　《混元》經日：坎離為藥，乾坤為鼎。四者相包，謂之崇籥。乾者金也，坤者土也，土生金，故號金鼎。非用金為鼎也。鼎者，丹之室也。鼎器完全，萬物生焉。鼎象中宮，中宮屬土，土能生萬物，故鼎用土。陰真君曰：須向中宮求鼎器。明知用凡土燒磁為鼎是也。至於中胎所用磁，長短寬窄，臨時製造，古人不書尺寸。又綠互說不同，豈可執而行之。寬則水火之氣不濟，窄則水火之氣不行，更在消詳。
　　既得鼎，須製爐，爐者是鼎之匡廓也。鼎若元爐，如人之元宅舍，城郭何以安居。故爐以遠鼎，收藏火氣。爐卞有壇，壇高三層，登分八面，而開八門，門上有隔，隔上安鼎，水在鼎上，藥在鼎下。水鼎露口，以進其水，用蓋蓋之。身高二尺一寸，闊一尺六寸，中心明闊一尺三寸，厚三寸。前開火門，高五寸，闊四寸。後留竅道，以泄火氣，如鼇之突也。然先聖各遺式樣，亦有異同，修丹之人更宜審詳。以黃芽既入於胎，胎復入鼎，鼎又入爐，重重固密，勿泄真氣。
　　將進水火，先須調其滴漏，從朝至暮，不暫停滯。陰陽節候，取則於漏。漏若有差，水火元準，故全在於滴漏也。曾見後學修丹，不使滴漏，深為不可。且還丹之效，大有神通，人服為仙，犬啖成龍，雞餐化鳳。蓋為能奪天地造化之功．，有玆靈驗。若元漏滴，陰陽何以為則。百玄子日：入鼎不憑漏，元漏不成丹。如盲棄卻杖，聾者抱琴彈。滴漏既準，爐鼎完全，芽入胎中，唯候一陽爻生，運行水火。
　　凡修丹，最難於火候也。火候者，是正一之大訣。修丹之士若得其真火候，何憂其還丹之不成乎。設若火候不全，如何制作。萬卷丹經，秘在火候。本法一年，上古仙人隱藏至法，故言三年、九年至十二年者。使後學之流，元由措手。所云一年為小還，二年為中還，三年為大還，此其飾說還丹之次第，變化其理，非的用三年矣。從子至亥為一年，從卯至酉為二年，從子至申為三年，三三如九，是陽數。青霞子日：從子至申，謂之九還，· 即此理也。自酉至亥，是退陽數而歸陰位。丹家不籌，故云三年。九年者，自子至申九箇月，以一月為一年，亦是降其陽數，九還之義也。故云九年。十二年者，為一年全升降陰陽之數，盡其一歲，故云十二年，所用一月為一年者，明知以一時為一月也。一日十二時，一月計三百六十時，以應三百六十日，以一月為一年。此則先聖惑其後人，秘惜至事，元法只是一年。青霞子曰：未聞婦人懷胎，二年三年而生者，所謂火候一年十二月，五日為一候，四十五日為一節，古人託易以象焉。易有六十四卦，以乾坤為鼎，坎離為藥，以四卦為崇籥，餘六十卦以為運火之數。始起於屯蒙，終於未濟。每日用兩卦，一月三十日，計用六十卦。終而復始，朝屯暮蒙，十箇月結胎成藥，兩箇月溫養，如母養乳子之狀，十箇月方堅熟。火初起十一月一日，六十日養黑結胎成藥，至．正月運節度卦火。自寅至申謂之七返，從子至申謂之九還。火旺在午，墓在戌，功畢在亥。火起一陽生十一月復，十二月臨，正月泰，二月大壯，三月央，四月乾，五月垢，六月遁，七月否，八月觀，九月剝，十月坤，鍊藥成丹，功畢一年。此則大綱所說。若欲修鍊，但先於藥室內，自十月下旬中，安排使用家具什物，爐鼎水火，於大雪前一日，先且微火燒鼇，只候直符報漏。纔得大雪十一月節一陽爻初生子時，便進水火，以六爻進退，每一爻占十時。下火進水，常記元頭，日行兩卦，謂之日卦。日用卦象，夾而行之，十五日為一氣，每一氣前，除二日半，計三十時。至卯酉二八門，謂之死氣，丹家大忌，不進水火。一年十二月，共計二十四氣。卻除二十四箇一，一日半，計六十日，恰成兩箇月也。只有十箇月，實行水火。明知還丹以十箇月脫胎，如人胞胎十箇月，脫而降生也。此理幽玄，人莫能知之，可謂神之聖之。前一氣二日半為卯，暫住水火，不開鼎器。後一氣二日半為酉，先住水火，後開鼎器。取丹沐浴，左研三千褊，謂之沐浴也。開閉鼎器，全在固密。進退水火，不得遲疾。專聽滴漏，恐差節候。運行水火，然則刻漏，雖更遇夜，須仰瞻斗柄所指何地，及日月出役之處，此量節候，責取陰陽合度。
　　凡鍊還丹，須是清虛之士三人，共倡同心結願，唯願還丹成就。將欲下手，先須齋戒沐浴醮謝穹蒼，一人管滴漏，一人管調鼎器，添換水火，一人管輸等陰陽，更變卦象，進退水火，隨其節候。三人所執，各不得分毫有差。真人曰：午夜守衛，三人共虔祈祝，雖然各分所管逐急，又須更替夜問，遞相眠歇。蓋為晝夜不停，日月時長，恐修丹之人，久遠困劣，有誤修製。丹室之內，常焚香不絕，仰告上真。除二時蔬食，務要精嚴。更若水火不差，陰陽有準，神胎鼎內自變化。從十一月起首，至四月屬陽，鼎左轉。自五月至十月屬陰，鼎右轉。丹至亢極之時，不得暫拋藥室，專聽龍吟盛位之聲。過此陽極之數，丹以元憂。漸退火數，直至十月，全陽歸坤，還丹已熟，色變紫赤，光華赫然，九轉陽成，五行黑足，上至天子，下至庶人，及禽獸之類，服食而並獲長生，枯樹得之再榮，枯骨得之再肉，點瓦礫而變化黃金，其神功變化不可測也。
　　予每讀《老子》五千言，《黃庭內外景》，皆說元為之理，唯明其性，而患有形也。形者性之宅舍，苟若元形，性著何處。切謂元能生有，有能生形。既有此因，何不固之。然行元為之道，死後卻生。爭似還丹之術，生前不死。蓋還丹者，有為之真法也。若能至心修鍊，丹就而通聖通靈，一刀圭入腹，永固其形，名標玉籍，位列神仙，玄教中元以比倫者也。塵土下士，瓦礫微才，不度荒蕪，敢書聖訣。如有物外高賢，同厥志者，請詳覽焉。
　　呂洞賓述長生九轉金丹
　　用西方上色黃庚八兩，錯為末。次用水銀八兩，二物一處相合，入鐵臼杵一時辰，自然金泥砂子，內洗出青黑色濁污水，乃是木精中陰惡氣物也。須頻頻換水，洗令潔諍。乃取砂子，用新諍熟白絹一尺，曩定砂子，如毬子相似，令實。用礬醋煮之，明諍青碧色。膽礬一兩，研為末，用好醋五升入跳，燒令礬醋沸，將砂子懸胎煮之。如醋耗更添。溫醋煮一伏時為度，煮時須慢慢著火，燒之微微沸。煮畢，砂子自然緊實，如鐵石之硬。煮成砂礬醋，亦非惡類也，乃是緊砂子一妙訣也。次用六一泥固濟也。
　　造六一泥法
　　用真土之精四兩，入炭火內燒，令紅色。取出卻入醋內浸過為度。又赤石脂、白石脂、地龍土，朱石包金土，六件各一兩。又用甘土一斤，七物合一處，同杵為末。用鹽水化入紙筋少許，杵作硬泥，將砂子裊固濟，不令毫髮拆裂。漏黑之處如有，以泥補之固，令十分堅完為妙也。砂子如毬，號日丹藥胎包也，又謂之神室也。即真土之精，乃是中央之正氣矣。餘六件佐輔也。火燒以丹藥胎包，牢固以鉛汞，有間隔之靈變也。固濟畢，用一箇鐵合，內可盛受得二升物許，堪用也。合子內盛伏火真鉛之精，滿一合子。鉛精中心內，坐定丹藥胞胎，上下周圓不令偏側，須是用意專心，使令密實拍塞，滿足合子。蓋口，和六一泥填塞固濟，勿令泄氣。又合上，更用造博瓦細膩土，入淨紙筋，用盥花水和泥，固濟厚一寸許。候乾，不令有裂縫。如有即補之，令十分完全。次用運火爐鼎一箇，是鐵造者，亦如常造食鐺子之象也。內可受一斗八升許，堪用。又如泥鍋子，泥定，留一進火門。子爐鼎內盛炭滿。爐鼎灰中心坐定藥合子，上下周圍不令偏側，填滿令實為度。候泥乾，擇六甲元首日，先前三日，用香燈酒菜金錢雲馬，供養爐神。訖便於卯時，用十分熟炭火一斤，打令碎進入鼎爐內底下，安排令勻平，熱灰薄薄蓋其火，上常留露一二分火氣，蒸灼爐鼎，溫養丹藥胞胎也。至酉時，亦依卯時手訣也，進火一斤，晝夜十二時中，不得暫絕火氣。養七七日正數足，其丹藥方成子母金也。又名水木火丹頭。此還丹第一轉也，乃號龍虎至寶也。金能剋木，則汞立便結成砂子。木能剋土，則六一泥固濟，其泥不能污丹體也。土能剋水，則是用也。水能剋火，則汞不能飛走。五行相剋，金木靈質。五行相生，還丹結實。智士思之，萬不失一。如第一轉養火日時，候冷開爐鼎，取出丹粉，為細末。又只添入水。木精八兩，準一轉手訣，擣細洗煮，造六一泥，固，入爐，進火養七七日足，得其正數，乃成號日神丹。如至第四轉，養七七日足，開爐鼎取出丹粉，已成細砂子，到此四神丹就也。更不用盛鉛合子，并鉛精矣。便別用一小鐵合子，內中心可盛得四神丹藥末，存留二分許，不滿合子口，堪用也。即取上等辰砂一斤，內揀八兩大塊子者了，便分四神丹藥末八兩，入在合子內，撥令均平，將朱砂如蓮栽安排了，又以丹藥末八兩，蓋定平勻，又栽砂三兩，又丹藥末八兩，蓋定。重重安排，丹藥五重，朱砂四重，丹藥四十兩，朱砂十二兩，如此相隔了畢，令密實為妙。合子口縫，用六一泥填塞密實。合子外，又別用鹽紙泥固濟，厚一寸許。候乾，入在運火爐鼎內灰中坐定，上下周圍不令偏側，爐鼎口縫鹽泥固濟。候乾，依前第一轉手訣，進火養七七日正數，足成就也。開爐取其獨體朱砂，如紫色。只此朱砂，號日聖金黃芽也，又名脫凡胎聖石英也。揀取朱砂，將四神丹藥末入氣爐，烹成汁，瀉作挺打，作一箇金合子，如雞子樣兩扇。次取二兩朱砂，與養成者朱砂八兩，一處研為鈿末，入在合子內盛定，口縫六一泥固濟，勿令泄氣。外又六一泥固濟，厚一寸許。候乾，便入運火爐鼎灰中心坐定，上下周圍不令偏側，鼎口縫鹽泥固濟。候乾，便選六甲元首，先於卯時用十分熟火一斤。又打令碎，進入爐鼎下，令勻熱薄灰蓋定，常露二三分火氣。至午時，亦依卯時手訣，進火一斤。至酉時、子時同，只於子午卯酉四時進火也。辰巳等八時，逐時撥去火上灰，只留二三分灰，令火氣黑灼爐鼎。至七七日正數足，乃成，號日美金花。開鼎取出，又入生朱砂二兩，一處同研為細末，入合，亦依第一轉手訣，固濟進火，養七七日數足，乃成，號日靈金霜。取出，又用朱砂二兩，入一處令研細，入合，亦依第一轉手訣，養七七日足，乃成，號日反魂聖金液。開取，又依前入生朱砂二兩，令研細，入合，養火日數足。至九轉數足，擇福德日辰，候午對太陽下，開合子，使日光照見丹砂子母之體也。每兩為三十丸。供養天地山川江河市井龍神、三界聖賢。畢，乃取汞四兩，諍水一升，丹一丸，入在新諍鐵跳內。又用淨器蓋定，坐在炭火上，燒令水沸，盡汞已乾，成上色男石上火。用銀銅鐵錫一斤，爐內烹成汁，投丹一丸，攪令勻，傾出作錠子，亦成上等男石上火也。如點化不出火毒。如服食，出火毒。和合子坐一伏時，出陰毒，再埋入地三尺，或一丈，或懸井中。又卻交太陽光射為妙也。
　　諸家神品丹法卷之二竟
　　諸家神品丹法
　　經名：諸家神品丹法。原不題編撰人，約出於宋代。輯錄抱朴子、孟要甫、孫真人、呂洞賓等諸家煉丹方訣。六卷。底本出處：《正統道藏》洞神部眾術類。
　　諸家神品丹法卷之三
　　造黃芽法
　　取真正山澤銀五兩，以鐵鎚打之為餅，圓如日形。更以鐵鎚杵之千下，以來極實。恐水銀入黃芽內藏。於珀莆內坐汞三兩，即下銀餅，入珀莆內，去汞上空二寸以來，平穩如法。以六一泥四圍泥之元縫。向上坐水缺子，蓋珀莆口，而乃陰之向下。以三兩炭火不停養，晝夜七日為滿。開此水銀，並上銀上生黃芽，如針形元數，俱白銀，此名第一轉黃芽。又添水銀三兩，養七日夜足，開看如蘗色也。又添水銀三兩，養七日足，開看其色深黃，不得取之，迤邇長大，如種麥苗相似。如至七日開爐，添汞三兩，至七七日足，此乃七轉添汞，都計二十一兩，此名紫金黃芽。各褊爐內變轉不同，形色各別。得此黃芽，名日還丹之母也。其莆內水銀猶在蓋上，紅如朱色，取之可有三二兩，亦名子戀母，號日獨體朱砂。此藥可用牛乳拌，蒸過，研如粉，以棗肉為丸。每日空心酒下三丸，補下元，鎮心安魂定魄，治諸風冷等病，功效頗多，不可盡述。其面上生者黃芽，可取得十二兩以來。其銀餅子下頑汞三四兩以來不化者，綠此汞受黑足，所以不化，可於別器收之，自有入藥用處。其水銀黃芽，即可為丹母，號為還丹之母也。朱砂者曰日魂，水銀黃芽者曰月之魄也。歌日：聖人奪得造化機，手搏日月安爐鼎。
　　製丹法
　　取光明如火大塊朱砂五兩，用上好左味三升，一時入鐵鼎內，以帛曩懸胎，煮七日夜，不得住火。若醋乾，更添。左味日足，取出朱砂，以熱水洗諍，用金箔曩褊朱砂，研好墨塗曩者朱砂，重重塗半分厚，直須細意塗了，微火上協乾。取上好金五兩，打做合子，可受物十五兩以來，並不得有損及薄了。又以好墨為細末，雞清調塗合子內半米厚。又以曾青、雄黃、代赭石、膽礬四味，各一分，左味研為泥，又塗合子內。然後取黃芽都研如粉，實築合子內，令滿，可作一竅，將朱砂曩坐於內，如母懷胎，安然不動，候月滿而生，不得參差。更都用黃芽一時覆蓋了，又以合蓋蓋了，即用麻皮緊纏，勿令動轉。先且向熱灰中坐，出其陰氣，取青盥一斤，硝四兩，都入甘鍋中，消之成汁了，令冷杵成緬。又用上好銀一十兩，打一大合子，可受藥三十兩以來。先入鹽硝末一半，銀合子內築實，次坐金合子在中心，又以一半硝盥蓋之，合滿亦築令實。亦用麻皮纏之，以六一泥團團固了，厚一寸，微火炙乾透。掘地坑作爐，內安灰為池了，方下合子，又以灰壅合頂上。先下二兩火，養七日後。方下四兩火，不得著死灰。至六十日下六兩火止，養至八十一日藥成也。勿令雜人見之，恐觸件。次出鼎合了，坐淺爐中，下五斤火緞之通赤，即住。先焚香啟告，後方開合子，藥不損胎色，光香明淨，不可思議。如不曾經小火一般，此名糝製丹。即取朱砂一顆，入鐵鍋子內，下火燒之，當時如油停之，更鮮不可名狀。即取水銀坐於甘鍋內，以丹砂為末糝之，其汞立乾成銀。若小竹莆內盛糝此朱砂末，坐塘灰中，，煨之良久，亦乾成銀，微有黃色，未堪便為服藥。卻取伏火朱砂，去其黑了，一時坏之，其藥不折也。
　　又
　　雄黃五兩，元夾石鮮明絕上者，如箭頭。固濟。朱砂法金箔一片曩，以用好墨塗之，拌於朱砂內，養二十一日。常於灰池內四兩火養之，還用黃芽覆蓋，如法固濟，養之日足出鼎，坐淺爐中，下五斤火緞通赤，去其火。冷拆開，其雄黃如紫金色。取雄黃一顆，細研為末，糝汞一兩，入小鐺中，仍下三兩火，二物所制便乾，化為紫金也。若要點銀蝓、石茅、丹陽，並為男石上火，不可比量。
　　又
　　其朱砂五兩已伏火，並擇日出，用為服食。研如粉，煮棗肉為丸，每一兩朱砂，為丸一千粒。每隨甲子日為頭服，須斷肉味，大忌房事。先須行陰功三年，啟告天地，發願施慈，方可服餌。常面束嚥液二十四褊了，方服丹三粒。其上件伏火丹砂未研之時，先取余甘子二兩，漢防已甘竹一握，並細切下入鼎，同朱砂煮一伏時，取出，卻入夾絹袋子內盛，懸於井中，或井水中浸一七日，又用牛乳拌蒸一炊久，如此出火毒盡，方可丸之。若要制汞一兩，立乾成寶矣。
　　服藥法
　　常要每年只服一春，自甲子日服至六十日滿，每日服三粒，計一百八十粒，一年萬病皆除。服之不已，其效不可具述。如要不食穀，每朝常飲冷水些少，既得此丹，就盛夏取生肉一塊，放丹一粒於上，經月不壞，血轉鮮紅。死肉如此，屍人服之，豈不延年乎。
　　又
　　其伏火雄黃一年，可用棗肉為丸，每日空心酒下一粒，治一切風冷氣病。不過一粒，永除。若不服食，即將雄砂末坐鍋子內，以銅筋插雄黃作竅，坐池中，將汞安裹面，以微火養一伏時，收取黃金，鮮明潔潤，不可名狀，亦名紫金河車，河者能度，車者能載，故曰河車。其功不可盡述。若要服食，出火毒，方可服之。其朱砂號銀穀子，雄黃號金穀子。
　　其術先製黃芽頭，將為湧泉．其芽有十兩，入生汞十兩，相混同研少時，便成砂子。入堉鼎中，常以火三兩養之，不計日數遠近。若要取時，便取出消之為寶。又或旋，即添汞，不問多少月日，倍添之，名日正陽之道。如作獨體丹陽，便取湧泉一兩，點得一斤。
　　凡欲製造之時，先須白礬鹽一斤，汞一斤，同研，棄去黑暈，添湧泉。時將此水銀，先用溫水洗令諍了，方入鼎中，其火去藥鼎底，常令相控二指許，常用火三兩養，日夜勿令歇絕。其鼎用蓋拍著者，最妙。勿令損破，及有沙縫，但體厚者為妙。
　　長壽真人素砂訣
　　丹砂成塊者四兩，青鹽半斤，確砂一兩，別研石青鹽為未，醋拌令浥浥，分作四分。一停鋪底，似砂栽蓮一層，上用砲砂一分蓋之。次以石鹽蓋了，又布砂一重。如前布三層外，餘一分蓋了按實。先以瓦片子蓋合子，更用掙博爐底，博上鋪灰四寸，上坐合子，更用灰蓋合上周匝各四寸厚，須火四兩，養七日足。冷取出，去了瓦片，卻用合蓋蓋了，赤石脂泥固口縫濟，用六一泥固濟牢密。入灰池內，以生熟火三斤緞通赤。良久退火，以灰五升罨。待冷取出，輕輕取砂看伏火，如灰色除卻匱，其砂不折，乃第一轉也。再用確砂一兩，青鹽半斤，二味同研如粉，入少水，研如糊，入前匱中相拌和勻，乾濕得所，準前布砂鋪藥蓋了，不須固濟？入灰池，三兩火養之。每一伏時，五六次添火，勿令問斷。養至七日足，冷定，取出砂，紫色乃佳，是第二轉也。若只軟脆，即將砂研如粉，入青盥少許，同研勻，用重抄紙裊作一丸，以線擊定，醋磨細墨厚塗，矓令徹裹。乾，坐丸于合內，蓋定不固濟。上以灰勻蓋，三兩火養三伏時，用五斤火一上緞通赤。冷取出，砂丸當如雪色，是第三轉成也。
　　取砂淘淨去鹽味，焙乾，用牛乳一合并砂，入有節竹莆內，緊繫口，下懸井中，七日取砂曬乾，研如粉。煮棗丸如蒙豆大，於甲辰日齋潔焚香，服一丸，每日加一丸，至七日卻臧一丸，次又臧之，如此周而復始，加臧至六十日有效，應至一年，身輕返老。至三年，顏如童子。走及奔馬。久服長生，齒落重生，更若能運黑定為長生神仙。如欲點化，不須出火毒，便用之是也。
　　換骨留形降雪丹
　　孟要甫親驗，予患腎臟風下癢痔疾二十餘年，服此丹一月，其疾頓愈。服經百日，三尸俱下，行如奔馬，面目有光，齒髮再換，顏如室女，神效不可具述。如要點化，一粒伏汞三兩，立成至寶矣。
　　修丹製法
　　辰錦砂四兩，銀器內，用百花蜜煮七日夜足，取出，以松蘿．末一十兩，好真蜜搜拌，如濕香狀，合子內先鋪底，次將砂如蓮栽之，更用一半蓋之按定，六一泥固合子。候乾，入灰池中，四兩火養三伏時。候冷取出，將砂子洗淨，逐塊用金箔暑了後。取石中黃半斤，擣為細末。將一半入銀合內鋪底按實，將砂栽之，又一半石黃末蓋滿按實，醋調赤石脂固合口縫。卻入一大鼎內，用金色雲母粉作匱，固濟了，入灰池內，一斤火養三七日。待冷取出，如金色。如服食，以絹夾袋盛，懸井中，離水一尺許，經宿取出，細研為粉，用生黃精自然汁，銀器內熬成膏子，和丸如蒙豆大，每日空心，井花水吞下一粒。若點化不去火毒。將丹一粒，與汞三兩，入跳內，以盞蓋蓋定，周回濕紙四重固濟，勿泄黑。坐灰池內，以火養之成寶。若作黃，又用雄黃一兩，佛頭青一兩，同伏火丹砂一處為末。卻入前匱子中固濟了，亦入外匱固濟，灰池中一斤火養三七日足。以一稱火緞之，候冷取出，如紫金色。其銀合綠著丹氣，亦北為黃物。以此丹點汞，乾成上等黃金。秘之秘之。
　　赤雪流珠丹法
　　取通明透徹雄黃一斤，擣篩訖，以苦酒拌令浥。二日乾，又拌如是，十褊止。與白盥末拌和，又以盥覆，固濟，一日夜後，以微火炙乾，漸加火，不可猛。更一日一夜，即加猛火，令其下釜旦暮與火同色，不得暫時，令火力微弱，如此燒三晝夜止。寒之一伏時，開取上釜藥精，更微研之，下釜餘津，亦擣與藥相和，飯拌令浥浥然。依前布置，文武火亦如前法燒之，藥成煥然輝赤，並作垂珠色絲之狀，又似結網張羅之勢。光彩鮮明，耀人目睛，見之者不覺心神驚駭。若有卒患及垂死欲絕，及已絕者，以藥細研之，可三四麻子大，雞子黃滴灌之，藥入口即扶頭，少頃即差。小小虐疾，入口即愈。神驗不可具述。但恨元人造次，解修鍊用之作金。
　　碧丹砂變金粟子法
　　治一切風疾，延壽駐顏，治萬病，兼化寶。用黃丹、白土、瓦末等，鹽醋和作硬泥，搏蠟為毬子樣，作胎，將搏毬子上，不得有微隙。陰乾，開一孔子，燒去蠟胎。即用好光明辰砂，研為細末，以硬紙．卷曩砂，灌入毬子內，用蚯蚓泥固濟孔竅，’待乾，別打鐵環一箇，作如此樣 。將藥毬子嵌在鐵環中，安於鼎中，關定，周回上下皆虛。取鉛硝汁入鼎中，其上可二寸以來，即糠火養之，勿教冷，鉛消為候。如此一百二十日加火，取出更於地上，以火緞過。候冷出之，其藥如青紫螺子。揀取黑未不中用者，分藥一半，以青竹莆貯，固濟訖，用乳蒸五褊，三度換乳。乳皮可療野贈。取出入地坑中，埋三宿。開出細研如粉，粟米飯為丸，如粟粒大。四十者服一丸，五十者服二丸，六十者服三丸，不得多服。治一切風疾，延齡駐顏。將餘者細丹末，入於甘鍋中，用好礬石一兩，別作末，上下鋪蓋，固濟了。當候乾，入灰中養四十九日，大火緞。候冷開合，皆成金粟子。取鼠尾一寫成挺，取輸石三兩，用半分真庚，先於甘鍋鎔成汁，下三四粒金粟，化為真西方也。前毬子孔須向上，安在鉛鼎之中，下火養之也。
　　化庚粉法
　　用上好庚一十兩，汞五十兩，貯於磁罐內，常用火煖，將庚燒令赤，投汞中，以柳篦子攪化，庚盡。用盥花三斤，與金泥同研細，入大鐺中勻平？上用盆子勘蓋定，泥固濟周圓令密。慢火緞之，令汞飛上盆子，以汞飛盡為度。次用前水沃淘盥味盡，將度庚粉放盤內，日曝乾後，細研，入在藥。甩雄黃若雞冠者八兩，葉子雌黃八兩，戎鹽四兩，金粉十兩，金粟五兩，右五味令合研如粉。別換鼎合，亦依前法，仍用米醋磨香墨，勻塗合內，將藥入合，文武火逼，令藥作汁。硝石四兩，細研如粉，安在合內，實填以緬糊，紙封定合口，以蓋蓋定，固濟，乾。亦依前入鼎關定，灌鉛汁合子上二寸以來，選成日夜半子時起火，初六兩，日加一兩，至六十日滿足。候冷，以鑿鑿開，去鉛取合，其藥如紫金色。每一分於乳缽內研細，可制汞一斤，立成金也。非常人所得，是神仙秘授。若於助道，須知足矣。
　　罨庚
　　綠礬一兩，白礬五錢，鹽三錢，焰硝八錢，同為細末。用甘泥捏成槽子，將造成釵畢，於水內濕過前藥內滾勻，放槽子內，上火燒藥，卻取出，於水盆內蘸，如此五次，為上色寶也。
　　太虛靈砂丹
　　《洞玄集》云修鍊九轉金液龍虎大丹。抱朴子葛仙翁日：太清神丹法，出自元君。元君即老君師也，天神之大者也。能和陰陽，役使風雨，縿駕雲龍，天上神仙，悉皆隸焉。猶言吾今學道，亦因服丹之所致也。上士得之，身為天官。中士得之，身棲岩崙。下士得之，長生世問。愚民不信，謂之虛言。以朝至暮，但求死之事。而人自不求生，豈天能強生爾乎。凡人唯貪美食好衣，聲色富貴而已。縱情恣慾，輕命奄歿之徒，慎無以金丹之言告．之，令其笑道謗真。丹經不得高人勿傳，遇篤信者，可以傳授。又告門人日：余按《黃帝九鼎神丹經》，黃帝服之昇仙。又云：呼吸導引，草木之藥，但可延年治病，未免於死。若人至心服食神丹，今人壽命元窮，與天地相畢，乘雲駕龍，上升太清，以此神丹故耳。
　　易玄子戒之日：此道至重，必授賢者。苟非其人，雖積金如山，慎勿以此言告之。若元仙骨者，亦不可令知此也。若令不信道人知之，非謗神丹，丹即不成。儻有仙骨，篤信丹道，既丹成之後，可舉家飛仙。世人不信神丹，反信草木之藥。且草木埋之即朽，人服之豈能長久。丹砂者，是長生之物，緞煉之人服之，豈不延命乎。世間兆姓蠢蠢，唯貪富貴，恣情縱慾，求死而已。豈知修真之流，身寓世問，志超物表，克己盟心，期於必得。若味道君子，有志於斯者，同暢玄風，不亦美歟。
　　孫真人丹經內五金八石章
　　五金，朱砂、水銀、雄黃、雌黃、硫黃。八石，曾青、空青、石膽、砒霜、砲砂、白盥、白礬、牙硝。五金逢汞死，八石遇硝亡。朱砂、白上黃、雌黃三物，名日有性之物，用處不同。僧溪黃、石亭脂、甜硫黃，三物名異體同。若炬火者，善點銀變赤汞，成大寶。
　　諸家神品丹法卷之三竟
　　諸家神品丹法卷之四
　　五金
　　朱砂部
　　朱砂者、能水能火。取上好真朱砂八兩，用光滑新磁器內盒之，使濕土築磁器楞上，勿令走煙。取水銀八兩，海馬五箇，杵為末，與前件朱砂、水銀和勻停。次取上好赤革苗哄半乾濕，用火燒灰，入瓦甕內，下水淋汁，用生鐵釜鼇底上霜，鋪底蓋頂，於磁器內，用文武火燒，令磁器漸熱。次發大火緞，次鎔作汁，取出成白朱砂。置鼎安爐，用前丹經內法，秤斤兩分銖，依陰陽位次，加臧循環，依易象《參同契》，四時八節，二十四黑，七十二候，年月日時內象黑候，不得分毫差錯，溫溫包養，如雞抱卵，至一百二十日。取出研為細末，川半夏汁為丸，如黍米大，人食一粒，可延三百歲。食十粒，延三千歲。功轉在腸，名神符白雪丹，善轉血為乳。若遇至人指玄牝真一之氣，但能定胎存神者，三年必可上昇矣。丹藥功轉內，各依乾坤節令，元錯四時之功，是初轉之理也。蓋世問山澤銀金石類，用藥點之，立變為至寶。若取丹藥，制水銀必死之，點白為寶。可令一處勾五六十下，下金成上色至寶。此藥大丹中號曰神符白雪。上士輕財重命，下士重財輕命，此藥非上士勿傳。
　　雄黃部
　　雄黃者，出武都山，行金木二氣，取上好紫紅色雞冠雄黃，研為細末。以好穀明成者綠礬，及紫金、龍芽、霜好酸菜苗，亦名赤革。先將七等物，於新磁缸子內鋪底，入藥在內。次蓋頂，用文武火燒，漸漸添之。次發大火煙成汗，取出頂在石上，放三日，如紅色金。次置於磁缸子內，用糠火養九日，取出。又用山澤銀銷作金汁，用藥點之，立變成寶，萬十成金也。
　　雌黃部
　　雌黃者，出武都山，亦行金木二氣。取上好越葉子雌黃金色者，研為細末，以上好光明綠礬、益母草、亦烏壽、龍芽草，燒灰淋汁，煎成霜膏，用新磁缸內鋪底，入藥在內。次蓋頂，用文武火燒，漸漸加火。次發大火緞，斷煙成汁，可點上好山澤銀，成至寶矣。
　　硫黃部
　　硫黃者，用甜硫黃，或僧溪黃、石亭脂，三物名異體同。用上好光明成核綠礬，或用赤革菜燒灰淋汁，煎成霜，新磁缸內鋪底，入藥蓋頂，以文武火燒，漸加火，後用大火燬，斷煙成汁，亦點銀成寶。
　　白上黃部
　　白上黃者，出上黨山頭，其色紅粉之狀。次用上好朱砂透明如水晶，五金中為首。取上好赤革灰、紫金、龍芽、黃苓，燒灰淋汁，煎成霜，用新磁缸鋪底，入藥蓋頂，以文武火，漸漸加火，次發大火緞之，斷煙成汁，可點生鐵銅成寶，制水銀亦成寶。
　　八石
　　曾青部
　　曾青者，出泰山頂上，色如青碧，新如青黃子，形狀似此0 。研為細末，用法製焰硝，於磁缸子內鋪底，入藥，次蓋頂，用文武火，漸漸加火，煙斷成汁，點黑銀為寶。
　　空青部
　　空青者，出泰山頂上，如青黃色、光明，如水晶之狀。研為細末，用法製焰硝、烏壽、龍芽草，燒灰淋汁，煎成霜。於新磁缸內鋪底，入藥蓋頂，用文武火，漸添之，大火煆，煙盡成汁，點銅鐵成寶。
　　石膽部
　　石膽者，出蒲州界上，似玻璃色光明，細研為末，用法製焰硝，或鳳尾、龍芽草，燒灰淋汁，煎成霜。於新磁缸內鋪底，入藥，蓋頂，用文武火燒，漸添火緞，斷煙成汁。點山澤高麗銅，立成至寶。
　　砒霜部
　　砒霜者，出信州界，上好黃類白者用之。研為細末，以法製焰硝，或益母草燒灰淋汁，煎霜，於新磁缸子內鋪底，入藥蓋頂，以火燒之，漸添火，次加大火，斷煙成汁。點蝓石成銀，及點諸物，皆可用之。
　　磠砂者，上好成核明淨者，研為鈿末，用牡蠣或鳳尾龍芽草，燒灰淋汁煎霜，於新磁缸子內鋪底，入藥蓋頂，以文武火燒之，漸加大火燬，煙絕成汁。善能除貓銀青黑暈，及點銀。
　　鹽部
　　用上好光明天生結硬靈，研為細末，以羚羊角錯為末，或鳳尾龍芽草，燒灰淋汁，煎成霜。次用益母草，研為細末，於新磁缸子內鋪底，入藥蓋頂，用文武火燒，漸加大火，煙斷成汁。能治眼昏及翻胃病，蓋利內毒，大能去貓銀赤暈。
　　白礬部
　　上好白礬，研為細末。用五方龍芽草、對節龍芽草，燒灰淋汁，煎成霜，鋪底，入藥蓋頂，用文武火燒，漸漸加大火燒，斷煙成汁。能去貓銀黑赤青暈。
　　馬牙硝部
　　上好明淨者，研為細末。葛子末及鳳尾龍芽草，法製焰硝，燒灰淋汁，煎成霜。用新磁缸子鋪底，入藥蓋頂，用文武火燒，漸漸加大火緞，煙斷成汁。善能去貓銀青黑暈。
　　夫五金八石者，是天地五星五岳五行。人之五臟，以應五金。八石者，八卦也。若能制之，善能點化，服餌可以延年，耐寒暑。五金八石法，製黃白及點化諸物。
　　伏製五金法伏制朱砂為首
　　葛仙翁紫霄丹經內草伏朱砂法
　　顆塊朱砂，不以多少約量，用羊肚結草，收取曬乾，亦不拘多少。通研為末。於磁合內，先下末一半，以來中心安砂子，又以末一半蓋實，填之固密，用三五斤炭火緞之，取勾庚用之。
　　伏朱砂成銀法
　　白礬末二兩，硝石末一錢，金翅少許，朱砂一兩。右件藥為末，於香匙上，先鎔鵬砂一兩半，生半熟，研如粉，方入諸藥末。一研入茶碗內，慢火熬，再研如粉。將砂子逐塊於口中含過，用藥末塗。將一兩半山澤銀，打兩箇圓葉子。先用一葉子於定磁合子內襯底，安朱砂塊子，更用銀碎如大麥許，於其問，後用一葉子蓋之，更著銀實填，以六一泥固濟綿密。候乾，先文後武火緞，通赤為度，冷取出，於華池逐之成寶。
　　伏白朱砂法
　　苣女草、甘遂、續隨子、萵苣等分。右都為未，於合子內，先下草末一錢，次安砂，後蓋頭，填實蓋，文武火養一伏時。
　　伏朱砂法
　　銀末五兩，好朱砂五兩，金箔八片。右以定磁，合子內先下金箔四片，次下銀末一錢，後安朱砂在中，又以銀末一重，朱砂重，相次重重鋪盡，又以鉛末蠣粉填實，牢固固濟，候乾蓋頂，以火四兩，養二七日戌。　　
　　草朱砂法
　　地膽草、章柳、大戟、芍藥、剪刀草、馬齒草。已上用草藥青苗各等分，都擣如泥，入砂在中，固濟綿密。候乾，以二三斤炭火，緞之成汁。
　　草伏朱砂法
　　馬齒五方草去根，用右以砂三兩，入磁合子內，先鋪草，次安砂子，又以草蓋頂，固濟，火緞之。
　　伏朱砂法
　　朱砂一兩，白礬一兩。先鋪礬一半，於跳子內消為汁，次安砂，又以一半礬蓋之，直候安排盡，以火緞之，通赤為度。
　　伏朱庚法
　　上好神錦砂半斤，黃礬、石膽、雞冠雄黃、砲砂各半兩。右都研如粉，米醋和如泥，入磁鍋中煮微沸便得，煮十日已上，試不去，即得。如未住，再煮，以伏火為度。糯米飯為丸，如桐子大，匝汞一兩，於器物中，以一粒納汞中，四兩火養一茶時，成寶。
　　鍊伏朱砂為至寶藥法
　　右用好砂一兩，如骰子大者，以庚箔二重曩，入磁合子，以九轉伏火青鹽末為匱鋪底，蓋頂實填築了，上更入牡蠣粉蓋勻平，固濟如法。先用火一兩，自辰時養至午時，加火三斤燬赤。放冷取出，開合，先去牡蠣，後取砂，以伏火也。不易胎色為匱，去了火毒，堪服食。用蜜為丸，如麻子大，服食益壽。如再用合子，將砂以金箔，或銀箔曩之，用火養二十一日，養足成寶，金箔曩成庚，銀箔曩成銀。
　　九轉伏水銀朱砂法
　　用上好朱砂五兩，於背陰古牆上採苔衣，不以多少，哄乾為龐末。將砂研如粉，入在通油合子內，以苔衣末鋪底蓋頂，以地龍糞、鹽末和如泥，固濟合子一指厚。候乾，坐在博上，以火一斤燬赤。冷取出作塊子，其色紫紅。再研如粉，依前法燒之，其色加倍，勿壓。至後卻變紫紅色，光明如鏡照人。依法燒之，至九次，堪服食益壽，此九轉朱砂匱也。
　　丁先生寶鍋子伏朱砂法
　　上好朱砂五兩，研如粉。階州石鹽末一兩，鳳翔束門外秦土二兩，令研如粉。右別用塹土，作一鍋子胎，削令作甘鍋子形狀，務令光滑。仍將紫桿萵苣並莖葉，杵絞自然汁，和前盥末、秦土攪令勻，硬軟得所，於鍋胎子上暑捻為甘鍋子，可厚五分以來。或不堅實，更入紙和杵令勻熟，再作之。取了胎子，以微火煬令透乾，入朱砂於鍋口上齊，剪紫桿萵苣莖一束子，勘鍋子口，令塞實，勿令走氣。上可存一半以來，其束子用線扎定，用博一箇，中心鑿一小坑子，可坐得鍋子，令平穩，簇火一緞令通赤，煙絕良久。去火冷取出，其砂如琥珀色形狀，光明照人，堪服食益壽。如要作匱，准前法燒三五度，轉轉光明，體重神功，不可盡述。匱伏諸般石藥，一一成就如意。唯三黃不易胎包，燒時常用火二斤已上為准。
　　曾獻金吾使王令公。
　　孫真人丹經內諸伏朱砂法
　　石中黃伏朱砂法
　　朱砂四兩，石苗一斤。右二件細末，入砂合子內，或磁合子，約一半許，按實。立一木胎子，用石黃周回按實，取去木胎，將朱砂以水微濕了，入硼砂內滾。訖入石中黃令滿，又用石黃蓋頭，固濟，令乾。入一二尺深地坑內，用乾馬糞填令滿，燒二七日，將糞旋添之，勿令火候問斷。日足，就上用三斤火，燬盡為度。候冷取出，色如桃花，作汁成寶，任意用之。
　　伏火朱砂法
　　朱砂顆塊者，不以多少。右先將紫皮蒜研如泥，於新甘鍋內－塗，勻厚一指許。用枸杞葉鋪底，將朱砂用蒜泥拌勻，入於鍋子內，上用枸杞葉蓋，又用蒜泥按實，瓦片蓋了，固濟口縫，用赤脂塗上，用紙筋盥泥固濟，通身一指厚。候陰乾，入灰池內，文武火養一伏時後，用十斤火，緞盡為度。冷取出，將砂子於火上燒，候紅入鹽水淬之，以色為度，伏火矣。如咬著碎散，准前法固濟，再燒五斤火，即成也。
　　伏火白朱砂法
　　川椒二兩，水一升，煎至半升，放冷。銀箔一兩末，汞四錢，同椒杵成泥，用生絹裂出汞泥，相度朱砂顆塊多少大小，作餅子一兩塊，於口內爛嚼。丁香七箇，將朱砂口內度過，以汞泥餅子兩箇，夾定裊合，令厚薄得所為佳。再用官桂、白附、瓦松、川椒、荷葉，各等分為末，捺半在合中，作窩安砂餅。如要服食，即使黃丹一錢許厚，上放砂子，又以黃丹一錢厚蓋之，卻令藥蓋滿合，醋和赤石脂末，固濟口縫，盥泥固濟，半秤炭火煆作白朱砂，不用丹。
　　煮朱砂成寶法
　　右用莖豐草五葉，酸顆塊、朱砂，三味各一兩，用絹袋盛曩了，纏綿袋子，米醋內半蘸過，入鐵器，內用米醋半斤，水二升，木芙蓉枝葉共二兩，同煎一伏時，慢火為妙，取出控乾，揀擇朱砂，餘藥不用。
　　又鍊砂法
　　以砂三兩，罐內鎔成汁，慢火為妙。次下煮極沸定，潑在地上，拾之，將朱砂再入甘鍋子內，煙成汁，瀉入麩槽中，成銀矣。
　　張子厚草見寶丹術
　　第一煮法
　　羊蹄根、地丁、酉草、地膽草、益母草，右五味各二兩，為巖末。用河水一斗五升，將光明辰砂八兩，不用細碎，及夾石者同藥，於銀石器內懸胎，煮一伏時，常令魚眼沸湯，如耗旋添不妨煮，畢用河水洗諍。
　　第二緞法并養火候
　　松蘿、地榆、白花菜、陰地蕨，右四味各二兩，為末。用生蜜拌和，如濕香相似，三停中將一停鋪底，安砂於其上，如蓮子樣，安頓不令相著，用藥蓋隔之。再如此安砂一重，用藥一重，至於砂藥，蓋盡為度。蓋頭按實，以醋調赤石脂，固濟口縫。又用六一泥，褊身固濟一指厚。直待陰乾，勿令有縫，有即用泯合，用醋調草灰蓋三指厚，按實。先下炭五斤，從頂發火，緞過一半，再添炭五斤。又過一半，又添五斤。直候過至半已來，將一今盆覆之，經宿取出辰砂，別入一淨砂合子，用赤石脂泯縫口，安於一小小瓦甕內，仍用一鐵具三腳子閣起，用紙錢灰埋之，合子上約灰及四指厚，於子午二時，添熟火四兩。如此養二七日，方大火煆赤，不走真伏火矣。如欲服食，研為細末，以半夏糊為丸，如桐子，空心溫水下。如欲點化及作匱，須一次煮三次，換藥燬，依前法添火。每點化，用楮汁為丸，每兩十丸，每丸點銅一兩成寶。如匱，將三錢銀，七錢汞，碾為砂子，分作十丸，將火緞了者砂八兩為龐末，將一半鋪底蓋頭，如法安頓，三七母砂子及火候之類，並依初養砂子法。第一次養二十一日，一次臧一日，至於火力壯盛，只養一伏時，便成至寶，此乃長生匱。
　　玄真子參同錄內半兩錢伏朱砂法
　　半兩錢，不以多少，逐一於火上燒通赤，以醋內投之。然後用硫黃末，先以將錢溫水濕過，蘸硫黃末，褊鋪在合子內，更以硫黃末蓋，訖固濟，候乾蓋頂，以火四兩養三日，一燬通赤。冷取出，細研，卻栽朱砂，依前伏火候養，收為匱。其伏火過朱砂，只增生砂，唯多為妙，若母砂子極佳。
　　伏火朱砂法
　　用竹圍入合子內鋪蓋，固濟，大火燬通赤，候冷取。不養砒霜二兩，粉霜半兩，寒水石一兩，晉礬一兩，硝一分。右另研如粉，入小瓶內，以黑紙隔出。卻入一大瓶中，周匝以石灰填之。如此不限度數，直待聲盡，漸去其火，冷取出，如玉一塊也。每用皂子大一塊，點茆一兩，用柳枝攪，傾出成寶。
　　甘草匱朱砂法
　　甘草八兩，並要緊實者為細末，朱砂二兩半為細末。右將甘草末於磁合子內，布少許約厚三分已來，後布朱砂末，上又布甘草末如前，布砂重重相問。布盡砂末，以甘草末約三五分蓋頭，後於合子內，周回以紙泥固濟，仍用鐵絲子絡定，方以紙泥固濟，如毬子相似。掘一地坑子令寬，用碎火周回壅合子，更著碎糠於碎灰上，用炭火一秤已來，燒通赤，後欲移時即住火。取出合子內，並不著物燒，只依前法固濟合子，著碎火糠，似前火法燒之一度。冷取出，便伏火矣。宜入甘鍋合子，沉於井底，出火毒。一伏時，將朱砂細研，糯米粥為丸，豌豆大，隻日服一丸。如要點化，不出火毒。依前入匱，至九轉其功神妙。
　　諸家神品丹法卷之四竟 
　　諸家神品丹法卷之五
　　紫霄丹經中伏汞法
　　淮南王草砂子伏汞法
　　用地錦春採，荷葉藤秋採，柳瘦子、五方草秋採，右件等分，濕擣如泥，曩汞一兩，以一二斤火煆，冷取匱，取白花益母草霜三兩，以水和納砂子在中，三五斤火緞，即成寶也。
　　小還丹三品立制汞法
　　玄葫、蘆花、光明砂汞，三味各五兩。右件都研一處，入鍋中，以石鹽滿築實，水潤其口令平，以鐵釵子引五七箇孔子，、一片塹穿面上，陷鍋口中一寸已來，中心作一孔，坐在平底水瓶子，上下須密固濟，候乾，四面儘自下炭，從半斤至三斤，盡一伏時，鍋火同色，其汞並下於小瓶子內，各五兩。並不緞折，其汞藥等並通赤。再將此藥，又取硫砂十五兩，先消如油，攪為清，金研如粉，用礬紙曩之，取枯鉛末十分，入鼎內作外匱，內用紫英末一斤，中心安金裊子，以紫英末上下覆之，又以枯鉛蓋頭，無非築實，慢慢出盡陰氣，令乾，鼎蓋蓋之，又重固濟，極乾，然後入爐中，須火一斤，常定六十日，直候滿日，勿令闕。如有闕絕，更延五日。名曰紫金砂，然後取一兩擣為末，釜內著汞十兩，以藥未蓋之三日，更以鐵蓋子陷稜裹封固，上火六十兩，下火四兩，盡三伏時，自然作一片白銀，任便使用。又卻用前藥，並總研成末。更取硫砂半斤，還再入前匱，依前覆籍，固濟乾，六十日火，名日紫神砂。依前再取一兩藥為末，汞一斤，上藥蓋固定，盡一日自成一鍋白銀。又都為末，硫朱再半斤，還攪為砂子，一依前法，養六十日，名日小還丹。一兩丸五百粒，每粒乾汞一邇立成白銀矣。
　　又製汞法
　　用姚子投汞一兩，極熱，將藥一粒投汞中，其藥於汞上面縱橫而走，須臾藥沒，汞自乾也。卻取出藥，投之，瀉汞於槽子內，冷定便成白銀，任便使用。又將此藥作丸子，服之長生久視，與天地齊畢。帶此丹一粒，在曠野之中，百獸來服，禽准為鳳，犬餌成龍，人服長生，號曰小還丹，超大厄，為仙之首。歌曰：白金若成世可度，白金不成空自誤。若遇此法者，皆是宿生有仙分，名居錄籍，自非仙梯，終不遇此丹藥服之。
　　伏汞青布術
　　鋪下地錦作茆兒，只喫蓮花、水葉梨、槐角、遠志、五倍子，合時莫遣婦人知。右藥如後地錦、茆兒眼草、蓮花，荷葉、槐角子、遠志、五倍子，已上各一兩，並為末。先將地錦鋪甘鍋內底，次鋪茆兒眼草末，不以多少，用汞入在內，上用蓮花、荷葉、槐角、五倍、遠志蓋滿，用瓦片子蓋了鍋口，上用盥泥固濟二寸已來，陰乾，用木炭火五斤緞為度。去火毒一宿，來日打破鍋子，已作塊子，一任使用。
　　草匱養青金頭成銀法
　　汞八錢，硫三錢，晉礬一錢，母三錢，錯為末。右先將汞硫礬慢火炒成砂子，後用白友、白簽、川椒、川烏頭、細辛、馬齒莧等分，為細末，擣如泥，貼在甘鍋子內，著鍋壁貼，在內放青金砂子，又著山澤末蓋頭捻合，以瓦片子嵌定，外用六一泥固濟一指厚，陰乾，旋補縫。乾卻用一大砂鍋，或鐵鍋內，坐三腳子上，放藥毬子了，用金粟火養頂上，存木炭火四兩，常要溫溫地，候底上常溫則好，大則臧，小則添，如此養三日已固住，後用大火緞。放冷，取出毬子，搖著其中響，其物己成也。
　　孫真人丹經內草伏汞法
　　芙蓉葉、鹿蹄，右先將硫黃水浸一宿，取出陰乾為末，同研汞一處姚內，炒成砂子，用紙包裊，埋入地中，一兩時辰取出，已便成砂也。
　　又法
　　草麻葉、三角酸白、旱蓮、地丁、金蓮、續添、魚腥草，或用馬齒莧。右為細末，除馬齒鑄爛，卻與汞同於缽內研，卻將五味藥蓋於內，將莧於灰火養緞微煙起，未盡便傾入水中軟砂卻取出紙裂之每一兩其莧汞如彈丸矣。
　　又法
　　倒垂藤，蔓陀羅花也。鐵腸草。右二味陰乾，碾為末，用水一盞，於鐵跳內，文武火煮之令乾，就炒之，令藥成灰，將汞已成砂，傾出手心中，丸成一塊。
　　伏汞結西方砂法
　　汞一兩，膽礬一錢，好青礬二錢，磠砂一豆大，右同研細末，入龍膽草末二錢，同一處和，用酸董汁一盞，於鐵跳內煮，亦得兩飯兩時久，乾為度，不要十分沸，但四邊微微滾二時，以竹仗子挑起，看如裯時取出，用紙裂砂子不盡者，依前煮用，盞蓋收過宿，方赤。跳要新，不曾使為妙，忌油膩。
　　關燬法
　　蘆甘石有星者，代赭石，泥和礬等分，右三味細末，傾甘鍋內，將砂子安中心，鋪蓋藥令實。又將赤石脂、蛤粉，水調成硬劑，蓋鍋口，要十分堅實，用炭火一斤秤緞之，候青煙不盛欲絕時，取出放冷，打開成寶矣。
　　又方
　　汞五兩，膽礬五兩，青礬五兩，白礬三兩半，右細末，用鐵跳子，安汞在內，用三礬末蓋之，微微文武火，於風爐上，入董汁一大碗煮之，其汁先溫動，逐一盞下跳中。若要庚砂時，用龍膽草末五兩，入在諸礬內同煮。如將龍膽草別煎成濃汁，下入姚中，同董煮藥，亦成庚砂。煮時要略略微沸動，四邊不可大沸，恐溢出汞，四邊煮乾，即取起冷，輕輕撥開礬，傾出砂甘鍋子中，淨洗，卻出過一宿方赤，方可作過關藥。
　　伏汞結西方砂法
　　母三錢，打作箔子剪碎。汞七錢，用椒湯碾，如感氣法。卻用下項藥茆卷，相天雀粉無名異，右細末，蜜和成劑包，外用帛子包，入麻子油四兩煎，以瓜萋子四十九箇，下入油內，候焦取出，一箇又下一箇，如此下訖，直至油三分去二分為度，以刷牙子洗去油為度，即入匱養之。
　　伏汞換骨丹法
　　薜荔、夏枯草、魚腥草、白旱蓮、木饅頭，右細末，鍊蜜為丸，中心捏一窟子，水銀頓其中，用鹽少許，收聚孔竅，' 按平入於盞內，上下相蓋，用蚌蛤粉醋調封盞口縫，又用紙條打濕重封粉，上下固濟。然後用鐵釘三箇，釘地中作三鐺腳，四圍著炭火，用乾頭糠一斗，盡漫盞勿扇著燒。至次日，候冷取，出結成也。烏梅三箇，煎湯三碗，用馬杓一柄，盛住物，然後用烏梅湯澆之，色白為度。再入砂罐煮鎔之，又用模子一箇，再入壁塵土，以灑暈，再用焰硝撮之，卻入砂罐子，汁澆成寶也。
　　伏汞結砂丹法
　　汞不拘多少，銀母少許，刻芥、瞿麥、華蘆、紅椒，右為龐末，旋入藥於鍋內炒，候藥黑取出。次去藥末，用絹二重濾之，其餘未成者，又依前製之。取時蘿根，用好醋一碗，懸胎絹裊瓶內煮一宿。次用南星大者曩，用蜜調汞銀末，扶星內，用硼砂、羌花末少糝上面，硼砂少用入內，又以星末覆之，再使黃丹抹口，用盥紙泥固濟得所，候乾，入子母火養一宿，天明再入炭火緞之。
　　又法
　　章柳汁一碗，用粉霜一兩，將絹子曩，煮汁盡為度。用三錢銀，一兩粉殺勻。以黑瓶子一箇，入胡椒三粒，放底下，便下藥築實，更下川椒四粒蓋，亦築實封口，將瓶子別著地，用赤石脂固濟，盥泥固四圍，更用博壓，用炭火五斤燒緞之。
　　又法
　　母三錢錯末，水銀七錢成砂子，用黑紙包，椒湯煮三時，放冷，以生蜜纏定，用川椒，黃花、地丁，或用草烏頭，三味為末，一表纏包子上。又以南星、五倍子、白友、白簽、地錦，或草烏頭等分，生蜜和半指厚，曩前包子，又以鹽泥固濟毬子，三斤火緞用。
　　伏汞砂法
　　母一錢，汞九錢，於慢火上，用盞子安之。公兀花、蛇床子、楮葉、五葉藤、狼毒、旱蓮，右已上龐末，糝一大錢在汞上，候煙起，用竹杖子攪，候成屋塵色，即取起盞。次去藥灰，將汞傾在紙中，細結成硬砂子。未成者，再依前結之。如結訖，圍作一塊，用五倍子末，并白梅肉，同乳缽內研成膏子，包曩砂子，外用綿子包，不可太緊，以線子扎之，入白虎池盞內，炒綿子焦黃為度。取出，用過關藥、天南星、半夏、五味子、白附子、蜀葵花、五倍子外關。又蜀葵花、五倍子，以蜜調劑包外，用盥泥包，十分乾，三斤火緞赤為度糝。
　　糝製汞法
　　汞一兩，入在無油跳子內，上糝三黃薄著右，以雞翎掃汞面上三黃末薄勻，用一小碟子蓋之。次用一小片濕紙，搭了樑子口縫，令勿透氣。次坐跳子，在文武火熱灰，自寅至卯，又加文武火在跳底，文武火灰火中半，又卯至辰，辰至巳時，均三斤大火，一緞姚紅。少時取出開看，其乾汞有如白礬相似，上有金花為度。後入火爐過黑，卻鎔成探子，成上色女石，下水光白可愛，如多做，依上加火候，依前法。已上劉器之傳。
　　結汞砂法入匱法
　　水銀五兩，白女石下水半兩好者，右錯銀為末，用生鐵姚子一箇，厚白盞一隻，水銀及白女石，下水母於跳子內，文武火熬成，女石下水，卻入一片白熟細絹，將瀉於盞內，以手攪取死者，用紙曩入懷內，近人氣生。又卻依前著殘白礬蓋頭上，方用微火養二七日，其火每日只用三兩炭火，至七日後加四兩，不得過此兩數。至第二七日後，四日至五日後，加五兩。二七日後冷定，卻取出入甘鍋，鍊如常法。其二七日養時，並用軟火。此法雖父子不傳，如輕傳十世無手足。本方隨身，臨終之時，須密囑付親戚骨肉，候去世後，將砂匱子送在長流水中，不得把墮了。每月只可兩度為之，不可過分。戒之戒之。
　　葛仙翁紫霄丹經法
　　伏火硫黃法
　　舶上或僧祚皆得一斤，右研如粉，用平底鍋中平排，用桑條灰汁，經雨淋過者妙。取清釅汁三斗，硫黃上二指厚，沸煎一伏時，頻攪撥令勻。先取些於火上乾伏，即伏生，即更添煎水。又煮以伏為度，黑如漆也。於甘鍋中，三五斤炭，火緞為汁，瀉成錠子，後搗碎澄洗，瞧乾為末，緞鑄為器物，或伏制服食錯用。
　　孫真人丹經內伏硫黃法
　　硫黃一兩，硝石一兩，磠砂半兩，右三味為末，甘鍋埋成汁，瀉入槽中，成伏矣。
　　黃三官人伏硫黃法
　　硫黃、灘石、白南礬、各四兩。生姜自然汁半碗，磨刀水半碗，將此水操皂角五定，取汁半碗，化前三味藥成汁，如稀相似，以鐵器於火上煎乾為末，括取末作匱，養三七日。
　　伏火硫黃法
　　硫黃、硝石各二兩，令研。右用銷銀鍋，或砂罐子，入上件藥在內，掘一地坑，放鍋子在坑內，與地平，四面卻以土填實，將皂角子不蛀者三箇，燒令存性，以鈐逐箇入之，候出盡焰，即就口上，著生熟炭三斤，簇緞之。候炭消三分之一，即去餘火，不用冷取之，即伏火矣。
　　葛仙翁丹經內伏雄黃法
　　七夕日採桑葉，不以多少，陰乾。每末一兩，雄黃一兩，入磁瓦合子內，上蓋底鋪，雄黃在中問，固濟。蜜十斤，炭火緞定。如要轉粉，准此造之。如治病，用黃蠟一兩，鎔剛子七箇，研和為毬，汞一兩裊之，用物於臍中抹繫之，一兩日癢。六年後汞硬，看之不中用。
　　太虛丹經內伏雄黃法
　　雄黃不以多少，研末。右以緬清和如食緬，用數重毛頭紙包定，綿子緊了，燒水一鍋令沸，懸藥包在內，不得著底，水少旋添，滾湯不犯生水，可盡一檐水許。取出，如鐵搗羅極細。糯米粥清為丸，桐子大，空心溫酒送下一粒。
　　葛仙翁丹經內伏雌黃法
　　雌黃不以多少，用伏火磠砂鋪底蓋頂，投硼砂皂子大，每鉛一兩即成。
　　孫真人丹經內伏火雌黃法
　　葉子雌黃半兩，磠砂二兩，右為細末。用雞子清調勻，入雞子殼內合之，用紙花貼處。又用白盥一兩為末，雞清調塗在殼上，炙乾。又用焰硝一兩細末，調塗在殼上，炙乾。後用黃丹一斤，入合子內鋪底，中坐雌磠，上用丹蓋頭為匱，用鹽泥固濟，乾用半秤炭火緞之，盡取出，每鎔朱砂水銀坏成汁，入藥一粒，用黃蠟丸如雞頭大。
　　伏制八石法
　　葛仙翁丹經內伏膽礬法
　　膽礬一兩，用伏磠砂四兩。依匱入合固濟，用三斤炭火緞赤，用木炭，將磠砂作坑子，中心安膽礬，以磠砂蓋之，斗子鹽作匱，亦可先養一日，後用三斤火燬之。
　　孫真人丹經內伏膽礬法
　　膽礬、青盥等分，同為末，大火一燬成汁。
　　死膽礬法
　　芙蓉葉取汁，生姜汁盞內煮乾，用鍋子一箇，乳香一塊薰過，用紙包礬，安鍋子中，緞成汁，傾熱鐵盞內，礬死矣。
　　伏火信法
　　焰硝白礬，同為細末，鋪底蓋頭，將信安在中心，於甘鍋子內，上用白虎諷塗固濟，以火緞通紅，取出瀉為錠子。
　　死信法
　　信三兩，砂六錢，粉霜六錢，硝礬不以多少，合子滿為度。右用磁合子一箇，先以硝鋪底約半，內安信三兩，再用藥一半蓋之。次用礬蓋，再用硝蓋滿合子，上以鹽泥固濟。又用麻皮纏褊，再用鹽泥固濟。候乾，入匱，每日用一斤火燬之，可緞三日，取出如霜雪白色，即伏死矣。
　　伏砒法乃太上伏火白英丹法
　　盆硝半兩，信砒一兩，同研細末。右入在一有油磁罐子內炒，入白灰末二兩，用炭火四斤，漸逼緞。候火消灰寒，出之，則一握皓然如雪。每三錢入白繕二錢，同研滴水和丸，桐子大，新汲水下一丸，治瘧痢。
　　太虛丹經內伏硫二兩，焰硝二兩，磠砂三錢，右細為末。入在大錠鍋子內，用風化白虎末，糝滿合子，不得按。以醋調蛤粉，再泥鍋子，厚兩指已來。就地坐著，離鍋四指已來，排炭一秤，上高一尺，用著火三斤，從上燒之，有二斤退候。冷取其砒，在中問一團，如玉呵細水浸。。蒸餅和丸，如黃米大，空心一丸，冷水下。可入諸藥使用，兼治男子婦人沉寒疝疾，若點化至奇。
　　製伏玉砒法
　　石腦油真者，入髮即展，上舌即卷，著衣服不污，是真。右用玉色砒霜四兩，研細，以腦油一兩，生姜自然汁一兩，一處同調勻，即拌和砒末，如硬緬劑，入小磁合子。先以生姜汁，表裹製過。入藥了，不用蓋子，只想露口，四面小火逼之，令無陰氣。乾了，取出再研。又以姜汁和如麵劑，再入合子，用小火逼之乾。如此五度，與好硝一兩，同研勻細。次取生鐵罐子一箇，可受三升，煮入一兩生姜、黃土。其土令細潤，按實至罐唇之下。內以刀子剜一坑子，去罐邊一寸已來。又於坑內，入風化細白虎末，令滿按實。又以白虎中心剜一小坑子，入前砒罐在內按實，再入白虎，蓋頭其上。又用胡桃肉一斤，作小塊子，排在白虎上。次於罐口唇上，以黃土紙筋泥糊了，上坐一磁，碗令與罐口相著牢密。又用鹽泥罐外通身固濟，約半指厚，直下剜唇之下炙乾。碗子著漿水八分，於乾地上，將藥罐子坐三腳上，以五斤火，燬令罐子通赤。住火自消，候冷取出，其砒已作一塊，如水晶，映日光明，為五金之大藥，作八石之刀圭。世上萬法，皆不出一爐，神妙無比。宜秘之秘之。
　　葛仙翁丹經內伏磠砂法
　　磠砂二兩，取酸石榴皮肉子汁，煮之一槐，更用。及燒灰淋汁熬霜，刮入合子，固濟，火緞伏矣。煮時更入五葉草五兩末，其草生葉長，菱花紋，花紋背莖有紫者，西川地多。如無，以石榴，只用葉，柴灰汁煮之磁器中，二伏時令乾，刮入合子，固濟令乾，出盡陰氣，七斤火緞之，冷出。
　　伏磠砂法
　　以焰硝鋪底蓋頂，盥泥固濟，燒之伏火矣。若將磠砂灰汁煮了後，方用楮葉、蠶沙同養火了，然後以湯化淋，訖以火緞赤，必愈佳。
　　伏火磠砂法
　　磠砂一兩，牡蠣、螵蛸、蚌蛤各半兩，如無一味，伏礬代之。又同為細末，先燬甘鍋通紅，逐旋投之，伏火成灰，取出同研為末。淋汁於有聲，磁器內燒，將乾之際，取入甘鍋，一逐成汁，如雪也。
　　伏火磠砂法
　　磠砂一兩，海螵蛸一兩，右味同研，先燒一建戴紅，化藥成汁，取出候冷細研，用百沸湯泡開，淋汁再煎成霜，再緞。用楮實子、晚蠶沙二味，為細末，鍋子中先鋪一半藥築實，次下兩黑紙，蓋入磠砂，又以兩重黑紙，上用一半藥築實，不固濟，四斤火緞盡，候冷取出，即伏火矣。
　　葛仙翁丹經內伏白礬法
　　上好白礬一兩，打碎如皂子大。右地錦草五兩，如無以夏枯草代之。用黃土川盥、紙泥和得所，將通油磁器可盛得者，用泥固濟，約厚半寸。候乾，先於地上磚半塊，更固濟底周圍，然後用生熟炭火旋燒，直候藥漸漸作汁，以柳枝子攪勻，更候一兩茶時，迤邐去火候，冷打碎器取出。
　　如粉，用桐子二兩，上下須停鋪底蓋頭，朱砂在內，實填上下。赤石脂、盥泥固濟口縫，用鐵二條，十字勒定。滑石三兩，炭火二兩，白土少許，鹽水浸紙泥，固濟合子。害乾，用火半斤，養二十一日。後添火半斤，養七七日。數足，用研如粉，糯米粥丸如慕豆大，一丸制汞一兩成寶矣。
　　點青金法
　　用膽礬、綠礬、青盥，各等分為末。將淡庚打作片子，以醋調藥末，如緬糊相似，塗於金上。又以赤石脂為末，牛糞調固濟，陰乾，文武火燒三伏時，再入甘鍋，消作汁，成色寶矣。
　　長生匱法
　　定州磁合一箇，用六一泥固濟了。生汞、朱砂各一兩，生銀末一兩。先下水銀，次下朱砂壓汞糝，一重朱砂，一重銀末，如是重重，盡為度。更令封閉，當後入小爐子內，用糠火經炭兩握長短，於合子四邊，各一兩火，為四堅炭，養七日夜。候日足，一斤火煆，取出合子內藥，卻入藥合內，又入生汞二兩，依堅炭七日。又依前入汞二兩，養七日取出，鍊之成寶也。又入汞二兩，七日火數足。如是出入二兩，長生不絕也。
　　諸家神品丹法卷之五竟
　　諸家神品丹法卷之六
　　日華子點庚法
　　百鍊赤銅一斤，太原爐甘石一斤，鈿研水飛過石一兩，攪勻，鐵合內，固濟，陰乾。用木炭八斤，風爐內，自辰時下，火燬二日夜足。冷取出，弄入氣爐內緞，急扇三時辰取出。打開，去泥水，洗其物，顆顆如雞冠色。母一錢點淡金一兩，成上等金。又金汞各一兩，二味成砂子，用青鹽石中黃鋪底蓋頭，膽礬匱，水火既濟鼎了，辰時下火，三日夜成，甚妙。
　　點庚貧女法
　　汞一兩，用金箔五十片，與汞同研如泥。公兀萎茉自然汁，絞杵汁一大盞，將汞於無油跳子內，煮了去汁。將汞用絹帛，絞之為砂子。又煮之，又絞盡為砂。用黃丹四兩，與白虎末醋調拌，臼內擣令勻，將砂子用烏紙三五重裊，將白虎匱，捻作餅子，將砂子曩了，外用鹽泥固濟一寸厚，陰乾。用火緞通赤。候冷取出，任便點化用之。如無箔，用馬兒半錢亦妙。宜秘之。
　　罨庚法四神金術
　　一兩生銀半兩金，解鹽青膽又同秤。更加確硫甘半兩，罨成一塊紫庚珍。詫女金，解鹽膽礬，確砂硫黃，甘草罨成。
　　罨朱砂庚法
　　取上好朱砂顆塊五兩，每塊以金箔五重曩之，安在藥中，罨一伏時頭日，火半斤，漸加至三斤，緞通赤。冷取其物，不折失，任使用。
　　太虛丹經內罨金碧油池法
　　綠礬七錢，白礬四兩，青盥一兩半，淡金一兩，槌作片子。以新磁合子一隻，先糝藥一兩在內，將庚片子入了，上庚川藥一兩蓋，固濟，緞一時，取出湯養成深色。
　　罨金法
　　解鹽一兩半，膽礬一兩三錢，白礬四錢，青鹽七錢半，焰硝二錢半，石腦油半錢，右六味細末，如無石腦油，以砲砂二錢代作內匱。又用懸匱皂四兩，解鹽一兩，一處研細。如罨時別用磁鉼子一箇，先以二味懸匱藥三五次，入在鉼子內，壅四圍成窩子。次入內匱藥三五次，在藥中。次入金在藥內，又以內匱藥蓋頭，上用瓦片埔定。又以鐵絲十字繫了，鹽泥固濟一指厚。候乾，安平地上，用灰抱定，上發頂火金十兩者，用火二十斤。五七兩者，用火一秤。三五兩者，用火十斤。一二兩者，用火五斤。火消盡，冷取出，看其色已成紫金，再入鍋內煙消無妨。
　　罨金法省力而奇
　　每金一兩，用白石脂半兩，白土半兩，白礬一錢半，鹽四錢，代赭石三錢，黃礬半兩，砲砂半錢，白土裹面白者。右細末，用小磁罐子內盛，更以代赭石末一錢，糝在罐子底，上用先藥一半，入在罐內，上安金子。更以一半褊蓋，以瓦片蓋口，炭火三斤，或五斤燒過時不妨，冬月燒半日。如金多，用磁罐子深者。如舊釵釧，須先燒一二次，去垢膩諍，方用前藥，只燒一火，其火殘留起藥，候再燒時蓋頭用之。
　　伏火朱砂詠泉法
　　右取銀一兩半，好朱砂三兩，如骰子大者。先用百花蜜塗過，以砲砂半兩，用水花煮三伏時了，將朱砂細研，骰子者不研。次入汞少許，與秦礬拌過，入塊子砂，一處再拌勻。令銀末，以重抄紙一張，香墨一大錢，細研，入百花蜜中，和合勻度於紙上。候乾，曩砂塊子，以線扎定，取黃膠土和油作泥，重裊紙毬子，勻厚一指許，不可稍有烈縫。微火上坐，出陰氣盡，卻用通油磁器，合青盥一斤，留一半鋪底蓋頭，合定固濟了，入地坑子內，作灰池坐藥。合常用半斤火為率，不絕養七日定？就上加二斤，再養一宿。去火，取開合子，令收鹽花，將毬子打開，取砂如黑錫，再入甘鍋子，消為汁，瀉作錠子，都作四兩半，以鐵錯為末。又取生朱砂六兩，如骰子者，與伏火朱砂同研勻。卻入合，用鹽花鋪底蓋頭，固濟，入灰池，長用四兩火，不絕養七日足。就上加火二斤，養一宿去火，冷取出，為上等銀。分取一兩半使用，卻將生銀一兩半，依前入朱砂二兩，銀錯末與砂同研勻，依前入合子，固濟，養七日，加火二斤。再燒一宿，取出。又分取一兩半備費用，長留一兩半為本，添砂燒不絕。若不取長添，可作二十兩，鑄為鼎器，大如雞卵。將鼎坐在熟塘灰火中，別以汞二兩入鼎中，口上用濕紙三重蓋之，便以越磁盞合定，漸加火緞一時問，其汞成銀。卻以前法匱養，以火二斤，不絕一伏時，冷取出，任意打造。次後於鼎內，常養汞二兩，成銀不絕，故號湧泉法。其所用新生朱砂，先須用砲砂半兩，．水化煮過，後用少許，與秦礬拌過方用，褊褊如是妙也。
　　勾銀法對合母法
　　母五錢，汞六錢，如常椒湯潔，用米醋一升，白礬半兩，川椒、荷葉各三錢，草烏頭二錢。右懸胎煮，醋乾為度。其砂如鐵硬，取出黑紙包三重，上貼身伏，硼、膽、砲、礬，并食盥炒乾等分為末。先以清蜜三錢，調藥半兩貼身。再以崑崙紙包二重，其紙剪破，作六花糊枯。後用五倍子末醋，調包一二重。其末用一兩，包塗上令丹滿，更以崑崙紙如前包。知母、貝母、白芷、仙靈、脾草、烏頭、黃藥子，各一錢同為末，醋調包之。再以崑崙紙包外，以黃泥入盥半兩，盞白蟻二兩，千里急一隻，研碎和泥成膏，固裊，入灰火內，煨灰，上以三四兩火，時時移轉，候乾取出。烈縫處補之，再入灰火內煨一二時辰，方以五斤熟火勻簇，緞盡為度。取出帶貼身，灶之不拆，宜先以火秤六斤，以磚作爐，以生火簇緞固爐。
　　金丹法
　　白上硫黃一斤，通明者，細研如粉。山池石盥二兩，細研。伏火北亭汁三兩。右三味，并同相合和勻，便取鐵合，用米醋研上好香墨，濃塗鐵合內三褊，候乾，便入此三味藥於合內，以文武火逼令熱，候藥化為汁出盡北亭陰氣。住火候冷，便用硝石四兩，細研如粉，入於合足，內實按了，以枯紙封定合足。候乾，方入於鼎內，用法泥固濟。其法泥用瘍門代赭石，如雞冠色者。左顧牡蠣、赤石脂等分，細研如粉，入北亭砂汁勻和，入臼杵一千下以來，方用固濟相合，并足周回，唯務緊密為妙。合鼎上用鐵關關定，切在緊密。候乾，便取鉛三斤，於姚子內，鉛化作汁，用小鐵杓子抄於合子，足四面候勻褊，便鋪鎔鉛汁，漸漸灌於鼎內，直至鼎滿合上二寸以來。便選成合日夜半子時起火，初六兩，日加一兩，至六日滿足。候藥鼎冷定，用小鐵鑿子，去其黑，開合取藥，真如黃金色。便於乳缽內，細研如粉用。
　　化庚粉法
　　上好庚十兩，汞五十兩，貯於罐內，常用火煖，將庚燒令赤，投於汞內，用柳篦攪化盡為度。用鹽三斤，與金泥同研，唯細便入一大鐺內勻平，上用勘盆子蓋鐺，以泥固濟周匝令密，慢火緞之，卻使汞飛上，以汞盡為度。其庚粉於盤內日曝乾後，細研如粉。雌黃八兩，通明葉子者研，如粉。戎鹽四兩研，金粉十兩，雄黃八兩，研如粉，如雞冠色者妙。右五味藥，並細研如粉，別換鼎合一，依前法用米醋濃研香墨，勻塗合內，還用文武火逼合，令藥作汁，一依前用。硝石四兩，研如粉，安在合足內實按，以緬糊紙封定合足，便固濟合蓋，入於鼎內，準前泥固濟合足，上用鐵關關定，後陰乾，一依前法。先取鉛三斤，於姚內鎔成汁，以杓子抄在合足內，四面相次，更鉛汁漸漸灌滿鼎內，至合上二寸以來，一依前法。選成合日夜半子時起火，初起六兩，日加一兩，至六十日滿足。候冷定，用鐵鑿去黑鉛，取合，其藥當作紫金色。每一分於乳缽內研細，可制汞一斤，立成紫磨金。此非世人所有，是神仙秘授之。若於助道，須知足矣。
　　伏火北亭法
　　北亭砂三兩明白者，以黃蠟一分半，鎔作汁，拌北亭令勻，作一團子，以紙曩。炒風化石灰一斗，用磁罐，先將一半石灰，入於罐內實築，內剜一坑子，放北亭在內上。又將一半石灰蓋了，準前築實。初用火三斤，以來漸漸加至五七斤，三伏時足，乃再用十斤火緞通赤。火盡候冷取出，用生絹袋子盛。又掘一地坑，可受五七升滿添水，候浥盡水，安一細磁碗在內，上橫一杖子，懸釣北亭袋子於碗上，更用盆子蓋了，周回用濕土壅盆子，勿令透氣，三伏時化為水。取此水拌和前件二味藥。
　　伏藥成點汞為庚法
　　每汞一斤，用藥一分，於新鐵姚子內，藥置汞上，用荼碗子蓋定，固濟如法。安跳子火上，專聽裹面滴滴之聲，將姚子於水內淬底，如此十數度，其汞已伏，砂如黑砂子，別入甘鍋內銷鞘，當為紫磨黃金。其於變化，不可具載。
　　神仙鍊金成丹一名換骨丹
　　粉霜五兩，砒霜五兩，九轉飛者。如不能轉，但以火緞之，亦可。右二味同研，以左味可團之者，哄乾，以北亭砂、硝石、白礬、太陰玄精、石鹽花，已上各一兩。礬石赤色者。右取一箇固濟瓶子，先以鹽花三兩，或四兩，築入瓶子底令實。即入粉砒團子在內，上北亭等，旋入鹽花，築令緊實。如瓶不滿，更以鹽花填令滿。如法固濟，不得少有皴裂，直待極乾了，入鼎。鼎底先鋪鉛一斤，即坐瓶子在鉛上，以鐵條關定，別鎔瀉入，沒瓶子三寸。即埋入灰中，以蓋子蓋定。常以火養，令鉛軟為度。候六十日夜滿，加火於鼎上下，令通赤。一日即待冷，更燒鼎令鉛鎔，即瀉出瓶，打開去匱，藥其二味，色如雞黃可愛。細研之，飯丸如慕豆大，每丸點汞一兩成寶。若要服食，空心茶酒送下一丸，補虛煖水臟，神效難述，以糯米飯為丸。
　　伏火神錦砂法
　　用山澤六十四兩，打作葉鉸，為棋子樣。用顆塊朱砂一斤，懸胎音製畢，拭乾，用百花蕊將砂子滾過，上貼身藥，以腓帛各顆曩了，於日中瞧乾。用磁合內，養一月火，從慢至緊，日數滿足。別用水火鼎，先將養出神砂，放於鼎，澆入音製汞二兩，固濟了，燒二日夜，火候足。放冷，開如伏火。再澆汞二兩，如未再燒，燒汞至三斤止。別用甘鍋消汁為寶。
　　懸胎
　　將前神砂，以布袋內貯之。用新砂鍋，以苦酒一十瓶，白上硫黃一兩半，用鐵杖子橫於鍋上，勿令著底。慢火上煮醋盡為度，哄乾，貼身。將砂子用煉過百花藥滾過，用西硼砂、鉛白霜、白礬三味為細末，貼身在砂子上，以誹帛曩了，於日中菜乾，入匱。匱法將山澤打銀作葉，鉸為碎棋子樣，以醋拌勻，一半銀葉子舂於磁合內，將砂子如栽蓮之法勻，勿令相犯。後將一半銀葉蓋頭，後用寒水石、白礬為灰，固口縫上。更以鐵絲十字勒定，上更以盥泥固濟。乾，入爐灰池。土釜一箇，內可盛一斗五升。先下三腳子，上坐合子，將萬錢灰羅上，可用一斗二升，下頂二兩，從慢至緊，卯時下番火，申時添一番火，觀火大小勻，勿令斷絕，養至一月火足，其砂堅硬，出入水火鼎。
　　水火鼎法
　　用鐵鼎一箇，可高六七寸。將砂子放於內，上澆害製汞二兩，上用一鐵盞，四下鐵絲緊定，密固濟。乾，鐵盞內，添溫水，下火候。
　　火候法
　　從慢至緊，燒二日夜，火候足放冷，開鼎如伏。再澆汞二兩，如未燒，燒至三斤，汞止。若要成物，煙銷成汁，汞為至寶。
　　神仙濟世術
　　砒霜四兩，白者為上。粉霜一兩，母五錢末，汞五錢，同上藥研勻不見星。右將磁鼎一箇，用鹽泥固濟一寸厚，陰乾。鼎內用生汞塗過，取前藥下在鼎內，用飛過白礬半兩，寒水石一兩，研細，醋調固濟口縫上，再用鹽泥固濟。候乾，將鼎入爐。先將熟火三二斤，下在鼎周回，從寅至卯，漸加火，須管炭一秤半。罷火候冷，開鼎取藥出，用後藥匱養之。
　　匱法
　　取白磁合一箇，不要見水。先用風化粉，次寒粉，捻作一坑子，放前藥在內，上卻先用白礬粉，次寒粉，次風化粉，裝滿合，築實，用元蓋，又用前泥固濟口縫，固了又用鐵線纏定，通用盥泥固濟。乾下灰池，養火七日，取出為度。諍茆一兩，點藥一錢，製三粉白礬寒水石燒風化，亦再燒為灰。
　　拔茆法
　　用桑灰、玉女草灰、灰滌灰三物，同淋為汁。又瓜簍、堵胰、白．丁香，等分為末，入於汁內，放於柳槽內，板之十次，甚諍，一斤可得十兩。
　　鉛砂法
　　靈砂一兩，鉛一兩。右先將鉛鎔為汁，次下靈砂末為砂子，便害製。
　　窨製法
　　舍松浮萍、草芰女桑葉，右為灰，以左味淋成汁，數次，將前砂子，音製二日夜，拭乾，用甘鍋便消，消時以白礬焰硝鹽，各等分為末，蓋頭成汁，傾出成寶矣。後入神室內，若不入神室用。
　　分胎法
　　皂角末血餘焰硝撮掠，為上色之寶。一法用鐵炮滓分亦可。
　　四神丹法
　　靈砂一斤，加雄黃四兩，加硫黃二兩，為末，害製一日夜，卻入罐子內，再燒為靈砂。又研為細末，加雌黃四兩，又雌黃一兩為末，害製一日夜。又入罐子內，燒為砂子，又研為末，入朱砂四兩，硫黃一兩為末，害製一日夜。又入罐子內，燒為砂子，研細，點製萬元一失。
　　三對粧玉女投胎法
　　銀汞銀各三兩，右先將鉛為汁，次入汞同炒成汁，次用藥於後。磁石、花椒、信砲砂、青鹽、枯白礬、乾藕、血餘已八味等分，右細末，投於鉛汞汁內數次，直至鉛汞色潔白為度。後用真銀三兩，先消成汁，次投鉛汞砂在銀汁內，若有煙起，投玄青三五次，傾入油槽內，以為上等之寶。
　　玉女投胎法
　　真鉛三兩，打做薄葉子，剪碎，入汞三兩，煎水一升。用白礬半兩，椒三錢，右件於臼內杵，同如泥丸，如櫻桃大，用布袋子盛了，於好醋一瓶，入白礬盥椒為末，同煎煮袋子，醋盡為度。將丸子取出，袋子用冷水浸一時，入匱。
　　匱法
　　用伏火砒霜四兩，擣為細末，入磁合子內，鋪底蓋頭，丸子在內，外用赤石脂末，固濟口縫，勻令透氣。上用鹽泥固一指厚，炙乾，下灰池，火養七日。候足取，咬著無草聲可用。如有草聲，再養無了草聲。去了諸藥，用伏死砒霜消作汁二將丸子拋在金汁內，煎一碗飯時，傾在鐵器內，放冷取出丸子，用溫水洗淨凈丸子藥，再入凈鍋內，同消一處作汁，傾在油槽內，決成寶也。每三錢可點化七錢茆成銀也。
　　伏砒霜法
　　砒霜二兩，焰硝四兩，白礬五錢，白虎五錢。右件四味，同研細末，入甘鍋，上用五七重濕紙固口頻，以水濕紙勿令乾了。下用木炭火五斤，燬半時辰，作汁傾在器內，放冷擣為細末，乃是前過氣鋪底蓋頭藥也。
　　結汞法
　　白礬油四兩，伏硫黃二兩，先著礬油二兩，入鍋子硫黃一兩，安在油．中，以鹽泥固濟，燒鍋子通赤，中自然成匱。然後取出，待冷，下汞二兩，上更著硫黃二兩，著醋紙一重，上用黃土醋拌，半乾半濕，得所安。紙上以鹽泥固濟，安爐中。先用牛頭壟四口，開四門向上，平安，墜一口，開一孔子，上安甘鍋子，令穩，周迴向上。側塹爐甘鍋周迥，用稈草灰填實，外向上厚一寸，於灰上長養灰火半斤，養七日後便成。其藥如附子，或如構子之樣，上有焦黑色。然後別入鍋中，大斷鞘成汁，入少許井鹽，待鹽盡，即瀉入模中，成錠子。此藥便為藥主白礬。油白礬細末，用厚白磁碗，著米醋調如鍚稠，如是也厚薄。從下漸漸著炭火，養經一兩餐。開待欲乾，稍冷便卸紙上，擣為末，一依前者用之。
　　雜法
　　獨體法
　　上好銀一兩末，汞一兩，和石臼中，用前藥搗三五百下，結為砂子，以熟絹濾過，入石鍋中，以鹵盥、白礬、青鹽，以醋漿相和熟攪，煮三日三夜，取出入盥匱中，文武火養一日，取出細擣，入粉霜一兩和之，又入鹽匱中，以盥泥固濟，用馬過火養七日七夜，火不得絕。後大火緞了，冷取出藥一兩，分三褊，點十兩以成，秘之。
　　伏火硼砂法
　　硼砂一兩，知母一兩，右細末，用炭火一斤，將甘鍋子坐於火上，先將一半知母末，入甘鍋內炒成灰，傾出，便入硼砂在內，良久作汁溢沸，用知母末壓下，自然伏火矣。傾在磁盞子內，成探子，每庚銀砂子入於匱，內將硼砂為末，用好米醋，於手中調塗在砂子令勻，如匱內出來時，卻於砂子上刮取，後亦再使用得。
　　伏火焰硝法
　　焰硝一兩，砒霜半兩，同研細，白虎末作坑鋪蓋，砒固縫，外固之了，三五斤炭火緞赤。次增入礎半兩，再增至四兩，作匱養母砂子一兩，砂子用二氣尤佳。
　　又方死信法
　　信朴、硝各一兩！白礬二兩，右細末。先化開硝礬一半入信了，後以半硝礬蓋之，枯定為度。後藥味陽起石三兩，白石脂二兩，寒水石三兩，枯右入前藥，同為末。水和丸皂子，大哄乾，入砂合子內，以炭火燒之，至五色霞光出現，即成此神仙衛也。
　　伏信玉女拔
　　金腳信一兩，右將信末，三二重帛子曩定，以生姜自然汁，調白緬作糊糊了。又取地膚子末二斤，以醋和作塊，暑前藥，以木火炭五斤燒，自寅時至申時中。
　　金鼎伏砒法
　　礎一兩，用定磁甌兒一箇，盛錫三兩，坐火上銷開，將砒如皂子大，逐旋下之，少時浮起，取出放冷，取砒與朱砂等分，同研入甘鍋內，入風爐，燬之立死，可以作。
　　伏焰硝法
　　朱砂要好者三兩，桑白皮二兩，苦參一兩，右細末。先取硝一斤，一箇匱，藥末鋪蓋，入硝末在中問，不固濟，火燒通赤，成金汁如玉，可以成物作器。用法硝不以多少，放在甘鍋子內，以苦竹葉塞鍋口。
　　諸家神品丹法卷之六竟