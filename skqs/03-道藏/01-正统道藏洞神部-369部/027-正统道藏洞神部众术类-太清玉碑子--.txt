太清玉碑子
　　經名：太清玉磚子。撰人不詳，約出矜唐宋間。假託葛洪與鄭思遠問答，官內外丹道。一卷。底本出處：《正統道藏》洞神部眾術類。
　　太清玉碑子
　　葛稚川稽首鄭思遠曰：洪切聞之，權輿陰精陽精，陽精魂立，陰精魄成，兩精相薄，而生神明。神以形用，形以神生。神之云逝，形亦斯斃。敢問先生，其神可全乎，其形可延乎。
　　曰：神以道全，形以術延。
　　又問：道術之旨何如。
　　曰：道隱無名，衛彰有實。術彰有實，其術可行。道隱無名，而道可成。道成而神自全，術行而形自延。
　　洪曰：道隱無名，始存乎象外。衛彰有實，末在乎殼中，唯願先生少垂開獎。
　　曰：夫術俯仰屈伸，胎息漱津，御少女以還精，餌朱兄以存身，過此以往，非吾所聞。
　　洪曰：還精之衛，昔已聞命。存身之法，今願發蒙。
　　鄭君曰：取金之精，合石之液，結為夫婦，列為魂魄，一體混沌，兩情感激，河車覆載，鼎喉私咽，洪爐烈火，炎焰煽赫，煙未及黑，焰不霞碧，如畜扶搖，若藏霹靂，詫女氣索，嬰兒聲寂，透出兩儀，麗乎四壁。時歷幾多J馬馳一驛，宛其死矣，釋然從革。惡黜善遷，情迴性易。紫色內達，赤芒外射。炤若火生，又疑血滴。號曰中還，可超大厄。退藏於密，服之無教。霧散五內，川流百脈。骨變金石，顏迴玉澤。陽德乃敷，陰功私積。南宮度名，北帝落籍。為道之首，為仙之伯。勿授非人，恐招譴謫。
　　洪曰：天地至大，比身由小。制至精以成藥，孰淺識之能了，夫何慮乎。氣雙乃和，氣獨則悄。和則增壽，悄則速夭。命之一絕，難為再紹。然則理以意求，意在言表。今試言之。夫一陰一陽之謂道，一金一石之謂丹。石則乘陽而熱，金則乘陰而寒。其服食也，取表陽而伏陰。其徵應也，俾魂散而魄嬋。類水流而就濕，火動而赴乾，其勢必然，其理可觀。伏望先生，更容請益。
　　曰：吾子之言，精義可釆。彼陽之終巳，此陰之極亥，分為四時，周行不殆，天地相感，日月相配，胡可闕諸，略舉其大。且石液鬼隱，金精山在，皇孤陰之獨化，一諷九幽之可待。曷若君子之好述，類淑女之良配，然後陰陽得中，魂魄無外。嗟世人之電光，指桑田之變海。爾言合於仙訣，吾道得之真宰。
　　洪曰：率臆之言，偶符真理。伏鍊石液，其術奈何。
　　曰：有物有狀，可大可久，釆乎蠶食之前，用乎火化之後，盛湯自上以淋下，注釜虛中而見受，日月周旋，五伏伺候，崇籥疾鼓，金汁不走。水以沃之，則從有而入無。火以煽之，則自無而生有。素粉輝而雪暫，黃酥凝而金醜，轉制不已，神趨鬼驟，提挈意氣，反復衰朽，金歟石歟，天年地壽，勿著於文，訣之在口。
　　瑤瓶歌曰
　　瑤瓶圓固，瓷蓋全光。上下相得，犬牙相當。三分之一，天地之常。徑寸闊狹，一外之強。非論高綱，豈論原陽。勿棄純元，外際是急。藉藤攪和，終令相入。固至再三，每盡內濕。審是銖兩，銷鑠相得。乍紫乍黃，或白或黑。攪和渾沌，不辨南北。天地之常，聖人之則，立制唯火，蠣粉唯膩，但令堅牢。不必五二，際會欲固。應須引氣，聖賢傳法。消息在意，始定城郭。修竟武陳，先巡五節。後傳六神，上下騰躍。赫然有文，形體消化。乃變靈真，靈真悟難。迷徒不易，失在抽添。得在受氣，不死之道。非人須秘，余傳天師。崆峒石記，從古歷今。學者如麻，不得其妙。竭力傾家，欲知其要。須猛三花，渾沌昏黑。霧散煙霞，欲得靈通。七返乃妙，危奪電紅。輝光迥照，稜角挺生。徹禮全耀，古賢秘傳。神仙之要，寒泉沉伏。驅出太陽，溫飯飛騰。辟除陰殤，研之唯細。藥之非常，九如篆菽。不可令強，每旦三粒。甲子為始，至于千日。通靈徹視，容色紅白。顏如童子，安神定息。千秋永祀。
　　太上訣付天師二首
　　五符三花並軸轄，兼之北方自相煞。更足一日成半月，黑金逐出白如雪。黃金滿堂無斷絕，奴婢相投赤如血。父子不得相傳說，神道幽冥相謫罰，與汝緣探傳口訣。
　　太清經口訣符
　　八水八火，二八成斤。日魂月華，漸自相因。不貴貨財，莫遣家貧。后土有感，皇天無親。猶戀世榮，不死老人。鬱鬱青青，長保陽春。
　　陰長生歌
　　天生牙，白丹砂，合其氣，同一家。路不錯，智無華，道在此，起雲霞。汝死緣我命，我死緣汝生。金因黑白功，得我全五行。
　　五金歌及龍虎訣
　　夫修道者，求長生之理，若不得大還，終無成日。遇此訣者，多生積福，方值此訣，探宜秘之。若傳非道之人，七祖受罪，殃及子孫。夫修事大藥，不在藥味多事，在法象合度，君臣相使，得神仙之要，合道之宗，大還之力也。久服延年，得神仙之功。不解消息，其石藥終有毒，不可行，用之必傷，如何更得長生耳。君臣相使篇云：夫鉛汞者，是大還之根，能與金為本。八石為主，無性而熱。陰居其陰。有性而玲，腸居其陽。故云：陰腸相反。以陰即是君，陽即是臣。石浮金沉，君臣相得，浮沉合度，藥物和會，即是神仙之要妙。若不知君臣，不悟和會，徒費千金，終無得成理。若知君臣，合乾坤，且以鉛為君，能引五藏。汞為臣，能煞三賊。且曾為使，能存其神，而明其耳目。雄為將，能爭四夷通于神明，光于四海。《參同契》云：用鉛不用鉛，五金出自鉛。用鉛不用鉛，還丹出於鉛。用鉛不用鉛，更向鉛中作。用鉛不用鉛，金自出於鉛。賢者審思之，方知道可成。用鉛不用鉛，鉛是五金之筋髓，七寶之良媒，五金切忌錫，亦不得用之。大還丹二味，與天地畢。既五金切忌，而用何物所制。答曰：欲得制之，黃芽為根。黃芽是何藥物，所制用何鼎器。
　　五金歌曰
　　鼎鼎元無鼎，藥藥元無藥。黃芽不是鉛，不離鉛中作。胡歪子又問：黃芽不離鉛，不離鉛中作，是何物所制。又云：不用五金八，石，黃芽從何而生。魏公答曰：種禾當用粟，狐兔不乳馬，幫雀不生鳳，異類不知種，安能合本居。點金須用金，點銀須使銀。若也世人盡用五金八石，並不成矣。
　　大還丹歌曰
　　鉛若是真，不失家臣。鉛若不真，其汞難親。青腰使者，赤血將軍，白虎為腦，黃芽為根。若也世人直下用鉛，舉世不識汞及青腰使者。此云：是曾青空青，又云赤血將軍者，黃丹也。綠世人愚迷，方盡患惑，用此黃藥變換，無有得成。曰：夫大還丹本源，青腰使者是水，赤血將軍是火，白虎為腦是汞，黃芽為根是鉛。若說還丹本源，黃芽是一，汞是二，分兩是三，水是四，火是五，此者是象五行。其合陰陽，十月滿足，離母胞胎。汞屬束方，鉛屬西方，水屬北方，火屬南方，黃芽屬中方，此象金木水火土。黃白各居一邊，能依此法，萬不失一。其於口訣，吾欲書於竹帛，上恐洩天機，下恐沉劫罪，世人不合聞之。道本養貧濟生，餘有剩者，即布施供養。若以奢華分外漫用，即立有禍生。受道不著藥主，立生禍患。夫大丹兩物共成，不入雜藥。若用五金八石，各別有用處。並不入大還丹。綠世人不會，錯用合鍊丹藥，以充點化。此是小術，不得為大丹。良有所以，其硫黃是太陽之精，水銀是太陰之精，一陰一陽，合為天地。硫黃者能制水銀，內含赤氣。硫黃一制，變成丹砂。為先從水銀，卻反丹砂，為之九轉。綠是後硫黃是太陽之精，不得伏火，將陽制陽，陽乃漸衰，陰力即玨，得硫黃制之，便成丹砂。雖被制成丹元，未能伏火，事須易過九轉，然可得伏火者，是水銀也。每一轉用硫黃，至九轉用水銀，分兩不折，硫黃不見形影，何以水銀長存。蓋水銀是陰，硫黃是陽，乃至九轉，被陰伏盡，陽既衰敗，其汞乃伏火矣。一名九轉丹砂，二名小還丹。此藥並不堪乾水銀，只可點鐵成金，點銀成金，亦甚堪服食，更不堪諸用。
　　又金歌曰
　　丹砂丹砂，濟命濟家。養得詫女，嫁與黃芽。其丹砂安一粒在掌中，曠野之處，得百禽歸奏，烏食成鳳，蛇食成龍，人餌長生，與天地同畢。收人魂魄，反老歸童，得姥女玉童來侍藥，其中四十九種為丹田，內有一十四般，化為銅鐵及金銀等。此並不干大道之數，是以列之於後。一一用之，各有去處。綠世人不會，所以纂集，將來欲造還丹，若用此藥，舉世不成，皆定之本緣。
　　李真人與淮南王劉安受道曰：從太虛將來，此五金八石定本，知通靈合於神理，審詳之方知定本。愚迷之者，切不得傳之。神當減籌，殃及子孫。
　　《黃帝陰符》云：同師者受，閉在於金口金櫃，千金勿傳，萬不失一。
　　五金歌曰
　　家有紫河車，黃金滿我家。更有福相感，萬世自榮華。
　　五金相類讚曰
　　硫黃堪點化，此藥定不虛。不干還丹事，出在舊方書。又云：雄黃點化，亦不入大還丹之數。何以不入，乃別有用處。此雄黃變得九轉之丹，勿以非之，即有術也。餘有一百二十六般金石。
　　大還丹歌曰
　　白馬牙，好丹砂，卯酉二八和一家。知上下，猛三花，一刀圭，定君誇。此道遞相傳受，一一慕至，感神曉會其義，方知大道難求。若會大道根元，即解掩閉其口，藏於金櫃。嗟此世人愚迷，不見其義。此道非遠，廣覽方書，及習古人糟粕，何以無成。謂之下流，錯藥草，不會其義，是以無成。何以知之，蓋歌曰：不怕藥不聖，只恐藥不正。不怕藥不神，只恐藥不真。藥若真正，的有神聖。曉會其義，此乃通靈之人，何愁大道不成。九霄君曰：南方之水，北方之金，陰以處陽，陽以處陰。往來不別，一浮一沉。年經歲往，共枕同裊。此金丹秘要言也。鉛汞二陰，還丹之心，不遇道者，徒費千金。覺者思之，水土相臨，有無相貫，仙聖相尋。留思精確，知道幽深。
　　軒轅於峨眉山授皇人三一法
　　心不妄兮神自安，魂魄伏兮鬼無綠。至藥成兮道自玄，霜雪凝兮保萬年。火日炎兮飛九天，不在靈符隱化全。千日伏兮老少顏，內守一兮心寸問。外景覓兮得命難，三品丹兮絕妙言。得一真兮無兩般，受吾法兮天地圓。仙路成兮在目前，不染著兮離世間。應法勢兮莫與言，論道長兮為定原。依至藥兮道皆玄，陰陽交泰兮生連綿。胎息成兮象法牽，藥至存兮心湛然。白液金兮不忌言，子若得兮同太玄。晝夜思兮保命全，如此福兮昇九天。
　　楊真人歌
　　損神終日談虛空，不如歸於胎息中。綿綿不住道自通，七元三老皆從功。我真不西亦不東，但當修習意莫窮，常令體裹如微風。世人見一不識一，一迴存想一神出。只知一心念一物，不知一日損一日。勸君修真須識真，人問道書多誤人。開圖醮錄益亂神，此法不能留兆身。一及哉自有不自親，明珠汨沒放泥塵。
　　金液大還丹歌
　　北方正氣為河車，東陽甲乙成金砂。兩情含養本歸一，朱雀調運生金花。金花生，天地寶，人會此言真至道。子稱虎，卯為龍，龍虎相生自合同。龍居震位當其八，虎數元生在一宮。採有日，取有時，世人日用而不知。收取氣候莫差錯，萬般功力徒勞施。至神聖，極容易，須向中宮求鼎器。溫養火候審陰陽。安排爐室須擇地。不得地，莫妄為。須隱密，牢護持。保守慎莫失天機，此藥變化不思議。陽真砂，陰真汞，時人求之莫妄動。無質無生是還丹，凡汞凡砂不勞弄。若逢此訣會此言，鍊之餌之成真仙。
　　天地生黃芽，水精結成砂。兩物同一體，出世事如麻。西方昇王氣，得道在中華。若不會此言，千萬徒一家。
　　太清玉碑子竟