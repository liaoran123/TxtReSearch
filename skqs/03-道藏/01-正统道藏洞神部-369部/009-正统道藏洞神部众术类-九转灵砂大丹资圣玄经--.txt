洞神部眾術類 
　　九轉靈砂大丹資聖玄經
　　經名：九轉靈砂大丹資聖玄經。未著撰人。底本出處：《正統道藏》洞神部眾街類。
　　九轉靈砂大丹資聖玄經
　　爾時，太極真人在西那玉國鬱察大川浮羅之嶽騫木林中，與三千大千數眾，俱坐七寶瓊臺，燒百和妙香。是時高仙妙真，天魔異道，三萬六千人，並與斯集。爾時寶積真人而作是念：我從昔來修習鍊度，今得成道。我今復憫眾生煆鍊，後學修真志士，飛丹轉石，充餌金白，雪素霜華，四藥八景，九轉成丹，造化至寶，屍解等藥，皆未成就，而作是念。爾時寶積真人即從座起，嚴整衣冠，安詳雅步，至於寶座，稽首扣頭，而白太極真人言：弟子何修，得與斯集。我從昔來習鍊大丹，今得成道。弟子憫念一切眾生後學之士，遇下元末劫，燒丹鍊寶，造化五金，終無成就。惟願真人大慈大悲，廣開法印，以何因綠，得成造化，而得成就，金丹大藥，如何轉製。真人告曰：善哉，善哉，所問因綠，汝當靜聽。今當為汝，略啟身心，開明道要，說此《資聖玄經》，通玄至理，皆能成道。夫鍊丹之法，鼎有三足，以應三才。上下二合，以像二儀。足高四寸，以應四時。爐深八寸，以配八節，下開八門，以通八風，炭分二十四斤，以生二十四氣。陰陽顛倒，水火交爭，上水應天之清氣，下火取地之濁氣，天氣下降，地氣上騰，天地相接，交感氤氳，相媾合成二氣。二氣既合，混而為一，乃名二氣大丹，妙用盡在於此。十二時中，奪千年造化，此乃為初丹之道也。
　　靈砂大丹真父母篇第一
　　凡造化靈砂，須擇靈藥一母。欲安置爐鼎，先居山林，揀其靜處上旺之方，安爐吉地。於四煞日取白上陽精四兩，太陽宮液一十六兩，相和炒成青金，乃束方甲乙木，為之青黑也。於臼中，以柳杵研之為末，入鼎中，上水下火。其火候在後篇。自寅時起火，至一伏時，可奪千年之造化。出爐紅色，屬南方丙丁火也，為之赤黑。判成塊子，如蓮子樣，入稀布袋中，懸胎虛煮鼎內，用桑柴灰汁，入硼砂、砲砂、青盥、晉礬各三兩，煮一伏時，取出浴淨，日中曬乾。再用石腦油，煮二時辰，取出浴淨，令乾。用白沙蜜逐塊，於枯硼內滾過，貼身。次取鉍白霜貼身。又用鉍黃華貼身，為黃色，乃屬中央戊己土，為之黃氣也。將父母末一斤，取烏梅、瞿麥、麻黃、遠志四味等分，藥為末，同炒令黃色，好苦酒拌勻，如蓮子，栽養母父母一斤，配合靈砂四兩，如法固濟，令乾。入爐，以萬錢灰覆藉於合子上，灰高二寸，養火七日，足矣。其火候在後篇。爐冷取出，拒火黑色，乃屬北方壬癸水，為之黑氣也。將靈砂於大鍋中鎔成汁，用知母、巴豆、草麻、焰硝、海鹽等分為末，用紙包之，投於汁內。如此七遍後，用焰硝，不住手拋之，則成清汁，其色皓然，乃屬西方庚辛金之白氣也。此為大丹會聚，五行之首。始為一轉。為依母水銀，銀也。
　　靈砂大丹聖胎產生篇第二
　　將前養下依母汞銀一斤，急用剛到為末，用緊磁石攝去鐵末，擇光明者鏡面辰砂四兩，用銀合子一隻。先鋪依母汞銀末二兩，於合內栽砂一重，又鋪汞銀末一重，又栽一重，如此畢，將依母汞銀末四兩蓋頭，以赤石脂固濟縫，再用崑崙紙二指闊糊口縫一重，上用盥泥一指厚，令乾。入灰池中，用鐵三腳坐上合子，以萬錢灰覆藉於合子上面，灰高二指許，以火養之，令火通紅，以香匙擁四邊灰蓋腳火，當中心以筋留一竅子，令通火黑，上以物蓋之，亦留一竅子。如前養蓮子火候，用文火二七日後，玲輕手取出，以刀劈開合子，逐塊丹砂盡成至寶。拒火不折，去母汞銀末不用，只將丹砂入一鐵合子中，內澆汞二兩，依前固濟口縫畢，入灰池內，如法依前火候養七日足，玲一宿，取出其汞自乾也。如此七日一澆汞，澆至合滿，只得下火五兩，不可以上。如至合滿，以物打砂合子，取出物來，用刀子截下上面乾汞，或三五十兩為末，或槌碎入合子內，一依前法固濟口縫，令乾，入灰空養火七日後，冷取出。先鍊真父母一兩而成汁，次徐下乾汞，亦和成清汁，傾入槽內，此方名為真水銀銀也。欲要水銀死，先須死水銀。銀也。或將初取下乾汞砂二十兩，內取一斤，與粉霜拌金腳信毗砂二兩，同研極細，入一合子內，上用餘汞砂二兩蓋頭，如法依固濟口縫，令乾，養火二七日後，爐取出。先將赤銀八兩成汁，下焰硝半兩，撮去暈令掙，再銷成汁。取前養下粉霜三兩，作四次下，用炭杖攪勻，傾入槽內，成上等換骨丹陽也。每赤銀八兩，入父母一兩二錢，為定法也。其餘諸茅法，自有還性。此法最妙，永不還性。其真水銀銀與茅相親。視其成功，不可具述。
　　靈砂大丹瑤池皓蓮篇第三
　　將前取下者丹砂，及乾汞共十兩，入一合子，依前七日，澆汞三兩。如此澆至合滿，取出乾汞，依前法，又空養七日。投母灶緞成至寶，取出上面丹砂，及乾汞共十兩，澆汞，汞為長生匱也。此第三轉止，為長生增轉數矣。如增數則將有光明鏡面砂四兩，真金一斤，為末。栽前辰砂四兩，將真金末鋪蓋畢，上以瑤池皓蓮砂四兩為末，用崑崙紙隔了，次後蓋頭也。如前法固濟口縫畢，入灰池養火三七日，其火候在後篇。爐冷一宿，取出丹砂塊，塊盡成金也。將淨合子取出金丹砂，入一合子內，依前七日，一澆汞二兩，澆至合滿，取出面上乾汞，用藥別養投母，將皓蓮砂灶，煆成寶，名曰換骨丹陽砂，其功甚大，此方名為金穀種也。
　　靈砂大丹仙掌月明池篇第四
　　將金穀種砂，入在合子內，澆汞三兩，如法依前固濟口縫畢，入灰池中，養火七日。一澆汞，澆至合滿，取上面乾汞淡黃色，下面丹砂及乾汞，共十兩為母澆汞，汞為長生金匱也。將淡金汞為末，入一淨合子中，用膽礬、青鹽、代赭石等分為末，鋪底蓋頭，依前固濟口縫，養火三七日足，赤上色，紫磨黃金也。如將金穀種砂為末，澆汞，可朝種暮收，則成庚也。轉製則增成紫府金蓮，其功甚佳。可生金白二笑，方可點化用也。
　　靈砂大丹紫府金蓮篇第五
　　將金穀種十兩，入一合子內，如要金笑，用膽礬煮汞澆之，即成金等也。如要玉笑，以晉礬煮汞澆之，乃成玉笑也。如不煮汞，澆之七日，成淡金，氣未足耳。澆之滿合，取出依前栽上乾汞金末，養成投母灶，銷成上色黃金，乃為出世之寶。取紫府金蓮子砂十兩為母，再澆造化氣足，則澆汞如湧泉矣。
　　靈砂大丹紫府湧泉篇第六
　　將紫府金蓮砂十兩，入合子中，澆汞三兩，朝養暮收也。又澆至滿合，取出將乾汞金不養，便可鍊製，及可造化五金，盡歸真矣。將下面砂汞十兩，增及七返，則為七返金液，通玄至妙幽微也。非宿有仙骨，不遇至人點化，則不能至此矣。
　　靈砂大丹七返金液還丹篇第七
　　將湧泉金砂四兩，不用汞澆之，只用丹砂為細末，入一掙合中，如法固濟，養火七七日，後玲取出，於井中出火毒，七日，研為細末。以此棗肉和圓。若人已死未出三日者，開口投丹一粒，即活。服之不死。點化五金，皆成至寶也。
　　靈砂大丹歸元靈液金丹篇第八
　　將金液還丹為末，入一淨合子內，如法固養八八日，爐玲，取出，入地七尺埋之，出火毒也。七日畢，取出細研為末，以棗肉為圓，如蒙豆大。久服延年長生久視。若以點化，則點丹成黃金，為至寶也。
　　靈砂大丹九轉金丹篇第九
　　將靈液還丹為末，入一淨合子內，如法固濟，養火九九日數足。爐冷取出，入地一丈，出火毒，二七日，取出為末，棗肉為丸，如蒙豆大。服一粒延年，二粒長生久視，三粒五粒換骨輕身，服之百粒，則白日飛升，純陽羽化矣。若將黑鉍十斤，於鍋內猛火煎銷三沸，投九轉之華一銖，須臾立成白銀九斤。將汞十斤．，於鐵鍋中煎之，下膽礬十兩，以火煎之數沸，下九轉之華五銖，須臾立成黃庚九斤。此九轉靈砂之驗也。服之白日飛升，上朝金闕，入侍帝真。今為汝說，爾當密行，輕妄傳之，殃及九祖。
　　太上老君嘗曰：遇人不傳，名日秘天寶。非人亂傳，名日泄天機，犯此二者，罪莫大焉。爾時寶積真人聞說是已，歡喜踴躍，稽首真人，大會眾真，瞻仰三禮，讚歎稱善，而說愒曰：
　　大藥良無頭，金丹釜無耳，造化不用藥，聖胎即須製。會合真父母，方應天地理。後學宜結詳，一一審斯義。
　　金化金兮，高真祕訣。銀化銀兮，神仙顯說。造化功成，祕之勿泄．
　　爾時寶積真人作是讚已，諸天仙眾各從座起，左達七匝，而作是言，我與眾等，普願受持。濟度眾生，稽首真人，作禮而退，依教奉行。
　　靈砂大丹二熙武火之候
　　凡作二熙砂，從寅時下火四兩，卯時六兩，辰時半斤，如此續續一斤、二斤、三斤。用去皮淨炭二十四斤，即止加火添湯，至申酉之問，其砂自結。後養火三時辰，炭絕水住，令火自消，提瓶出爐，候玲取堅硬者為妙，如灶慢，以青金再煆之。此乃造二黑砂，武火之候也。別有一說。凡鍊丹砂，用四煞日，大吉也。
　　靈砂大丹父母文火之候
　　凡養靈砂火候者，第一日頂火二兩，第二日頂火三兩，第三日頂火四兩，第四日頂火五兩，邊火四兩，共計七兩。五日頂火四兩，邊火各一兩，共計下火半斤。不可以上加之，恐傷母也。六日、七日同子午卯酉時下火，一得用半斤，添新退舊，此乃真父母，文火之候也。
　　凡養靈砂火候者，第一日頂火一兩，第二日亦一兩，第三日加邊火一兩半，通得火二兩半。將一兩半熟火分作四條，約離合子三指許，插於四邊，用虛草灰隔了其傍火。勿令灰都蓋了。若蓋了，恐其火死。其火死，則急用鈴子提出，仍依元分兩，便換之。第四日加傍火三兩。分作八條，亦離合子三指許插，又用虛草灰蓋隔了，合子頂上以灰高三指許，下熟火八錢，以灰蓋之一寸厚，中心留火眼一竅，取其不死。勿令太速。如火太速，則傷其母也。第五日得傍火五兩，其炭分作十二條，周圍簇遍插，離合子約兩指半，依前用虛草灰隔了，用頂火一兩，共得六兩火，如灰爐無火，合子頂上無炭，急用鐵匙打起灰，以手試之，如灰池泥皮火熱，略待之，添火依前分兩，再添之。至六日七日，合得火半斤，同子午卯酉四時，添新退舊火也。已上七日，及真父母，文火之候也。
　　累砂陰製硫黃法
　　硫黃半斤　左昧半斤　桑灰汁一升
　　右將硫黃研細，傾入竹筒內，醋灰汁煮三箇時辰。
　　陰制水銀法
　　水銀一斤　醋一升　桑灰汁二升　硼砲各二兩　白礬、綠礬、黃礬雞糞礬、柳絮礬已上各二錢　信一錢
　　右將上藥研細，同入砂鍋內，用醋灰汁，煮五箇時辰。卻將硫黃與水銀，各自控乾，方炒青金，仍將藥汁，熬成膏子。
　　妙青金法
　　先將硫黃研細鐵跳內，鎔成汁，後入水銀一處，同鐵匙攪之，如有鬼焰，灑投上所熬者醋膏子，攪之微轉，於好紙上曩之五層，紙上用生絹曩，於濕土內埋之，兩三箇時辰，玲如鐵硬。又搗碎，入鼎，上水下火，從慢至緊打八箇時辰，為二氣碎砂，下木炭二十四斤。
　　陰製二氣砂法
　　黃礬二錢　白礬二錢　青鹽二錢　川椒二錢　地榆二錢　細辛二錢　巴豆二錢　砲砂二錢　明信一錢　烏頭二錢　莒蒲二錢　硼砂二錢　桑灰汁三升　醋一升
　　右將上藥搗研細，入砂鍋內，二氣蓮子入絹袋，懸胎煮一伏時為度，後入匱養。
　　九轉靈砂大丹資聖玄經竟