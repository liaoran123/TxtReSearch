正一出官章儀
　　經名：正一出官章儀。撰人不詳，約出於南北朝。係早期天師道出官上章醮儀。一卷。底本出處：《正統道藏》洞神部威儀類。
　　正一出官章儀
　　迴善章出官
　　謹出臣身中五體真官功曹吏，出三五清微天、禹餘天、大赤天，五炁功曹，上皇真人，十二真官，神元赤炁赤車使者，陰陽真炁黃書契令腹目君將吏，陰陽生氣度道開化君將吏，九炁丈人逮召將吏，消災散禍解厄君將吏，還神君將吏，胎生赤白涌池將軍吏官各十二人，出臣身中上仙上靈二官，直使功曹官各二人，出三五直使功曹官各二人，出正一功曹收凶錄吏官各二人，出上部功曹收惡吏官各二人，出中部功曹收錄逆吏官各二人，出下部功曹收害吏官各二人，出促炁功曹收陰陽吏官各二人，出上部使者收魂錄魂吏官各二人，出中部使者收魄錄魄吏官各二人，出下部使者連頭反縛吏官各二人，出促炁使者監時守擊吏官各二人，出左官使者打核鎖檻吏官各二人，出右官使者開枷閉獄吏官各二人，出高車使者銳其頭截其耳吏官各二人，出赤車使者監路巾官吏各十二人，出高手截項吏官各十二人，出監殺直兵吏官各十二人，出監殺參軍吏官各十二人，出監殺功曹吏官各十二人，出監殺真符吏官各十二人，出監殺促戰吏官各十二人，出監殺信旛吏官各十二人，出監殺拔劍吏官各十二人，出監殺嗚鼓吏官各十二人，出監殺長刀截頭吏官各十二人，出剛風騎置驛馬捉法逆戰吏等官各十二人出，出者嚴裝顯服，冠帶垂纓，住立，臣前後，具銜，臣所受今有某口辭列素，求乞章書迴化厭倒，捕逐惡人凶害謀圖之人，臣伏按天地科法，好生惡殺，賞善罰惡，忝佩符籙，職任在身，受約之日法當宣揚正化，誅滅惡人，今有某州縣某鄉里月日某被某事，即日叩頭，告臣元無所見，苦切非輕，為某謹按天師科法，拜上赤章一通，臣啟此問土地里域真官正炁所在君將吏兵士等，監察考召里社廟主，共收取惡人某，被害伐吏兵鉤出都住，臣左右走使擒縛惡人，某身住某，前後皆為懸頭銳截，不得寬延嚴裝，事訖錯鋅，刺殺惡人，某身章上所請天官將吏兵士立臣前後，聽讀章文，各依次第，厭伐惡人，某彌加攝錄三魂七魄，封著天曹，問惡人作橫使伏諾考召之刺取，三日四日即令伏死，急急如
　　太上老君律令，今日上請赤天將軍收執惡人，吏兵士萬人來列惡人某家收縛滅之，上請官將吏兵萬人斬截惡人，某誑言惑語，上請官將吏兵士三十萬人來下考惡人，某迷惑遊走，上請將軍吏兵收取，平論道德，吏兵士三十萬人來下縛取惡人，某勞頭返縛，捍社考劾，口不得語，上謗師無道不敬，吏兵三十萬人來下收取返縛，以得為限，即為滅之，湯煮火燒，筋骨焦然，身沒十八地獄之中，請天官將吏兵士及時詣某家收魂魄送付社令，懸頭考問治罪，急急如
　　太上金口律令，臣請乞開伏讀章文於案，謹重敕臣身中五體直官功曹使者書佐小吏朱陽之幘。
　　拜章了月厭十三步，書惡人名著符上，左手捻刀作穴中絕炁，以左腳大指踏之，三過止呪曰：
　　咄，天綱何相相，地理何亡亡，收惡人某魂魄付鑊湯，急入天綱之下密厭深藏，若汝出破傷身，入上失故鄉，如吾敕誅張，急急如太上老君律令。
　　左迴還生炁上善人著北壁邊高三尺訖。
　　謹請翻綱倒地大將軍千二百人，張眼廓目君百二十人，又請五方大額神君各千二百人，收錄惡人三魂七魄，考究治罪，枉擊某身牽引，謹請太白君迴化惡人之心，願切伏匿消滅摧伏，急急如律令。
　　又一法，某處築壇書惡人名，以竹筒盛之五路，及月厭上安打令，沒躡七星步，從月建上來就厭建與厭同，從生熙來厭，呪曰：
　　朝發大靈臺，迴向符官神到，天曹誅殺惡人，急急如太上老君律令。
　　呪曰
　　天地行符，攝錄鬼神，大道行符，攝錄真神，三師行符，天道自然，自知非真，勿當吾神，所治者愈，所救者脫，所厭者伏，所護者活，為護神真，急急如太上玄都老君律令。
　　用盬一斗二升，清水一石二斗，大刀一口，炭三斤，油一斗二升，呪曰：
　　五行相推，綱最持威，六紀輔我，三尊辟非，
　　天迴地轉，三五璇璣，長生久視，日月同輝，
　　逆我者滅，背道者衰，三綱六紀，沈在綱前，
　　眾口皆滅，刑獄釋然，急急如律令。
　　迴好章出官
　　謹出臣身中五體真官功曹吏，出大聖真神錄仙靈官使者功曹各二人，出泰玄二官直使功曹二人，出都部功曹二人，出上部功曹二人，出中部功曹二人，出下部功曹二人，出左右官使者二人，出赤車使者二人，出陰陽神决吏二人，出科車赤符吏二人，出剛風騎置驛馬上章吏各十八人，出飛龍騎吏等各十八人，出功曹吏兵各十八人出，出者嚴裝顯服冠帶住立，臣前後咸受，臣口中辭語，分別關啟，此間州縣鄉里真官注炁監察，里域考召君將吏等，今謹有某所陳某事，臣謹為某拜上三五迴好章一通，在臣前素案之上。
　　章文
　　泰玄都正一平炁係天師鶴嗚治太上中炁元命真人統領十五階，臣某稽首再拜上言，謹按文書本貫某州縣鄉里，臣某謹上啟
　　太上無極大道太上老君，天師女師嗣師系師君夫人門下五炁君等，今時謹有某州縣鄉里，某年如千歲戶一家口如千人，今居某村住止，即日叩頭，列素胎生肉人，百官子孫，千載有幸，制屬
　　太上諸君丈人三師道炁，以自保持，得在清心，從來蒙恩，誠自歡慰，而某頑肉獎綠，會遇值運，不以微軀耗附靈澤，洗塵滌垢，沐浴清風，染身行化，得佩法籙長生之術，仰銜大恩，常蒙祐護，且臣闇昧有餘，不能隱棲巖谷，奉法違科，舉動施為，觸事成釁，某忽於某年月日，橫被某事或惡人毒心所欲侵害，綠某事情，吏曹或視罪過欲潛害某，或所妬，臣忝蒙大道之恩，身符祕法，受道之日，法當為禳災害，而某惡逆生心規圖，謀相中傷，潛擊於某不勝為，被此惡人某等四面非橫，更相凌易，上窮下連，復情計切，肝膽塗地，今者託身幽冥，仰憑至真，一希道炁，保助某禳卻惡人口舌，迴化惡人惡逆之心，見某必令歡悅，某得理，某甲受罪，若故行惡逆，謀圖欲見中傷某，請乞當令惡人惡逆自破碎死亡，悉令滅族，返受其殃，不得動作，若有不良之者，又欲於中故相讒擊，某者破死摧滅，伏地而死，無動無作，上請東方青帝，南方赤帝，西方白帝，北帝黑帝，中央黃帝等，各一人吏兵八千人，主為厭伏惡人吏民四面口舌，某惡人某等皆令消伏不成，欲作災害者，即令絕滅，上請五方明星君，周天八極君，官將百二十人，主為迴化天綱轉地紀，某口舌即息，並自消滅，又請北斗魁綱君，主為迴化，四面惡人望風皆執伏破壞，若惡人惡心事不止，即令魁綱掩其口，使不得語，上請消炁兵士十萬人，主為某惡心事不止，即消除四面眾災害氣，欲令來侵犯某者，皆令摧滅，又請官律君一人，官將千二百人，重請玄兵十萬人，又請主星君十萬人，官將百二十人，治地官主摧元炁，捉擊惡人，皆令消亡，又請盟威君官將百二十人，又請高倉君官將百二十人，又請天官祐護將軍萬福丈人官將百二十人，一合下主，為消滅惡人，聚會口舌，讒擊某身者，以時迷惑其心，皆令自滅，又請和合官將百二十人，主為某消惡人某沒入太陰之中，又請四時五刑運炁君將百二十人，主消惡人某，皆令執伏，又請東方大額君，南方大額君，西方大額君，北方大額君，中央大額君，官將千二百人，為某消伏陽官口舌，并求中傷讒擊某者，皆令滅亡，心迷意惑，返自受殃，又請無上諸玄君兵士百二十人，又請南鎮五星將吏兵各百二十人，又請越女兵三十萬億人，一時下收捕惡人某，四面非謗潛擊之心，乞皆伏死魁綱之下，不得動作言語，心迷意惑，使自伏滅，某在生炁之中過度災厄，今某洗心解脫，酌水香火，并總以消惡人橫禍官私口舌，吏民盜賊，皆令沙崩，開解，一時釋散，然臣不以罪穢忝佩符籙，人末形微，不任某被惡人某非謗誣損，元逆之甚，令釋散安隱無他，如願之日，輸送付還所在訖，然臣所請事眾官，一時言功舉遷，進入中宮加寵，置與便曹隱職，各加其狀，將吏千二百人等兵士五十萬人等，如天曹科比無令失意，恩惟
　　太上分別操，臣謹為某為某事告臣，伏地拜上迴好章，伏惡人赤章一通，上詣
　　太上三天曹伏須告報，臣某甲誠惶誠恐稽首再拜以聞。
　　臣姓某係某州縣宮觀焚修
　　太清玄元無上三天無極大道太上老君，太上丈人，天帝君，九老仙都君，九炁丈人百千萬重道炁，千二百官君太清玉陛下。
　　太歲
　　開牢獄章
　　泰玄都正一平炁係天師陽平治左平炁
　　臣某稽首再拜
　　上言，謹按文書某州縣，某鄉里，某年若干歲若干人，某處住止，即日叩頭辭，素以胎生肉人，百官子孫，千載有幸，得奉
　　大道，從來蒙恩，忽值轗軻疾病，更互夢想不真，祆怪競興，公私口舌，橫生無端，而某先身量染獄刑冤對，某身某事月日被某事文案，今勘當收執枷禁刑，自屬於法獄文案，紛紜即罪罰猶極，肉人惶怖，向臣告訴，求乞料理，具如所列，自己人鬼治罪各有所屬，鬼刑繞右詣獄，人刑繞左詣獄，難出顯異，一統刑罪參同，請為某推案陰陽二律，恐某前身今身犯陰陽過，考屬左官，死犯行詣獄，某身今幽執囹圄，身被鞭杖考掠，禁對求請枉抑，某身輕重未測，當令陽九之世，人鬼惡逆，或為姦吏所苦，或協以先讎，圖相刑憾，枉理於禁繫之下，害人乞掠求情，無所不至，臣以理救度刑厄，天慈所重，某今被刑獄飈急，事留生變，不宜稽停，輒為冒湯火，露出中庭太陽之下，拜單章急開，伏願
　　天慈必垂救拔，謹為某上請十方飛天仙官騎乘三開南門主者，某前身宿對所犯陰罪陽過，願為飛疾解脫，又請司過君解將各百二十人急左官陽符之中，隨某今罰所在為，若有姦吏宿怨追見執累者，願請迴化逆化君官將百二十人，與迥迷吏官寬人對簡令迴伏，若某逐姦逆豫魂惡性不解化，願與迴迷吏官寬人對簡令過伏，若某逐姦逆，請五方大額君兵士千萬人符，攝獄檻神考額逆吏官，諸欲強梁者，驚魂制刑，迷其六情，落筭結舌，與心同心，然願刑獄解散，罪殃絕滅，身無痛楚，以為恩效，當為所請天官，言功報勞，不負效信，恩惟
　　太上，分別求哀，操臣謹為某事拜請元官吏兵士解散，請問死滅乞恩，朱章一通，上詣太上三天曹，伏須告報，臣某誠惶誠恐，稽首再拜以聞。
　　臣姓
　　太清玄元無上三天無極大道太上老君，太上丈人天帝君，九老仙都君，九炁丈人百千萬重道炁千二百官君太清玉陛下
　　太歲
　　又一法，出病家人門，故腳踏門限都監印，呪曰：
　　咄，吾能收鬼伏邪，為言遷害病某之鬼抽腹出肝，吾師返病某乙伏寒，急急如律令，勿迴顧也，叩齒出官。
　　謹出臣某身中所佩上仙上靈二官，直使正一功曹各二人，出中部功曹使者各二人，出五帝使者各二人，出四時功曹各二人，出四時使者各二人，出陰陽神庾吏各二人，出科車赤符吏各二人，出剛風騎置驛馬上章吏各二人，出擎持素案對立，臣前咸受，臣口中辭語，分別聽臣所啟，速達上聞，謹按。
　　泰玄都正一平炁係天師陽平治臣某再拜，臣仰希元景至尊慈父聖母垂恩照察，分別真偽，以語眾心，某州縣鄉里惡人恣行頑偽，非但一二，臣竊聞太上主者後胤之子，屢見中傷，加剋罵詈不敬，打拍枉謗無辜不可記數，天道幽遠，未敢上聞，如此之人，合應擒鞫，謹請
　　太上三天曹特為告下三官，收錄某家九祖七世父母已來，送付北獄地牢之中，側闇之所，量由放縱某人，輕慢天道，敕惡人所居土地真官里社等廟神祇敕，某人三魂七魄，依不敬師道之律，如時考問，謹請魁綱將軍三千六百人，隨臣口啟，到詣某家，收翦某人三魂七魄付天獄，以鐵杖打殺之，又請清微天禹餘天大赤天考吏各千二百人，一合下指某人身中，考劾所輕慢道法，臣主者之子呼引名字，罪在不輕，經法不許，宜加推鞫。又請天地水三官考劾某人酷怨天道，輕師慢法，不遵道教，而恣意縱心，罵詈呪詛或打拍，承官勢監逼於神主者之身，依三官律論，願所啟請天中將吏，一時加心用意，而今剋驗，有效之日，言功舉遷，不負效信，恩惟
　　太上分別求哀，操臣所啟，擒鞫收翦惡人，縱心罵詈，臣羞恥上章，上詣太上三天曹伏須告報，臣某誠惶誠恐，稽首再拜以聞。
　　臣姓
　　太清玄元無上三天無極大道太上老君，太上丈人天帝君，九老仙都君，九炁丈人百千萬重道炁千二百官君太清玉陛下。
　　太歲
　　迴化章
　　泰玄都正一平炁係天師陽平治左平炁
　　臣稽首再拜
　　上言，謹按文書某州縣鄉里男弟子某年若干歲，即日口辭，素以胎生肉人，百官子孫，千載有幸，得奉
　　大道，但由肉人頑愚，不揆輕微，敢有列訴天曹，今有家生奴某名年若干歲忽去，某月日內該某生資衣被雜物逃叛，東西南北藏隱匿避曹主，悔背生養，但某忽於某月日重捉得其奴，將歸住宅擊縛，不使逃走背主，到某夜某時拽斷縛繩，惡心不止，重更逃走，背叛曹主，前後經于若干度，累年逃叛，事非一迴，偷該資財妬害，惡心尤甚，但某日傾家男女良賤大小伺候擒捉不獲，東西南北搜逐近遠山野，並不知所在住止，隱匿蹤跡背叛，不與曹主知見，但某即日僭多福少，宅人耗漏，奴財散走，不附某身背叛，唯主一心，上憑
　　大道保護某身，今齎白素若干尺，米若干斗升，良賤等物，詣某觀三寶御前，詣臣求乞迴化厭伏，此奴某自迷自惑，心中煩悶，欲叛不得，使令迴歸本宅，自顛自狂，叫喚出道路之中與某相見，不得束西叛避，急令自歸自迴，立待恩效，絡繹言功，不負信誓，臣小子職任所司，豈不騰表，謹請五帝秦互大兵五道橫道諸大將軍兵眾典獄健兒，乞為嚴加收捕，迴化奴某，勿使背叛逃走，離避宅舍曹主，奴取三魂七魄付里社，令及敕某家先亡人竈神守宅三將軍二十四吏兵等，同與捕捉擒獲奴某，勿令背叛，忽迴就主，直符點鬼功曹懸屍社竈之門，一日三考，要令迴化叛心惑意，急歸宅舍，不得束西逃走，牢加捕逐，事蒙恩效之日，依法言功報勞，臣某頓首死罪奏聞。謹狀。
　　謹請都星將軍使者二十四人為某迴化厭叛，迴歸宅舍，不得東西南北近遠四野藏叛，急加收捉，即今自出與主相見，事立效之日，絡驛一回報效信恩，急急如律令。
　　火火火火火火火火火火火　太上火車使者十二人主
　　火火火火火火火火火火火　為某迥化叛奴某魂魄
　　火火火火火火火火火火火　縣付社門急急如律令
　　水水水水水水水水水水水　太上水車使者十二人主為某
　　水水水水水水水水水水水　迥化叛奴某不得束西背叛
　　水水水水水水水水水水水　急迥其如前約急急如律令
　　金金金金金金金金金金金　太上金車使者十二人主
　　金金金金金金金金金金金　為某迴化奴某背叛悉令自
　　金金金金金金金金金金金　歸不得束西急急如律令
　　木木木木木木木木木木木　太上木車使者十二人主為
　　木木木木木木木木木木木　某迴化奴某勿使背叛，令急
　　木木木木木木木木木木木　自迥歸如前約，急急如律令。
　　土土土土土土土土土土土　太上土車使者十二人主為
　　土土土土土土土土土土土　某迥化奴某勿使背叛，今急
　　土土土土土土土土土土土　迴歸家，急急如律令。
　　鐵鐵鐵鐵鐵鐵鐵鐵鐵鐵鐵　太上鐵車使者十二人主
　　鐵鐵鐵鐵鐵鐵鐵鐵鐵鐵鐵　為某收迥叛奴某，不得逃
　　鐵鐵鐵鐵鐵鐵鐵鐵鐵鐵鐵　走，一如前約，急急如律令。
　　刀刀刀刀刀刀刀刀刀刀刀　太上刀車使者十二人主
　　刀刀刀刀刀刀刀刀刀刀刀　為收奴某背叛，不得走去，
　　刀刀刀刀刀刀刀刀刀刀刀　急迴如約，急急如律令。
　　弓弓弓弓弓弓弓弓弓弓弓　太上弓車使者十二人主
　　弓弓弓弓弓弓弓弓弓弓弓　為某迥厭奴某逃叛，急迥
　　弓弓弓弓弓弓弓弓弓弓弓　化歸來，具如前約，急急如律令。
　　弩弩弩弩弩弩弩弩弩弩弩　太上弩車使者十二人為
　　弩弩弩弩弩弩弩弩弩弩弩　收奴某背叛不得走去，急
　　弩弩弩弩弩弩弩弩弩弩弩　迴如約，急急如律令。
　　日日日日日日日日日日日　太上日車使者十二人主
　　日日日日日日日日日日日　為臣厭奴某逃叛，急迴歸
　　日日日日日日日日日日日　宅含約，急急如律令。
　　月月月月月月月月月月月　太上月車使者十二人主
　　月月月月月月月月月月月　為某迴厭叛奴某，背走
　　月月月月月月月月月月月　急迥，急急如律令。
　　巾巾巾巾巾巾巾巾巾巾巾　太上巾車使者十二人主
　　巾巾巾巾巾巾巾巾巾巾巾　收奴某背叛，迴心自歸，不東
　　巾巾巾巾巾巾巾巾巾巾巾　西一心如前約，急急如律令。
　　符到天曹收取奴某三魂七魄，付城隍太守大廟執捉，急令迴化厭迷，勿得背叛逃走，背避曹主，如更有東西南北近遠藏匿，欲去者重收魂魄，付縣令功曹主簿，直符點鬼，懸屍社門，日夜三考，急令迷道，不得遠去，迴歸宅舍，就主收養，如更遠走背叛者，令其顛狂懸心霍亂氣痢，不能起動，效驗之日，絡驛言功報勞，不負效信，急急如律令。
　　某州縣鄉里男人弟子某年歲，請為迴化家生奴某，使急迴歸家舍就主，不得背叛束西，一如前約，急急如律令。謹
　　上言如前一心委命，上憑
　　大道，詣臣乞迴化奴某，一一如前，即日謹齎命信巾素，米一石二斗，白紙百張，筆一管，墨一丸等物，以立心信告訴，向臣求乞迴化厭伏奴某，背某乙逃叛，即日尋訪，不知所在，急使迷道，所欲不得，嚴加擒捉，令自迴歸就某乙，臣小子頑愚，立功不充補過，臣某誠惶誠恐頓首，死罪伏地，拜上丹赤表大章一通，上聞天曹，請天官吏兵太上諸君丈人，天師君夫人門下，典者五炁君，伏願垂慈省察，所陳事告下都星君都炁君兵士百萬，眾生為迴化收捕逃奴某，急令迴惑自歸就主，不得遠去，失道迷途，如輒遠叛歸宅，悔背曹主，惡心不改者，上請羅網君百萬人斷截圍繞道路，縛錄杻劾，勿使東西，令自歸就主。又請社廟城隍張元範，即懸屍付社門，一如前狀，謹上請東方青帝君一人兵士九九八十一萬人，上請南方赤帝君一人兵士八八六十四萬人，上請西方白帝君一人兵士六六三十六萬人，上請北方黑帝君一人兵士五五二十五萬人，上請中央黃帝君一人兵士萬二千人，一合來下，同心併力，下為某迴化家生奴某背主逃叛，惡心不止，令使迷途失路，欲去不得，急來就主收捉，不得遺失，一如前約，令得為限，如願恩效，平安得奴之日，言功報勞，遷賞天兵典獄健兒不負效信，恩惟
　　太上門下，典者分別求哀，臣愚謹因二官直使，正一功曹左右官使者，陰腸神决吏，科車赤符吏，剛風騎置驛馬上章吏官，各二人出操，臣謹為某上請天官為迴化家生奴某背主逃走不歸，乞為厭迴就主，不得遺失，東西南北遠去，迷途失道，令自出歸家宅，詣臣拜上丹章赤表連獄一通，臣某庸微，不敢抑絕頓首死罪，上請天官乞垂省察，上詣
　　三天曹伏須告報，臣某誠惶誠恐，稽首再拜以聞。
　　臣姓
　　太清玄元無上三天無極大道太上老君，太上丈人天帝君，九老仙都君，九炁丈人百千萬重道炁千二百官君太清玉陛下。
　　太歲
　　正一出官章儀竟