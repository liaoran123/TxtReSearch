唐嵩高山啟母廟碑銘
　　經名：唐嵩高山啟母廟磚銘。唐崔融撰。一篇。底本出處：《正統道藏》洞神部記傳類。
　　唐嵩高山啟母廟碑銘並序
　　登仕郎崇文館直學士臣崔融奉勁撰
　　臣聞天地生成，其法自然之謂道，陰陽鼓舞，其功不測之謂神。然則物或類感，事因通變，乾棟傾而三光北馳，坤輿缺而百川東瀉，河淪越雋，有郡邑之為魚，水陷歷陽，有吏人之化鼇。訪遺蹤於女峽，風雨蕭條，徵往事於姑泉，弦歌響亮。盈虛靡定，合散焉常。不知誰子既老氏之多情，忽然為人，寧賈生之足辯，仰觀俯察，裁識幽明之故，原始反終，未窮死生之說。得於道而失於道，義有必然，出於機而入於機，理無或廢。知變化者，其知神之所為乎？臣謹按啟母廟者，蓋夏后啟之母也，漢避景帝諱，啟之字日開，厥後相傳，或為開母。而顧野王《輿地志》、盧元明《嵩高紀》並不尋避諱之旨，以為陽翟婦人，事不經見，一諷無所取。粵若玉斗遊璣，李母之居鄰北極，金臺石室，王母之宅在西山。氣為母則群物以萌，日為母則容光必照，坤為母則上下交泰，后為母則邦家有成。故華胥履邇而雄氏孕，女登感神而炎運作，星流華渚而白帝生，月貫幽房而黑精降。明明有夏，穆穆盒山，予娶於度土之辰，女婚於台桑之地，搜奇帝紀，摭異歸藏，束生發蒙而有迷，韓子稱賢而不朽，漢臣之筆墨泉海，陳其令名，秦相之一字千金，叔其嘉應。士歌南國，徒聞候禹之詞，石破北方，終見生余之兆，則郭璞所謂陽城西啟母石，李彤所謂嵩山南啟母祠，隨巢之說有徵，鴻烈之言無爽者矣。昔者鸞川之上，母變空桑，豚水之濱，男生破竹，美人之虹名蠟煉，仙婦之月作蟾蛛，精衛銜木而償冤，女尸化草而成媚，山崩蜀道，臺候婦而無歸，石立武昌，亭望夫而不及。論乎誕載，群下莫尊於帝王，語乎遷易，凡百無聞於感致，美矣哉，不可得而稱也。大唐革去故，鼎取新，與運而生，繼天而作，握乾元而造物，海內知春，闢混沌而為家，域中無外。天皇膺歷，數順樞歌，金匱玉板，服文武之能事，衢室廟堂，承祖宗之茂烈，垂衣裳而作元后，端拱北辰，負齡辰而朝諸侯，嚮明南面，周邦赫赫，其道洽於成康，漢室巍巍，其化鍾於文景，束漸西被，遠安邇肅，海三年而無波，雲連月而不散。天瑞降，地符昇，靈鳳五文，歲時來苑囿，神龍八卦，昏旦游池沼。禮云乎哉，無取於周旋揖讓，樂之謂也，必在於移風易俗。司祿益富，家國於是乎有餘，司命益年，臣人於是乎不天。明王三懼，未嘗遺戒慎之心，天子四鄰，莫能展弼諧之用。家安其業，但聽於鄰雞。人得其和，遂同於野鹿。表讖記，奏河圖，四十六事之著明，曷云尚也，登太山，禪梁甫，七十二封之可識，何以加乎。且夫窮聖神，備道德，滋萌元氣，開闢太初，斯乃天皇氏之所以應乎天也。依土地，明神靈，駕六羽而上騰，度九州而下濟，斯乃人皇氏之所以順乎人也。造書契，教畋漁，合五緯而節四時，登九天而類萬物，斯乃犧皇氏之所以制人法也。務播殖，該變通，嘗藥以救兆人，聚貨而交天下，斯乃農皇氏之所以興人利也。振夔鼓，載龍旗，天則玄女授符，帝則黃神降斗，期乃軒轅氏之所以除人害也。均度量，正都邑．’總秋令於金天，分瑞官於鳳紀，斯乃帝昊氏之所以為人極也。潔祭祀，義鬼神，履時以象天，養財以任地，斯乃帝頊氏之所以為人教也。秋乘馬，春乘龍，順三辰而天道平，建五正而人事理，斯乃帝辛氏之所以為人政也。明如日，晦如陰，人無識其名，帝何力於我，斯乃帝堯氏之所以昭君德也。聞一善，舉八才，帝唱動而爛星雲，天歌發而蹟烏獸，斯乃帝舜氏之所以章后功也。夫三統者，道之大，五行者，生之宗，三皇法之而列，五帝則之而序，道以三興，德以五立，非天下之至聖，孰能兼於此乎。而猶雖休勿休，．損之又損，下明詔，發德音，尊天而重人，省方而巡狩，舉星畢，曳雲梢，召風伯以清塵，命山靈而護野，馳洛邑，騖襄城，天迴而地游，雲合而霧杳，周穆王來游太室，先徵夏啟之居；漢武帝有事嵩高，即訪姒開之石。徒觀其丹青歲古，霜露年侵，聖情有踡，興言改茸，其山則古文之外方，其地則新邑之中土，銘壇邐迤，斜分玉女之臺，碑闕相望，近對石人之廟。金草生而五色，貝樹長而三花，紫雲合杳於溪澗，白霧氛氳於巖嶺，考之易林，信惟神明所伏，求之遁甲，固以威靈肅然。夫其命有司乘務隙，因高背下，察隱燐之餘基，審日觀星，揆摧殘之落搆，周官置臬，郢匠揮斤，異態神行，全模造化，紅葩奪日，飛累榭於山問，錡綴衝風，架迴廊於木末，仙人在棟，神女臨窗，周施玳瑁之橡，褊覆瑁璃之瓦，赤玉為階道，黃金作門闕。山如白岸，樹似青溪，羞蘊藻於前庭，藉生芻於後徑，蘭香夾水，居然洗沐之資，竹帚臨風，自隔囂塵之慘，夢臺雲雨，宋玉對而先驚，楚璧山）ll ，屈原書而幾倦。壽官檐兮不擾，象設安兮逾肅，霜羅曳曳，蕾買錦披披，鴛鴦褥兮翡翠禱，白羽扇兮青絲履，垂玉鸞之佩，若往而若還，戴金雀之釵，不長而不短。其居處也，曖曖昧昧，陰閉陽開；其被服也，煌煌熒熒，霞駁雲蔚。鼎俎則麟胎鳳卵，黑蕙然莫，餌膳則木蜜金膏，玉漿瓊酒。當是時也，合五嶽，訊九魁，選太陰，命玄關，馮夷嗚鼓，女媧清歌，左蒼龍兮吹簾，右白虎兮維瑟，金真拂座，玉女焚香，肅肅習習天媛來風雨，霧雪霏霏，神姬下霜雪。孔雀飛而儀鳳舞，弄玉邀歡，餅車合而羅綺陳，智瓊陪宴，麻姑服道，變海水而來遊，識婦希風，填河津而下謁，洛妃綽約，江妃綿眇，玄女以明月為珠，素女以積雲作髻，九天真母，八極夫人，畢集於玆矣。青霞衣兮翠雲裘，靈連蜷兮既留，車迴風兮馬飛電，視倏忽兮無見。昔者，濟陰山下降堯母之精靈，湘川水曲留舜妃之響像，隨壇或在，徒聞分福之名，棟宇不修，誰辯安歌之處，豈知夫三仙福地，百姓尊祠，挾王者之都畿，當聖人之順動，犧牲玉帛，可以洽氣和神，幼婦外孫，可以披文相質，虔奉綸旨，式陳壯觀，雖周人作詩，自得后妃之美，而魏臣獻賦，終慚神女之工。敢作銘日：
　　九州地險，五嶽天中。蛟龍洞穴，日月仙宮。蓄洩雲霧，震蕩雷風。笙歌近接，鐘鼓遙通。昔在媽帝，鴻泉未塞。昏墊下人，汎濫中國。於鑠大禹，顯允天德。龍畫旁分，螺書褊刻。佩文壯海，省土南方。還從碣石，更下台桑。予娶有禮，我都攸昌。八年不顧，四載惟荒。宛委既登，輯轅佇鑿。家室誤往，熊熊方作。天道幽祕，生涯扎錯。其化則遷，其靈是託。玄妃之館，仙女之臺。物類通感，精魂去來。巫山廟立，漢水祠開。遺壇歲古，棟宇年摧。皇矣大唐，麗哉神聖。應圖受線，體元居正。赫赫高祖，天有成命。明明太宗，於玆為盛。重光累洽，下武嗣文。負宸而化，垂衣以君。三靈肝蜜，六氣氤氳。魚鼇咸若，鸚犬相聞。重譯請命，殊鄰稟朔。化及中孚，風移大朴。天秩百禮－’人和萬樂。汾水可遊，崑山何邈。隨巢舊說，夏啟遺居。盛德不泯，嘉聲在諸。周王轉蹕，漢帝迴輿。聿懷降鑒，其杞如．初。虞衡掌木，班捶茸宇。虹亙梅梁，龍盤桂柱。草積庭援，水周堂麻。石室罕儔，軒官為輔。珠簾洞捲，玉座含清。金翠的礫，羅穀輕明。儀形若動，侍衛疑生。依烯有物，徽祝無聲。帝子湘川，天孫漢曲。翩綿縹緲，躊躇蹲躅。神女弄珠，靈妃啟玉。倏來忽往，星繁電燭。壯矣麗矣，神之聽之。聰明是屬，景福無欺。夫人立館，幼婦鐫辭。巍巍皇室，萬萬餘基。
　　唐嵩高山啟母廟磚銘竟