大丹問答
　　經名：大丹問答。撰人不詳，約出朴唐代。內客與《太清玉磚子》大祇一相同。一卷。底本出處：《正統道藏》洞神部眾街類。
　　大丹問答
　　晉道士鄭思遠，授入室弟子葛洪。字稚川，號抱朴子。稽首我尊師先生曰：洪竊謂人之權輿，陰精陽精。陽精魂立，陰精魄成，兩精相薄，而生神明。神以形用，形以神生。神之云逝，形亦斯斃。敢問先生，其神可全乎，其形可延乎。先生曰：神以道全，形以衛延。
　　洪又問曰：道衛之旨奚若。先生曰：道隱無名，衛彰有實。有實而衛可行，無名而道可成，道成而神自全矣。
　　洪曰：道隱無名，始存乎象外，術彰有實，本在乎轂中，唯願先生少垂開獎。先生曰：夫衛有俯仰屈伸，胎息嗽津，御女以還精，餌朱兒以存身，過是以往，非吾所聞。
　　洪曰：還精之方昔已聞命，存身之衛，願更發蒙。先生曰：取金之精，合石之液，結為夫妻，列為魂魄，一體混沌，兩精感激，河車覆載，鼎候斯扼。洪爐烈火，炎焰燴赫，煙未及黑，焰不霞碧。如蓄扶搖，若藏霹歷，姥女氣索，嬰兒聲寂，透出兩儀，麗乎四壁，時歷幾多，馬馳一．驛，宛其死矣，釋然從革，惡黜善遷，情迴性易。紫色內達，赤錯外射，炤若火生，潤如血滴，字曰中還，可超大厄。退藏於密，服之無教。霧散五內，川流百脈，骨變金石，顏迴玉澤。陽德乃敷，陰功斯積，南宮度名，北帝落籍，為道之首，為仙之伯，勿授非人，以招譴謫。
　　又曰：天地至大，比身即小。制至精以成藥，孰淺識之能了。夫何慮乎，若有所少。氣雙則和，體獨則悄，和則增壽，悄則趣天。命也一絕，難乎再紹，然而理以意求，意在言表，今試言之。夫一陰一陽謂之道，一金一石謂之丹。石乘陽而熱，金乘陰而寒。其服食也，取壯陽而伏陰。其徵應也，俾魂壯而魄嬋。類水流而趣濕，若火動而赴乾，其勢必然，其理可觀。伏望先生更容請益。
　　先生曰：吾子之言，精義可採，彼陽之終，已陰之極。亥分為四時，周行不殆，天地相感，日月相會，胡可闕諸，略舉其大。且石液鬼隱，金精山在。皇孤陰之獨化，諒九幽之可待。曷若君子之好述，得淑女之良配，然後陰陽得中，魂魄無外。嗟世人之電光，指桑田之變海。斯言乃合於仙祕，吾道得傳於真宰。
　　洪曰：率臆之言，偶符真理。伏鍊石液其衛，奈何。先生有曰：物有狀，可大可久。採乎蠶食之前，用乎火化之後。成湯自止而淋下，剖釜虛中而見受。日月周旋，五復伺候，索籥疾鼓，金汁不走，以水沃之，則從有而入元，以火溫之，則從元而入有。施素粉而委靈，暫蘇黃而凝醜。轉制不已，神趣鬼驟。提挈·意氣，返覆衰朽。金歟石歟，天年地壽。元著於文，訣之在口。《太清真人歌》曰：昭一徹數里，皆上界仙官。下來收採，非但世人所遇也。皆生在南方，向日相近，感氣積年而生也。四千三百二十年，乃生自然還丹，上古仙人則知。今用三年火，象自然之氣。今之仙人祕教，但火候依節符斤兩，炭數應爻卦乾坤用，施行運轉，逐日火候，自然相邀。
　　夫一爻生二日半，二爻生五日，六十時。一月有三百六十時，得一年十二月，得四千三百二十時，一時當一年四千三百二十年、象自然之氣，從黃芽一周，抽成龍虎，從虎從龍，一年形體如炭，又去更一年，赫然成還丹。皆是陰陽交感，變通靈化，人之不測，謂之神妙。運火一晝夜，象一周天。四時生成，陰陽合度，自然之道，抽添和合，火候合符。若元師授，據按文修，終元成理，固不可造．次也。若專志不息者，必當遇師付訣矣。石壁古文。
　　大丹問答竟