原題蘇門山隱士還陽子迷，出朴唐代。一卷。底本出處：《正統道藏》洞神部眾衍類。
　　大還丹金虎白龍論
　　蘇門山隱士還陽子述
　　夫燒丹鍊藥，須烹龍虎之陰陽；駐命存形，藉養神氣之魂魄。龍癡凝虎，陰反成陽；虎暗晞龍，陽化成寶。神融馭氣，魄反成魂；氣泰神和，魂合而聖。龍虎相凝成液，神氣交馭為真，神水便是華池，忘心即名抱一。朝天控鶴，須吞真魄之靈丹，出世長生，藉養精魂之靈。氣此則金丹祕訣，神仙妙門，能以改換精神，變化筋骨，收卷形體，出入而可有可無，變現真靈，來去而能存能沒。桑田變易，天地虛翻，昇騰而紫府，玉清遊歷而碧霄金闕。此即神丹憑驗，還返功靈，世人枉鍊五金，調和八石，呼鉛作虎，喚汞為龍，妄配陰陽，錯排水火。誇三黃是聖，騁五礬為神，道理既乖，聖意全失，看經究義，尋本窮玄，亂立規繩，遞生法則，不從師受，強說己能，斟酌藥名，團量火候，鑪泥八面，壇築三層，呎祝神祇，祭醮天地，總是憑空造作，非理修持，不覺體敗形枯，顏凋鬢白，虛勞歲月，枉役心神，而望還丹，萬無成耳。余久耽雲水，早棄浮華，棲止山林，精窮物象，修神鍊氣，反本還元，息慮澄真，忘思靜一，考竅鉛汞，杼軸丹經，徹視玄洞之金書，悟達三清之玉訣。然敢對持龍虎，駕馭陰陽，配金木以束西，定坎離而南北，陶鎔日月，鍊成五色之玄霜，孕育乾坤，化出流光之素雪，仙方豈謬，聖理昭然。一睹玄微，明其妙旨，遂著斯序，分列兩篇，名《 金虎白龍論》 ，用彰鄙識，將表同人，儻有物外君子，幸留意焉！
　　識黃芽第－
　　夫黃芽者，乾坤感合，造化而成。陽含陰魄，陰抱陽魂，陽靈而血輝瑩徹，陰真而玉彩通明。比月而素光爭發，對日而紅霞亂生，全身醫鬣，遍體鱗鈹，長於陽位，暗與陰親。與五金之作主，統八石而為君，明之者頓沖於霄漢，昧之者長在於風塵，日用之而人不知，奔波而皓首無成。乾坤感合始成形，造化元居北戶生，日月循環魂魄滿，陰陽交媾龍虎成。分明本自從金長，誰悟偏能與水并？無限褊於塵世裹，時人日用不知名。
　　識鉛汞第二
　　凡修大藥，先明鉛汞之真源；合鍊神丹，須達坎離之正理。鉛包陰髓是名虎，而坎方；汞產陽精故稱龍，而離位坎。月離日會，來往之梯媒，離女坎男，合還返之綱紀。鉛受辛育，故被褐而懷金，汞稟甲胎，自著誹而含木。鉛非世錫，汞豈凡銀？鉛是天地之根基，汞是陰陽之靈氣，鉛含日魄，汞飲月魂，鉛是真鉛，汞非常汞，抽五行之筋髓，相結成金；合兩象之精華，清凝成液。日虧月滿，魂沉而自喪陰魂；月缺日盈，魂消而卻終陽魄。陰陽感合，配成龍虎之夫妻；水火反交，鍛出乾坤之丹藥。陽能制魄，運行而自作金形；陰已成陽，反轉而始成神質。陰陽滿足，得為出世之砂；水火數終，便是騰雲之液。紅霜鼎上，吐嚇嚇之朝霞；素粉鑪中，噴熒熒之瑞雪。澄澄血彩，曉日出於扶桑；湛湛冰輝，秋月浸於寒浦。晴峰俊鶴，孤棲桂樹之芳華；明漢橫霓，迥簇芙蓉之翠艷。檮研之際，散芬馥之馨香；到碾之時，流光輝之洞徹。變鍊成寶，服食沖天，刀圭而頓便昇騰，羽化而翱遊鳳闕。
　　世事忙忙無了程，百年如夢瞥然榮，不知道有雲衢客，剛自爭邀塵裹名。欲駐流年泛太清，須知靈藥必長生，純燒天地陰陽髓，全鍊乾坤日月精。嫁娶陰陽成匹配，對持龍虎自相吞，伏得離宮赤帝精，感他坎戶白龍液。黃芽柢此是根源，自外徒勞虛費力，若不曾逢真至人，如何得到幽玄術。火候須教終九轉，丹成直待周千日，鑪上煙生五彩光，鼎中藥奮弘紅君塵間顏還關殿換畔色。刀圭一粒沖天漢，逍遙頓躡三清，駕鶴乘龍役鬼神，反笑桑田數迴。自此長居碧落宮，永共群仙醉金殿。
　　日華兼月魄，戊己本為君，金木束西併，陰陽上下分。臧添依次序，進退合先文，十月懷胎滿，翩翩泛白雲。
　　師訪
　　共擬丹霄萬古存，出塵心事苦曾論，於今莫倦頻相訪，已似孤雲鶴到門。
　　師勉
　　早向忙中認取閑，休將心力役機，花依時節重開得，水去束流定不。春色潛偷青鬢髮，風光暗換少年。須知世事堪悲嘆，盡在莊周一夢間。
　　師貽
　　我今一一訣真門，古聖皆因此出，昨日蓬萊仙會裹，長生籍上又添君。
　　師誨而餞之
　　松相堅且貞，澗水流復清，勿久塵寰問，是非污耳聆。
　　時光啟二年冬首中旬，有七橫峰先生永陽子杜希遁，字忘機，多事之秋，避禍汶郊，每抵郾中，衹接大隱，南陽公公，頗奉道耽玄悟真，棲心閑雅，若夫發跡揚名，俟之知已。夫為交者，有名焉，有利焉，余與公交，非名與利，每一接，未嘗不話道永日，除玄之又玄外，餘無所云，故書先師藥訣相贈，切希千萬保惜，勿傳下士。大几方外之事，豈使常人知之？常人知之，則自遭譴謫。仙師日：欽承者，紀名於玄錄泄慢者，責身為下鬼。又日：殃慶逮於九祖，昇沈止於一形。今以青山白雲為誓，勿負斯言，千萬千萬！
　　大還丹金虎白龍論竟