白雲仙人靈草歌
　　經名：經名：白雲仙人靈草歌。未署撰人。一卷。底本出處：《 正統道藏》 洞神部衆術類。
　　白雲仙人靈草歌
　　序文缺
　　達道草紫花，青莖葉。
　　結汞事如何，莫拋靈草歌。只知赤勤好，偏用達道多。
　　此草獨體，成砂子。
　　白祿草色青。
　　海寶草花紅，莖萼葉並青。
　　十年學仙術，靈草少知音。白祿堪為櫃，海寶善軟金。生在沙崗上，常得道家欽。朱內抽真汞，花紅根自深。
　　此二草皆能軟五金。
　　紫枝草淺黑花，莖萼葉並青。
　　此草有不稀，出土並三枝。朱砂見寶白，煮汞自然癡。
　　合穗草分心，花紅淺紫，藥莖葉青。
　　天降神櫃草，無過訪合穗。燒藥實堪誇，不與凡草揆。衆草經霜軟，此草不憔悴。寒暑不相侵，燒藥添智慧。
　　此草能櫃大藥。
　　望仙草紅花，綠葉。
　　春生草鋪煙，未上摘望仙，伏朱砂作汁，結汞汞便乾。
　　金蓮草紅花，綠葉。
　　燒丹偏教玄，但採草金蓮。堪為櫃，遇凡不須言。
　　玉液草花紅，葉綠。
　　玉液草能紅，大藥與相通。草砂子，見寶有殊功。
　　大秘草花紅，葉綠。
　　大道須懷志，此草深要記。四神偏能伏，兼燒大二氣
　　金風草
　　子黑根白花葉青，仙家惜似掌中珍真汞煮作硬砂子，白體成庚重不輕
　　仙人欽草
　　此草花紅葉綠，有角子，生於大林之內，味甘，偏伏白硫黃。
　　寶劍草
　　此草並生三莖，花黃子黑，生於沙地上，味苦，汁白，偏伏獨體朱砂作汁，拒火。
　　林泉草
　　此草有如萱草，生於大林之間，花紅，葉綠，味甘，能伏獨體雄黃。
　　地榆草色青。
　　生在荒地之傍，味澀，能伏硇砂，煮石服之，少病身輕。
　　金線草
　　此草生在山澗之畔，花黃，葉青，味辛，應是諸般砂子，以花葉裹之，便拒大火矣。
　　地寶草細葉直莖，并暗綠色。
　　此草生於水次之中，葉細，味苦偏伏雄砂，作汁拒火，如琥珀色。
　　大通草
　　此草花紅，葉青，子黑，味甘，生在河次之傍，以自然汁，結作砂子。
　　大通花紅，葉似青，子黑，根白，味不辛，一生長養河次畔，獨體，結成砂子真。
　　天降草
　　此草生黃沙地內，花青，葉綠，子紅，味辛，伏四神丹。
　　此秘要隱八般草，並堪結砂子也。
　　芝草延年壽，五鳳結成珍。六龍堪為櫃，七寶善養庚。玉柱能香美，青泉苦味辛。萬通偏煮汞，天降立制成。
　　惹羅衣草
　　此草生於林畔，味辛，能伏粉霜，拒大火，作汁出羣，葉綠，順五枝，見寶雄煮事相依，煮汞成珍，作砂子五金，
　　偏道定相宜。
　　大道草
　　此草生於沙地之中，味甘，葉青，子白，一花結二子大，制砂子抽汞。
　　大道名高以傳聲，陰陽二氣子雙新。抽汞使來經數載，不知標在出靈真。
　　秘曰：大道草葉細，一花結二子。抽汞自然新，水銀見即死。
　　長生草
　　此草生在水次，味甘，子紅，大伏砒。
　　此草功能世所稀，不遇真本少人知。仙家異呼長生草，偏解常燒伏火砒。
　　白鶴草
　　此草生在大林之中，味苦，葉青，獨結砂子。
　　白鶴偏有功，葉青花自紅。伏真汞，長生在林中。
　　磨羅草青莖，綠葉。
　　紫花白汁多，大道號磨羅。延年壽，伏藥櫃使多。
　　五雲草#1
　　鳳青草紅花，綠葉。
　　志道要超昇，須訪神草經。聖事常宜重，非人莫饅輕。恐折人問壽，看似掌中珍。欲知庚汞了，須採草鳳青。
　　顯志草
　　此草生居大林中，味甘，花黃，子黑，葉綠，以汁能煮真汞砂也。
　　顯志實堪誇，雪內放黃花。寒暑不相礙，獨體草結砂。
　　玉柱草碧花，青葉。
　　此草研自然汁，和硫黃乾濕停勻，入於定州合子之中，以文火養赤，後大火鍛一宿，成白硫黃，拒火作汁。
　　明月草#2 
　　水紅草，紅花，清也，赤梗。
　　天生號水紅，伏汞意不重。偏伏硇砂白，兼櫃大雌雄。此草兼堪服食，大治水氣之病。
　　紅焰草
　　此草生於水中，花紅，葉綠，味辛，應是草結砂子，及諸般石結砂子，並於紅焰草中，皆櫃十分無失。
　　地蕉草花紅，子黑，莖葉青。
　　伏藥偏清高，無過採地蕉。不但抽真汞，兼伏石中硝。
　　地蕉。能伏硝石，抽汞。
　　寶山草花紅，葉綠。
　　靈草號寶山，生居大林間。仙家偏祕借，價直萬千錢。
　　此草汁煮汞，便成硬砂子，亦櫃見寶砂。
　　小白祿草花紅，莖萼葉並青。
　　此草花紅，葉綠，生高崗之上，味辛，每要伏人間飛走者，藥膩粉，水銀及食者之藥，並皆燒無失也。
　　小金線草花紅，葉綠。
　　靈草並光鮮，金線力最堅。便是稀砂子，葉裹自然乾。
　　此草味辛，生於大林之內，能制大·藥，應活汞砂，但將裹之入火，便成寶也。
　　真珠草
　　靈苗櫃藥好，無過真珠草。伏藥定無憂，服食人不老。
　　此草汁味甘，花黃，生於深林之中，遇者延年無病。
　　金鸞草
　　大道秘金鸞，仙家亦不傳。堪作庚汞櫃，採寶勝湧泉。
　　此草生於河次之畔，黃花葉綠，能制櫃庚汞，堪作湧泉櫃。
　　海石榴草花紅，葉綠。
　　採汞不知休，無過海石榴。不遇靈草本，將命邊求！ 
　　此草味苦，結得子卻甘，如是活汞，枯著草汁便枯，亦名枯汞草。
　　紅藍草#3 
　　聚珍草莖葉並綠。
　　天降號聚珍，四季葉長青。凡人多不識，看似掌中金。服食添長命，生餐善治心。不是真仙本，世間少知音。
　　此草生沙崗之上。，味甘，能燒衆藥無失
　　海桃草
　　靈枝號海桃，生服善治勞。不但添人壽，兼軟汞與錨。
　　此草生於大林之中，大治勞疾，花黃，葉綠。味苦，能軟五金矣。
　　金燈草
　　此草味教辛，仙家喚金燈。生服能治病，一載自身輕。伏毗毗能白，結汞汞轉新。不然濟人命，兼取汞中庚。
　　此草味辛，生於高坡之上，花紫，葉綠，抽汞伏庚。
　　山青草
　　仙草名山青，根株似黃精。人服髮再黑，偏療小兒驚。燒藥堪為櫃，秋夏葉長新。
　　此草生於高林之內，味甘，花紅葉青，兼櫃硫黃。
　　萬通草
　　大道依仙蹤，方顯有神功。三黃成真體，白虎是一宗。金丹求靈草，石櫃卒難窮。欲知鉛汞了，須採草萬通。　　此草生於白沙之地，味澀，花青，葉綠，服之令人長壽無病，偏櫃大藥不失。
　　白珠草黃花，綠葉。
　　大道與仙同，須向草中功。金石能飛走，靈草自相通。但依真仙草，製向鉛汞中。欲得金丹就，採取草山紅。
　　此草生於高崗之內，或於土山之上，花紅，葉綠，味甘，人服之延命一千歲
　　龍泉草
　　萬物萌芽在春前，只有龍泉出土先。見寶朱砂用葉裹，自然汁煮汞成乾。 
　　此草生於深草之中，花青子黑，服之者令人身輕無病。
　　寶峰草
　　大道居郾市，訪道莫西束。但求真鉛汞，四事總相通。聖事依指教，不越大仙蹤。欲知黃芽現，須採草寶峰。
　　此草花紅，葉綠，子黑，味辛，服食令人一生無病，身輕駐顏。兼櫃大藥，善取黃芽。
　　金錢草
　　了道與延年，無過訪金錢。服食添人壽，乾汞兼駐顏。
　　此草生於深草之內，服食令人無病，味甘，花黃，汁白，葉綠，獨成砂子。
　　仙娥草
　　造化紫河車，不及草仙娥。
　　飛流藥，大道知也麼。
　　此草生於青沙之地，花黃，
　　味甘，伏諸藥無失。
　　黃芽草
　　花葉能青綠，根白色似金。黃芽
　　生褊地，識者有幾人。
　　此草根善治牙疼。
　　青金草黃花，綠葉。
　　久聞有靈草，不過青金好。
　　枝條嫩，服食人不老。
　　此草生於水次，偏治惡瘡。
　　七星草
　　此草生於名山之中，有人遇者，生
　　服之可以不死延年矣。花青，葉紅，味
　　甘，兼制大藥。
　　山漿草
　　山漿草味酸，花紅，生於黃沙之
　　地，偏治人間虐病，兼櫃硫黃。
　　銀線草花紅，子黑，莖葉青。
　　此草生於名山之中，大治風疾之
　　病，花紅，子黑，味甘，能伏硇砂
　　宜男草花紅，葉青，枝萼並青。
　　此草生於名山之中j，有人得見，便
　　採服之，壽命五百歲。味甘，花紅，子
　　青，葉綠。
　　金羅草花黃，枝葉青
　　此草生於松樹之下，花黃，味辛，
　　遇者服之千年不死，兼制大藥矣。
　　楊桃草棘紫，草青。
　　楊桃草白汁，生於棘鍼之上，能伏
　　朱砂，大治惡瘡。
　　百金草花紅，枝葉並青
　　此草生與大林之內，花紅，味甘，
　　大伏真汞。
　　秘曰：
　　七十二草總有靈，各伏丹砂並通神。
　　不是上方留下界，凡世俗流少聽聞。
　　白雲仙人靈草歌竟
　　＃１五雲草：此題下圖文並缺。
　　＃２明月草：此題下圖文並缺。
　　＃３ 紅藍草：此題下圖文並缺。