沖虛至德真經釋文
　　經名：沖虛至德真經釋文。唐段敬順撰，宋陳景元補遺。二卷。底本出處：《正統道藏》洞神部玉訣類。
　　沖虛至德真經釋文序
　　夫莊子之未生，而列子之道已汪洋汗漫，充滿于太虛而無形蛶可聞也。故著書發揚黃老之幽隱，剖抉生死之根柢，墮弢解衾，決疣潰癰，語其自然而不知其然，意其無為而任其所為。辭旨縱橫，若木葉乾殼；乘風束西，飄諷乎天地之間無所不至。而後莊子多稱其言，載于論說，故世稱老莊而不稱老列者，是繇莊子合異為同，義指一貫，離堅分白，有無并包也。昔列子陸沈圃田四十年而人莫識，藏形眾庶在國而君不知，天隱者也。人有道而人莫譽，道豈細也夫；書有理而世罕稱理，豈粗也夫。之人也，之書也，深矣遠矣，與物返矣，不其高哉！僕自總角，好讀是書，患無音義，解所闇惑。及長游天台山桐柏於司馬微水帳之下，獲爛書兩卷，標題隱約乃列子釋文，紙墨敗壞，不任展玩而急手抄錄。其脫落蠹碎，墁滅棧損，十亡四五矣，而紙尾題云唐當塗縣丞殷敬順纂衡岳墨希子書，遂草寫藏于巾衍。後於濳山覽有唐道士徐靈府手寫列子，洎盧重玄注就於藏室，繙景德年中國子監印本，參有校無，會同帖異，比得國子監印本經并注，脫誤長乙共一百六十字，集成訛謬同異一卷，附于釋文之後，已而補亡拾遺，復其舊目。前人所解最善者，如程是豹之別名乃泰丙兩字。古文此其博學而多識者，其有越略惟竢同志損益啟悟。
　　熙寧二年九月九日碧虛子題序。
　　列子沖虛至德真經釋文卷上
　　唐當塗縣丞殷敬順撰
　　碧虛子陳景元補遺
　　列子新書目錄
　　姓列，名禦寇，或名圄寇。先莊子，故莊子稱之。天寶初，奉旨冊為沖虛真人，其書改題曰《沖虛真經》，名冠八篇之首。此是劉向取二十篇除合而成，都名《新書》焉。大宋景德四年，動加至德二字，號曰《沖虛至德真經》護左都水使者臣向姓劉，名向，字子正，漢楚元王交玄孫。校定此書也。校音教謹歟音與。經中與字多如此作。臣參七南切。劉向《管子新書目錄》云：臣參書四十一篇。校讎音酬。校，謂兩本相對，履校也。條謂如仇，條報也。除復扶又切。以盡子忍切。極也，下同。及在新書有棧音剪。謂蟲蠹斷滅也。略作剗，又作偂，皆與剪子同。《周禮》有剪氏，掌除蟲魚蠹書。殺青謂汗簡刮去青皮也。鄭繆公音穆。與魯哀公同時。迂音于。誕徒旱切。迂誕，疏遠之大言也。恢口回切。詭孔委切。恢詭，大怪異之言也。推分符問切。乘背音佩孝景漢帝，諱啟。亦頗普可切。偶言音遇。劉向《別錄》云：偶言者，作人姓名，使相與語。《史記》讀為寓。列傳列傳，經之類。皆音去聲。昧死上時掌切。永始漢成帝年號。湛聞之張湛，字處度，東晋光祿勳。注此真經，劉正輿音余，晋揚州刺史，名陶。傅穎根名敷，北地人，晋丞相從事中郎。並少詩照切。始周姓王，張湛祖之舅。從兄從，疾用切。正宗王宏，字正宗，高平人。晋尚書。輔嗣王弼，字輔嗣，山陽人。魏尚書郎。皆好呼報切。先悉薦切。下同。並卑正切。仲宣王柴，字仲宣，山陽人。魏侍中。幾將音祈。近也。總角《詩》云總角胸兮。謂童子結髮之時也。及長丁丈切。避難乃但切。各稱尺證切。寇虜音魯盡全子忍切。料簡音聊。理也，量也。唯賫音躋。祖玄父咸子集傳玄，字休奕，北地人。著子書，一百二十篇，有集五十卷。咸字長威，有集二十卷。父子俱為晉司隸校尉，鶉觚侯。僅有音覲。少也。比亂必利切。復在扶又切。著物直略切。自喪息浪切。。生覺音教。肆任而鴆切。此例稍多，復以意取之。往往與佛經相參猶云佛經往往與列子相參。此為文者，辭語互陳也。屬辭音燭莊子名周，字子休，宋人也。為梁漆園吏。著書五十二篇，郭象合為三十三篇以注之。天寶初，冊為南華真人，其書曰。南華真經。經中往往有沖虛真人之語。慎到趙人也。先申韓，申韓稱之。著書四十二篇，其學本師黃老。韓非韓之諸公子。使秦，李斯害而殺之。著書五十五篇，其學本師黃者。尸子名狡，音絞，魯人。秦相商君師之。鞅死後，逃入蜀。著書二十篇。淮南子劉安，漢武孫，淮南厲王長子也。招致賓客，作《內書》，二十一篇，多真經之語。又《外書》三十三篇，論《新語》《玄示》道家有王龜胎中《玄示經》四十卷。又陳留韓祉作《玄示》八篇，演解五千文。《指歸》漢嚴遵，字君平，作《指歸》十四篇，演解五千文。
　　天瑞第一
　　夫音符。是發語之端，後更不音。舛錯昌兖切。之分符問切。下同。子列子冠子氏上者，著其為師也。鄭圃音補。園田，鄭之藪澤也。今在榮陽中牟縣。所謁謁，諸也。人无或作亡。同音無。胝古視字也。行无下孟切。壺丘子林司馬彪注，《南華真經》云：名林，鄭人也。嘗語一本作詔。詔告也。伯昬瞀人莫侯切。後伯昏无人者。亦音謀。告女音汝。塊然口對切。而復扶又切。往復依字音。服後不音者，皆是入聲。不殆音待。《黃帝書》黃帝，姓公孫，名軒轅，得長生之道，在位一百年。按漢書藝文志有《黃帝書》四篇，《黃帝君臣》一篇，《黃帝銘》六篇與道經相類。玄牝毗忍切。無景音影。綿綿武延切。存邪以遮切。下同。向秀音餉。字子期，晋常待。注《南華真經》二十八篇。自知音智。下同。贍羣時艷切。不匱音饋。曷也。大易音太。下同。未見賢遍切。注同。之稱尺證切。下同。易擊胡計切。混成胡本切。渾音魂淪音淪。下同。相離力智切。去也。或作平聲讀。近曰離，遠曰別。後以意求之也。別明彼列切。離散先汗切。卷內同。循之音旬。易無形哷《淮南子》作形埒。謂兆朕也。《乾鑿度》作形畔。今從乎者轉謂，誤也。易變而為一自一經九，大衍之數。惚音忽。怳況往切。以數色主切。迺復古乃字。上為時掌切。所倚於綺切。天地所否蒲鄙切。塞也。造餘七到切。則閡音礙所屬音燭。素分符問切。下名分形分同。燾育音蹈。覆也。貞粹音邃係於音計。嘗呈示見也。能羶式連切。道論盧困切。恃无音市。名之彌正切。與詔同。響許兩切。光景音影。食於道徒司馬彪云；徒，道旁也。一本或作從。髑髏音獨婁。攓音蹇逢音蓬。蒿也。拔也皮八切。過養古卧切。實當丁浪切。種章勇切。有幾居豈切。若鼃戶瓜切。蝦蟆也。為鶉音淳。事見賢遍切。《墨子》《墨子》曰：夫物或有久，或無久，始當無久化，若鼃為雞也。得水為音計。司馬彪云：萬物雖有兆朕，得水潤之，氣乃相繼而生也。鼃蠙步田切。司馬彪云：物根在水土際。布在水中，就水上視之，不見鈔之可得，如張綿在水中矣。楚人謂之蠅蠙之衣。陵屯音豚。阜也。結處昌據切。下同。陵舄音昔。一名澤舄，隨燥濕之變也。鬱栖糞壤也。烏足草名也。蠐螬郭注《爾雅》，云：在木中。今雖通名為蝎，所在異。胡蝶音楪。即蛺蝶也。蛺，音頰。胥也《師說》云：胥少也。謂少去時也。生竈下得熟氣生若脫他括切。郭注《爾雅》云：脫謂剝皮也。音衢。掇丁括切。掇，蟲名。乾餘胥之沫音末。《南華真經》作骨。李頤云：沬，口中汁也。斯彌蟲名，食醯許兮切。苦酒，上蠛蠓也。亦日醯雞。下伺。頤輅上怡，下路。黃軦音況。頤軦。黃軦，皆蟲也。九猷李云：九當作久。久老也。猷，蟲名。瞥茂謀二音。茵音蚋。小蟲也，喜去亂飛。腐音輔。蠸音權，一音歡。謂瓜中黃甲蟲也。地皐音高。顧胤《漢書集解》云：如淤泥。輔鄰《說文》作粦，又作燐。皆鬼火也。《淮南子》云：血為燐也。音吝。鷂音濯。之為鸇音氈鸇之為布轂木又作殼。陸機《毛詩鳥獸疏》云：鶴似鸇，黃毛，雞頭，倉身，皆相似。其飛急疾，取鳩鴿燕雀食之。布穀，鴶鵴也，一名尸鳩，一名擊穀，一名乘鳩，仲春雀。鷂鷹鸇之化為鷂也。音掬。燕之為蛤音閤。《家語》云：冬則燕雀入海化為蛤。燕或作雀。《周書》云：雀入大水化為蛤。田鼠之為鶉音淳。與鼃化同。《說文》云：鶉，鷂也。《大戴禮》，三月田鼠化為鶕。《周書》云：化駕。郭注《爾雅》云：駕亦鶕也。鶕，音諳。駕音如。瓜音朽。老韭舉有切。為莞音官。似蒲而圓，今之為蓆是也。楊承慶《字統》：音閼。。一作莧，侯辨切。轉寫誤也。老羭音俞。牝羊也。又黑羊也。為猨音猿。魚卵來短切。亶爰上蟬，下袁。如狸力之切。而有髦音毛。垂髮也。牝毗忍切。牡音某。鶂五歷切。三蒼云：鶬鶂也。司馬彪云：鳥子也。眸子音謀。名穉古稚字也。蜂音豐。司馬彪云：稚蜂細股者，取桑蟲祝之。使似己之子也。而孕以證切。好而呼報切。后稷長丁丈切。注同也。臼水音舅，有莘疏臻切。嬰兒或作纓非。湯相息亮切。厥昭曾子云：孤藜一名厥昭，恒翔繞其木，不能離之。《師說》云：孤藜，蜻蛉蟲也。蜻岭，音青零。生乎濕失入切。因蒸音證。醯雞蠛蠔也。羊奚比音毗。乎不筍音笋。久竹生青寧《南華真經》從羊奚至青寧，連為一句。司馬彪云：羊奚，草名，根似燕菁，與久竹比合，皆生非類。青寧，蟲名也。生程《尸子》云：程，中國謂之豹，越人謂之貘。按《 爾雅》 熊虎隴其子豹。豹，熊虎之子也。《山海經》云：南山多模豹。郭注云：貘是豹之白者。豹即虎生，非類也。據程是貘之別名也。按貘似熊，毛又黃而黑有光澤者，模音陌。馬生人《搜神記》云：秦孝公時，有馬生人。劉向以為馬禍。生響許兩切。後同。響應於證切。不復扶又切。之稱尺證切。偕終音皆料音聊。終進音盡。下同。虛謨音莫。故迭音篆不久音有。不生者先有悉薦切。下同。而復扶又切。畫其胡參切。計策也。一本作盡。於義不長。精神者天之久音有。下同。作篆文與久字相類。按《漢書》楊玉孫曰：精神者，天之有；骨骸者，地之有。玉孫常讀此經。今國子監本作分。本較音角。少壯壽照切。下同。老耄莫報切。氣飄音漂。德殷正也。一本作故。與争音諍。間古莧切。隔也。大山音泰。乎郕音成。魯之邑名。帶索先各切。為樂音絡。下同。之別彼列切。定分扶問切。故復扶又切。繈居兩切。保本或作襯褓。《博物志》云：織縷為之，廣八寸，長尺二，以約小兒於背上，林類音淚。或本作穎者，誤認。底春都禮切。被裘音備。遺穗音遂。故畦音攜。裙之居運切並歌蒲浪切。下同。謂旁畦而行。彼叟西口切。有試往訊之音信。一本無有字。之壠力踵切。曾不音曾不輟丁劣切。止也。叩之丘候切。而應於證切。少不詩照切。勤行下孟切。下同。長不丁文切。下同。何樂音洛。能壽音受。惡烏路切。不愈音輿以告古沃切。下章同。卒然倉沒切。造極七到切。去彼丘呂切。許處昌據切。於厭於艷切。其壙音曠。墓穴也。荀卿有此篇。睪如音皐宰如言如冢宰也。墳如如墳墓也。鬲如音歷。形如鼎又音隔。伏焉荀卿作休焉。樂天音洛。下同。去丘呂切。離力智切。昧然音妹。之憊蒲界切。疲也。之佚音逸。晏子齊大夫晏嬰。樂生音洛。惡死鳥路切。慎行下孟切。無厭一鹽切。之徼音叫。人才音哉。下同。種賢世音重形。生名譽余據切。跨張口花切。知已音以。所去丘呂切。注同。為寤音悟。去彼丘呂切。破音毀。虧喪息浪切。粥音育。熊周文王師，封於楚，著子書二十二篇。亡已音無以。操七刀切。隨世音生。下同。省上聲。進音盡。所矚音燭。一本作瞻。自世音生。杞音起。國系本云：殷湯封夏後于杞。周又封之。今在陳留雍丘縣。武德年曾置杞州地是也。崩隧音墜。星宿音秀。下同。勝音升。中傷丁仲切。塊口對切。充塞蘇則切。躇音除。步跐音此。蹈徒到切。四字皆踐踏之貌。人舍音釋。下同。長廬子《史記》云：楚有長廬子。《漢書》云：長廬子著書九篇，屬道家流。虹睨音紅倪。之最子外切。大遠音泰。偕全音皆。之見賢徧切。何處昌据切。舜問乎丞謂輔弼疑丞之官。一本作烝。有夫音符。重柱用切。下同。蛻音稅。復扶又切。向氏音響。大壤如掌切。又作複。施及以智切。延也。亡不音無。下同。以臟音臧。先居悉薦切。曰嘻音熙。衰痛之聲。吾盜天地之時利句絕。之滂普郎切。築音竹。吾垣音袁。植時職切。鱉并列切。施尸智切。罔文兩切。過東郭音戈。一作遇字。離力智切。仞而音刃。稱尺證切。復扶又切。為吾于偽切。藏才浪切。大虛音泰。吝良刃切。所厝音措。
　　黃帝第二
　　養正音性。燋然音焦。肌色一作顏色。皯古早切。黣音每諸書無此字。埤蒼作□同，音每，謂木傷雨而生黑斑點也。皯黣，亦然也。不治直吏切。下致治同。進治音盡。讚曰音歎。過淫音深。舍宮音捨。去直丘呂切。鐘縣音玄。間居音閑。齊心音齋。下同。弇州音奄。幾千居豈切。無帥所類切。或作師。長丁文切。師長，首主也。嗜欲常二切。親已音紀。知背音佩。斫撻音酌。撻，打也。指擿音倜搔也。無痟音消。癢餘兩切。痟癢，謂疼癢也。《周禮》春時有痛首疾，夏時有癢疥疾。鄭玄云：痟，酸削也。《說文》：云：酸疼痛也見周賢遍切。不硋五蓋切。雷霆音廷。不滑音骨。不躓音致。怡然與之切。大音泰。山稽音雞《漢書》云：大山稽，黃帝師也。帝相息亮切。疲而睡句絕。二十有八年一本作三十有八年。大治直吏切。幾若音祈。假音遐。號之戶刀切。列姑射音夜。山在海河洲中。《山海經》曰：姑射國在海中，西南環之，從國。南水行百里，曰姑射之山，又西南行三百八十里，曰姑射山，郭云：河水所經海上也，言遙望諸姑射山，行列在海河之問也。按《西域傳》：黃河東注蒲昌海，濳行地下，入中國蒲昌海。一名鹽澤，在交河郡。見山賢遍切。上有神人此章與《山海經》略同。吸風許及切。豈復扶又切。淵泉上字讀為深字。自粹音邃。不偎烏恢切。愛也。不愛不偎不愛，，謂或隱或見。《山海經》曰：北海之隅，其人水居。偎愛，隱偎也。《字林》云：偎仿佛見不審也。愿音願。慇口角切。無愆本又作騫，去言切。常鈞音均。札傷側八切。鄭眾注。《周禮》云：越人名死為札。《左傳》曰：人不夭札。疵才移切。病也。厲音例。鄭眾注《周禮》云：厲，風氣不和之疾也。靈嚮音響。進音盡。下同。泠然青零。寇稱尺證切。數色主切。下同。不省息井切。因閒音閑。蘄音祈。懟音墜。怨也。又不與命一本無與字。女音汝。曩章載乃朗切。章載，字載，則一本作章戴。有憾胡紺切。脫然土活切。此乎本又作于。姬音居。女音汝。眄音□。斜□。從心音縱。下同。庚音更，居行切。益也。下同。於匿一本作已。道契苦計切。橫去聲，下同。縱放也。未造七到切。所倚於綺切。幹音乾。殼口角切。曾音層未。浹時子協切。可幾音冀。甚怍音昨。屏息屏氣似不息也。復言扶又切。關尹關令尹喜，字公度，著書九篇。潛行或作漸，亦音潛。不空一本作窒，塞也。為閡音礙。不慄音栗。列音例。姬音居。魚音吾。語魚據切。女音汝。相遠于萬切。之造音作臧祚切。注同。者焉於虔切。深音淫。見賢遍切。養其氣一本作真其氣。造七到切。至也。無音綌。閑也。之隊音墜。乘亦食陵切。遻物音忤。遇也。一本作□，心不欲見而晃曰□，於義頗迂。《莊子》亦作□。不摺之涉切。不闚去隨切。為伯于偽切。無人莫侯切。下並同。窮鏑音的。措杯必回切。肘竹九切。摘矢音的。本作鏑。復扶又切。杳音踏。寓音遇。敏捷疾葉切。象人木偶人形曰象人。逡七旬切。二分垂謂足二分懸垂在外。至踵音腫。揮斥音尺。郭象云：揮斥，猶放縱也。又曰：揮斥，奮迅也。怵丑律切。有徇目音荀。何承天纂云：吳人呼瞬目為徇目。中也丁仲切。殆矣夫一本作始矣夫。偏肥皮美切。按《說文》、《字林》並作□，又作圯。皆毀也。字從其省。侔音謀。齊也。於朝音潮。相凌一本作相擊。介意音界。副也。稱也。坰外古螢切。田叟西口切。先悉薦切。窘奇隕切。困也。荷胡可切。畚音本。蕢。籠也。闊視苦括切。遠也，廣也。眲之奴草切。《方言》：揚越之閒，凡人相輕侮以為無知謂眲。眲，耳目不相信也。欺詒音待。《方言》：相欺。本作給。攩故廣切。《方言》：今江東人亦名推為攩。又肯晃。搥打也。蒲結切。《方言》：凡相推搏曰。又扶畢切。推擊也。挨烏駭切。推也。抌丁感切。《方言》：擊背也。一本作抗，違拒也。亡所音無。慍容於問切。技渠奇切。單音丹。盡也。憊於蒲界切。疲也。俱升一本作俱乘。乘，登也。漫言莫汗切。散也。償百音賞。飛鳥一本作飛鳧。揚餘亮切。猶颩物從風也。骫骨音肌。按骫是古委字。《說文》云：骨，曲直也。於義頗迂。無音毀。偶然五口切。未巨大也。一本作詎。因復扶又切。之淫音深。隈烏恢切。水曲也。一本作隅。泳音詠。潛行水中也。水底都禮切。眾昉分兩切。或作放。難色乃汗切。埃不漫為句埃一本作煥。吾亡音無。近去聲。譽音餘。唯恐誠之之不至至之之不行行之之不及一本無至之之不行一句。怛然丁達切。驚也。危險音嶮。識之音志。周宣王名靖，厲王子也。牧正養禽獸之長也。梁鴦音央。委於偽切。食音嗣。下食虎同。雕鶚音彫鍔。無不柔馴者松倫切。順也。一本無馴字。孳音玆。又音字。尾孳尾，牝牡相生也。乳化日孳，交接曰尾。搏噬音博逝。毛丘園姓毛，名丘園也。一本作圉，魚呂切。傳受之一本無受字。為其于偽切。下同。碎之一本作決之。其儕助皆切。廣澤本又作曠。操七刀切。下同。能游浮水曰游。數能色據切。術也。注同。擢舟直孝切。一本作懼。恐字誤。而謖所六切。《莊子》作便。能騖音木。鴨也。一本作矜字誤曰□音衣。與□同，歎聲也。玩其五貫切。習也。道與音余。且為于偽切。惡往音烏。閒音閑。瓦摳摳，探也。以手藏物，探而取之曰摳。亦曰藏彄。《風土記》云：臘日欲祭之後，叟嫗兒童為彄之戲。辛氏《三秦記》漢鉤弋夫人手拳，時人傚之，因名為藏鉤也。彄，口侯切。《莊子》作樞。鉤銀銅為之。憚待汗切。殙音昏。《方言》曰：迷殙也。所要於遙切。愈重音庾。益也。拱本作拙。呂梁在今彭城郡。《爾雅》曰：石絕水曰梁。並流音傍。《史記》《漢書》：傍，海傍河。皆作並。而承音拯。《方言》：出溺為承。諸家直作拯，又作撜。棠行音塘。下同。道之音導。下道之同。郭璞注《穆天子傳》云：道從也。承子音拯。曰亡音無。本無此亡字。齊司馬云：齊，汨水。如磨齊也。汩古忽切。涌波也。郭象云：洄伏而涌出者，汩也。痀於禹切。僂音縷。痀僂，背曲疾也。承鼂音條。一本作蜩。蟬也。掇都括切。拾取也。絫古累字。垸音丸。司馬云：謂累丸於竿頭也。錙銖音淄殊。蜩音調。吾處身也一本作無身也。厥株駒厥，本或作橛同。其月切。《說文》作橛，木本也。李頤云：厥，竪也。株駒，亦枯樹本也。駒音俱。崔譔音佺。清河人也，晋議郎，注《南華真經》內外二十七篇。槁木空好切。曰女音汝。逢衣《禮記儒行篇》曰：丘少居魯，衣逢掖之衣。長居宋，冠章甫之冠。鄭玄注云：逢，猶大也，謂大掖之衣。向秀曰：儒服寬而長大者。有好呼報切。漚音鷗。鳥水鶚也。今江湖畔形色似白鴿而羣飛者是也。百住音數。汝取來一本作可取來。去言丘呂切。齊在詣切。忤音悟。駭諧楷切。下同。趙襄子名无恤，簡子之子也。率徒所律也。畋音田。藉在夜切。花而振切。在下曰藉，草不剪曰花。燔音煩。燒也。燼疲刃切。上下時掌切。留之力救切。謂宿。留而視之也。竅口吊切。嚮音向。刳音枯。去丘呂切。有暇本又作假，亦音暇字。大說音悅。強其兩切。著直略切。挂音卦。礙本作硋。顛都年切。墜也。偏音篇。神巫男曰覡，女曰巫。顏師古曰：巫覡亦通稱季咸姓季，名咸，鄭人也。避一本作棄。喜許記切。壺子列子師也。又過音戈。無其文諸家本作既，於義不長。道與音余。奚卵來短切。司馬云：汝受訓未熟，故未成。若眾雌無雄者，則無卵也。和胡卧切。抗口浪切。或作亢。音同。相悉亮切。眎之音視。向吾一本作庸吾。下同。譆音熙。濕灰司馬云：氣如濕灰。罪本作萌。誫音震。不止崔譔云：不誫不止，如動不動也。量音亮。灰本作全。功見賢遍切。機發於踵許慎注《淮南子》云：機發不旋踵。齊側皆切。下同。大音泰朕直引切。兆也。鲵音倪。桓胡官切。盤桓也。一本作旋，謂盤旋也。之潘音盤。本作蟠。水之溘洞之溘。今作蟠。恐寫之誤。為淵鲵，大魚也。桓，盤桓也。蟠，徊流也。此言大魚盤桓其水，蟠洄而成深泉。《南華真經》作審。梁簡文云：蟠，聚也。濫水咸上聲。《爾雅》云：水涌出也。沃水烏僕切。水泉從上溜下也。氿水音軌。水泉從傍出也。雍水音擁。河水决出復還入也。汧水音牽。水不流行也。肥水水所出異為肥也。洄音回。易以豉切。舍之音捨。澹徒濫切。泊音魄。自失而走喪失精神而走。猗於危切。移委移至順之貌。汎芳劍切。茅《莊子》作茅。音頹。靡崔譔石：遜伏也。為其于偽切。爨七玩切。食音嗣。下同。狶虛豈切。楚人呼猪作稀。適音的。雕琢持衮切。本作琢。份然音紛。而封哉一本作戎。音哉。惡乎音烏。饋求位切。餉也。驚己音紀。謂驚其自失也。下處己。同音。不解音蟹。向秀曰：未能懸解。諜音牒。便辟婢亦切。尊長丁丈切。而子西切。食羹音嗣。无多餘之贏音盈。一本無无字。而知音智。保汝保，附也。屨九遇切。關西呼履謂之屨。敦杖音頓。蹙之子六切。乎頤音怡。有間少時也。賓本作儐。導也。必忍切。提屨音蹄屨。一本作履。徒跣先典切。暨其器切。至也。當丁浪切。背音佩。焉於虔切。先悉薦切。搖而本身一本作搖而才本性。易以豉切。覺音教。楊朱解在第七篇。之沛音貝。邀於於宵切。抄也，遮也。中道道中。仰天本作印，亦音仰。以女音汝。能去丘呂切。矜夸口瓜切。進涫音管《莊子》作盥。漱音瘐。巾櫛壯乙切。脫履本作屨。嚮音向。不間音閑。下同。睢睢許唯切。盱盱音吁。《說文》云：盱，仰目也。《蒼頡篇》云：盱，張目貌。高誘注《淮南子》云：睢盱，視聽貌。蹵子六切。煬音楊。司馬云：對火曰煬。《淮南子》云：富人衣纂錦，貧人煬竈口。不惡烏路切。過宋音戈。而去丘呂切。之行下孟切。亦本作易。以致切。亡音無。鬻本作粥。余六切。倚於綺切。趣章趍。傅翼音附。庖音匏。犧許宜切。女媧音瓜。庖犧女媧，皆古天子。臆行音億。曼音萬。鴳烏葛切。鼻上也。頷胡感切。相息亮切。鵠步音鶴。鳶肩音緣。鷹啄許穢切。幾音異。阪蒲板切。泉在上谷。帥音率。熊羆音碑。貙丑俱切。鵰鶡音彫曷。一本作鶚。旗幟音熾自熊羆皆猛獸勇鬥者也。而人不知接之之道一本無人字。行則戶剛切。大古音泰。介氏音界。數數音朔。六畜朽又切。解音蟹。注同。之長張丈切。蜎許緣切。蠕而兖切。魑丑知切。魅音媚。蟲蛾《爾雅》云：有足曰蟲，無足曰蛾。一本作蟲蟻。狙公七余切養狙公也。好養呼報切。解音蟹。馴音唇。芋音序。橡子也。能鄙相籠一本作智鄙相籠。名實未虧一本作若實未虧也。紀消子姓紀，名消，或作消。所景切。為于偽切。影嚮音響。李頤云：應響鳴顧影行。迅峻信二音。一本作速。惠盎阿浪切。見賢遍切。蹀足音牒。謦口頂切。欬音慨。所說音悅。下同。刺之七亦切。弗中丁仲切。下同。驩然音歡。墨翟音狄。宋大夫也，在孔子後，著書七十一篇。崇孝尊鬼，強本節用，亦救世之難。有攻守之術。為長張丈切。竟音境。說如字。又音稅。服寡人也一本作曉寡人也。
　　周穆王第三一曰化本
　　俛仰音免。之覺音教。視瞚音舜。怳況往切。惚音忽。周穆王名滿，昭王子也。化幻胡辦切。貫音官。穿也。隧音墜。不硋音礙。腥音星。螻音樓。而不可饗音享。《周禮□天官》內饗腥不可食者，馬黑脊而般臂。鄭玄云：般臂，毛自有文也。螻蛄臭，今讀者宜依《周禮》。饗食，按隋秘書王邵《讀書記》云：螻蛄，古本多作女旁者。《方言》亦同。饗音邕，般音班。膻惡音羶。迺古乃字。為之于偽切。赭音者。赤色。堊音惡。白土也。五府《周禮》：太府掌九貢九職之貨賄，王府掌金玉玩好。內府主良貨賄，外府主泉藏，膳府主四時食物者也。終南山名。在京兆。蛾媌音茅。好而輕者謂之蛾。自關而東河齊之間謂之媌。或謂之妖。靡曼音萬。正娥音俄。笄音雞。珥音餌。填也。晃上垂玉以塞耳也。瑣他見切。衣於既切。細穀音斛。曳音裔。齊紈《范子》云：白執素出齊魯。幾居豈切。謁請也。袪音墟。上時掌切。暨見器切。廣樂音岳。注同。秦繆音穆。甚樂音洛。累塊口對切。積蘇樵人。人復扶又切。之處昌據切。眩音縣。黛音代。芷音止。瑩鳥定切。又音莖。九招本作韶。市昭切。以樂音洛。不舍音釋。亡音無。悸其季切。喪息浪切。磒音隕。落也。嚮音向。昲扶貴切。《方言》：昲乾物也。又音沸。三月而復為句。一本作不復。在覺音教。曩乃朗切。王閒音閑。恒有謂習其常存也。一本無有字。摸音謨。不恤思律切。治亂直吏切。駿音俊。乘實證切。下同。嗣音華。騮音留。綠耳皆八駿名。驂七南切。赤驥音異。白犧音義。《史記》曰：造父為穆王得驊騮、綠耳、赤驥、白犧之馬。御以遊巡，往見西王母，樂而忘歸。與《 穆天子傳》 略同。郭璞注云：皆毛色以為名也。後有渠黃踰踰盜驪山子為八駿也。造七到切。父音甫。為御《史記》 云：周穆王乘驊騮、綠耳，使造父為御，日行千里。□音泰。篆作裔。音丙。《石經》作風，《字林》云：隱作面。本作音。上齊下合，於義無取焉。為右《淮南子》云：鉗且泰丙之御也，除轡銜，棄鞭策。高誧云：皆古之得道善御也。鉗，其炎切。且，子余切。盜驪力移切。盜驪，即荀子之纖離者也。柏夭於表切。郭璞云：柏夭，人姓名。巨蒐音渠搜。西戎國名。以飲於禁切。之湩竹用切。以洗先禮切。二乘實證切。崑崙音昆論。之阿赤水之陽《山海經》云：流沙之濱，赤水之後，黑水之前，有大山名崑崙之丘，有人穴處，名曰西王母也。之□古丘字。黃帝之宮陸賈《新語》云：黃帝巡遊四海，登崑崙山，起宮望於其上。以詒音怡傳也。遂賓于西王母《河圖玉版》云：西王母居崑崙山。《紀年》云：穆王十七年，西征見西王母，賓于昭宮。為于偽切。王和胡卧切。弇音奄。萬行行讀為里。於于音嗚呼。又作乎。追數色句切。責也。王幾音豈。之樂音洛。假音遐。考成子一本作老成子。著書十八篇。室屏必郢切。老聃吐藍切。憤薄房吻切。而復扶又切。淫思音深。幡音翻。校音絞。顧野王讀作翻交四時。蒸爍音鑠。水澒音洪。不著陟慮切。而已音以。為之于偽切。覺有音教。義見賢遍切。曰喪息浪切。曰樂音洛。曰蘁音愕。曰寤音悟。所怛丁達切。難譎音决。則濡音儒。燔音煩。如悅切。抗則或作亢。藉帶慈夜切。造極七到切。幾虛音豈。南嵎與隅同。古莽莫朗切。亡辯音無。下同。跨河苦化切。之分符問切。阜落音婦。常燠音郁。相藉音陵。大治音持。趣役音趍。下同。呻呼音申吟。下同。昬憊蒲介切。昔昔夜夜也。遊燕音宴。觀古亂切。其樂音洛。覺音教。下同。啽吾南切。囈音詣。啽囈，□吟並寐語也。惡焉烏路切。思慮音四。少間病差也。相□音誇。御而音訝。迎也。斃之音幣。諸隍音黃。無水池也。以蕉與樵切。不勝音升。不厭音愜。又於艷切。士師掌五禁之法者。仞人一本作認。曰嘻音熙。將復扶又切。國相息亮切。 邪直似遮切。或作邪真。今亡音無。且恂音荀。信也。華子胡化切。病忘音望。不記事也。闔室胡臘切。毒之毒，苦也。蓍龜音尸。情匿眤力切。泊爾音魄。鑒音鑑。自拯蒸上聲，本作極。行无下孟切。狂辟音僻。疚音救。痾音阿府藏才浪切。脉診止忍切。其瘳丑鳩切。然吾之方密為句。從之音縱。絕思音四。操戈七刀切。往數色主切。哀樂音洛。好呼報切。惡烏路切。可復扶又切。妙當丁浪切。一本作賞。逢氏音龐。子少詩照切。迷罔文兩切。過陳音戈。鄉使音向。哀樂音洛。之郵音尤。焉能於虔切。遄歸士緣切。辯争音諍。長於張丈切。過晋音戈。誑之九況切。愀然七小切。喟然丘愧切。涓然音泫。胡犬、胡絹二切。自禁音金。啞然烏陌切。給若音待。欺也。更微少也。作徹者誤。
　　仲尼第四一曰極智
　　去情丘呂切。一本作忘。仲尼魯國曲阜縣人，顏氏禱尼丘山生，因名字仲尼。周靈王二十一年庚戍歲生。間居音閑。子貢端木賜，衛人，字子貢，利口巧辭。顏回魯人，字子淵。援琴音袁。獨樂音洛。之分符問切。下同。愀然七小切。有間悵然變色少時。意夾音狹。一本作失。亡變音忘。一本作止。曩吾乃朗切。禮樂音岳。下同。遺來唯季切。既治直吏切。治亂。下同。不舍音捨。無閡音礙。將為干偽切。欲捐音緣。聘魯匹正切。髣髴芳味切。之量音亮。其稱尺證切。下同。泊然音魄。下同。亢倉子音庚桑，名楚。《史記》作亢倉子。賈逵《姚氏英覽》云：吴郡有庚桑姓，稱為士族。傳之又專切。唯然唯癸切。眉睫音接。唯豁火活切。有分扶問切。六藏徂浪切。心、肺、肝、脾、腎，謂之五藏。今六藏者，為腎有兩，藏其左為腎，右為命門，命門者，謂神之所舍也。男子以藏精，女子以繫胞。其炁與腎通，故言藏有六也。商大音太。宰商，宋國也。宋都商丘，故二名焉。大宰，官名。示見賢徧切。簡朴片角切。不治直吏切。下治之同。彊其兩切。為干為切。得徧與遍同。崇崛焦勿切。浩芒音茫。嘿然音墨。吾語魚據切。訥奴忽切。一行下孟切。不貳貳疑也。同要一遙切。瞥人莫俠切。乃居一本作反居。曰數色主切。料簡音聊。無惕他歷切。閱音悅。欺魄片各切。《字書》作欺纇。人面醜也。類片各切。形喪息浪切。思慮音四。未行戶郎切。衎衎口汗切。在雄一本作存雄。駴與駭同。進知音盡。能離力智切。之稱尺證切。一眄音麫。斜視也。從心音縱橫心去聲。外進音盡。以重柱用切。好遊呼報切。下同。之樂音洛。零悴疾醉切。者鮮息淺切。不知務內觀一本作不如觀。古亂切。下同。諦眎也。口窊烏瓜切。溫蒸音證。自匿尼力切。者難乃旦切。故重柱用切。所眎音視。文摯音至。文摯，六國時人，嘗醫齊威王或云春秋時宋國良醫也，曾治齊文王，使文王怒而病愈。所聽平聲。凡此眾疾一本作眾庶，非是。哀樂音洛。背明音佩。文摯後向明而望之一本文摯，下加從及自字者，皆非也。之分符問切。由死而生不幸也本多無不字，觀上下文於理有闕，故特添之。失中丁仲切。將眇亡少切。先睹音睹。聞蚋而銳切。淄音淹。澠音乘。淄水出魯郡萊蕪縣，澠水西自北海郡千乘縣界，流至壽光縣，二水相合。《說符》篇曰：淄澠之合，易牙嘗之。難別彼列切。下同。將僵音姜。先亟去吏切。《方言》：亟，受也。犇佚音奔逸。仆也音赴。可渝音俞。亢與抗同。要造七到切。後還音旋。鄭之圃澤圃田也。在中牟縣。有治直吏切。行過音戈。鄧析音錫。為若于偽切。相嘲張交切。調徒弔切。所願知也知，一本作如。養養上余亮切，下如字。長幼張丈切。牢藉本作箝，側戰切。牢，牲牢也，圈也。箝，謂以竹木圍繞。又刺也。《周禮□鼈人》以時簎魚鼈蜄也。又《國語》云：羅籍魚也。《莊子》云：以臨牢柵。李頤云：牢，豕室也，柵木之也。文字難異，其意同也。籍音柵。庖廚音匏。從者才用切。無相息亮切。而知音智。下以意求之。並為于偽切。下以意求之。無好呼報切。無惡烏路切。荀粲七汗切。傅嘏音賈。志局衢足切。公儀伯堂谿公公儀堂谿，氏也，皆周賢士。懦夫乃玩切。女之音汝。能折之舌切。春蠡音終。一曰蝗也。之股音古。能裂或作分字。犀兕徐子切。曳音裔猶憾戶暗切。不窺去隨切。所易以豉切。下同。輿薪音余。撞鐘宅紅切。雷霆音亭。一家一本作一道，於義不長。子牟莫侯切。好與呼報切。不恤雖律切。子輿音余。行无下孟切。不中丁仲切。漫音萬。衍以戰切。韓檀不安切。肄之戈二切。肄習也。桓團大端切。之囿音又。之詒音待。欺也。下同。後鏃作木切。中丁仲切。下及注同。相屬音燭。注同。矢造七到切。著直略切。下同。堋音朋。復扶又切。下同。所凑七豆切。逢蒙薄江切。烏號戶羔切。綦衛音其。《史記》云：綦國之竹。晋灼曰：衛之苑多竹蓧。射食弋切。矢末一本作來。眸子莫侯切。而眶音匡。不睫本作，目瞬也。下同。，且洽切。矢隧音墜。強弩其兩切。能撒一本作穿。魯縞古老切。與音余。人擲直炙切。之分符問切。差跌音蹉經。語張魚據切。焉得於虔切。故借子亦切。見在賢徧切。孤犢音獨。勝言音升。可解音蟹。下同。公孫龍平原君之客，字子秉，趙人。之嗚一本作公孫龍於馬。并注无，異於鳴，亦作无異於馬。云馬者，白馬論之義也。云鳴者，但鳴而无理趣。取錯儀則長矣。餘竅口弔切。穢穴也。餘日人質切。堯治天下為句。欲治直吏切。治歟，治名，治道同。道洽本作合。外朝音朝。禪時戰切。□古疇字。直留切。誰也。汎然芳劍切。无係音計。其應音應。道亡音無。違物一本作道不違物。亡情本作忘。發无知一本作廢无知。下作廢无能。雖无為而非理也一本漏為字。
　　沖虛至德真經釋文卷上竟
　　沖虛至德真經釋文卷下
　　唐當塗縣丞殷敬順撰
　　碧虛子陳景元補遺
　　湯問第五
　　齊所才細切。殷湯殷湯，姓于，或履，字天乙。夏革音棘。夏棘，字子棘，為陽大夫。混茫音忙。今惡音烏。下同。必復扶又切。下同。故重柱用切。下同。畫然音獲。一本作盡。齊州《爾雅》云：距齊以南，戴口為丹穴，北戴斗極為空桐。距去也。齊，中也。東行至營今之柳城，古之營州，東行至海是也。西行至豳與邠同。四海四荒四極《爾雅》云：九夷八狄七戒六蠻，謂之四海。觚竹、北戶、西王母。日下謂之四荒，東秦、遠西、郊國、南濮。鉛此、祝、栗謂之四極。義見賢遍切。大虛音泰。下同。籠罩陟孝切。亦焉於虔切。下同。知及一本作及，恐字誤。豁視呼括切。無垠音銀。下同。一本作限。皆拘音俱。桎梏音質谷。自解音蟹。刳斫音枯。夸大口花切。聃他甘切。老子名。周莊子名。女媧氏音瓜。古天子。風姓。斷鼇音短邀。具後釋。共音恭。工氏古帝王。顓頊音專旭。虙音伏。羲許宜切。水潦音老。渤海今樂安郡。大壑《山海經》云：東海之外有大壑。歸墟或作歸塘。八絃音宏。岱輿音余。貟嶠渠廟切。山銳而高也。方壺一曰方丈。瀛洲音盈。蓬萊《史記》曰：方丈、瀛洲、篷萊，此三神山在渤海中，蓋嘗有至者，諸仙人及不死之藥皆在焉。未至，望之如雲。欲到，即引而去。終莫能至。周犯一本作範圍字，一本作周旋字。純音淳。縞古老切。珠玕音干。可數色主切。注同。連著直略切。波上時掌切。暫峙直里切。仙聖毒之毒，病之。禺強與隅同。《神仙傳》：北方之神名禺強，號曰玄冥子。《山海經》曰：大荒之中，有神，人面烏身，名曰禺強。《筒文》云：此海神也。巨鼇《列仙傳》云：巨鼇戴蓬萊山而抃滄海之中。《玄中記》云：即巨鼇也。三番音翻。更代也。盈數色主切。步一本作千。釣一本作鈎。而趣音趨。灼其音酌。以數所據切。算計也。又鑽杻官切。鯤鵬音昆朋。蚊蚋音文芮。蚤蝨音早瑟。帝馮音憤。浸減子禁切。一本作侵。使阨烏賣切。僬僥國音僬堯。短人國名也。《 史記》 云：憔僥氏三尺，短之至也。韋昭曰：僬僥，西南蠻之別名也。案《括地志》在大秦國西北。至伏羲神農時有國人猶數千丈一本作數十丈。事見賢篇切。下同。諍人音争。《山海經》曰：東海之外，有小人，名曰諍人冥靈木名也，生江南。以葉生為春，葉落為秋。大椿丑倫切。木名也，一名瞬。菌芝其陰切。崔譔云：糞上生芝也，朝生暮死。簡文云：欻生芝。蠓莫孔切。蚋音芮。謂蠛蠓，蚊蚋也。二者小飛蟲也。終髮之北一本作終北之北。溟海《十洲記》云：水黑色謂溟海。廣數上古曠切，下色主切。長稱尺證切。下同。為鯤鯨魚也。鵬步登切。雖語魚據切。名之彌正切。與銘同。志之記之也。麼蟲亡果切。《字書》云：麼，小也。焦螟音名。蚊睫音接。拭音式。眥在詣切。目際也。除倚切。俞師曠皆古之聰耳人也。擿耳音惕。俛首音免。空桐《史記》云：黃帝至于河，登空桐之山。今在澧泉郡。砰然普耕切。雷霆音廷。為櫾音柚。《山海經》曰：荊山多橘柚。柚似橘而大，皮厚味酸。巳憤房吻切。厥之疾氣疾也。度准而北而化為枳《周禮》 曰：橘渡淮北而化為枳。鸜鵒音翟浴。不踰濟子禮切。貉音鶴。似狐，善睡。獸也。踰汶武巾切。則死矣鄧元《水經》曰：濟水出王屋山，為兌音，兖水東經溫為濟水，下入黃河十餘里；南波河為榮澤，又經濟陰等九郡入海。《周禮》云：鸜鵒不踰濟，貉踰汶則死，此地氣使然也。鄭玄云：汶水在魯城北，先儒相因以為魯之汶水，皆大誤也。案《史記》汶與□同，武巾切，謂汶江也。非音問之汶。案《山海經》大江出汶山。郭云：東南遙蜀郡，東北遙巴東江夏，至廣陵入海。《韓詩外傳》云：昔者，江出於汶山，其始也，足以濫觴是也。又《楚詞》云：隱汶山之清江。固可明矣。且《列子》與《周禮》通言水土性異，則遷移有傷。故舉四瀆以言之。案今魯之汶水，闊不踰數十步，源不過二百里，楊厲皆渡，斯須往還，豈狐貉暫遊。生死頓隔矣！《說文》云：貉，狐類也。皆生長丘陵旱地。今江邊人云：抓不凌江，是明踰大水則傷本性，遂致死者也。性鈞已皆至已字為句。一本云情性鈞已。分皆符問切。大形音泰行。注同。東垣音袁。懲山《韓詩外傳》云：懲，苦也。之迂音于。下同。雜然七合切。下同。猶僉七廉切。致難乃旦切。曾不音層。下同。魁父《淮南子》作魁阜。謂小山如堆阜。且焉於虔切。荷胡可切。檐丁甘切。叩石擊也。墾壤苦恨切。起土也。箕畚音本。籠也。之孀音霜。始齓初刃切。《韓詩外傳》云：男女七歲或毀齒，謂之齓。跳往音調。躍也。或作跳誤也。可澈丑列切。何若一本作苦。操蛇七刀切。高峰墜為幽谷一本作高岸遂為幽谷。廢舍音捨。砥礪音旨側。夸蛾氏一本作夸蟻氏。夸，口花切。一厝音措。壠斷力踵切。與嫠音狸。以哂。式忍切。嗤一赤之切。察與音余。夸父口花切。父，音甫。《大荒經》云：有人珥兩黃虵，把兩黃虵。名曰夸父。所浸子禁切。要之一遙切。大歲音泰。其分符問切。繒似陵切。纊音曠。舟車音居。齊限子細切。喬陟《爾雅》云：喬，高曲也。又云：三山襲陟。郭璞云：重隴也。甔丁甘切。甀直為切。甔甀，謂瓦瓶也。神瀵甫問切。郭璞云：今河東汾陰有水，中如車輪許，大演沸涌出，其深。无底，名曰漢漬。汾上謦。蘭椒音焦。醪醴音勞禮。四埒音劣。亡不音無。下同。札側八切。厲札，厲疫死也。性婉音苑。長幼張丈切。儕居士皆切。不娉音聘。孳息也。阜盛也。俗好呼報切。迭音姪。謠音遙。惓音倦。□昌兩切。數色主切。月迺古乃字。幾剋其既切。隰朋音習。君舍音捨。肆音叱。咤陟嫁切。徒卒子忽切。視撝音指揮。仲父音甫。之耄莫報切。偉于鬼切。臣恐去聲。奚戀力卷切。之也之適也。祝髮之六切。孔安國注《尚書》云：祝者，斷截其髮也。《漢書》云：□人斷髮文身，以避絞龍之害。一本作被，恐誤。而裸乎瓦切。謂不以衣蔽形也。鞨巾音末。《方言》俗人帞頭是也。帞頭，幧頭也。帞又作鞨，又作帓，帞，亡八切。懆，七消切。茨防疾移切。夷貊音陌。越之東有輒休之國輒、《說文》作取。猪涉切，耳垂也，休美也，蓋儋耳之類是也。諸家本作□沐者，誤耳。長子丁丈切。生則鮮而食之杜預注《左傳》云：人不以壽死曰鮮，謂少也。啖人談去聲。本作炎。其本作骨，音寡。剔肉也。又音朽。迺成古乃字。儀渠音蓬。祡音柴。《說文》燒柴焚燎以祭天神。或通作柴。積子智切。聚也。燻則音勳。煙上時掌切。辯鬥都豆切。愴愴初良切。又本作滄。《周書》曰：天地之間，有愴熱，善用道者，終無竭，孔鼂注云：愴，寒也。桓譚《新論》亦述此事作愴凉。鼂音嘲。凉凉《字林》云：凉，微寒也。不為于偽切。下同。連屬音燭。下同。微脆七歲切。均處昌據切。詹何音占。獨繭古典切。芒鍼音亡箴。荊篠本作條字。剖片口切。粒音立。汩流古物切。疾也。不橈乃孝切。曲木也。芒餌仍耳切。挂微音卦。施舍音捨。頡頏上胡結切，下戶郎切。蒲且子余切。纖繳音灼。雙鶬音倉。放而分兩切。聚沫音末。魯公扈音戶。扁蒲典切。鵲《史記》曰：扁鵲，渤海郡人，姓秦氏，名越人。善醫，能視病，盡見五藏之疾。汝襄乃朗切。府藏徂浪切。下同。偕長張丈切。今為于偽切。於斷丁貫切。下同。遂飲於禁切。剖胸片口切。華戶化切。他音阤。刳腸音枯。湔則前切。洗先禮切。思議音宜。臆斷音憶。瓠巴音護。柱指一本作住。鈞音均。舍琴音捨。不應於證切。後和胡卧切。無幾居豈切。何復扶又切。而叩口侯切。凉風忽至一本作總至，誤也。以激音擊。夾鍾古洽切。叩羽王遇切。暴薄報切。沍胡古切。徵陟里切。蕤賓儒佳切。熾烈尺志切。澧泉音禮。為晋于偽切。鄒側尤切。衍以戰切。齊人，為燕昭王師。居稷下，號談天衍，著書四十九篇，又有終始五十六篇。亡以音無。將挾音協。學謳音歐。之技渠綺切。響遏烏葛切。糧過音戈。雍門音邑。地名，杜預曰：齊城門也。鬻歌音育。梁欐音麗。屋棟也。曼聲引聲也。一里一本作十里。垂涕音體。日汁也。復為扶又切。躍抃音汴。自禁音金。放娥分兩切。峨峨音娥。卒逢村入聲。淋雨音林。之操七到切。乃舍音捨。夫志音符。弇音奄。山日入之所。王薦《廣雅》音進。下同。越日一本作翼日。謁見賢遍切。下同。能倡音昌。徘優步皆切。趣音趨。巧夫音符。顉驅音切。曲頤也，又五感切。領猶搖頭也。其頤音夷。瞚音舜。大懾而涉切。皆傅音附。諦都計切。料力弔切。肝音干。膽丁感切。心肺芳吠切。脾音毗。腎上聲。筋音巾。會復扶又切。又如字。而歎一本作姑歎。幾乎音折。雲梯他兮切。墨翟音狄。飛鳶音緣。禽滑釐音骨狸。墨翟弟子也。敢數音朔。甘蠅余陵切。殼弓音搆。張弓也。更古行切。嬴音盈。牽挺徒鼎切。機躡女輒切。錐末音佳。倒都導切。眥在詣切。亞學鳥嫁切。次也。一本作必學，非也。以氂音毛。懸蝨所乙切。浸大子禁切。物稱尺證切。燕角音煙。之弧音狐。之簳音幹。射之食亦切。以強其兩切。拊膺音撫鷹。矢鋒音峰。而墜一本作隊。扞之音汗。剋臂《淮南子》云：中國翣血，越人契臂，其一也。許慎云：剋臂出血也。翣，所甲切。造七到切。父音甫。所易以豉切。吾趣音趍。下同。六轡音祕。僅音覲。疏概音冀稠也。无跌音凸。捷乎疾葉切。齊輯音集。《說文》云：輯，車輿也。乎轡銜之際此言造父善御，得車輿之齊整，在於轡銜之際。喻人君得民心則國安矣。脣吻武粉切。胸臆音憶。中規丁仲切。下同。目胝音視。本又作眎。識之音志。以暱尼質切。丘邴鄙詠切。能稱尺證切。體羸力為切。悍志音旱。鋩萼音亡粵。痕戶恩切。撻他達切。鶵助俱切。轂音寇，生而須哺日轂，自食曰鶵。甲佗音陀。或音抱。一本作抱。之易以豉切。為我于偽切。僮子音同。泯然亡忍切。淡淡音艷。騞呼麥切，破聲。傳之丈專切。柙而與匣同。至要於宵切。下同。趣而音趨。三招一本作拈。奴象切。指取物也。又音點。我嗌音益。喉上也。支強其兩切。其厭於染切。木又作壓，烏狎切。錕鋙之劍昆吾，龍劍也。《河圖》曰：瀛洲多積石，名昆吾，可為劍。《尸子》云：昆吾之劍可切玉。火浣音緩。之布《異物志》云：新調國有火洲，有木及鼠，取其皮毛為布，名曰火浣。有咫音止。八寸曰咫。練鋼音剛。皜然音縞。又作皓。胡老切。章斷大貫切。
　　力命第六
　　之分符問切。壽夭於兆切。係音計。之行下孟切。季札吴太伯之後。賢而讓位，棄其室而耕，後封於延陵，故號曰延陵季子。愛惡烏路切。亂適音的。以殉本作徇，求也。被醢音海。叩其音寇。並行下孟切。裋音豎。褐音曷。《方言》裋，複襦也。許慎注《淮南子》云：楚人謂袍為裋。《說文》云：粗衣也，又敝布襦也。又云：襜褕短者曰裋榆。有作短褐者誤。《荀子》作竪褐。揚倞注云：僮竪之褐。於義亦曲。粢即夷切。糲令達切。粢稻餅也。聲類籺，米不碎。《史記》曰：陳平食糠籺。孟康云：麥糠中不破者是也。蓋謂粗舂粟麥，為粢餅食之。連欐音麗，屋棟。熙然音怡。《字林》云：歡笑也。在朝音潮。諤然音鄂。敖朕音傲。偊偊丘朋切。本或作踽。《字林》云：疏行貌。將舍音捨。言行下孟切。子語魚據切。識夫音符。復言扶又切。衣其於既切。狐貉音胡鶴字。茙菽音戎叔。《爾雅》云：茙菽謂之荏菽，即胡豆也。《管子》云：齊桓公北之岱山，釆得冬葱及茙菽，布之天下。鄭玄云：即大豆也。庇其必利切。蓽音必。輅音路。《左傳》云：柴車也。逌音由。然自得貌。後《楊朱》篇音同。以槩古代切。能寣音悟。易以豉切。怛當割切。或作悟者非。管夷吾鮑叔牙並穎上人也。鮑牙，齊大夫，塚在贏州。公子紏規酉切。嫡庶音的。齊僖公許其切。或作釐。召忽本作邵。奔莒音舉。絀无音黜，又式忽切。秩服音帙。遂殺音試。射食亦切。中丁仲切。搚魯又作脅。治國直吏切。能為于偽切。霸主于況切。必舍音釋。堂阜音婦。賈逵曰：堂阜，魯之北境。杜預曰：齊地東莞。而見賢遍切。身下遐嫁切。仲父音甫。叔賈音古。嘗為于偽切。復諱扶又切。惡乎音鳥。屬國音燭。欲歟音余。絮廉音結。棄瑕音遐。隰朋音習。賢下遐嫁切。不瞽音古。故僅音覲。鄧析音錫。鄧析著書二篇，鄭人也，與子產並時。列子及孫卿並云：子產殺鄧析。據《左傳》昭公二十年，子產卒。定公九年，駟歂殺鄧竹而用其竹刑，則非子產所殺也。操七刀切。數音朔。難乃旦切。戮之音六或作到。駟歂音船。產卒子律切。之行下孟切。而重柱用切。无分符問切。注同。鬼媚或作魅。遺喪息浪切。不為于偽切。弗魚列切。不解音蟹。矯氏居夭切。診其之忍切。候脉也。女寒音汝。下同。亟音恢。屏之上聲。除也。乳湩竹用切。乳汁也。且食音嗣。之分符問切。重貺音況。自瘳音惆鬻音育。熊語魚據切。下同。算之先玩切。所亡音無。聃他甘切。所惡烏路切。揣利初委切。料倚音聊。有人於此年兄弟也訾即移切。當作貲，財字。一本作言。識之音志。昧昧音晦。亡壽夭音元。下同。愨矣口角切。奚樂音洛。動若械戶界切。本又作戒。不為于偽切。注同。硋之音礙。墨杘音眉癡。《方言》墨杘，江淮之間謂之無賴。《廣雅》云：墨音目，杘作欺。自此二十人智巧才行兩兩相背，而能相與和同終年者，各任其真性故也。單音戰。至戰激之至。嘽齒然切，又他丹切。咺音喧，又呼遠切。鄭玄注《禮記》云：喧，寬綽貌。《說文》云：愃，寬閑心腹貌。憋片滅切。懯音敷《方言》懯，怤，音孚，急性也。胥相居切。如胥，相也，如隨也。謂各從其志。巧佞巧言邪佞。愚直如愚質直。婩言上聲。斫音酌。婩斫，客止峭巘也。《字林》云：婩，齊也，久不解語貌。便房連切。辟婢亦切。便僻，恭敬太過也。不解音蟹。相語魚據切。口交切。口家切。阮孝緒云：恐訝伏態貌。恐，口交切。情露无所隱蔽。□音蹇。極音棘。《字林》云：極吃也。《方言》說吃。極，急也。謂語急而吃又訥澀貌。又云：疾也。又急性相背也。或作殛極。皆非是。浚誶旬入聲。浚誶，謂好陵辱責罵人也。《說文》云：誶，責讓也，《字林》音聚律切。訥奴忽切。澀所立切。眡眠上聲。娗音殄《方言》眡娗，欺慢之語也。郭璞云：謂以言相輕嗤弄也。又不開通貌。諈之睡切。諉口恚切。又如偽切。鈍滯也。《爾雅》云：諈諉，累去也。郭璞云：謂以事相屬累以諈諉也。又煩重也。勇敢勇猛果敢。怯疑怯慎持疑。不相讁知革切。發讁，謂責其過也。發，謂攻其惡也。以行下孟切。無戾無違戾也。多偶謂多與人相和諧也。《廣雅》云：偶諧也。自專謂自專，擅不與眾同也。乘權謂乘用權勢也。隻立獨狐自立。眄音麫。眾態他愛切。佹佹姑危切。幾欲之貌。俏與肖乎同。有幾音祈。下同。俏之際昧然為句。不駴與駭字同。其卒村聲。揜目音奄。背城一本作坂。不隊音墜。仆也音赴。貧窮自時也一本作富貴自時也。夭折之舌反。料虛音聊。度人徒落切。下同。亦中陟沖切。半也。下同。或作陟仲反。非也。全而亡音無。喪息浪切。下同。知全音智。下知喪同。非行下孟切。牛山今北海郡臨淄縣是。鬱鬱芋芋音千。《廣雅》云：芋芋，茂盛貌。若河滴滴或作滂滂並音。普郎切。流蕩貌。艾孔五蓋切。一本作史孔。跪當作疏食音嗣。《韓詩外傳》全有此章。云：疏食惡肉，可得食疏食菜食。駑馬音奴。稜車稜當作棧。《晏子春秋》及諸書皆作棧車，謂編木為之棧。士限切。晏嬰萊之夷維人也。寡人今日之遊悲為句。數君色主切。被蓑先和切。行假音何暇。其迭音姪。獨為于偽切。下文同。諂諛音臾。其相息亮切。與鄉音向。商趣音趨。遇否蒲鄙切。
　　楊朱第七一日《達生》
　　楊朱或云字子居，戰國時人，後於墨子。楊朱輿與禽滑釐辯論，其說在愛已，不拔一毛以利天下，與墨子相反，陸德明云：楊戎，字子居。恐子居非楊朱也。而好呼報切。惡勞烏踏切。而復扶又切。關鍵音件。為衿音今。枯槁口老切。為富為貴為死奚為焉為子孫並于偽切。無厭一鹽切。燋其音椒。此難乃旦切。相齊息亮切。下同。君斂收聚也。巳施始豉切。實亡音无。其省思井切。齊得去聲。限也。千亡音无。幾居音祈。下同。所弭綿婢切。晝覺音教。亡音无。下同。介音界。敬也。奚樂音洛。為美于偽切。厚復扶又切。下同。常厭一鹽切。本或作饜。音同。偊偊丘羽切。慎耳一本作順耳。囚纍音累。梏古沃切。手械也。何以异古異字。大古音泰。卒然七忽切。從心音縱。下同。所好呼報切。下同。所去丘呂切。勸一本作觀。不近去聲。下同。不為刑所及刑害也。臭腐音輔。伯夷非亡音无。欲為句。矜清之卸音尤。《爾雅》云：尤過也。以放餓死《公羊傳》曰：放死不立。劉兆注曰：放，至也。寡宗少宗系也。原憲窶其羽切。殖累去聲。焉在於虔切。相損音捐。不含音憾。勿壅音擁。勿閼安葛切。與遏同。相齊息亮切。復扶又切。得嗅許救切。閼顫與羶字同，須延切。廢虐毀殘也。去廢丘呂切。熙熙許其切。縱情欲也。拘此音俱。不舍音捨。瘞之於例切。衣薪於既切。衮文古本切。儉嗇音色。一本作省。之分符問切。二人進音盡。子產鄭大夫，公孫僑也，鑄刑法於鼎。事在昭六年。相鄭息亮切。以治直吏切。下治矣，必治之治同。公孫朝依字。朝好呼報切。積麯本又作麴。望門音亡。醴漿音遭。本又作糟。有亡音无。哀樂音洛。比房頻密切。婑烏果切。媠奴坐切。耽於本又作枕，丁南切。屏上聲。親昵尼質切。足夜即且切。益也。未愜口蝶切。娥音俄。姣音絞。《廣雅》云：好也。必賄呼猥切。挑之他堯切。《蒼頡篇》云：挑，謂招呼也。《說文》作誂，相誘也。誂，大了切。密速本作造，七到切。析音錫。因閒音閑。事行下孟切。所好呼報切。俟易一本作傒。易及以豉切。下同。跨人口花切。下同。一本作夸。暫樂音洛。下同。力憊皮界切。說辭一本作偽辭。別之彼列切。注同。茫然音忙。逕廷音聽。抑抗苦浪切。欲去丘呂切。之累去聲。先貲音髭。所好呼報切。下同。猶蕃甫袁切。岨與阻同。嶮與險同。行咫音紙。百住色主切。或作往。胞廚蒲交切。本又作疱。堂廡音武。庫藏徂浪切。妾媵以證切。不為于偽切。之施始豉切。下同。禽屈釐音骨狸。墨子弟子也。德過音戈。以蘄音祈。好惡並去，注同。苦樂音洛。下同。亂治直吏切。既更音庚。則重柱用切。所復扶又切。踐鋒音烽。踐，本作蹈。舍國音捨。不以一身自利一本作以一身利物。治矣直吏切。去子丘呂子。大過音泰。出語。魚據切。有斷音極。省矣息井切。言當丁浪切。墨翟音狄。舜耕於河陽陶於雷澤案《史記》曰：舜耕於歷山，陶於河濱，今濮陽雷澤縣。不告古沃切。告上曰告，發下曰詰。巳長張丈切。商鈞音均。鮌古本切。禹父名本，又作骸。禹纂音鑽。過門音戈。胼步千切。丁泥切。禪音善。蔽音弊，音卑。紱冕音弗冕。僅免音覲。與株音誅。塊口對切。從欲音縱。下同。盡驕子忍切。無厭一鹽切。始愜口帖切。樂以音洛。若覺音教。不識如字，又音志。下同。要死一遙切。人俏音笑；本或作肖。自扞音汗。禦魚畢切。不去丘呂切。趣走音趍。是橫去聲。下同。其唯聖人乎從此句下其唯至人矣，連為一段。為四事于偽切。下同。謂遁音鈍。不要一遙切。周諺音彥。曰田父音甫。下同。啜川劣切。菽茹去聲。藿音霍。肉麤倉胡切。筋節音斤。腃急音喟。筋節，急也。或作□疏，上音權，下區位切。□醜筋，急貌。綈幕音啼莫。心□一鈆切。伴地莫俟切。可卒村入聲。常衣於既切。縕一問切。廣房未切。縕廣，謂分弊麻絮衣也。《韓詩外傳》云：異色之衣也。又音汾。暨春音泊。自曝蒲木切。隩室音奧。狐貉音鶴。之暄音萱。戎菽已解《力命篇》甘枲胥里切。莖枲，胡枲也。《蒼頡篇》云：口耳也。一名蒼耳。枲俗音此，□思上聲。□子《爾雅》云：萍，□也。又苹，蘱蘭也。郭注：今蘋蒿也，初生亦可食也。蜇音哲。於口慘千感切。於腹慘蜇痛也。眾哂式忍切。姣色音絞。無饜一鹽切。之蠹音妬。累其去聲。去名丘呂切。下同。者亡音无。下同。逸樂音洛。下同。惡烏路切。夫音符。而累去聲。
　　說符第八
　　與争音諍。為解音蟹。不復扶又切。有和胡卧切。一作知。爾行下孟切。注同。見乎賢徧切。度在身依字讀。人惡烏路切。王于放切。從徑一本作衢，一本作術。而復扶又切。度諸徒落切。量也。為富于偽切。汝語魚據切。強食靡文彼切。角《韓詩外傳》云：靡，共也。《呂氏春秋》云：角，試力也。此言人重利而輕道，唯食而已。亦猶禽獸飽食而相共角力以求勝也。中矣丁仲切。下同。語道魚據切。語道失為句。一本作矣，恐誤。其相息亮切。為巳于偽切。下同。國易以豉切。有為于偽切。楮葉敕呂切。鋒殺所拜切。豪芒音亡。可別彼列切。以贍市艷切。不好呼報切。官遺唯季切。下同。佚樂音逸樂字。君遇一本作過，或作適。作難乃旦切。一作亂。一好呼報切。下同。說之音悅。而窘渠殞切。從請一本作謂，恐誤。力争音諍。刖之音月。叩胸口俠切。投隙音郄。抵時當洗切。屬乎音燭。智苟不足一本無不字。焉往於虔切。舍然音捨。无慍一問切。公子鋤士魚切。公寤音悟。有郄去逆切。雍音邕。貌一本作眼。眉睫音接。盜為于偽切。而牀音墻。注同。一本作殘。大駴與駭同。智料去聲。以擿陟革切。圜流與圓同。厲之涉水也。並蒲浪切。涯音崖。錯意七故切。子識音志。不復扶又切。費无極房未切。勝詩證切。白公名。報令郎定切。淄側其切。澠音乘。復為扶又切。所別彼列切。者趣音趍。非樂音洛。去言丘呂切。淺知音智。解鮮息淺切。於難乃旦切。新稈穆子穆子，晋大夫新穗稺狗也。攻翟音狄。勝之為句。遽人音巨。遽傳去聲。飄風符宵切。德行下孟切。卒然。子律切。之勁居盛切。力也。能拓一本作招。李善注《文選□吴都賦》曰：招與翹同。《淮南子》作杓。許慎云：杓，引也。古者縣門，下從上杓引之者，難也。公輸般音班。有好呼報切。不懈古賣切。又復扶又切。先迕音誤。圍其城許慎注《淮南子》云：楚莊王時，圍宋九月。一本作國，非是。析骸音錫。大半音泰。蘭子《史記》注云：無符傳出入為闌。應劭曰：闌，妄也。此所謂闡子者，是以技妄遊者也。疑蘭字與闌同。以妓渠綺切。使見賢遍切。長倍依字。屬音燭。基踁音脛。之復扶又切。下同。僑人音喬。寄也。妓無庸為句。拘而擬戮之一本漏擬字。豫要一遙切。年長張丈切。善相息亮切。下同。筋骨音斤。髣髴上音昉，下芳味切。慌惚音怳忽。弭亡爾切。跡也。一本作徹。共同也。一本作供。擔丁甘切。纆音墨。九方皐音高。此其一本作比。請見賢遍切。下同。有過古卧切。牝頻忍切。牡牟后切。而驪力移切。不說音悅。其麤與鹿同。詹何音占。身治直吏切。國治同。孫叔敖五勞切。楚大夫也。長老張丈切。主惡烏路切。吾施始豉切。王亟紀力切。急也。為我于偽切。人機音機。祥也。又音幾。寢丘在固始《史記》云：孫叔敖善優孟，後優孟言於莊王，王召其子，封之寢丘。牛缺傾雪切。邯鄲音寒丹。曰嘻許其切。矣夫音符。往見趙君以我為事必困我為句。一本云往見趙君便以我為必困。至關切一本作闕。意其兄本亦作億。力争音諍。仁將焉於虔切。元量去聲。財貨無訾音髭。言不可度量也。賈逵注《國語》云：貲。量也。擊博樓上擊，打也。如今雙陸暮也。韋昭，《博奕論》云：設木而擊之是也。《古博經》曰：博法，二人相對坐，向局分為十二道，兩頭當中名為水，用暮十二枚，六白六黑；又用魚二枚，置於水中。其擲釆以瓊為之。瓊畟方寸三分，長寸五分，銳其頭，鑽刻瓊四面為眼，亦名為齒。二人互擲采行暮，暮行到處即竪之，名為驍暮，即入水食魚，亦名牽魚。牽一魚獲二籌，翻一魚獲三籌，若已牽兩魚而不勝者，名曰被翻雙魚，彼家獲六籌，為大勝也。畟，音側。博者射為句。食亦切。明瓊張中丁仲切。反音翻。兩□他臘切。而笑凡戲爭能取中，皆曰射，亦曰投。裴駟曰：報采，獲魚也。擒字，案《真經》本或作魚。案《大博經》作鰈，比目魚也。蓋謂兩魚，勇之比目也。此言報釆獲中，翻得兩魚大勝而笑也。鰈，他臘反。今本云：□魚者，是多一字也。據義用鰈不用魚，用魚不用鰈字。飛鳶音緣。適音隻。隊音墜。富樂音洛。輕易以鼓切。立音勤。勇也。。戮力音留。并力也。精兵一本作積兵。之行下孟切。狐父音甫。下同。壺音孫。水澆飯也。以餔音脯。曰譆音熙。食我音嗣。而歐一口切。喀音客。伏地而死一本無地字。食菱音陵。□奇上聲。一本作芡。食橡音象。有難乃旦切。今死而弗死一本無而弗死三字。不知己音紀。目以為不知己者居海上一本作而去海上。懟音墜。以忘一本作亡。唯請音精。《字林》云：精，誠也。一本音情。《說文》云：人之陰氣，有所欲也。徐廣曰：古情字。或假借作請。實反一本作及，非也。戚然子六切。賤畜丑救切。勇於泅音囚。操七刀切。幾半音祈。之迂音于。曲也。之辟音僻。喪息浪切。下同。為亡音无。下同。子長張丈切。之況詞也。衣於既切。下衣。緇衣同。素衣依字。朴之片卜切。鄉者音向。使汝見狗一本無見字。與争音諍。下同。患難乃旦切。不捷以接切。其使所吏切。自喪息浪切。奚為于偽切。邯鄲音寒丹。客和胡卧切。相為于偽切。下同。蚊音文。蚋音汭。噆子臘切。其亟去吏切。數也。之廄音救。分既符問切。無復扶又切。宋人有游於道一本作宋人有於道。遺契口計切。刻木以記事者。密數色主切。鄰父音甫。下同。人迺古乃字。亡鈇音斧。鉞也。而抇胡沒切。古掘字。又其月切。一本作相。非也。復見扶又切。白公勝詩證切。策錣張劣切。許慎注《淮南子》云：馬策端有利鉞，所以刺不前也。屬音燭。著直略切。足躓音致，礙也。株埳音坎。頭抵丁禮切。衣冠並去聲。適鬻音育。因攫音钁。吏捕倡之音昌。戲弄也。一本作得之。子攫人之金何故一本無故字。迷著直略切。泊然音魄。安靖之貌。
　　沖虛至德真經釋文卷下竟