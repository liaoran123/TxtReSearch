修真秘錄
　　經名：修真秘錄。宋·符度扛撰。一卷。底本出處：《正統道藏》洞神部方法類。
　　修真秘錄
　　前商州豐陽縣主簿符度仁纂
　　食宜篇
　　思仙問曰：夫修養之士，何物所宜食之充飢得不傷損矣？真人曰：酸鹹甘苦食之，各歸其時，春夏秋冬順之，勿逆其藏。所食大過，成疾亦探。節戒作方，延益無限。其傷損之事，前已具言；延益之宜，今為子說。無令脫略，子宜志之。
　　《八素》云：春宜食辛，辛能散也。夏宜食鹹，鹹能潤也。長夏宜食酸，酸能收也。秋宜食苦，苦能堅也。冬宜食甘肥，甘能緩中而長肌肉，肥能密理而補中。皆益五藏而散邪氣矣。此四時之味，隨所宜加之，食皆能益藏而除於邪，養生之道，可不移矣。
　　《禮記·內則》云：凡和春多酸，夏多苦，秋多辛，冬多鹹，調以滑甘。注云：多其時味以養其氣也。經曰：春無食酸，夏無食苦。四時各臧時味者，謂氣壯也。減其時味以殺盛氣，《內則》所云多其時味，恐氣虛贏，故多其時味以養其氣也。《內則》云：春宜羔豚膳膏郵，春為木王。膏獅，牛膏也。牛中央土畜，木剋土，木盛則土休廢，用休廢之膏，以節其氣，故用牛膏鄰也。夏宜踞繡所留切膳膏躁，踞，乾雉也。鏽，乾魚也。躁，犬膏也。犬屬西方金也。夏屬南方火，火剋金，火盛則金休廢，故用犬膏，躁以節氣也，秋宜犢塵膳膏腥膏腥，鸚也。鸚屬東方木，秋屬西方金，金剋木，金盛則木休廢，故用鸚膏腥也。冬宜鮮羽膳膏羶。膏羶，羊也。羊屬南方火，冬屬北方水，水剋火，水盛則火休廢，故用休廢膏羶也。鄭云：彼羔豚物，生而肥。犢塵物，盛而充。踞繡膜呼早切，熱而乾。魚雁水涸而性定。此八物得四時之氣，尤為人食之不勝。是以用休廢之脂膏煎和善之也。凡牛宜徐，羊宜黍，豕宜稷，犬宜粱，魚宜瓜，言其氣味相成也。
　　《周禮·天官》云：凡食齊听音視春時，飯宜溫也。羹齊胝夏時，羹宜熱也。醬齊听秋時，醬宜凍也。飲齊胝冬時。飲宜寒也。
　　《太素》云：肝色青，宜食甘。粳米飯、牛肉、棗，皆甘。心色赤，宜食酸。麻、犬肉、李，皆酸。脾色黃，宜食鹹。大豆、猜肉、栗，皆鹹。肺色白，宜食苦。麥、羊肉、杏、皆苦。腎色黑，宜食辛。黃黍、鸚肉、桃，皆辛。
　　又肝病者，宜食麻、麥、犬肉、李、韭。心病者，宜食麥、羊肉、杳、毬。脾病者，宜食粳米、牛肉、棗、葵。肺病者，宜食黃黍、鸚肉、桃、蔥。腎病者，宜食大豆、黃黍、猜肉、栗、蕾。
　　是故謹和五味，則骨正筋柔，氣血以流，勝理以密。如是則氣骨以精。謹道如法，長有天命。
　　羊肉大熱，羊頭肉平，主風眩，疫疾。羊肚，主補胃虛損，小便數，止虛汗。羊乳酪，補肺利大腸。羊腎，補虛弱，益髓。
　　犬肉，溫。主補五臟勞傷。久服，益氣力，厚腸胃，實下焦，填骨髓。不可炙食。
　　牛肉，平。牛乳，甘寒。主補虛贏，止渴。牛酪，主寒熱，止渴，除胸中熱。牛酥，寒。淘胸其客氣，利大小腸。
　　鹿頭肉，主消渴及多夢。鹿肉，主補中，益氣力。鹿蹄肉，主骨髓中疼痛。鹿久食令人耐寒。
　　獐肉，補五臟。從八月到十一月食，勝羊肉。
　　驢肉，主風狂，憂愁不樂，能安心氣。
　　端肉，主久水脹垂死，作羹食之大效。
　　豹肉，溫酸。主強筋骨志性。
　　謂肉，平。食之肥下焦，強胃氣，能食。
　　雄鸚肉，酸溫。主下氣，去狂邪，安五臟、腸中消渴。
　　烏雄鸚肉，甘溫。主補中，止痛，除心腹惡氣。
　　烏雌鸚肉，味平甘。主除風寒濕痺，五緩六急，安胎及乳癱。
　　雁肉，味甘平。主益氣，輕身。久服長髮，耐老不飢。
　　白鴨肉，。平。主補虛贏，消毒熱，和藏府，利水道。黑鴨不可食。
　　野鴨肉，味鹹寒。主補中益氣，和藏府，除客熱，消食。九月後好食，消腹中蟲，平胃氣，調中，輕身。可長食之，勝家鴨。
　　鶉，溫。補五藏，益中續氣，實筋骨，耐寒暑，消結實。長食令人不厭，四月已後，八月已前不中食。
　　乾棗，味甘，辛溫。主心腹邪氣，安中，養脾氣，助十二經脈，通九竅，補少津液，大驚強志。久服輕身，延年不飢，成仙。
　　栗，味鹹，溫。主益氣，厚腸胃，補腎，令人耐飢。生食，治腰腳，不宜蒸食。
　　柿，味甘寒。補虛勞不足。乾者厚腸胃，健脾氣，消宿血。紅柿，至補肺氣，續經絡氣。
　　橘子，味酸寒。主下氣，開胸膈痰疾結氣，止渴。久服，除口臭，輕身長年。皮陳久者良。
　　烏梅，味苦，平。主下氣，除煩熱，安心神，支體疼痛，偏枯不仁，止下痢，好睡，口乾。
　　捺，寒。益心氣，補中焦不足。
　　櫻桃，平。主調中，益脾氣。多食無損，令人好顏色，美志性。
　　蒲桃，味甘平。主益氣，倍力強志，耐飢寒，去腸問水，調中。久服之，輕身延年。
　　林擒，溫。主止消渴，好睡，不可多食。
　　覆盆子，味甘平。主益氣輕身，令人髮不白。
　　甘蔗，味甘平。主益氣，補脾氣，利大腸，止渴。
　　豆蔥，味辛溫。主溫中，止嘔吐，口臭。
　　蓮子，寒。主五藏不足，傷中氣絕，利益十二經脈、二十五絡，益血氣，食之心歡，止渴，去熱，補中，養神，除百病。久服輕身，耐老延年。
　　藕，寒，主補中，益氣力，養精神，除目病，久服輕身，耐老不飢，延年。
　　雞頭實，主補中，愈百病，益子精，強志，明目。
　　菱實，平。主安中，補藏，令人不飢。
　　芋，平。主寬緩腹胃，除死肌，令人悅澤。
　　檔，寒。主補五藏，明耳目，利關節，通血脈，益精神。久食不飢，變白髮。
　　枸杞，味苦寒。主五內邪氣熱中，消胸脅氣，除客熱風痺，堅筋骨，強陰，利大小腸，補虛損，明目，益精氣。久服輕身，耐寒暑。
　　葵，味甘寒。宜脾。久食利骨氣，為百菜主。
　　竹笑，味甘寒。主消渴，利水道，益氣力，不可久食。
　　苜蓿，味苦寒。利五藏，輕身，去脾胃邪氣諸熱毒。不可久食，瘦人。
　　薺，味甘溫。主利肝藏，和中，明目。服丹石人，不可多食。
　　蔓菁，味苦溫。主消食下氣，利五藏，輕身益氣。蘿蔔，寒。利五藏，輕身，益氣。
　　根，消食下氣，除五藏中風，煉五藏中惡氣，服之令人白今，細肌理，美顏色，制鈣毒。
　　白苣，味苦寒。主補筋力，利五藏，通經脈，令人齒白，聰明，少睡。
　　蔥白，味辛，溫平。冬月食之甚益人，不可多食，虛人。蔥青葉，溫，歸肉。除肝邪，安中，利五藏，益目精，殺百藥毒。
　　越，味苦辛。宜心，歸骨。除寒熱，去水氣，溫中，散結氣，輕身耐老。
　　學道人長服之，通神安魂，益氣力，續筋骨。
　　韭味辛酸，溫。歸心，宜肝。可久食，安五藏，不利病人。
　　荏子，味辛。主咳逆，下氣，溫中，補髓。葉調中，卻臭氣。
　　紫蘇，下氣，除寒中。
　　薄荷，味苦，平。卻腎氣，解勞乏。新病人不宜食。
　　刻芥，味苦溫。辟邪氣，除勞。不宜久食。
　　蘭香，溫。主消食，去停水，散毒氣。
　　筒蒿，味辛平。主安心氣，養脾胃，消飲食。不可頻食。
　　香需，味辛溫。散水腫，止霍亂，去熱風。不可多食。
　　苦菜，味苦寒。主五藏邪氣。久服安心，益氣，少臥。輕身不老，耐飢。
　　藍菜，平。主填骨髓，利五藏，調六府，理經絡結氣，明耳目，使人骨健少睡，益心力。久食大益人。
　　生薑，溫。去痰下氣，去胸中臭氣，通神明，散煩悶，開胃口。
　　水芹，寒。養神益力，令人肥健，殺百藥毒。
　　白蒿今青蒿也，味辛。主補中益氣，養五藏，長毛髮，令黑。久服輕身不老。
　　小薊根，味甘溫。主養精保氣，令人肥澤。
　　野苣，寒。久食輕身，少睡，調十二經脈，利五藏虛熱氣。長食，甚益人。
　　馬芹，溫。主心腹滿，下氣消食，能調味，甘香美。
　　庾明，平。主明目，輕身，利五藏。
　　牛勞，寒。主去熱風，頭面煩滿，四支不遂，通十二經脈。久服輕身。
　　菠蔆，寒。主利五藏，通腸胃。服丹石人食之甚良。
　　朱若達，平。主補中下氣，利五藏。
　　白黍米，味甘，辛溫。宜肺，主補中益氣。
　　杭米，味甘，辛苦。主心煩，止渴，益氣，斷下利，平胃氣，長肌肉。
　　倉粳米，主補中益氣，堅筋骨，通血脈。炊飯水浸令酸，食之，緩五藏六腑氣。
　　白粱米，味甘寒。除胸中客熱移易五藏六腑，續筋骨，可長食之。
　　粟米，味鹹寒。主養腎氣，去骨痺熱中，益氣力。陳者止利，壓丹石毒。胡麻，味甘。主益力氣，長肌肉，填骨髓，堅筋骨，治金瘡，止痛。久服輕身長年。綠豆，味甘酸。主虛贏，補五內虛乏，益氣，安精神，行十二經脈。食之脾厚肚寬，可長食之。
　　大麥，味鹹寒。宜心，主消渴，除煩熱，益氣調中。久食，頭不白。
　　積麥，味甘寒。主輕身，除熱。久食令人多力健行。五穀之中積麥為上。
　　小麥，味甘寒。主養肝氣，去寒熱，止渴煩，補中益氣，和五藏，調經絡。
　　蒼繭仁，味甘溫。主筋急拘攣，久風濕痺，下氣。久服，輕身益氣，除筋骨中邪氣，利腸胃，消水腫，令人能食。
　　稈米，味甘平。主益氣，補中，利脾胃氣。
　　白豆，平。補五藏，益中，助十二經脈，可長食之。
　　飴糖，味甘溫。主補虛乏，益心力，止渴，治喉咽痛，除唾血。
　　月宜篇
　　思仙問曰：嘗聞月宿所宜食者，願賜其法。
　　真人曰：每月宿下，各有所宜之物，人若擇而食之，亦可除其疾疹矣。今傳於子，亦可曉示將來。
　　《養生論》云：正月卯日食銅魚，使人無瘟病。二月春分食龜，使人不蛔，子孫蕃息。三月宿畢食鮪魚，使人不隨美色，多氣力。送迎各二日。
　　春三月食犬肉，又先酸麥，無齒病，因甲乙以具。
　　四月宿勗食鸚，使人目明。
　　五月夏至食嗚鴨，送迎各二日。
　　食鷓梟，送迎十日。
　　六月宿房食野雉，使人陽多遂子孫矣。
　　夏三月食鸚雉及苦，先麥食之，無瘴病，因丙丁以具。
　　七月食蠹，使人宜子孫，送迎各二日。蠹，木蜴也。
　　八月秋分食蠹，使人無病淫，眾人畏之，送迎二日。
　　九月宿建星食雁，使人不病瘴。得良辰，美筋骨，送迎二日。
　　秋三月食馬肉及辛，食之無寒病，因庚辛以具。
　　十月宿營室食諸烏，使人爍心，益壽美色，送迎二日。
　　十一月冬至食兔，令人不蛔，利足不僵。
　　十二月臘夜，令人持椒外井傍，無與人言，內椒井中，除瘟病。
　　冬三月食亂及鹹，食之無足病，因壬癸以具。常以其月不盡三月，夕半食者無飽。
　　修真秘錄竟