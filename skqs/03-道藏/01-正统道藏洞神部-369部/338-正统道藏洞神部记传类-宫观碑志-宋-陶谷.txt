宮觀碑誌
　　經名：合二觀磚誌。宋陶穀、金鄭子聘等撰。一卷。底本出處：《正統道藏》洞神部記傳類。
　　宮觀碑誌
　　涇州回山重修王母宮記
　　翰林學士判史部流內詮事陶穀撰
　　祭法日：法施於人則祀之。辯方之為法制也，不亦大哉。神有所職，足以垂訓者，孰可闕焉。按《爾雅》：肌竹北戶西王母日下謂之四荒。王母事蹟，其來久矣。名載方冊，理非語怪。西周受命之四世，有君曰王滿，享國五十載，乘八馬，宴瑤池，捧王母之觴，乃歌黃竹。西漢受命之四世，有君日帝徹，享國亦五十載，期七夕，會甘泉，降王母之駕，遂薦仙桃。周穆之觀西極也，濯馬潼，飲鵲血，踐巨蒐之國，乃升彝山，故汲冢有《穆天子傳》。漢武之禱靈境也，祀雍時，幸朝邦，立飛廉之館以望玄圃，故樂章有上之回曲。嗚呼！．湘靈鼓瑟，虞舜二妃也；黃姑有星，天河織女也。或楚詞所傳，猶能編杞典，配嚴祠，簫鼓豆篷，預四時之享，犧牲玉帛，陪百神之祭。豈若王母為九光聖媛，統三清上真，佩分景之玉劍，納去瓊之鳳烏，八琅仙傲以節樂，九色斑燐而在馭，嘯詠則海神鼓舞，指顧則嶽靈奔走，輔五帝於金闕，較三官於絳河，位冠上宮，福流下土，則回中有王母之廟，非不經也。年杞寢遠，楝宇嶼壞，壇歌杏朽，蔽荊棘於荒庭，井廢禽亡，噪烏鳶於古蝶。物不終否，崇之在人。太師清河公受脤建牙，三臨安定，軍功政事，紀在旅裳。是邦也，壓涇水之上游，控西戎之右地，土宜菽麥，俗習騎射，撫之有道，則風能偃草，馭之非理，則水亦覆舟。中權失政，不可一日而處，辯三鎮乎。歲戊辰春二月，公介圭入覲，駿奔上都，天子設庭燎以延之，奏肆夏以寵之，臨軒絕席以綏懷，大轄繁纓而錫命。禮成，三接詔還舊鎮。公既旋所理，來謁靈廟，齋莊有感，盼蜜如答，伸命主者，鳩工繕修。蘿蔓草於庭除，封植嘉樹，易頹簷於廊應，締搆宏材，丹青盡飾於天姿，鵲藻增嚴於羽帳，蕾買生畫棟，如嗟西土之遙，水閱長川，若訝束瞑之淺。容衛既肅，精誠在玆，何須玉女投壺，望明星於太華，瑤姬感夢，灑暮雨於陽臺。合徵幼婦之辭，庶盡上真之美。穀也，學非博古，才不逮時，論思謬冠於詞臣，叔事敢瑜於實錄，久直金鸞之殿，視草無功，強窺朱雀之窗，偷桃知愧。謹為頌日：
　　崑崙之墟，崎峨之下。戴勝蓬髮，虎豹為作。是耶非耶，怪哉王母。丹臺命駕，七夕為期。蕾買餅鳳輦，劍佩光輝。倩兮盼兮，穆若仙姿。宅玄都兮如彼，降漢宮兮若是。奚靈聖之多端，駭變化之神異。考《山經》與《竹書》，故兩留於前事。山之巔兮水之湄，奠玉犛兮薦金徽。白雲零落歸何處，黃竹摧殘無一枝。撫鼻山之舊石，紀涇水之仙祠
　　重陽成道宮記
　　京兆西終南有里日南時，中有重陽成道宮焉。蓋大定初，全真祖師重陽真人始悟道時，自掘一穴，起封數尺，如馬鬣之狀，以活死人墓名之。手植四梨八海棠於四周，人問其故，乃曰：吾真風將來大闡，四維八絃無所不至之日，要使人知從此一墓而始之也。居二年，遷劉蔣，後常有三五眾茸庵而守之。正大初，全陽真人周全道清明自幽來，政祭於劉蔣祖師之塋，忽念及祖師修煉變化成道之地，不可使之蕪沒，胸中慨然起修茸之心，弗克自已，若有神使之然者。俄一人請齋，問之，知其為此庵道士，遂與之俱來庵中。道眾乞借光揚之力，周異其密與己契，乃欣然許之，復日：我以後當居此。大朝革命，四方道眾思其所以報本反始者，規運木植，開墾地土。歲乙未，清和大宗師尹真人並掌教真常李真人法旨，本府總管田侯疏，委淵虛真人李公志源率道眾於此盛行營造事。皆趨務勸功，梂度築削，有馨鼓弗勝之意。所為殿者三：日無極，日襲明，曰開化；為堂者五：日三師，曰靈官，日瞻明，日朝徹，日虛白，齋廚庫廄，方丈散室，簷霤戶牖，金碧丹艘，集然一新。下院蛇留全陽觀，王郭村修真觀，及常住物業，別刻之石。或有偏而未舉之處，周全陽門徒張志古等，思及先師正大初赴齋之時，我以後當居此之一言，謂是天意默定，不可以違，乃斜得千餘指，同誠戮力，日增月續，以為國家祝壽祈福之所。想成就浸大，未易量也。辛亥，憲宗皇帝即位之元年，詔徵掌教大宗師真常李真人，上親受金盒香，白金五千兩，佩金符，代禮巡祀嶽漬，凡在祀典者，靡所不舉。明年春二月吉日，以御香來致上命。禮成，以恩例改觀為官，今之官名，自壬子始也。淵虛李公乃全陽之弟子，丹陽馬真人之玄孫。全陽高弟五人，公其長也。次日洞虛子張志淵，主東平鄹城白雲觀，度弟子千餘人，庵觀稱是。三日明元子梁守一，主古豳之玉峰，實全陽舊居之觀也。四日雲外子賈守真，五日純和子張志古，今嗣公主持本宮事。今年春二月，知宮王志遠持狀就燕京大長春宮，稟掌教真常真人，欲具始末之實，歸而刻之石。宗師以潤文見命，予年近八十矣，倦於筆硯久矣，度其不可違，因按其實而編次之。且祖師可見之跡，玉峰胡子金既已有贊，平水毛收達有引，北平王子正有傳，活死人墓四字，又有趙翰林閑閑親筆，掌教真常真人跋語，並刻之石。全陽周真人，淵虛李公，洞虛張公生前行事，亦各在秦櫺礫彥容《金蓮記》、《煙霞錄》中，與祖師以下眾師真同載《玄都寶藏》，俱不煩贅述。雖然，予少壯時，述在進取，問為功利所奪，於根本之學則不暇也。今玆三十餘年，心得安於淡靜，不為世教所束，收視反聽，頗見虛極妙道，流行閉塞之所由，亦有數存於其問耳。夫道前無始，後無終，天地雖大，未離乎內，秋毫雖小，待之成體，數豈得而拘之哉！．但於世行與不行之分耳。《易》曰：苟非其人，道不虛行。又日：神而明之，存乎其人。故天將以是道大界於人也，於大化中，必先假乎一剛大中正特立、不為人欲所動，可以為師範之士降于世，玆吾祖師之所以出也。故出則其材奔逸超絕，人莫能及，一遇至人點化，方寸開廓洞達，而遊乎物先，仍能退藏於密，借玆地而以為活死人墓，而養之二年，其神異，其接人，其救世，光光相接，天地開闢以來，莫玆之盛，若非與冥理相契者，其能之乎？姑以長春仙翕一事言之，昔顏淵將之衛化衛君輒，孔子慮德厚信征，未達人氣，名聞不爭，未達人心，遂教以心齋，則所過者無有不化。衛在春秋之世，一侯服之國耳，按王制，公侯田方百里，以數推而上之，而方千里者為方百里者百，方萬里則是方千里者百，國家疆土方十里萬，其視衛尊嚴大小之相去，為可見矣。皇帝又在數萬里沙漠之北，詔書既至，長春國師即起而應之，如水之流濕，火之就燥，自相感召，無一毫預謀之私。及其到也，而於應對之際，歡欣交通，大愜上意，由是就其善端發現之地，以行仁行孝，寡欲修身，用賢愛民，布德施惠，好生惡殺，奉承天心之數語而開導之，上亦聽之不疑。想四五十年問，而天下之人賴以存活者，與脫俘囚者，可勝計耶？瓦真風大闡，又皆眾所共見者。我仙筑澹然獨居無功之地，而天下到今以真功歸之，非神遊物表，動與天合者不能也。其祖師四梨八海棠張本之遠意，有徵矣。今因喜此宮之興建，又屬以記當筆，故表而出之，庶幾使學道者知祖師以下得其傳者，一動一靜，皆天而不人也。苟雜之以人，非惟無成，其所喪多矣。何謂天？曰誠而已。誠者心齋也，古之人脩胸中之誠，以應天地之情，而天地人神不違者，其得所應之樞乎？
　　勃建普天黃莓大醮碑
　　宣差總教佐玄寂照大師教門都道錄馮志亨撰
　　憲宗皇帝內蘊神機之妙，其為用也大矣哉。形而為武，則已無敵於海內矣，著而為文，則復能經緯於高厚矣。是機之運，以無為宗，以道為門，以仁聖中正通明為所歸，其無事則機緘萬化，而退藏之於密，雖名之以天地之鑑，萬有之鏡，實不可得而窺測之也。及其應世，則博博淵泉而時出之。溥博如天，淵泉如海，化而為德，則汪洋湛厚，靡有一物不在潤澤中者。至於與兩儀合德，四時合序，先天奉天之事，層見錯出，不可褊舉，姑於一日二日萬機之中，取一事而言之。癸丑冬十月十有七日，詔至修真道士提點王志坦，訪問身體康寧，壽數長久之說。志坦對以養生三二語訖，因就善端發見之處，款曲將順，投之以言日：此山林枯槁之士為一己之務，非天子之急務也。惟天地萬物父母，惟人萬物之靈，愛民不能獨治，遂立之君。皇帝代天治民，當於民興大利除大害，以奉承天心，則天降之福壽，如影響之應形聲矣。往年掃除弊政。與民更始，而民之安生者，然已受賜矣。惟國朝自開創以來，干戈飢饉，刑罰或中或否，其橫罹凶害，沉魂滯魄，困於幽獄，無由出離者，可勝計哉！．願皇帝聖慈，選有道之士，依黃錄玄科，普行濟度，使幽魂苦爽，出離冥途，咸遂超昇，此莫大之澤矣。上嘉納其言，即日遣中使數十人馳驛四出，各就方國行薦拔事。扎忽兒學士阿憐博兒赤、提點王志坦，乘傳持密旨來燕京大長春宮，特命掌教真常至德又玄真人李志常主醮，作大濟度師，．斷事大官人牙魯瓦赤布只兒奉營辦醮事，中使扎忽兒學士已下四人作行禮官，仍隨路選清高有道之士，設普天黃錄大醮三千六百分位。甲寅春三月初九日至十六日，凡七晝夜，有司不奏刑名，聞井禁屠宰，出御府黃金五百八十兩，白金三千八百兩，綵繒千匹，為鎮金信幣之須，嬸花、油、燭、梅檀、沉水、龍胭、降真，為饗獻之禮，其餘皆府庫支給，不令擾民，又以銀鈔五十兩補其闕。密詞九通，玉簡三面，皆宸翰親署，禮官監使，道流士庶，旌幢儀衛，自通玄門，迎來醮所。欽惟持守之君，所當先薦者，祖宗往聖，眷屬先靈，就紫府已回光，常瞻慧日，至仙階而列品，永祐皇邦，下至於兵死俘亡，橫遭刑戮，一切冤枉，有主無主，同仁一視，靡有遺棄。其或忠臣義士，各為其主，而至其死命，與小國君主，不知天命所在犯五不逮，自致逆命之討，以常情視之，玆二者則為不赦之仇條矣，皇帝若日：群雄當戰伐之衝，實多冤鬼，一聖廓乾坤之度，孰匪吾民。但深如子，以恤橫亡，豈可得鹿而忿同獵。故盡沉淪之屬，咸收薦拔之中。此自古帝王未嘗舉者，豈惟未嘗舉，其感通之力，而相去亦遠矣。何以言之？昔者禹會諸侯於塗山，執玉帛者萬國。以王制考之，侯伯地方百里，方千里，則是方百里者百，方萬里則是方千里百百，而塗山之會，止是方萬里之地耳。國家有十萬里之疆土，其勢力在古萬乘百倍之上，今為此自古帝王未嘗舉之舉，而海內萬姓，亡者不言可知，雖在世者，於各人親族師友之間，遭四五十年兵亂，但犯冤枉，沉在幽獄，其有不沾丐者乎？人非木石，安得不動於中歟！．既有動於中，遂形之於言，咸日：大哉皇帝之德，則天地之德也，心則天地之心也，此神機之妙，與和聲協氣其用之交，上帝達三清，極六合，內外之神祇，於無聲無臭之中，流通混合，自相感召，旁磚為一，則亦何求而不遂哉！．瓦大宗師真常真人李公，所率金冠雲服，星冠紫服，登壇憚者五千人，皆清高潔白，深通祕典，嚴持齋法有道之士。醮下代禮官，國家重臣，觀其精真充實，無一毫人偽之問，加之大道運慈，將藏用顯仁之妙，自龍漢赤明之前，措之三錄科中，善救人而無棄人，善救物而無棄物，宜乎真風慧日，鼓舞臨照，幽室為之盡曉，寒谷為之回春，旁通曲暢，俾沉滯之屬潛沐陰被，根本分上，光光相射，各自照了。設有未悟，先覺後覺，轉相汲引，以明襲明，出彼入此，同觀眾妙，靡有嘆其獨遺者。功德巍巍，下蟠上際，豈筆舌能形容哉．迎詞之日，主醮大宗師並典禮營辦眾官，命紀其事，以光揚皇帝莫大之盛德。愚謂域中有四大，而王居其一，此道經之微言也。仰觀俯察，知幽明死，生之故，天地設位，聖人成能此，並易繫之文也。聖人之道，洋洋乎發育萬物，峻極于天，此中庸之語也。蓋皆取能將神機之妙擴而充之，從微至著，以至德澤滿天地，靈光施四海耳。今究此存亡兼濟，親鬱不擇，千百倍前王至仁之一舉，起本於聽納道士志坦之一言，即行之不疑，有沛然若央江河，莫之能禦之勢，非受善之地於裁成輔相之餘，常有一至誠不息之理存者，能之乎？皇基孔固，聖壽無疆，天祐人助，詞官祝釐之請，有所預焉。拜手稽首，屬之以辭曰：域中四大，帝居其一。神機妙用，退藏於密，剛健純粹，發而為愛民之德。或出之於溺沉，或躋之於壽域。洋溢周褊，四海充塞。參贊之餘，至誠不息。每慮沉魂，恩波未及。念此在此，弗遑寢食。垂問羽流，曰憑道力。嘉納至言，而康而色。使車四馳，各就方國。普天大醮，拯救甚急。燕京琳宮，詔旨密通。精神潛會，風虎雲龍。百色用度，給賜特豐。宗師道流，款懇敬恭。行事獻饗，壇憚尤崇。禮官大臣，有肅其容。氣志如神，清明在躬。英華發外，和氣積中。以此宣弘其聖澤，宜幽府混合於真空。先覺後覺，悟之則伺。誠能回光於頃刻，得觀眾妙於無窮實亡者針芥之幸，信萬劫之難逢。作此辭章，紀皇帝神機妙用之功。
　　元重修亳州太清宮太極殿碑
　　翰林學士承旨知制語兼修國史臣王鵲奉勁撰
　　今上皇帝之在藩邸也，雅知尊崇玄教，將修太清。歲舍己未，嘗有旨禁民樵採，及使臣行軍，無聽留宿，以妨興建。即位之二年，特降璽書，一如前旨。四年，遣真常真人蕭居壽、近侍合刺思，命學士院撰祝文，備禮以祭。越五年，太極殿成，長春嗣教誠明真人張志敬，同左丞張文謙，侍中劉乘禮，奏乞樹碑以紀歲月，從之。詔詞臣王鸚文其事。臣聞命惕然，敢拜手稽首而為之言日：太上老君無世不出，無代不崇。至於殷武丁庚辰歲，化生苦縣之瀨鄉，謂娠至八十一年，生有七十二相，以皓首而稱老子，指李木而得姓氏，其變易名號，靈蹤聖跡，前賢說之詳矣，玆不敢贅以蕪辭。惟前代推尊，後人紹述，或可得而言焉。秦墦詩書，漢雜霸道，玄宮崇奉，未聞肇立之由。至漢桓帝廷熹八年，因帝夢老君降于殿庭，再遣中常侍左倌詣祠致祭，座設華蓋，樂用郊天，乃命陳相邊詔演而銘之。隋文帝開皇六年，詔亳州刺史楊元冑考其故邇，營建宮宇，勸內史舍人薛道衡作柯庭頌。唐推姓系，尊為聖祖，太宗貞觀元年，勁修其宮，始給人戶五十以供灑掃。高宗乾封中，親謁道官，追上尊號為玄元上德皇帝，宮殿壇宇，並令修創，置令丞各一員，歲時薦饗。玄宗開元三年，東封岱嶽，回謁于舊宅，親書《道》、《德》二經，俾刊諸石。二十年，帝自製霓裳羽衣曲、紫微八卦舞以薦獻。天寶二年，制改譙郡紫極宮為太清宮也。四載，親幸，復製降真召仙、紫微送仙二曲以迎送之，易祝版為青詞，御署則日嗣皇帝臣某，仍劫有司，著為定式。文宗太和七年，宮經水潦，頗致摧毀，劫宣武軍節度使李程兼充太清宮使，漸加修茸，尋復完美。宋太祖建隆元年，遣使詣祠。太宗淳化四年，遣修宮宇，建至明道元年，工畢，詔水部員外郎和矇撰碑銘，自是專命中使監領。真宗咸平五年，遣內侍重修，增給衛士。景德二年，禁四向樵蘇。大中祥符五年，遣三司使丁謂代謁。六年，躬詣，七年，復往，親奉冊寶，上尊號曰太上混元上德皇帝。哲宗紹聖五年，知亳州喻陸奏諸瑞應，遣使醮謝，且詔本路轉運司，凡官宇之弊者，隨即繕完。徽宗崇寧改元，詔翰林學士張商英作記，以成哲宗之志。金代累朝，尤加異數，給道士良田數萬畝，復其稅役，田夫野叟，至今猶能道之。此前代、推尊之略，使後世嚮道者以考焉。若夫紹述之人，自青牛西邁，尹喜懇檮，強為著五千言，日清爭無為，日不爭不耀，佳兵為不祥，以治國若烹鮮，以馳騁田獵，令人發狂，以孤寡不穀，王公自稱，推此以平天下，國家無餘蘊矣。至於正心修身，二經具載，求之則有餘。師祖述《道德》，四輔相承，率遵前軌，於是《洞靈》、《通玄》、《沖虛》、《南華》之書出焉。世衰俗薄，邪說並興，因之為幻惑者有之，流而為譎怪者有之。天之未喪斯道也，近世有全真家出，恬淡有守，動循故轍，自王重陽得正陽、純陽之傳，培植基本，付作者六人，在處聯芳，枝葉叢茂。國朝開創，徵長春敷暢玄元，親承睿春，天下靡然向風，雖三家聚落，萬里郵亭，皆知敬奉，其操守道行，陰德與太上符合，太清所以重建也。太清頃罹兵燼，復值河渦合流，向之仙宮，漂蕩無餘，但數千年九龍井僅得存耳。長春仙蛻，傳法真常，時則有今安肅公張柔戍兵亳社，命官持疏，俾事修建。真常先委隱真大師提點石志玉、通微大師知宮李志祕為之經始，公亦委曲用心，拯力護持，其參佐卒伍，亦皆樂赴，仍給據並宮施地周四十里。無何厥功肇啟，而真常示寂。逮吾誠明之嗣教也。承海都太子之命，敦請崇道真人張志素、棲雲真人王志謹同辦其事。棲雲未幾物故，其門人輩尤為致力，崇道則朝夕以之，始終匪懈，增築故基丈餘，問架九楹，視舊制殊為壯麗。像太上于其中，束華、文始列于左右，洞靈、通玄、沖虛、南華次之，仙貌儼然，見者加敬。雖餘者未完，已足以奉香火之供，而為國朝萬世析福之地，顧不偉歟。主上聖德日新，神武電斷，西平大理，束服三韓，南州逆豎，旋即誅夷，朔漠諸王，畢來朝會，分司揆務，偃武修文，此浸明昌千載一時之運也。然猶祇畏上玄，聿修嚴祀。是宮之建，日月可冀矣。臣待罪詞林，忝承睿旨，謹再拜而銘之。其辭日：
　　聖人不仁，其民淳淳。智慧一出，百偽喪真。天何言哉，是生至人。厥生惟何，渦水之濱。生而神異，絕聖棄智。居實處厚，解紛挫銳。不仕汙君，甘處下位。青牛西駕，避名避地。《道》、《德》二篇，立言五千。為以無為，玄之又玄。愛民治國，萬世可傳。其誰之子，象帝之先。永惟帝則，混元上德。立祠水濱，單飛雉翼。宮曰太清，殿日太極。仙真名縣，增賁譙國。黃河湯湯，犯我谷陽。巍巍官殿，今也則亡。興起有數，待我時昌。誠明嗣教，繼志真常。志祕、志玉，先為卜築。崇道、棲雲，听然紹服，一殿告成，望之肅肅。於萬斯年，為國祈福。功成匪他，崇道居多。臣不歸美，如君恩何。慶源九井，福作兩河。小臣祚銘，以代絃歌。
　　中都十方大天長觀重修碑
　　翰林侍講學士知制誥兼修國史臣鄭子聘奉勁撰
　　大定十四年三月，戶部尚書臣仲愈、勸農使臣僅言奏：十方大天長觀館御既安，像設既嚴，敢以聞。是月既望，天子暨皇太子率百執事，款謁修虔，遂命為道場三日夜以慶成。先是，召西京路傳戒壇主清虛大師閻德源住持，劫授提點觀事。越十九年秋九月，迺詔承學之臣文其碑。臣子聰待罪北門，實當書，敢考觀之所以廢興揚摧而叔之。臣謹按《圖經》及舊碑，蓋肇邇唐玄宗開元中，命之日天長，頗極壯麗。歲久不茸，頹圯滋甚。至咸通七年，盧龍軍節度使張允伸繕而新之。五季及遼，咸所嚴奉。國朝正隆之季，政役繁興，簿領充初，著籍之用，多貯其中。或有索姦者狙火之，數百年之締構，一昔而燼。物不終否，時若有待，聖天子受命即位，歲方五稔，而功成治定，薄海內外，悉臣悉主，官修其方，民遂其業，工精其能，德澤洋溢，符瑞眾至，百廢具起。萬機之暇，遊心玄妙，大定七年秋七月二十三日，乃韶復興。以今戶部尚書張仲愈、勸農使張僅言董其役，且命勿亟。自經始迄于落成，凡八年。前三門榜曰十方大天長觀，中三門曰玉虛之門，設虛皇醮壇三級，中大殿日玉虛，以奉三清，次有閣日通明，以奉昊天上帝，次有殿日延慶，以奉元辰眾像。翼于其束者，有殿曰澄神，翼于其西者，有殿日生真，以奉六位元辰。束有鐘閣日靈音，兼奉玉皇上帝、虛無玉帝，次有閣日大明，以奉太陽帝君，次有殿曰五嶽，以奉諸嶽帝暨長白山興國靈應王，西閣日飛玄，以祕道藏，兼奉三天寶君，次有閣日清輝，以奉太陰皇君，次有殿日四瀆，以奉江河淮濟之神。洞房雨麻暨方丈凡百六十楹有奇，至于棟梁楹桶之材，丹艘塗茨之飭，圖繪偶像之工，雖龍杉錦相，蕾買梓星枯，閣海香瓊，賁丘朱泥，班捶之巧，昊張之妙，不是過也。凡為錢以鉅萬計，皆出自禁中服御之物，而以善價平民，故成功如此之易。遊題玉宇，模神工也，風馬雲車，游真馭也；琅函玉岌，發道奧也；黃冠羽服，集真倡也；便齋曲房，安隱逸也。於戲，不費大農之一錢，不勞版籍之一夫，不役赤籍之一卒，千柱之宮，百常之觀，三級之壇，巍巍乎，奕奕乎，如天造地設，非聖德感通，忠良協贊，渠能至此者哉！．臣竊謂希夷微妙，深不可識，強名日道，聖人得之以閱眾甫，以治天下，合陶唐氏之克讓。其次有大丹雲液，上賓輕舉，長生久視之要。其次有熊經烏伸，吐故納新，延生保命之術。其次有考役鬼神，弭伏災癘，卻老已病之驗。道之于世，豈小補哉，神而明之，存乎其人。昔李唐祖玄元而興開元之功，所以致尊極者，蓋先己也。今天子以道有功于世，而復興修者，薪福民也。先己者，乘時也，為民者，致誠也，先己之與福民，乘時之與致誠，其可同日而語乎？臣拜手稽首，敢獻頌日：
　　易有太極寶光天，孰主張是名真荃。
　　眾妙之門玄復玄，亭毒萬品堪輿旋。
　　曠乎浩劫不可遷，延康龍漢稱初年。
　　神而明之人為先，玉清太清名始傳。
　　說者謂在胚胎前，帝王以來咸致虔。
　　孔昇真人君開元，崇祖奉道尤所專。
　　作為祠宮福全燕，邇來歷歲逾半千。
　　一旦人火嗟殲旗，時若有待何夤綠。
　　聖皇受命臨九纏，德澤昭天下漏泉。
　　滄海無波烽無煙，百廢具舉求其全。
　　憫此故基獨歸然，非同唐漢意欲仙。
　　庶幾厚福流民編，信臣是命特臨軒。
　　經始勿亟其從權，八稔告成素不愆。
　　清都雲搆棲萬橡，廣庭飛閣何連延。
　　照人金碧明且鮮，麗哉壯觀臨長阡。
　　民力不勞財不損，聖德所底臣力宣。
　　下臣獻銘且名鐫，福祿方至歌如川。
　　十方大天長觀玄都寶藏碑銘
　　承事郎應奉翰林文字知制語蕪國史院編脩魏搏霄撰
　　十方大天長觀新作《玄都寶藏》，提點觀事沖和大師孫明道謂大名魏搏霄曰；自元始天尊開龍漢延康之劫，命天真皇人辯析祕道，授之列仙，以傳下世，則始有經矣。自西王母以元始玉像遺軒轅黃帝，置諸高觀之上，以奉香火，則始有觀矣。是則非觀無以貯無上之經，非經無以見無上之道，經之與觀可獨已乎。國家定都永安，迄今四十餘年，天長觀皇奉香火，舊貯藏經，缺而未完。住持道士繼承非一，因仍苟簡，莫有以補綴為意者。大定丙午，明道始奉詔提點觀事，洪惟世宗皇帝萬機之暇，留神內典，以觀宇嘗火，出內府金錢鉅萬計，俾撒舊而一新之。於是上聖有居，眾真有處，長廊祕殿，蟠如翼如，經閣醮壇，廣庭今房，位置區別，莫不有叔，尊雄深靖，為天下壯觀。而又賜錢二千萬，領以度支，歲取贏羨以給道倡。復於五花山置燒丹院，起玉華殿，俾隸於觀，以為方士飛鍊之所。而無上之經，顧獨缺而未完。愚雖不敏，誓將畢力，證玆勝事。後二年，會有韶以南京，《道藏經》板付觀，又易置玉虛觀經於飛玄之閣，以備觀覽，天長舊經，還付玉虛，其舊有名籍而玉虛不具者，聽留勿還，須補完則遣之。繼又以普天大醮儀範有肅，賜蕭道濟等十人簪褐，仍勸賜錢十五萬，俾置羽衣，餘道倡人賜錢三萬。明道用是愈益感奮，以為聖天子在上，道學興行，宜廣傳法錄，開度群迷，及獻狀于朝，嗣韶報可，仍勸招延高道，鐲潔行事。越明年正月，鼎成龍去，而詔旨具在。主上嗣膺寶位，尤尊道學，以其教出中國。專尚清今，有司舉前韶以請，俞音既下，以三月朔旦開壇受錄。既具威儀，請師奏名，俄有三鶴自西北來，翔繞祠壇，逮奏名竟，乃西南去。晝晷亭午登壇，復有四鶴徘徊其上，既交神吏，倏然黃霧蔽天，至自西北馭若斗風雨。已而撒席，天宇廓清，飛鶴上翕，入于太空。道倡士庶，駭心稽首。明昌改元之元日，勁遣中使諭旨度支，拓觀之左隙地凡千步，起丁卯瑞聖殿，以奉太母本命之神，制度與延慶坍。其北官第一區，並以賜觀，俾搆屋列滬，以貯經板。仍署文臣二員與明道經書參訂，即補綴完成，印經一藏。既又命選精勤道士一員住持，須及五年，若職事修舉者，賜紫衣德號，仍歲度服勤道童二人以為常。明道奉韶，不遑居處，分遣黃冠訪遺經於天下，且募工鳩材。有趙道真者，願以板材自任，丐化諸方。不二年問，勝綠俱辦，瓖材會珍，良工萃巧，植屢屹立，鏤塹具完。凡得遺經千七十四卷，補板者二萬一千八百冊有畸，積冊八萬三千一百九十八，列庫四區，為楹三十有五，以架計者百有四十。明道於是倡諸道倡，依三洞四輔，品詳科格，商較同異，而銓次之，勒成一藏，都盧六千四百五十五卷，為秩六百有二，題曰《大金玄都寶藏》。亦既奏功，須文以信久遠，子嘗留心吾教，敢以碑銘請，幸母讓。搏霄謹按，道家者流，蓋出於黃帝、老子之學，其道以清爭無為為宗，以慈儉不爭為用，皆胳合六經之妙，雖國君不可闕也。至其所謂神仙保性命之真，則山林中人之事也。故善學黃老者，則必知其本末之務，若虞舜之無為，漢文之慈儉，光武之柔道，蓋公之清冷，皆出黃老之教，可謂知所務矣。今吾師奉詔完茸舊典，而又得逸書於天下為多，兼收並蓄，足成一大藏，教其於本末之務，不為無補，是可銘者，於是敬諾而銘之其辭日：
　　空洞之元，虛無自然。從無得有，積成地天。兩儀既奠，七耀有踱。
　　造化亭毒，死生劫遷。為人為物，或鬼或仙。三界之上，浩劫之前。
　　上無復色，下無復淵。中有大梵，俱津眇綿。玉音攝氣，靈風聚煙。
　　亦既成文，豁落瑛鮮。龍漢蕩蕩，運開乃傳。天真辯析，列仙致虔。
　　降授世人，玄言五千。三洞四輔，次第相沿。關尹之後，支分派宣。
　　漢史載者，二百五篇。逮晉興寧，其光益延。歷唐至宋，綱緯乃全。
　　搜訪遺逸，籠山絡川。貯之祕殿，飾以錦遊。天命既革，經隨師還。
　　束置滋久，幾為斷編。大定中興，真人御乾。乃捲天長，檮祠吉鐲。
　　載新輸奐，載錫金錢。聖澤汪洋，昭天漏泉。謂經有板，可蹄可荃。
　　取諸魏梁，致之漢燕。謂經有峽，可補可鐫。以彼玉虛，易此飛玄。
　　云何鼎成，龍駕高騫。攀鱗弗迨，抱弓涕漣。明昌天子，志切奉仙。
　　賜第搆屋，督工署員。沖和奉承，勤亦至焉。歲不再周，用集勝緣。
　　千材會珍，萬陶萃堅。列滬山峙，鏤塹壁聯巾能事既畢，靈既自甄。
　　於皇世宗，侑帝之筵。俟誰駕之，韶遙綠遭。降監成功，致福孔遺。
　　天子壽考，維億萬年。霑概玄教，旁流八涎。
　　十方大天長觀普天大醮瑞應記
　　明昌元年二月癸卯，皇太后微爽節宣之和。越翼日甲辰，皇帝朝隆慶宮，問安于慈訓殿，還出寢門，行不能正履，朝夕視膳，疇咨藥石，未嘗解帶，以謂檮于上下神祇，著在典故。壬子，劫大天長觀設普天大醮七晝夜，仰祝皇太后聖壽無疆，賜錢五百萬，梅檀、沉水、降真等香二百八十斤，龍腦五兩，命昭勇大將軍、拱衛直都指揮使兼客省使大仲尹、西上閣門使張汝猷、左振肅完顏阿魯罕為行禮官，詔提點天長觀事沖和大師孫明道日：．老君道教，乃中國之教，不比釋氏西胡之人，以擊鈸為事，自今以始，醮上不得用法器。即日降普天大醮，青詞一通，其詞日：嗣天子臣謹上啟三清四帝二后，伏以祇應丕緒，仰戴慈闈，惟日奉承。方備九州之養，賴天孚佑，克開萬壽之祥，偶失時和，遽成微恙，爰款殊庭之邃，聿嚴祕醮之。科，所冀孝誠俯回真馭，垂至神而洞鑒，錫景命之延洪，嘉與群生，永依大庇。臣無任懇禱之至，謹詞。辛酉，皇帝駕幸天長觀，行香禮畢，車駕還宮，行禮官暨高功大法師，聞啟發牒，皇帝齋戒七日。癸亥，內降御書青詞九通，沉檀四斤J龍腦十兩。乙丑，正晝行道問，有白鶴九隻自西北來，繼又十隻，皆緩飛翱翔于壇上，須臾數千，四面蔽天而＇至，徘徊往來，自午至申，始徐徐而去。是時雲物嘉明，西南有赤光下屬壇殿，都人瞻拜，萬口和附，咸以為聖上孝感之所致。丙寅，皇太后遣隆慶宮都監高高壽賜白金五十兩，綵四段，俾道眾懺謝。是日，又於正午行道問，有四鶴自西北來，徐有五十餘，盤旋於壇上者久之。丁卯，復命左宣徽使盧璣為代禮官，午時行道問，鶴五隻來自西北，回翔殿閣之上，道眾詣天寶壇上十方香，有大鶴下翔，掠玉虛殿簷，然後飛舞於壇閣之上而去。中夜焚詞，微風自西北來，繚繞楮灰，搏扶搖而上者數百千丈，直入霄漢。俄有赤光照燭琳宇，眾皆駭歎瞻拜。戊辰巳事。厥後曾未俠旬，皇太后康寧如初。有本觀玉虛殿侍香道人徐悟真者，目擊上事，因命工鍰木為《大天長觀普天大醮感應圖》，具錄始終，囑國史院編脩官臣朱瀾記其事於國之上。竊惟束西漢時，黃鵠下太液池，白鶴三十隻經岱宗杞壇之上，偶然而來，殊無意謂，當時史官猶以為嘉瑞，筆之於西京之書，東觀之記，配聖天子以至孝之德，動天地一通神明，如是之昭晰著明哉！．而瀾又職隸太史，固當備紀其實，內則書之於策，以備史臣釆擇，外則揚君上之美，以佐佑刑于四海之教，故不敢堅拒悟真之請，乃取其所錄而叔述之，以為《天長觀普天大醮瑞應記》。《書》日：立愛惟親，立敬惟長。始於家邦，終于四海。將見天下臣民聞風感德，靡然從化，人人修曾閔之行，唐虞之世比屋可封之俗，復見於今日矣。五月戊午，徵事郎、應奉翰林文字兼國史院編脩官、借絆臣朱瀾拜手稽首謹書。
　　中都十方大天長觀普天大醮感應碑
　　國子祭酒兼翰林直學士知制誥同修國史覺懷英撰
　　古者聖人，尊天地，敬鬼神，檮祠祭祀之禮，見於《詩》、《書》尚矣。壇憚以為位，牲幣以為薦，薰燎以達臭，祝史以致辭，以禳夾疾，以祈壽福，亦皆有請焉。後世或舉或廢，寢不能詳究其說，而禳：析之事，獨施於道家者流。齋有法，醮有儀，齋以謝咎，醮以度厄→於是焉要福於天地神祇，自漢唐以來，其法益備。雖與古殊尚，而齋潔以即事，虔敬以將誠，其致一也。明昌元年二月，皇太后有疾不豫，皇帝日侍寢闈，咨閱方藥，＇凡所以為天下養者，皆用其至，而疾不加損。天子惕然，憂形于色，分命侍臣褊舉群杞。且謂檮祈之法，莫嚴於道家，其所謂普天大醮者，視他醮為尤備，乃詔出帑泉五百萬，賜天長觀，俾開醮席。仍賜梅檀、沉水、龍腦等香以斤計者合四面‘有奇，特命拱衛直指揮使兼客省使大仲尹、西上閣門使脹汝猷、左振肅完顏阿魯罕同典行禮，復韶諭提點觀事沖和大師孫明道日：老君之道出於中國，專尚清諍，非若釋氏西胡之法，以擊鈸為事，自今醮‘筵宜勿復用。上於是宿齋，翼日駕如壇所，親薦香火。既還，宮內出密詞九通，皆親御宸翰，皇太后亦遣宮使賜白金綵、幣，以申懺謝，啟壇之日，兩宮常膳皆進蔬素，凡七日，蓋與醮相始終。其備物致誠，可謂兼舉矣。既醮之三日，一行事方殷，西南有絳靄紛敷，光明輝映壇殿，白鶴九來自西北，翱翔壇上，繼是至者又以十數，頃之，四面雲會，不可禪數，蓋無慮數千，徘徊下上，自午至哺乃稍稍散去。于時，祠官道倡，相與振動，拜禮壇下，都人父老，萬目瞻仰，莫不加手于額，以為聖上孝誠所致。自是或五或四，或至數十，繼日更至，最後有大鶴迤邐下翔，屢拂簷楹，已而回旋殿閣之上，逾時乃不見。焚詞之夕，天宇橙霽，微風肅然，煙燼上舉，莫窮所至，俄有赤光照燭壇宇，眾皆煉然，蓋知仙聖之去人不遠也。徹醮未幾，而皇太后聖體旋就康復，朝野內外，相語稱慶。國史院編修官朱瀾為記其事，儒學之臣作為歌頌者甚眾，孫公大師復屬鄙文，傳之刊鏤。懷英曰：天道幽遠，其交際之理不可必知，所可知者，修于下，應于上，理之必至者矣。夫鶴，逸羽也，巢於深林而遊集于藪澤，人將即焉，則搖翮而去之，彼孰使而來哉？嘗聞道家以是為仙人驥，誠然，則其為感應章章矣。孔子日：事父孝，故事天朋，事母孝，故事地察，以至於無所不通。《書》日：鬼神無常，享享于克誠。夫以道德精微之教，行之以清爭，以達聖天子愛親之誠，宜乎感應之速也。既書所聞，復繫之以頌日：
　　維帝在上，萬靈所宗。聽則甚卑，匪誠弗通。於皇聖神，繼天立道。奚請于天，粵為親檮。乃捲道學，其教本玄。用是清爭，庶幾格天。展壇惟嚴，章詞有祕。上靈顧故，福應遺致。爰有嘉氣，非雲非煙。下屬壇殿，流光曄然。復有仙禽，以千百數。如馴如驅，飛掠簷應。會日聖感，福于慈闈。天子日然，嘉爾道師。道師稽首，惟天子孝。千萬億年，加惠玄教。
　　中京重建十方上清宮記
　　太上者，混沌之祖也，初生三清，自玉清至於太清，又成九氣，自無量至於無愛，以純陽而上分三十六天，自太黃而至於大羅，以純陰而下分三十六地，自潤色而至於洞淵，皆在制御之域也。雖處乎丹臺之上，紫闕之內，三大仙、九大帝、二十七天君、八十一大夫、一千二百仙官、二萬四千靈司、七萬仙童、玉女、五億天丁、神王，咸奔走之。十大洞天、三十六洞府、七十二福地、三十六靖盧、二十四化治，莫不仰隸焉。既無陽九百六之災，而出拂石芥城之數，或朝元始，校九宮升降之籍，或謁玉晨，閱三界生死之簿，或履雲華而身如金色，或坐蓮葉而面放日光，七耀雲霞之冠，九華離披之被，或乘八景玉輦，或駕五色神龍，建流霄之丹節，張九光之鶴蓋，或隱几而羅寶幃，或揮塵而翳珠幡，或玄冠素服而御白馬朱鱗，或玉質金容而策青虹白獸。或問虛皇而號金闕帝君，或在太微而名天皇大帝，或出於龍漢之紀為玄中法師，或現於赤明之年為有古先生，或日鬱華子，畫八卦於伏羲，或日大成子，播百穀於炎帝，或曰廣成子，隱於空同，或日務成子，居於姑射。或授清虛真人以二十四圖，或錫天真皇人以三十六部，祕丹書於琅函寶岌，藏紫字於琳館玉房，傳靈篇於青童君，教法始興，留真像於西王母，道觀初建。爾乃降神於商，當陽甲之時，寄生於苦，在庚申之歲，陰御九龍之駕，光流五色之珠，託靈飛之遺體，剖真妙之左脅，娠八十一年，示七十二瑞，相，以其指木而姓李氏，以其白首而稱老子，或曰伯陽；甫或日太史檐，或名元、名德、名雅、名石，或字生、字光、字文、字始、何啻三十六號而已。河目海口，日角月淵，鼻有雙柱，額有三里，頰如橫隴，頤若平丘，身長九尺，手握十紋，方瞳兌面，白誌錦文，又豈止七十二相哉！．自文王、武王以來，居藏史、柱史之職，知周德之既衰，閔胡俗之未化，徑由函谷，將度流沙，紫氣橫天，青牛稅駕，末著關令所請之書，先肉徐甲既死之骨，時昭王二十五年七月甲子也。今洛陽上清宮遺邊尚存，古樹蟠空，如龍蛇之狀，上有一穴，實太上繫車之地也。國朝升河南府為中京，留守完顏訛出請鴉門道人武大順來領此十方宮事。始延四方之士，咸得灑掃於其中，一大勝事也。武大順丐文於予，將伐石志之。予恐世俗未知太上之所以至此也，故備錄其本末云。若夫傳道於庚桑，有伏鵠之喻＇，講禮於仲尼，有猶龍之歎，載誕青羊之肆，遐登白鹿之宮，皆後事也。語在《道藏》，略而不書。云雲孫純甫謹記。
　　宮觀碑誌竟