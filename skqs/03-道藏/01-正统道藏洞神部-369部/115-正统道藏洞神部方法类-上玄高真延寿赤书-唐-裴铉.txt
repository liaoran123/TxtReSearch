上玄高真延壽赤書
　　上玄高真延壽赤書
　　經名：上玄高真延壽赤書。唐·裴鉉撰。一卷。底本出處：《正統道藏》洞神部方法類。
　　進延壽赤書表
　　唐終南山林臣裴鉉上表
　　臣聞明流八荒者，日也；聲飛萬古者，道也。故貞明不出於古先，德身豈遠於身外？是以聖人洗心，以至道如蹴踟焉。然則氣無形端，有若道準固，以柔鄭，逃之無因，取興則小，其弘則大。微臣幸逢堯運，忝預巢由，服志中巖，有易潤澤，因編於儒典，薄求於道書，見仙家保命之真言，思君親永壽而無極，真言秘旨，累翳縑網，誠則天鑒昭回，私心懼勞聖覽，是以披歷精要，載騰真聲，進明白於一貫，退光宣於少得，故樂者易成功，見之不駭俗，誠皇極之道也。經所謂王侯得一以為天下貞者，不空言哉！，斯蓋上玄老真延齡永壽之前梯也。因以名日《上玄高真延壽赤書》焉。赤書者，上以明星火資於土德，中以殷仲夏之朱明，下以達微臣之丹懇也。靈經云：俾國太平，轉災成福，當用五老赤書作鎮也。今屬三氣炳節降慶神期，敢獻延壽之書，冀申誕賀之禮。伏惟開元聖文神武法天至道皇帝陛下，道滿天大，覆燾無私，德通坤厚，光載罔極，不恥牧童之詞，豈愧芻莞之言？言不賤廢，天下幸甚！書一軸，凡八篇，積數千字，皆眾聖高真之至言也，在掌握之內，足見長生之道焉。
　　鬱璘前奔第一
　　鬱儀太陽之精神也，結璘太陰之精神也。
　　東卿司命曰：晝存日，夜存月，如小環焉。存日赤色，紫光九芒矣；存月黃色，有白光十芒矣。而日居左，月居右，令二景與目瞳合氣相通也。因咽無數液，密行此道，以攝運生精，理和魂魄六丁奉侍，天兵警護。此上真太上高真常在囊肘之問，信誓而傳也。
　　南極夫人曰：存心中有紫光日象如錢許，赤色有九芒，從心中上出喉一至齒間而還胃中。如此良久，臨目自見中心腸胃分明，乃吐氣漱液，因咽三十九過止。一日三為之，行十年，日中無影辟百邪，神仙矣。
　　西城王君曰：恆存月在泥丸中，夜服月華，如存日法，存月有十芒，白色，從腦中下入喉而回入胃中，猶服日耳。泥丸，腦神也，身神中至尊也。
　　《太虛真人赤君內法》曰：每月五日夜半存月在心中，日從口入，使照一心之內，光明合會。畢，當覺心暖。久之，密祝曰：
　　大明育丹，精內煉金。光輝合映，真神來尋。誦畢，咽液數極於九。每月十五日、二十九日，復行如上法。使人聽察光徹，面有玉光，體潤金澤。行之十五年，太上遣寶車來迎。修之務欲數，不必事須此日。
　　青牛道士口訣曰：暮臥存日在額上，月在臍上，辟千鬼萬邪。秘驗。
　　《靈寶五符序》曰：欲登仙當召身神，或有乖處，以呼所在神以治之，立效也。謂耳、鼻、舌各司，神宮殊貫，故別呼名焉。
　　眉神名天雲，腦神名元先，鬚神名東王父，耳神名嬌女，目神名英明，髮神名長壽，鼻神名通盧，口神名丹珠，舌神名丹黃，齒神名衛士，喉神名武奔，肩神名鬱靈，手神名魂陰，心神名吻陶，肺神名臨臨，膽神名獲獲，胃神名阻阻，脾神名裨裨，腎神名瀏瀏，臍神名玉靈，丹田神名藏精，大腸神名託託，小腸神名梁梁，腸神名窮英，肚神名陰陰，膝神名區區，陘神名孔子，足神名立天力士。
　　常欲將寐先存之，鬼物不能奸也。晦朔日弦望存之，尤佳也。
　　洗心內忌第二
　　《鄧都記》曰：忌言學道。何則？言出於外，鬼物必犯於人，使人疾病。謂體或未真，不可不慎焉。
　　《束陵聖母口訣》曰：學仙慎言有多術，為山神百精所試也。劉景亦用此術昇仙矣。
　　《老君養神經》曰：如涵忌向北及向西北。為酈都陰宮在亥焉，故於瀾上忌。遇疾多不救者，抑有由矣。或遇疾急誦六宮名乃免耳。六官名具在第三篇。切忌涵觀上象，多疾也。
　　又曰：假寐而詠歌，亦謂之請禍。若暴露俾人遇惡疾，不悔也。
　　又曰：理髮忌向北，大悔也。謂散髮近訴於陰君，鬼物得其便耳。而履垢亦令人消瘦療疾也。
　　南嶽夫人曰：臥室務其芳潔，不潔則受故氣之亂，學事難成，深忌之。
　　又曰：臥林務欲高，高則地氣不及，鬼吹不侵，不爾，鬼氣侵人常依地而上也。林高三尺六寸。然鬼無形皆附物以為珍。故林高三尺六寸，而鬼氣不能及也。古之史永見鬼附地，以管吹人，學者故切慎之。
　　仙人陳安世口訣曰：理髮及飲食茵席勿令非道者見近，見則屍俗魄形鬼來侵我神也，所以柄山者欲遠之耳，秘之！
　　《真皓》曰：養生之人不過泣及多唾耳，洩之皆謂損液漏津，使喉腦空竭，是以真人常吐納咽液以復命焉。
　　古玄師曰：浴不厭數，患人不能耳。蕩練臭穢而真氣至。
　　《真誥》曰：凡甲寅、庚申之日，屍鬼競亂精神，躁穢之辰也，不可與女子執調及言笑耳。是日遣諸欲，保元吉也。
　　仙人劉綱口訣曰：求仙者勿與女子正月元日、二月三日、三月九日、六月二日、九月六日、十二月三日，是日御女，六屍亂藏，血潰，三魂失守，神氣凋逝，積以致斃，所以忌也。此日者匪以藏，血潰而女官在寅申相刑，則日出於目朱童之中，是以女屍招男，男屍招女，禍害往復，喪神破精，雖人不自覺刑而靈已損，由三屍戰於眼中，流血於泥丸也。至其日，寵姬要女固不可相見耳。仙師但終此道而長生。
　　紫陽真人曰：沐浴不數，魄之性也。違魄反真，練其濁魄，自亡矣。
　　《大洞秘訣》曰：夜夢而心中自以為佳則吉感。外覺當摩兩月二七過，然後叩齒二七通，微咒曰：
　　太上高精，三帝丹靈。絳官明徹，吉感告情。三元柔魄，天皇受經。所向諧合，飛昇上清。常與玉女，俱會紫庭。惡夢咸吉也。
　　清神外禁第三
　　《鄧都記》曰：有知鄧都六官名，則百鬼不敢為珍。欲外常先向北微其音再三咒曰：
　　吾是太上弟子，下統六天。六天之官是吾所部，不但所部，乃太上之所主。吾知六天官名，是吾長生，敢有犯者，太上斬汝形。第一宮名紂絕陰天官，第二官名泰殺諒事宗天官，第三宮名明辰耐犯武城天官，第四宮名恬黑罪氣天宮，第五宮名宗靈七非天官，第六官名敢司連宛屢天官。誦畢，啄齒六十通乃外，辟萬邪之氣。行之彌旬，死籍削注，生於南官耳。
　　《洞房太丹經》曰：惡夢者，一曰魄妖，二曰心試，三曰屍賊。欲消之方，覺後以左手按人中二七過，叩齒二七通，咒曰：
　　大洞真玄，張煉三魂。第一魂速守七魄，第二魂速守泥丸，第三魂受心節度。速啟太上元君曰：向遇不祥之夢，是七魄游屍來協邪源，急召桃康護命，消滅惡精，去凶成吉。生死無因，行之不已，坐見將來休咎之事矣。
　　《鄧都記》曰：夜行常嗚天鼓，亦無至跟數也，可以辟百鬼，邪魅皆畏啄齒之聲，是故不能犯人。昔鮑生息風，齒自相啄，鬼物來錄者聞叩齒之聲皆遠之，年一百三十歲履春冰而溺終。議曰：叩風齒猶尚如此，何況道衛之人故叩齒者乎？
　　藏密鉤神第四
　　《真誥》曰：養生之道，先欲識己之形，存之極令准的，存在目前矣。面上恆日月之光，洞，照一形也，使日在左，月在右，去面前九寸。存畢，乃啄齒三通，微咒曰： 
　　元胎上真，雙景二玄，右抱七魄，左抱三魂，念我神明！與形常存。誦畢，又啄齒三七通，咽液七過，此名帝君錄形拘魂制魄之道，使人神仙長生不死也。又凡存．神行真仙之事者，服玩茵席，皆務新潔，忌於點污，為三魂七魄或柄其中矣，深忌之。
　　《紫書三五順行經》曰：入坐時，欲閉目內視，存見五藏腸胃。久行之，得分明通也。
　　《紫度炎光內視中法》曰：每外，安身閉目內視，遠聽四方，注視萬里之外。精心為之，乃見百里外事也。四方者，總其言耳，當先起一方而注視聽，初為之實無髻實，久久誠自入妙而招真也。
　　雲林王夫人曰：仙真之道，以耳目為主，視久則目間，聽廣則耳閉，此病從內而外奔也，非復有他。至夜半，先閉目，束向，以手大指後掌各左右拭就耳門，使兩掌但交會於項中三九過，存目中當有紫青絳三色氣出目前，此是內按三素雲以灌合童子。陰咒曰：
　　眼童三雲，兩目真君，英明注精，開通清神，太玄雲儀，靈驕翩翩，保利雙闕，啟徹九門，百節應響，朝液飛身，上昇玉宮，列為上真。咒畢，咽液五十度。久為之，視徹千里也。此亦真仙之道，不空明耳目而已。
　　青靈真人曰：守玄白之道，常坐外任意，存泥丸中有黑氣，存心中有白氣，存臍中有黃氣，俱生如雲以覆身，因變成大火，又燒身通洞內外，如一早行或達於午，使人長生不死。此法互相出入，參而行之，益為佳也。
　　保命君曰：夫人心存拜，拜及心，旋行之時皆發鑪，左右如行事狀，謂內研太玄行虛業，棲自三宮，偃逸神府也。昔趙公行之，感太上來降而登仙矣。
　　寶神平氣第五
　　裴君《保神經》曰：人將老，鮮不先始於耳目也。目下頓上，是央明保命歸嬰之所矣。以手旋之，往復無數，是謂通血散皺，和精保神之生道也。
　　又曰：以手乘額上，內存童子若日月雙明，上下數積三九乃止，此謂手朝三元，固腦堅髮之道也。頭四面以兩手乘之，順髮就結，唯令多也。於是頭血流散，風濕不凝。都畢，以手按目四毗，凡至二九，令目見光者，檢眼神之道，久為之，得見百靈。又使手不離面益佳，已成高真猶不廢之。
　　《太素丹景經》曰：一面之上，常欲兩手摩之，高下皆使熱，令人面有光澤。行之五年，色如處女，所謂山川行氣，常盈不沒也。
　　《太上開天經》曰：常宜以手按目近鼻之兩毗，閉氣為之，氣通輒止，吐而復如。恆行之，能洞觀幽遠焉。楊真人夜外覺，常叩齒七通，咽液九過。畢，以手按鼻之兩邊左右上下，數至十遍，微咒曰：太上四明，九門發輝。兩目玄徹，通真達靈，天中玄臺，流氣調平。嬌女雲儀，眼童英明。華聰晃朗，百度眇清。保和上元，徘徊九城。五藏植根，耳目自生。天臺鬱素，梁柱不傾。七魄澡練，三魂安寧。赤子擭景，輒與我並。有敢掩我耳目，太上當摧以流鈴。萬凶消滅，所願必成。日月守門，心藏五星。真皇所祝，群響敬聽。外覺，輒誦於此，勿失一跡也。令人面有童顏，制魄錄魂，去辟千魔，七孔分流，色如舜華，真人起居之妙道。畢，咽津九過，石景赤子常以手摩口鼻，臨目。久之，手中生液，進以摩兩目，日行之使人體香身輕。
　　《太上發華經》曰：常以生氣時咽液二七過。畢，按體所痛處，向生，氣咒曰：
　　左玄右玄，三神合真。左黃右黃，六華相當。風氣惡疾，伏匿四方。玉女流澤，上下宣通。內遣水火，外辟不祥。長生飛仙，身常休強。誦畢，咽液十二遍，乃急按所苦處三十度，永無疾疝也。《內景經》曰：臥起先帛拭胸項目，使溫然，因順髮摩頂。良久兩手拭面目，咽液三十過。久行之，使人目明，邪氣不入，體永寧。
　　《大洞真經》曰：外起當正坐平氣，以兩手掩頭，目仰視，與手爭力三四止，使人精和血通，風氣不入。能久行之，不病不老也。
　　方丈昭靈李夫人曰：耳欲得數抑其左右，亦令人聽徹。所謂營治城郭，當得名書生籍。鼻欲按其左右準令數，使人氣平。所謂無卒使溉灌中嶽，名書帝錄。
　　《太極經》曰：理髮宜向王地，因櫛髮之始而微咒一曰：
　　泥丸玄華，保精長存。右為隱月，左為日根。六合清練，百神受恩。誦畢，咽液三過。常行之，髮不落，而生矣。
　　又曰：常數易櫛處，櫛多而不使痛，亦可令侍者櫛之，取多佳也。於是血流不滯，髮根常堅。令侍者濯手，然令櫛，不然污天宮也。
　　《真誥》曰：櫛髮欲弘多，通氣血，散風濕也。數易櫛愈良多，可不須解髮也。
　　《丹景經》曰：以手更摩髮及理櫛似熱。兩臂亦更互以手摩之，使髮不白及脈不浮外也。
　　注藏永圖第六
　　《真誥》曰：長生之道，當去疾，不使體有虧邪，及血少腦臧，津穢滯也。不先去疾，雖服食行氣無益。昔有皇甫女，好神仙，常吸引日月，以三十載都不覺少益，後遇南嶽真人教之：子不得昇仙者，子有疾，腦官虧，服去病藥，修持其事。後十八年，白日上昇矣。
　　《太上九變十化易經》曰：若履掩室乳血，當急盥浴以解。法用竹葉十兩，桃白皮四兩，右以水一斛二斗，煮一沸揚出，通寒溫以浴，則萬穢消也。匪以除穢，深辟溫痺創癢之病。天人下遊，將還上界，未曾不用此水以解穢也。
　　仙人沈義口訣曰：服神藥勿向北方，大忌之。亥子日，不可唾，亡精亂氣，臧損年命，藥力如土。
　　《黃山君訣》曰：服藥物不欲食蒜、石榴子、堵肝、犬頭，計食一斤，損算一百日，宜慎之。
　　束卿司命曰：服仙藥常向本命服，畢，勿道死凶事，犯傷胎神，徒服無益。
　　九華安妃曰：臨食，勿言醜事。
　　沐浴常存六丁，令所願豐。《禮》亦云：臨食不欲，良有以焉。
　　又曰：勿令露食，來眾邪氣。人因好食而遇疾或難救者，信露食之邪犯露食者，謂不欲特造失覆之物也。
　　陰行真氣第七
　　紫微左夫人《喻書》曰：耳目是尋真梯級，得失繫之，豈輕易邪？宜以手按兩眉後小穴中二九過，又以手摩兩傾上，手旋耳三十過，摩惟令無時節也。畢，以手乘額三九過，從眉中始乃上行入髮際是，因咽液，多少無數也。如此常行，耳目自明，一年可夜書。亦可於人中密為之，勿語其狀。
　　又曰：眉後小穴中為上元六合之府，眼暉和瑩，精光長珠徹童，保煉目神，是真人坐起之上道矣。
　　一曰真人常居內經曰：子欲夜書，當修常居，真人所以能旁觀四達八避視掌中者，常居之理也。
　　又曰：被華蓋之側，延和天真，入山澗之谷，填天山之源，則虛靈可見萬鬼，滅奸所為，仰和天真，俯按山源也。山源，鼻孔中初入高者也。
　　又曰：天真，兩眉之問眉之角也。山源，是鼻下人中之本。側在鼻下小入谷中。華庭在兩眉之下，是徹視之津梁。天真是引靈之上房。晨暮常咽液三九，以手陰按之，令人致靈徹視，杜遏萬邪之道也。咒曰：
　　開通天廷，使我長生。徹視萬里，魂魄復嬰。滅鬼去邪，來致千靈。上昇太清，與日合並。得補真人，列象玄名。
　　對時習真第八
　　《真誥》曰：夫學道先檢制魂魄，消滅鬼屍，常以晦朔日、庚申、甲寅日當清心沐浴，正席危坐，得不寐者益善，以真朱筆點左目毗下，以雄黃筆點右鼻下，令小半入谷裡，點畢先叩齒三通，微咒曰：
　　上景飛玄，朱黃散煙，氣攝虛邪，屍穢沈泯，和魂練魄，舉形合真，令我不死，萬壽永全，聰明徹視，長亨利津。誦畢，叩齒三通，咽液三過，及以右手第三指按右鼻孔下，左手第二指捻左目下，各七過當盡。陰按此二處，是七魄遊屍之門戶也。鐵精賊邪之津梁，故受朱黃之精，塞屍鬼之路也。太極上法，常能行之，則魂魄和柔，屍穢散絕，長生神仙矣。
　　紫虛元君曰：常以正月四日、二月八日、三月十五日、六月六日、七月七日、八月八日、九月九日、十月五日、十一月三日、十二月二日，是日太上玉晨君登山玉霄林房，四陌天下，有遠遊之心者，宜以此日日未出時向北再拜，自陳所懷，咽液三十六度，願無不從也。
　　九華安妃曰：入室靜戶先前右足，後進左足，令與右齊。及趨行，如使人陳啟，通達上聞。
　　《真誥》曰：五卯日常當齋心，入室束向，心存拜存神，平氣朝感神明，亦適意所陳，罔不從願，恆如此者，玉女降侍。
　　又曰：常以本命日向束方叩齒三通，存心再拜而微咒曰：
　　太一慎生，三氣合真。室胎上景，母玄父元。生我五藏，攝我精神。下灌玉華，左笑金晨。令我神仙，役靈使神。常保利津，飛行十天。誦畢，又心拜四方，叩齒三通，咽液三過。此名太上祝生隱朝胎元之道也。常能行之，令魂魄保守，長生神仙。
　　又曰：至甲子及朔日，當沐浴使人通靈。
　　又曰：八節日，當齋心，謀言必以善事，慎不可以其日震怒及行威刑，皆天人大忌也。切慎之吉。
　　《太丹真經》曰：常以二月二日、三月三日、八月八日、九月九日、十月十日夜，於寢室存思洞中訣事，不眠者吉也。其夕，衛經玉女將太極典禁於空中而察子也。是夜燒香，精苦如有所待也。坐外存思，或讀經書，念真在思，唯不可以施他事，久久下為師友接人昇天矣。
　　又曰：發鑪時勿反顧，顧則誤眾真，真氣致邪應也。
　　太極真人讀道德五千文萬遍，則雲車來迎，長生矣。
　　真人孟德然曰：暮臥先讀《黃庭內景經》一遍，使魂魄安逸。行之十年，長生神仙矣。
　　北嶽蔣夫人云：讀此經亦使人無病，是不死之道也。
　　上玄高真延壽赤書竟