太上洞神五星讚
　　經名：太上洞神五星讚。原題賬平子撰。一卷。底本出處：《正統道藏》洞神部讚頌類。
　　太上洞神五星讚
　　張平子撰
　　東方歲星，一名木星，一名嗢吺斯，屬東方，主齊吳。
　　東方歲星，實曰木精，蒼帝之子，大而能明，所在為福，莫之與京。人君至德，道義常行，則風雨詩若，百穀熟成，君壽而昌，人富而貞，中國安樂，四夷來庭。君政殘暴，失仁和之誠，則芒角而怒，宇內交爭。拒諫信讒，違恭肅之程，則禍滿寰瀛，下陵其上，弟謀其兄。赤黃，多風多旱。白黑，為水為兵。與金合，而大將損。被月掩，而妃后傾。入太微，君憂有赦在東井秦地安寧。守與鬼，國用斧鑽。繞虛危，齊地灾生。居房君臣咸樂。留心，禾黍豐盈。守角，忠賢薦用。留尾，社稷歡榮。歷氏，內多有喜。經亢，韓鄭出征。入箕，宮中口舌。經斗，昊越和平。乘虛，昭穆失次。犯女，宮掖歡情。守牛，饑凍虎害。繞危，祠杞不馨。犯室，陰陽皆速。守壁，堯舜同聲。入奎，有道者甩。經婁，致命者行。守胃，人多饑疾。在昴，王者嚴刑。逆行，為灾、為賊。晝見，主柔臣橫犯。畢守婁，灾及人牛。乘貲入井，獄訴兵愁。繞天，屍者過半。犯柳，五穀繁稠。留張，君臣和悅。入翼，穀損人流。繞斡，野有喪病。犯房，將相皆憂。勗哉有土，君子慎獨。綏撫婺，增修景福。神理祐善，懲惡窒慾。敬奉三光，克修永穀。木星所到，分野順行。色青，為福為慶，如官益祿。逆行色變，為灾與土同到，人生宿亦如之。其禳法，宜栽種五菓樹木，又宜懸青旛，著青衣則吉。
　　南方熒惑星，一名火星，一名雲漢，一名罰星，屬南方楚越。
　　南方之精，亦曰罰星，赤帝之子，主察視明。每年十月十一月，入太微一宮而受制。過有道之野不停，伺無道之國出入。何常勾犯為禍，環繞為殃。出則兵動，入則兵藏。周旋止息，為病為喪。由人君之慢易，俾臣下之灾傷。或進或退，大小無常，為水為旱，豐儉迭興。每晨見而行疾，及昏出而漸昇，出處失度，乍存乍亡，有怒有勃，或角或芒。入太微魏文侯姐落，犯紫微野死之王。守天江河津泛溢，在胃宿天下空倉。透羽林禁兵必起，留張宿歲美人康。入南斗灾及宰相，犯東井水火之拜。守少微處士被厄，繞天園萬姓饑荒。環鬼兵喪並起，入昴胡虜潛藏。居心星王者惡之，陵軒轅妃后憂惶。犯室米貴十倍，乘危兵起南鄉。在尾人臣不順，入角將軍誅傷。勾亢漂沒城邑，犯鬼死者相望。留奎父不親子，犯駟臣叛於王。凌空國君自出，守畢邊有兵降。入璧賢士不顯，留參兵連四方。抵女布帛湧貴，守牛六畜屍僵。勾柳饑旱失地，犯角兵起蕭牆。入軫人皆從役，犯婁出兵為彊。逆行于斗，環繞於房。股肱出走，父子分張。經天海內鼎沸，留箕人食糟糠。有土之君，于何不臧。克己復禮，其後必昌。君父居上，宜修景福。為臣為子，如臨泉谷。妖禍自滅，永終天祿。
　　火星臨分野土地，多為火灾、瘡腫、口舌、移改，及下人謀上，驚恐之厄。到人本命，令人心狂、熱疾，慎弓箭刀杖，損傷見血之厄，妖怪言語。其禳法，以腓衣裳受符，宜施赤小豆與貧人，宜懸誹旛，宜造燈火功德，宜轉金簡玉訣之經，點星燈，施觀家土則吉。
　　中央鎮星，一名地侯，一名雞換，主周、梁。
　　爰有鎮星，中央土精。黃帝之子，地侯別名。所在之國，不可加兵。其分無灾，五穀熟成。人君昌樂，由君之貞。君若內無仁義，外猶華飾，其星失度，為妖為慝，上亂下爭，束西叛逆。上天降灾為雹為霖，山崩地坼，鬼哭哀吟。與木相犯，妃后隕傾。與水相合，軍敗連營。抵角後宮有喜，入亢萬物無成。犯房兵起地動，歷氏儲副歡榮。守心聖主有德，在尾盜賊公行。繞箕水灾人散，入斗登位無爭。環牛賊臣謀主，犯女暴貴縱橫。乘虛風寒米貴，入危公役灾生。犯室廣修宮殿，繞壁道術彰明。乘奎女貴水湧，守婁奸詐臣生。勾胃水饑兵亂，勾昴將出西征。犯畢公侯受廢，乘貲邑破人驚。環參大臣出使，入井炎旱灾并。在鬼臣佐異謀，犯柳天下和平。留星萬方皆理，居張五穀不停。入軫穀傷兵起，守翼寰宇廓清。掩鉞大臣誅戮，犯法將相憂烹。凡厥在位，知幾知微，克勤奉法，敬天之威福，延胤祚邦家之基。
　　土星鐵身，所到宿分，不修德政，其地灾殃。若宮宿闊遠，灾乃十年；或乃諸侯死喪，百姓饑儉。不順國命，則興攻戰之灾。土主不修令德，則水早不調，蟲傷穀麥。修福，則加官益祿。到人本命生宿，則為大灾，或父母喪亡，或兄弟離析，失官落職，發舊口舌，令人孤倆。其所禳法，宜轉金簡玉經，著皂衣服，宜乘驪馬，燒安息香，施魚鱉食，設水府，醮造功德，則吉。
　　西方太白星，一名金星，一名長庚，一名那頡，主西蕃胡人也。
　　太白之星，少陰之精，白帝之子，亦日長庚，所主者義。其大而明，將軍之象，誅罰為名。怒則芒救叱吒，喜則斂角潛形。過火凶喪相次，合水遠邇加兵。犯角天下兵戰，入亢水賊並生。守氏將軍受封，居心蟲火縱橫。在房土功干國，犯尾失政人爭。守箕風旱有赦，入斗灾禍難平。環牛地炁發泄，抵女府庫皆傾。乘危將軍解甲，犯室武士休征。入奎川源泛溢，守壁國用嚴刑。乘婁白衣有會，入胃守內安寧。犯昴胡兵大起，守畢有赦兵行。乘貲參野有易政，歷井鬼臣將憂并。入柳元戎益封，留星戰死連營。勾翼軫諸侯大振師旅，入軒轅人主建篩懸旌。守天田人受爵祿，當午地戎虜肆意崢嶸。失舍邪亡軍破，不見殺將屠城。或山崩四面，執役侵貴。君柔臣強，兵鋒轉戰。互執台權，祆祥屢見。臣節見虧，主心邪變。嗚呼，有土之君，股肱之臣，不僭不濫，敬天畏神。道以理國，德以匡身。福留後嗣，化及人民。
　　金星太白大將軍，主義主伐主兵革。八年一周天，所臨宿分，多兵革焉。臨人本命宿，則好邪行音樂也。所禳之法，宜講武教旗吉。
　　北方辰星，一名水星，一名嘀，屬北方，主燕、趙。
　　北方辰星，亦日水精，黑帝之子，偏將之形，所主者聽。伺察君臣之情，所在之位，憂而不寧。君若審其法度，明其教令，遠其讒邪，親其忠正，無縱慾逸，邦家之慶。君若不理城闕，不任賢臣，縱捨由己，呢比小人。上天垂象，灾及其鄰，五穀不稔，風雨不均，陰陽錯亂，饑寒荐臻。與金合而干戈動，被土犯而元戎厄。睹芒角而知大小灾，祥審伏見察君臣譴謫。暴水漲而色青，大喪。發而虛白，其順也。春晨而秋夕，其為也。冬溫而夏寒，逼太陽而掩映，接少陰而交歡。守角刑速而水灾，留亢米穀騰湧。在心天下太平，守房奸臣謀動。居尾江海橫流，入箕大人憂戄。犯虛宿萬里赤地，乘斗牛百川央壅。凌女布帛倍貴，守危亂臣繼。纏入奎臣下被囚，守胃兵水人愁，繞畢邊兵驚速，在昴執政刑流。勾觜兵灾為孽，入井水土相讎。乘參入鬼水灾兵起，疾疫多憂。留柳星貴臣得罪，守軫翼宗廟宜修。逼太微群臣相害，守軒轅后族多仇。入壁朝廷咸戄，犯氏獄訴稽留。居張貴臣專國，犯室后黨被收。守婁水敗萬物，在建相讚難休緬。惟有土敬，慎其儀，兢兢慄慄，居安苦危，勤修令德，福履綏之。
　　水星樞相也，主天王祕要，改受侯伯爵祿之事、一年一周天，所到分野，多主水灾、兵起、妖言，或人令心不定，好食辛酸。所禳之法，宜築城池，開渠引水，則吉。
　　太上洞神五星讚竟