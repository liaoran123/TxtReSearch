先天玄妙玉女太上聖母資傳仙道
　　經名：先天玄妙玉女太上聖母實傳仙道。撰人不詳。假託聖母元君與老君談論外丹及內丹守一法訣。其文又見朴南宋謝守瀾《混元聖紀》。一卷。底本出處：《正統道藏》洞神部方法類。
　　先天玄妙玉女太上聖母資傳仙道
　　聖母告老君曰：夫人受生於天地中，有清有濁。氣之清者，聰明慈仁，氣之濁者，愚癡凶虐。明者因修以成性，昧者咨慾以傷命。性者身之源也，命者身之根也。是故修學之人，鍊身於九丹，解結於五神，引黑於本生，滅根於三關，九鍊十變，百節開明，胞結斷滅，乃知本真，而成上仙也。若不修學，則邪魔入身，百病競生，死不盡命，痛乎難言。夫仙由心學，心誠則仙成。道貴內求，內密則道來。能致靜以學真，積虛以通神，則仙日近矣。苟心競神勞，體煩不專，動靜喪精，耳目曠明，徒積稔索道，道愈遠也。寄寓天地問，少許時耳。若能攝黑營神，辛苦注真，久將得道，則與天地共寄，寓於太無中也。能洞虛體無，則視之不見，聽之不聞，乃與道合真矣。
　　老子曰：今混跡塵寰，欲長存不死，隨世度人，可乎。
　　元君曰：吾有祕寶，非聖不傳。有能修之，可以長存。
　　老君曰：願聞其致。
　　元君曰：至道淵奧深，不可得識。匪有匪無，匪聲匪色，視之不見，搏之不得，囊括天地，至人無極，近在諸身，莫之能測，能知其則，是謂玄德，
　　老君曰：其道亦有術以致之乎。
　　元君曰：道者，虛通之至真。術者，變化之玄技。道因術以濟人，人因修而會道，則變化無窮矣。夫道之要者，無為而自然。術之祕者，符與黑藥而已。符者，三光之靈文，天之真信也。藥者，五行之華英，地之精液也。黑者，陰陽之和粹，萬物之靈爽也。人雖得一事未畢，要資符藥，道乃訖。此吾之祕寶耳，爾能兼之，可以長存，度人無量矣。
　　老君曰：身者，得道之器也。黑者，致命之根也。根拔則命終，器敗則道去。今欲修之，令命固道隆，可得聞乎。
　　元君曰：人稟骨肉之質，猶陶家逐也。埋未冶則敗速，身未鍊則命促，理固然也。縱使德冠草有，神疏大玄，而身猶恐未兔乎老死。夫何故，由化致然，不得不然也。惟藥能鍊形，符能致神，神歸則心通而性逸，形堅則黑固而命全，然後化黑變精，洞入無形，飛行虛行，存亡自然，乃能長存。得道之人雖遭劫交，天地崩淪，而災不能及，所以貴乎符藥者，由此也。
　　老君曰：服神丹而得長生者，神靈佑之乎，將藥之力也耶。
　　元君曰：長生之功，由於丹。丹之成，由於神。故將合丹，必先正其心，不履罪過，神明佑之，作丹必成。神丹入口，壽命無窮也矣。天地明察，道歸仁人，萬兆蠢蠢，名曰行尸。不信長生之可學，謂為虛誕，從朝至暮，但作求死之事，天豈能強生之乎。恣心盡欲，奄忽輒死，千金送葬，何所益哉。神丹道成，不惟長生而矣，亦可作世之寶也。知此道者，亦安用天下為人。有以國易吾方，而非其人不傳也。
　　老君稽首曰：願聞其旨。
　　元君乃仰天而嘯，倏忽有紫雲如蓋，自天奄至，中有五色蘊，光明八達，仙人涓子侍之。元君披出神圖寶章變化之方，還丹伏水火汞金液之術，凡七十二篇，以授老君金液之術。聖母玄妙玉女曰：神仙之道，不在祭杞檮鬼神，不在導引與屈伸，不在祝願多言語，不在精思自苦勤，長生之要在神丹。知之甚易為皇難，子能行之可長存，此之道成立得仙、吾亦學得非自然。金液之術其文曰：一為玄白生金公，太陽流珠入華池。斤內五兩文萎蘿，赤鹽白雪成雄雌。五符九丹得之飛，真道在此人不知。五符者，一曰玄白，二曰金精，三曰飛符，四曰金華，五日三五青龍精。九丹者，一曰白雪九轉還丹，二日雌雄九轉還丹，三曰金液九轉還丹，四日白華九轉還丹，五曰丹華九轉還丹、六日五色九轉還丹，七日泥汞九轉還丹，八日金精九轉還丹，九日九鼎極耀還丹。此九丹得一，則可以長生，不在褊作也。神丹之道，皆三化五轉，至九而止，得服之者，與吾等矣。九丹同為昇天之道。然九丹中，金液為上。服九丹之人，或三年二年，一年半年，百日六十日，三十日，十日三日，乃有仙官雲龍來迎。惟服金液者，入口則身色紫金，立生羽翼，昇天為仙官矣。雖先長齋，斷穀一年，乃得服之。自非有玄中之錄，及不死之名者，終不得聞九丹金液之道也。其法依前合丹，金成而液之，其道畢矣，此吾之祕寶也。
　　老君以道授尹喜曰：夫大道守其三品為則，以一為度，以正為德。子能知一萬事畢，閉塞情欲入奧室，鍊金食黑為第一，子能知之守勿失。又曰：至真上帝，莫不由金丹而得道，履九幽而入杳冥，上下虛元，因神明而俱昇。
　　老君曰：鍊金食黑之道，天地之精華，陰陽之根本，二黑之謂也。陽龍陰虎，木液金精，二氣交會，鍊而成者，謂之外丹。含和鍊藏，吐故納新，上入泥丸，下注丹田，循環不息，朝于絳宮，採於五石，以哺百神，此內丹也。含和鍊黑修道之士，得內丹者，可以延年。得外丹者，可以昇天。三一九思者，內修之要也。九丹金液者，外丹之極也。合而修之，道成庾矣。食黑訣曰：食黑固精，受明玄經。生道要妙，出幽入冥。上固雲門，下固靈根。知者甚易，行之甚難。夫形動德散，氣越道叛，精消魂損，目動魄亂。是以聖人靜形固黑，畜精受視，則道德虛凝，魂魄固守，形一神萬，道乃成就。常以半夜之後，偃外握固，鼻納清黑，口徐吐之。復守三一，入室九思，神定氣安，仙道近矣。因授喜《玉曆中經》三十五章。
　　老君曰：三一之道，神仙所重。世莫得聞，子其祕之。兩眉之問，卻入一寸為明堂，二寸為洞房，三寸為泥丸，上丹田宮也。中有赤子，字元先，名帝鄉。心中為絳宮，中丹田也。中有真人，字子丹，名光堅。臍卻入三寸，為命門下丹田宮也。中有嬰兒，字元陽，名玄谷。皆長三寸，同服赤積赤衣赤履，此三一也。上紫，中赤，下黃衣，皆如嬰兒之狀也。下一座金床玉几，常以金爐玉匕攪精華，以哺上一中一，當晝夜存之也。子能長生，三一當明。子能守一，一亦守子。黑變為精，精變為神，神變為嬰兒，嬰兒上為真人，然後為赤子，此真一也。又曰：偽道養形，真道養神。神真道通，能亡能存，神能飛形，亦能移山。形為灰土，亦可識焉。耳目聲色，為子留愆。鼻口所喜，香味是冤。身為惱本，痛癢寒溫。意為形累，愁毒憂煩。弗疾去之，則志氣日耗，壽命不延，其來久矣。子當先損諸欲，莫令意逸，閑居靜處，精思齋室，丹書萬卷，不如守一。常以虛為身，以元為心，元身之身，元心之心，可謂守神。守神玄通，是謂道同。其猶高山大澤，非欲蟲魚烏獸，而蟲魚烏獸歸之。人能虛元元為，非欲為道，道自歸之矣。又授喜太陽金真九鍊之法，謂之九室存思。第一無邪思，第二正身思，第三致政思，第四大正思、第五極正思、第六身正思。第七正真思，第八洞玄思，第九大洞思。入此九室，行此九思，即與太陽合形，同臻於道。喜拜稽首，敬佩玄旨。喜疾辭去官，奉邀老君歸家，再拜請益
　　老君曰：子欲修身養性，行道紀形，結黑成神，終始無窮者，莫先乎靜。故天靜以為定，神靜以為變，人靜以為生。將靜之時，返聽內觀，心不妄念，口不妄言，形不妄動，無色之色為之見，無聲之聲為之聞，無味之味為之甘，不言之言為之教，神景為之降，福德為之臻，和氣為之應矣。子欲靜神，先沐浴齋戒二十五日，然後精鍊己身，魂魄和平，乃可入室。入室之後。或丹蛇來著子心，或王母來降，或道身應現，此身中之神試子耳，但勿驚怖，有問勿對，有所傷犯，亦勿為懼。但安心定意，其物自去。經二十五日、四十五日、六十日、八十五日、一百五日、一百二十五日、一百五十日、一百八十日，並有神來，皆是試子。但安心勿對，不能為害。若生怖懼，為試不過，則失道矣。戒之戒之。一百八十日後，室內自明，安危存亡之事，無不預知，身中宮府，一一顯見。二百八十日後，眾病皆除。一年之後，瘢痕皆滅。千日之後，形神俱妙，為真人矣。
　　老君曰：吾逝乎天地之表，戲乎玄冥之間，有維八極，上下無邊。子欲隨吾，烏可得乎。喜曰：入火入淵，入地上天，灰身沒命，願隨大仙。
　　老君曰；得道之士，目能洞視，耳能洞聽，變化不測，隱顯莫定，尚未可隨吾遠適。子雖骨相合道，法當成真，然受道日淺，未能通神，安得變化，隨吾聖身。喜再拜曰：通神變化之道，可得聞乎。
　　老君曰：有生之黑，有形之狀，盡幻也。造化之所始，陰陽之所樂者，謂計之生，謂之死。窮數達變，因形移易胤必者，謂之化，謂之幻。造物者其巧妙，其功深，故難窮難終。有形者其功J 頃基功淺，故隨起隨減，知幻造之不異生死也，始可與變化之道。子能精修此道，體入自然，斯可與子，行化諸國耳。即以《道德》五千言授之。老君重以除止念，靜心守、一之旨戒之。言訖，聳身空中、坐雲華之上，面放五明，身現金光，洞照十方，冉冉昇空而去。
　　先天玄妙玉女太上聖母資傳仙道竟