稚川真人校證術
　　經名：雅川真人校證術。撰人不詳，約出於五代以徒。一卷。底本出處：《正統道藏》洞神部眾術類。
　　稚川真人校證術
　　先天圖 不錄
　　係系傳授圖川客楊么楊、旭周化寫毫隱名無傳燕山孟先生無傳
　　先天論
　　夫物稟先天之黑，位屬庚辛，上應太白金星，是謂西王母，產出南方赤鳳髓，是謂後天，號曰金鉛，又日美金華，又曰鉛白霜，又日金液。鍊以萬鈞之火，終不能使之枯。遇土則燥，聖功出焉。合母則成，胚胎生焉，骨肉生焉。此則定造化無中生有，金伐木榮，此其義也。四象備，中央為之主。三家聚，中宮為之寶。寶主之義，非造大丹之妙，而未易明。此淮南王煉秋石，以產無窮之寶。故上帝惜之，而又哀憫眾生，萬劫一傳得之，得者非宿有仙骨，苟傳非人，殃及九祖。玄科日：祕天道，泄大寶，罪所不赦。
　　真訣云
　　雄裹內含雌質，負陰卻抱陽精。四象全憑調燮，土金產出黃金。
　　大藥證日
　　鍊粉為鉛，化石為塵。自然火化，去鉛取丹。更入華池，還源還色。再入神室，更養以火。全六十日，成金液丹，服之神仙。
　　秘文
　　夫修大丹，與天地造化同途。故太易在太素之前，雖含虛至妙，則來立兆萌。太極在太乙之先，故有昆成，乃混沌也。中有太乙之精，為天地之母，為萬物之始。一黑既分，二儀斯判，然後有乾坤焉，有陰陽焉，有三才五行焉，有五金八石焉。修丹者以乾坤為鼎器，以人民為藥物，盜陰陽變化之機，精調水火，循坎高否泰之理，苦歷星霜，動則起於陽九，靜則起於陰六，此修丹之大旨也。
　　葛仙翁述神室吟
　　淺深神室鑄新成，內外安排別有名。
　　白虎但將龍共配，青龍還與虎同行。
　　二儀本是金和合，萬象皆由土發生。
　　玄了又玄真了了，九重城裹有誰爭。
　　祕訣淵原
　　真鉛，生庚。
　　真汞，生亥。
　　其法二因，汞以陽為，庚以陰制，配合中宮。上下火熾，轉作丹基，一七之日。無名氏以傳三人，至崔黃冠。名日金汞丹術，在世九十餘年，後不知所終。其法四變，一變名就胎借黑，二變名陰質陽胎，三變名六神伏尸，四變名朱髓換形。
　　金汞丹砂術歌曰
　　灰埋玄鼎火溫灰，一夕黃芽立可濟。
　　九轉丹砂成五內，剖開壽永齊天地。
　　西方仲成授道
　　西方仲成，從崔黃冠歲久，恭敬謹恪，屢經艱苦，每遭驗試，略無少息。黃冠日：子可受道矣。遂擇日登壇。仲成灶香盟天，再拜稽首，跪而授道。崔公及告之曰：昔求仙旨，正傳一人。為爾仙風道骨，雖處稠人之中，超然獨異，今將仙師所傳之祕，藥物斤兩，火候指歸，全其所聞。汝後若遇德行謹備、酷志學道之士，方可傳之。亦如余之授子，無所隱焉。遂授四變九轉之經。
　　一變就胎借黑
　　汞乃木之精，本是朱之髓。恰欲出胎時，要借真陽力。不得正陽精，真母亦難制。一變感真陽，此謂借胎黑。
　　二變陰質陽胎
　　胎孕以潛陽，陰伏莫暫忘。更籍結庚黑，純陽守洞房。學者須子細，莫饅誇胸臆。二變得陽晶，面目為陰質。
　　三變六神伏尸
　　神仙六神法，上真常祕藏。三時文火養，表裹。以純陽。愚夫莫忘思，至死空嗟咨。三變流滑性，陽煞以成屍。
　　四變朱髓換形
　　須識二因宗，真鉛黑便通。氤氳文火養，交感在中宮。七日道方畢，金栗自然成。成寶終四變，朱髓換其形。
　　火候歌
　　晝夜屯蒙翻二卦，便將真母制真鉛。
　　神仙到此多緘口，不許尋常著意尋。
　　赫赤金丹汞結金，要歸真土慚歸真。
　　三時火候牢封閉，勿使榮高卻喪身。
　　祕傳神法自校證，方信玄中別有師。
　　捉得虎龍歸正土，自然造化有嬰兒。
　　真奧
　　偉哉妙法，來自校證。不離二味，一雄一雌。雄曰真鉛，雌日真汞。配合中宮，自然交應。既濟乃成，未濟亦可。不失．三時，七日息火。鼎內增金，全憑道心。青龍飛躍，白虎制擒。一制一伏，番為子母。九轉數．足，黃芽自出。既得黃芽，神仙有家。再生再產，青龍返砂。丹砂一粒，先祭天地。後為己服，永出死籍。雞餐成鳳，蛇化為龍。吾皆面傳，九九之功。昔因師授，全憑火候。火候不差，立作金華。火候有差，邈焉無涯。火候有訣，今為汝說，既得勿為人泄。我若不言，恐絕天根。西方仲成，祕哉斯文。
　　所以寶歌
　　世人寶金玉，不知其所已。或以美梳糙，或者美宮室，千縱巧施為，未免皆虛誑。何不作還丹，壽命無窮已。
　　鍊丹歌
　　大藥無過甲與庚，鍊成兄女得相親。教君看取丹成後，萬里乾坤一鶴嗚。
　　鍊丹秘訣
　　良無頭，釜無耳，庚為表，辛為裹。朱衣子，紅鑽髓，更無別物直下制，惟有水火相匹配。
　　水銀一味別無物，先作骨兮後作肉。骨肉相依化作親，從此河車任往復。
　　金化金兮銀化銀，何曾更有別聖神。轉制分胎三度外，更兼宗祖是囂塵。
　　燕雀不生鳳，狐兔不乳馬。若無真父母，所生俱是假。
　　穿心立制法
　　天為穿心，地為立制。八石消亡，五金同類。欲乾朱汞，必假祖氣。養火七日，翻復既濟。再養七日，澆淋滲制。
　　傳後式
　　疇昔先師嘗戒余日：此術之妙，可登金丹。或者福薄，止為至寶。又日：君子得#1之幸，小人得之不幸。《陰符經》云：君子得之固窮，小人得之輕命。蓋道人得之心富矣，身貧固亦善矣。小人則日：有生有死，人之常理。豈有無情之金石，能化有情之血肉耶。但能家富身榮，華居麗室，粉白黛綠，食前方丈，歌舞綺筵，厭酒飽肉，恣極其飲，略不回互。一日一天譴，前日所授之師，亦招咎焉，可不慎歟。汝苟棄君子之行，小人之見，不獨汝輩有禍，吾獨何面目，見先師於上天乎。昔祖代仙師，未嘗不造戒叮嚀，余敢不懼焉。既傳之後，汝宜鑒戒，福祿無替。
　　西方仲成傳戴道亨，是夜甲子上元七日，西方面南，向北斗。道亨長跪求授仙衛，乃告之日：昔葛仙前傳鄭思遠，傳葛稚川，稚川乃仙翁裔也。仙翁不傳之子，而傳#2思遠，其意何如。蓋自修丹之士，則於父子兄弟之親，無有傳者之理也。如稚父之志，思遠報師之德，可謂兩全其美矣。然諸仙祖師，自鍊丹修養成道，何其傳授之當也。今將先師口訣，已上諸文傳派，受授之法，及穿心立制手法之祕。又言此術先可作，次作九轉金液還丹，待須聖師指示，然後能成大藥。道亨再拜，稽首而謝日：今蒙垂教，敢不奉謹。皆叨師癮，萬一有成九轉丹砂，畢繼而受之也。
　　戴道亨傳楊旭，名朱髓換形丹術。道亨稟性孤潔，木與世合。冠年慕仙，夙志愈堅，後遇真人，前後之傳金汞丹衛，釋然有似得其捷徑而成，穿心立制，便得正真之理，可謂識之深德之厚也。初不欲人知覺，後有同郡楊旭兄弟二人，學道日遠，功德深著。心知戴公非常人，遂篤志盡心以奉焉，歲久不倦。戴公亦知楊旭兄弟不凡，夙有仙契。遂擇日盡授丹訣，及所自悟者，可謂傳得其人，其道略則略矣，已妙無加焉。
　　真一子金丹歌
　　大道生吾身，陰陽寄吾質。託身天地問，死生互相歷。死生中有門，門路各分格。一門陰靜中，於中是靈寂。修成陰中神，此是西方術。別有陽中道，妙祕在仙籍。徑指天地根，此根號真一。生於天地先，天地因而闢。令人採取積，鍊為庚辛室。邀取木中龍，A口之令契密。忽然為夫婦，漸生男與女。十月兄女成。盡化為金液。金液作神丹，餌之天地畢。盡情告同人，何方留意覓。日月疾如風，三萬六千日。
　　崔黃冠贊曰
　　大哉至道，天地之根。運乎真一，開通妙門。
　　神丹造化，火候不繁。抽來正汞，配與真鉛。
　　上天下地，日月經歷。寒暑驅分，得成南北。
　　會合束西，汞白鉛赤。餌之丹砂，神仙有家。
　　雅川真人校證術竟
　　＃１『得』字原脫，據文義補。
　　＃２『傳一字原誤作『得』。