上清丹天三氣玉皇六辰飛綱司命大籙
　　經名：上清丹天三氣玉皇六長飛綱司命大籙。撰人不詳，約出於唐宋間。言飛步南斗六星法術，配以符圖。一卷。底本出處：《正統道藏》洞神部神符類。
　　上清丹天三氣玉皇六辰飛綱司命大籙
　　高真紫靈，秀乎南丹，坐穹窿絳闕之房，結想高華，攀維雲條，光洞赤精，南斗煥明，烱耀萬天，以召六真玉皇大帝道君出，回旋飛登朱綱之道，教諸真人，開天閉地，呼日引月，敕制千靈，司命之真，妙氣生靈。玉清玄書，握之登辰，告命六真，南斗上生，生道永存。一人授書，葉葉仙名，坐在立亡，履波過火，灾厄不干。行其要道，為仙王帝卿，形煉魄度，與劫無窮。刻丹天鳳寶之堂，盟諸上真，行尸露文，考骨殃身，入五道門。受者丹書，錦囊佩之，與身俱行，按規修之，當策名東華，賓侍帝晨。用丹錦，紅蘭之金，上昇玄臺，對天約誠。下官初真，道德未備，度氣黃籍，更當歃血割髮，長齋練精，稽顙而傳焉。
　　道欲施行丹天六辰之道，飛騰步星上昇之法，先著蹈空之符，安兩屨中，地有伏尸穢毒百精，自遠逃伏。然後星精降地，地不污黃，土神解牢，地淪而空，布圖以登，下洞淵源，通而不塞，浮而不沈，明而不暗。步星其上，星光入形，形與道并，星氣無常，隨所感也。
　　以黃書紫薄上，以著足下。卷內符，除聲說外，並朱書。
　　蹈空背土之符，安右足下。
　　蹈空背土之符，安左足下。
　　道欲為真，形器已陳，心魂不精，當存南斗在頭中，一星安眉間，一星安頂中，餘星自玉枕大椎骨布之。日夜思之，令星芒貫脊膂中，炎炎起骨萎形枯敗。又思六星，徐嚥之，令人長生。卧坐食沐勿南向。又以丹砂作六真君像，懸左肘，女右肘。吉凶祝之，飲食臨想，大勝。
　　道欲為真，須思六星在手足中、心中、腦中，久之六真降精，為子練形，飛神玉清。人形如真人，錦衣赤星。
　　道欲暮卧，當思星滿帳中，如火然，祝曰：
　　丹玄玉室，光照命門，六真上皇，鎮御南軒，我柄妙氣，入映帝臺，拔煉九祖，朱陵度魂，紫筆赤書，開道生源，惡夢不祥，速付帝君。
　　頂中符
　　肘間符
　　存六心府
　　卧帳中符
　　道學南斗之法，飛登南天絳都之樓，當以六月六日、本命生日祭之，必新芳。以人所愛上祭之，以日中祭訖，步之大吉。
　　上清丹天三氣
　　第一丹天梁明之炁
　　第二丹天虹敏之炁．
　　第三丹天光梵之炁．
　　上清丹天南斗上賢玉女五百人，紅繡衣，執幢。
　　幢紅，後同。
　　玉女並紅繡衣，間命取宜裝。餘並同。
　　上清丹天南斗步魂玉女五百人，紅繡衣，執幢。
　　上清丹天南斗履魄玉女五百人，紅繡衣，執斧。
　　上清丹天南斗登辰玉女五百人，紅繡衣，執珪。
　　上清丹天南斗真諱玉女五百人，紅繡衣，執節。
　　上清丹天南斗飛步玉女五百人，紅繡衣，執旛。
　　上清丹天南斗謁者玉女五百人，紅繡衣，執柁。
　　上清丹天南斗司禁玉女五百人，紅繡衣，執戟。
　　上清丹天南斗司命玉女五百人，紅繡衣，執雁。
　　南斗第一混洞白微之氣
　　南斗第二赤元清微之氣
　　南斗第三威華九要之氣
　　南斗第四太無高上之氣
　　南斗第五至真太素之氣
　　南斗第六高上玉皇之氣
　　南斗玉宮後聖之臣，金闕司命長生九靈六真之籙
　　南斗丹天之符告金闕司命
　　南斗丹天之符告日中司命
　　南斗丹天之符告月中司命
　　南斗丹天之符告飛步六真司命
　　南斗丹天之符告星中玄女
　　上昇南斗長生左券
　　上清玉清高上玉皇大帝金闕司命玄圖，授諸飛步南辰朱緒之仙人也。有此書，別致箱，安南斗像前，行事佩之，或取所存行作之。不步而有此書，長生仙也。但不授下學之夫爾。南陵使者，與上清丹天三氣吏兵六萬人，在子治中，衛籙保真。其無綠骨文腦，不得聞也。得此書，應為金闕之真，然不舉地官貪世之人。
　　道欲授書，盟如上清之科，禁如律。臣某年齎寶布，詣師請丹天司命大籙，飛登六星，上昇玉清，告聞九天，使兆通玄長生，億遠司命帝官。
　　上清丹天三氣玉皇六辰飛綱司命大籙竟