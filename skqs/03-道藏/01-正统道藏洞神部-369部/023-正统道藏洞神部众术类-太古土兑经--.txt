太古土兌經
　　經名：太古土兌經。原不題撰人，約出於唐代。三卷。底本出處：《正統道藏》洞神部眾術類。
　　太古土兌經卷上
　　土兌者，天地之精，山川之靈。此二體者，或陰氣所養，陽氣所生。或陰氣所生，陽氣所養。研精覃思，乃變化之由，且金生水土之中，銀產鉚石之內，據其質體道頗同，其錫與鉛本性各異，施於銅鐵，行止道殊，事在人情，察其去就。學道之士，先變鉚石，次審爐火，三明藥性，四達制伏。不曉四事，徒勞神思。金銀銅鐵錫，謂之五金。雌雄硫毗，名曰四黃。朱汞鵬袖硝鹽礬膽，命云八石。或陽藥陰伏，或陰藥陽制，明達氣侯，如人呼吸，皆有節度。學道之人，先調氣，次論藥物，二者相扶，是日道真。宿習積慶，方遇神文，保祕勿泄，深藏金匱云耳。
　　黃芽術
　　雄黃　雌黃　礎黃　赤石脂　代赭石　丹砂　曾青　黃蓮　黃蘗　牛糞汁
　　染藥術
　　砲砂　石膽已上皆俱蝕氣　麒麟竭　光明砂駐顏色　硫黃去暈　麻灰汁　戎鹽　梔子煎汁色　黍米酒　紫蘇油桑潤　浮海末去諸惡，已上是入黃，若用為丹，添減在人
　　白藥術
　　蔚金　胡桐律潤色　梔子潤色　石膽去暈　鹽鹵　膠清　石灰　砲砂已上蝕氣亦去暈
　　銅藥
　　雄黃　雌黃　毗黃　朴硝　戎鹽　丹砂　砲砂　白石脂　牡蠣　石灰　五礬　銅黃　凝水石　曾青　鐵精並末童子糞老牛尿已上入銅外，及白並用之
　　右如此藥法，是作白中用藥。
　　夫水銀之體，能入五金，以伏煉成金粉。故狐剛子日：金粉相投，黃白可求。銀得伏汞，所作無憂。銅得伏汞，不過一周。錫得伏汞，其性和稠。鐵得伏汞，五金可修。
　　金得伏雄，萬事流通。銀得伏雄，叉有始終。銅得伏雄，異性和同。錫得伏雄，畢了其功。鐵得伏雄，能去危凶。
　　金得伏雌，制之一時。銀得伏雌，變轉無疑。銅得伏雌，成真是非。錫得伏雌，自合堅持。鐵得伏雌，自合無離。
　　金得伏毗，變見門西，銀得伏毗，有合無睽。銅得伏毗，柔弱自低。錫得伏毗，有畎成畦。鐵得伏毗，剛柔自隨。
　　右件前五金，皆論三黃相入之道，若中不得三黃，未可論其調和之性也。夫五金之物，須煉治而自相入，添喊之衍，黃白之妙，以此明之，鈴見真偽。黃白赤黑，柔堅之性，具件如左。
　　金得銀而虛，銀得銅而疏，銅得鐵而縮，鐵得強而舒，縮為汁少，舒為汁多。銅得錫而殊，錫得鐵而俱。
　　右此是五金相入，與不相入之類。但有明道之士，閑制伏之方，即巧以相入，亦得成於玉寶矣。　　
　　金性柔而實重，入鍋與火同色炊三百下，丑糞妙。銀不過二百下，木炭。銅不過三百下，木炭。鐵不過五百下，石炭乃妙鉛不在下限。炊音吹，鼓也。
　　若以銀變為金，以色染之法可伏雄，點生汞亦為黃矣。若將生汞入銀，先用蔚金根、赤石脂，紫蘇油煎上件藥，及汞銀之等，三二日爻成黃色，其物抽汞，可作器。須更入諸藥，具在中卷。不過二十一日，以意消息。夫變銅，以色染之，以汞點之，亦得白妙。若以生汞入之，莫過石腦、清膠、同律、石膽、鹽鹵汁中煎三五日，然後入鍋鼓之，還入前煎者銅藥汁中，不過四五度，成其真矣，消息任隱頃。
　　上件銀藥中，君臣相使明了。五金百法，百中不過七八味之藥矣。夫錫性爛，能制伏得之者，亦為上法之中最佳也。夫伏錫不過不灰木、石腦、老牛溺、石腦煎之，三十日的伏。如未伏，更加鹵汁，猛火煎之，鈴得伏之，可為至寶。夫鉛不可伏，若欲伏之，不過前伏錫藥也，煎而得伏之，皆真寶也。若將伏雄入之，即成真黃矣。
　　夫論五金，未是真道大法。若明達五行，次論制伏，乃可與言點化之道，五行盡曉，乃是正真之人，三尸外出。故張先生先得道，而後論此三卷聖法，以為濟世養生之衍，故言非正真大法。
　　若欲伏汞作金，先且伏鉛。鉛伏而汞炬亦須伏雄。但得此物，作黃不難，無勞諸藥為。時人伏汞不得，乃以諸藥助之。
　　夫五金成色之藥，莫越伏朱，其次伏雄雌，最下伏毗。故朱一分敵雄七分，雌三分敵雄一分，毗一斤敵朱一分。若得雌雄毗依倍加之變見，皆以銀為金，鐵為銅，錫為銀。若得錫伏火，為黃中之上法。
　　夫藥有炬火，燒之不飛上謂之炬火，飛上謂之不伏。又石藥几燒而不變動者，一兩可敵燒而化藥五倍之力。若草木之藥堅實而重者，亦一兩可敵石藥三倍。若言溫伏，汞可安草石藥等，不在無姻變用一種。若言乾伏，須明藥性，知炬火，若是炬火，須是一食久不變。如一為炬火。
　　夫鐵物煉之可百遍，其物一煉一打，亦柔潤不焦。銅物可煉十五裒，一煉一入藥中，亦可二十度。如明了鑪火，可百遍不焦。不可知者，三五度即焦。銀可煉三兩度，不失變常性。若是銅銀，亦須依銅法銷鍊，如是諸真者不假如此。
　　伏汞法變白
　　汞一斤　丹中鉛半斤　鐵精半斤，三十煉者　錫半斤　石盥一兩　代赭　五礬　特生譽石　石膽已上各一兩　鹽一斤
　　右取汞及鉛錫和鎔了，然將鐵精粉入鍋，著蓋洋了，即消汞鉛錫等，投孔子訖，即去蓋攪之，令相得。即取出，以搗藥作末，和苦酒為泥，置鐵筒中。即入前汞於筒，還以藥泥泥，汞上入藥，泥頭堅實，按之不得寬，．寬即燒著，蓋以六一泥，四向上下如法。泥乾了，即入兩重鑪中，著微火燒，其爐微剝，赤色熱徹，即閉封門，候鍋蓋孔子中濕氣盡，即以六一泥泥孔，細心旋旋薄泥。泥乾更上，不得一向厚泥。泥乾了，即微關受門，著文火三周，須盡開風門，武火四周，爻伏也。將此汞入五金俱得，唯未中所食用。此伏汞為真白砂，自外藥成者，久而還變。
　　狐剛子伏雄法
　　變黃雌毗，同上法。一本無狐岡子字。
　　雄黃一斤　白礬半斤　玄精半斤　石鹽五兩　不灰木二斤　汞一斤
　　右以蜜水，煮雄汞五周。次入牛膝灰汁，煮二日了。將前件四味藥搗為末，下絹篩令細，苦酒和為泥，令硬軟得所。即下雄黃裹為餅，闊二寸，厚一寸，待乾。即更將前件藥泥，重裹乾了，即入平底鐺中。入鐺法先以乾鹽末布之，令厚實可二寸許。次下餅子，側累之，不得相合，中問亦以鹽末隔之。每安一重餅子，更安一重鹽末了，更即著鐵蓋蜜固濟，著六一泥封之，留一寸許地泄氣。乾泥了，入鑪，著微火燒，濕氣盡即泥，卻先三文，後四武，寒一周。此伏法最佳。單濕伏即無色。若將此伏雄入，為黃用法中最佳。若用眾藥合成者，久而還變。
　　伏丹砂法見寶
　　好丹砂一斤　戎鹽　石膽　礬石　朴硝已上各一兩為末
　　右取丹砂，甩綿裹了，先布諸藥於鐺中，上安砂裹，勿令著底。將豬脂煮五日，即入鹵汁中煮五日，又入醋中煮五日，即取乾鹽末二斤，和苦酒為泥，沙亦以苦酒拌和好泥。後將藥滓作泥，裹朱砂在中心。次即取鹽泥裹藥泥上，待乾置猛火中，燒之兩日。即伏無姻，即伏矣。若用此法伏之，可作黃，可為上真，亦堪服食。自外藥成者，久而還變。待藥乾，用火炊之，漸漸轉入猛火，即皺皮坼，乃見寶也。
　　癡汞伏丹法
　　錫五斤，煉冷者一斤，凡入汞一遍，入脂一遍成煉也　汞一斤　白礬　砲砂　硫黃各二兩，細研，入醋煮三五日。一白二癡，又以絳礬一斤　雄黃　玄精各半兩　朴硝二兩，已上各別杵為末
　　右取錫及汞，和鹽一斤，搗汞一斤，謂灑出、如魚目，即伏成粉了。更加鹽籍，可厚三四寸。又以朴硝二兩布鹽上，次布雄黃等藥，次布錫，按之令實，乃以殘藥末覆上令實，即按蓋之。如飛丹法，四文三武，寒一周，又重飛之，細研，以鹽一斤，和搗絳礬、玄精、朴硝等藥，一如前法飛之，二文三武，寒一周，出研為粉。每兩可點一斤成上真，其錫及汞，一時入飛之。自餘藥中勾分，取作兩度飛之，其藥九散在作。如作九，用棗肉一兩為九。如作散，即用不灰木燒之，作泥裹散。其下藥時，先洋銅了，將丸藥三五丸，內羊經骨頭孔子內，入鍋攪之，如藥不出，以桃枝，如不散，亦須勻攪之。
　　《魏君五金訣》：化鐵要須入伏鉛，及錫餘藥物所成，不叉如入錫所成者，取三十煉鐵，及丹中鉛抽成錫，與煮癡汞，以意量之，亦成白銀。如得白汞，即成上真，惟不堪服食也。
　　太古土兌經卷上竟
　　太古土兌經卷中
　　夫五金之寶者，世之貴物也。切見學道之人，廣求方法，放性岔嶺，逸志林泉，將此為歡，言仙可就。夫真修道者，不在憩於深遠，貴在冥心悟理。且旦暮之內，足以和光，不得妄求，廣說辛苦，將此招攜，以求至道。或受一言一法，便謗同聲，或將神方，廣求黃白。當時本心求道，望得其道，返以忘道，苟求非利，且救目前之榮，豈能息冥中之苦，舉目所驗，萬萬千千如此之流，不可輒錄此五金妙要而授之。夫五金飛伏，煉治石物之宗，調合和氣之體，具陳其訣，罄之此篇。若有求治道養性之人，可貽此養學貴寶。賤身之士，叉不傳授與之。今擇此篇，以寄同聲好學之士。
　　几言金藥，一色藥須金，若依此作之，亦得。次黃若得伏雄雌硃枇，都不須金性。上卷中法藥，但投上伏雄於銀中，亦成真黃。若投雌枇，亦可伏雄雌。次耳若投伏硃於黃中，立成紫上真物，即不可服食也。　　
　　几銀藥，須三一去暈，二柔三食。若依此法，亦成。次白若得伏雄雌枇，即抽點得成真黃白矣。
　　夫伏汞，用譽石末作泥，裹伏汞。先須銷銅，令洋譽末裹伏汞，投於銅內，即成白矣。即須以銀性中藥柔之，乃成真物也。
　　几鐵性第一，須伏錫及鉛。若不得此法，亦有餘藥物所成之法，即不及伏鉛錫耳。
　　伏鍊鐵法
　　丹中鉛五兩　煮成癡汞二兩半　牛膝鍊砲砂一兩　牛尿鍊錫三兩　譽石一兩半
　　右先下鐵令洋，取鉛錫汞合銷，投於鐵中，乃取羊經骨攪之，良久即下袖砂，食久更下譽末覆面，及熱打之，如此五六度，即傾槽匣中，自成白矣。一斤鍊鐵限也。
　　鍊鐵精法
　　右取生鐵四兩鍊之，一銷一入黍米酒中，又洋投之，米許袖砂，半兩譽石，食久急攪，又傾酒中洋之，如此三十遍，得精矣。
　　鍊鐵法
　　右銷投牛尿中，五十遍即成精也。
　　伏錫法
　　右取錫於酪中，抽之十遍，又投玄精中十遍。凡錫一斤，玄精三兩，依法銷錫及玄精末，一時投鍋中，急攪之。次又投生朱一兩，鍊鐵半兩，覆上，即入前養伏錫方中藥煮，即成上好白銀。
　　變換黃白入藥法
　　右如入白將伏汞，入白最佳。若將生汞入銀，用雄黃半斤，朱砂半斤，投鍋中，又投一兩生鉛，同入酒中，煮之一日，傾出。又入雄黃末，和汞藥搗之。又入粟米酒中，煮十五日，其汞即成黃也。
　　伏汞法
　　汞一斤　丹中鉛十兩，二味一處銷　好朱砂二兩　真艮三兩　玄精石五兩　石腦二兩
　　右取銷成鉛汞，和諸藥入鐵筒子，固濟，燒之三十日，的伏任入五金，用之即成真也。
　　伏朱砂法雄雌礎等並同法
　　右件各一斤。朴梢五兩為末，加醋煮之五日，又下白礬一斤，玄精半兩，譽石三兩。又與前藥，同入蜜水，煮二十日。又入鹵汁中，煮三日，的伏也。
　　伏白礬法
　　右先以入鹽鍋中，內白礬於鍋內，同燒之一日，可伏矣。
　　伏石腦法與石膽同法
　　石腦二斤玄精二斤砲砂三兩右為末，加鹵五升，同煮二七日，即伏也。其鹵汁侯盡，即更添之。
　　飛磁石法
　　譽石、曾青、石碌等並同法，譽石，一本作礬石也。
　　右諸藥一斤，用汞二兩，搗研相入，飛三日三夜，寒一日，任入五金中用。常時一斤者，可用半斤耳。
　　伏硫黃法
　　硫黃一斤
　　右入鹵汁中煮一日，乃取黃入絹袋貯之。又入牛膝灰汁中煮一日，又入蜜水煮一日，又入桑灰汁煮五日，又更入牛膝灰汁煮一日，即下汞半斤，准前三三日以成，出之作散。又取好牛乳一升煮之，還取前煮汞半斤，和乳煮三日，即伏。百種用得，服食更佳。
　　制庚法昊本已下無
　　右以好山澤艮十兩為末，用伏雄雌共一兩，與艮末一處研，更入生汞一兩研之，直待不見星子，即入告車鉼子內，大車以小鉼貯油脂，轄其鉼小而有頃者也。以六一泥固濟罐子了，下糠火養三七日，滿漸漸進火煖之通赤，候自玲，不得括出火。次日打破罐子。其實碎為泥，則用甘鍋內貓之，候澄清出之。為上寶也。
　　又法
　　硫黃十兩　汞一斤　丹中鉛四兩
　　右一處都研，入新鐵鼎中，養四十五日滿，以大火燬兩日，取出紅紫色，孺為末，用生雄黃一兩，膽子礬一兩。一處研細，用牛尿搜為堝子相似，內滿添汞，底著火。三兩已來，自成庚矣。
　　太古土兌經卷中竟
　　太古土兌經卷下
　　諸方家合煉，皆有異同。只如《太清丹經》，罕聞。几流莫測。加之玉訣，賢者故黃帝、淮南，尋真棄位。茅君、尹喜，得道忘機。狐呈子粉圖流傳三卷。張君金石，題授五篇。玄妙養生，先論氣候。陶公藥性，不達君臣。若了此原，即知要妙。且諸家所迷者，或說藥性，不曉飛治。或說飛治，不明合餌。或說爐火，不解堅柔體性。若明斯訣無事不諧。今迷諸經之祕要訣，列之於後，授者，祕之。
　　伏流硃作黃白並服食
　　硫硃一斤　磁石三兩　黃丹五兩　丹中鉛五兩
　　右治石藥了，入白礬、譽石三兩，並搗為末。取前鉛黃丹磁石硫硃等，同下詣祈下煮七日，即白。次取岩州朴硝，瓜州黃礬，嵩山譽石，北庭袖砂，已上各三兩。又取前白汞及磁石，同入醋煮兩日，即出，號日硫硃。汞專流珠，此云硫硃，字異名同。取硃投丹中鉛，合成挺子。卻搗碎，入褚脂煮三十日即伏。如不伏堅硬，加二兩真艮，亦入褚脂煮之，即伏也。將此入五金，亦要和硝石作粉，和雄硃飛成丹。服之延年。其法先銷汞粉，入鹽覆籍飛之，二日文火，二日武火，一日寒之，即出。投硃雄五兩，即成庚矣。《太清丹經》中，第一法能入五金，全用第二堪服食。玉訣釋如此入雄，更飛三日，文中武，武中文，即成霜也。
　　茅君伏汞法
　　汞一斤　玄精三兩　五礬等各二兩　朴硝三兩　戎盛三兩　黃丹五兩　金牙五兩　砲砂三兩
　　右已上並搗羅為末，以好左味，煮汞及藥於鐵鼎中，常令如魚目沸耗，即暖左味，漸漸添之，經五日一度，安藥盡前藥煮之二十日，其汞伏也，任入五金。
　　狐呈子玄珠法昊無此法
　　玄珠一斤　鉛白末成鍊者五兩　玄精真艮各二兩
　　右先銷鉛入器中，即投玄珠相和，別處銷入艮入汞，中和玄精，研之百下，醋中煎三十日，取出。若不伏，即下河車一合，的伏也。乃取鐵精末二兩，和錫四兩，相投攪之，即出。醋為末入前汞中，五日煎之，的伏也。
　　伏雄黃法雌毗硃並同此法
　　雄黃一斤　石膽三兩　白礬一斤　玄精五兩　不灰木三兩　譽石五兩
　　右並螂為粉，乃取雄打破，如小麥許，以絹袋子貯之，入醋煮，和其諸藥末，同煮二十日，出之。取雄與醋相和，捻作餅子，取煮了，藥滓還作泥，將裹前雄餅，入鹽鐺中燒之十日，伏火亦好，與五金伏相似，用一種也，任入五金用之。
　　玄黃膏法
　　用伏汞　伏雄　伏雌　伏硃　伏硫　伏曾青
　　右已上並飛三遍後，用水酒鍊伏。上黨伏苓、人參、松橋煉成者，桑柴灰汁霜、黃連、蜜煉煮水堅杏仁子，以水煮之七日，時時添暖水日足，用之是也。又以上伏藥與生藥，每蜜二升，草石藥各半斤，火不得大猛，猛即藥黑色。微微著火，煉之十五日，以乾柳木篦子攪之成膏，其藥盡作末入鐺。如蜜盡加蜜。至日足，空腹酒下一匕，百日神仙。但勿食五辛、十二獸肉，勿向穢處。若作黃用，每汞一斤，可投此膏半匙，即成上黃，亦堪服食。以青竹筒盛汞，不蓋上以左味煮之無歇，四日夜侯黑姻盡，出之，可餅。入火即伏汞霜，飛此膏，伏汞伏雄雌皆住。
　　黃連杏仁　烏豆並令為末，以蜜糖一升，藥各半斤
　　右煉十五日，微火一如前法。服一匙匕，亦以酒下。亦可作黃白，妙得點化之性。
　　歌日：
　　還我二膏，廢我神勞。毀我二膏，戮我天曹。夫大小二丹，點化與其，一意可見，故不盡述。有大丹，但伏得汞，即伏得八石。知君臣在，人意修理，亦與古方大同小異。數家皆別，在人意斟酌消息，即伏成還丹矣。
　　歌日：
　　家有三還，天地聲顏。若修一石，二人妙丹，亦有點化之性。覽此三卷聖法，以意消息，自成黃白。凡大丹有三十六水，但得硝石，無事不辦。
　　水雲母法
　　雲母一斤　蔥汁半升　蜜半升　桂汁半斤
　　右並相和，並內竹筒中，以漆固濟口，埋七日即化為水。如未化，更蒸煮一日，懸井中及水，自化。
　　水玉法
　　玉一斤末之　磁石一分末之　雲液一分
　　右如前固埋十日，成水。欲住雄雌丹液，每雲母一升，水和硝石一斤，拌雄雌末各一斤，准上法固埋之，成丹液。
　　紫油丹法
　　汞　雄各一斤
　　右二味相和研搜，如麵裹之，入飯以黍。右先下骯中，一日換夜三度畢，將加汞研三，銅器下硝石半斤，和埋治下十日。又以硝石一斤投中，重湯煮之，四日即為漿矣。欲為紫油丹，即和汞研，便於銅器中，加微火煎三日夜，顏色微微變，即加大火煎之九日夜，時時變色，即勿怪之，九日當為紫色。即以定平日烽之，六日夜赫然赤色，乃成也。將以點鉛，即五色肥矣。
　　伏火紫粉法
　　汞一斤　硫黃半斤
　　右以伏諸藥石法浮出，即掠取已成紫粉，亦可以鐵碗熬，令姻盡用之。
　　紫油丹成伏汞法
　　右取鉛精訖，每生汞二三兩，入甘堝子，下少許灰，內汞粉紫油丹，其上所和鉛錫者末，更以灰覆上，入灰爐良久，五上五下，最後令一度堝赤，即瀉地上，為黃矣。
　　鐵粉法成水
　　右取鐵錯為末，以烏牛尿中浸一宿，出之，內甍器中，一重鐵末，一重餘甘子末，如是三十一重，密蓋埋屋北陰下，三七日成矣。
　　鍊鉛華法
　　右取鉛一百斤，入鐵爐中鎔，以鐵匙攪之，一依炒黃丹法，每一百掠得華一十斤矣。
　　轉白入黃法
　　右取乾汞，入鞏縣鉼子中，裹雄雌黃伏火者，和汞，內鉼中固濟。又以藥泥裹三重，文武火養三七日，候火色同，即黃成矣。
　　紫泥法
　　黃丹一斤　雄黃一斤　醋五升
　　右取上藥，以醋中浸少時，日乾，如此數遍，令滲盡醋為度。乃內堝中，以文火燒之。候色赤即止。如火色過白，即失力。如土成灰，不堪用也。
　　金粉法
　　兌一兩　汞五兩
　　右鎔相入訖，以帝味三兩，和研成泥，內堝中倒抽之訖，淘去帝味，研為粉，任用也。
　　鍊黃盥粉法
　　帝味一斤　黃脂一斤　華粉一團
　　右以惡灰一升，已上相和，火養十日，成矣。
　　金石抄錄
　　明君臣
　　右鉛汞為金石之主。鉛為君，汞為臣。鉛能理五藏，汞能去三尸。曾青為使者，能明目。來雄為將軍，能諍四夷。鍊此四神之藥，服之而得長生。
　　明飛伏
　　右有陰飛，有陽伏，有陽飛，有陰伏。鉛能制汞，故日陰伏陽。汞能伏鉛，故曰陽制陰。夫硫黃一兩，制汞五兩，是陽伏陽也。信知汞力不如鉛力也。且硫入汞日飛，鉛投汞日伏。
　　明陰陽
　　居飛曰陽，居制日陰。飛而伏者，卻居其陰。伏而飛者，反入其陽。陽伏而飛者，陰極即陽生。陰飛而伏者，陽極即陰生。夫制伏金石，以一陰一陽，乃得合和。以陽伏陽，以陰伏陰，終無得理。硫汞成霜，和九轉鉛精一兩，又飛之。服一刀圭，令人變易。又投生汞於鉛中，飛之九日出霜，必伏盤之上。每一兩變寶一斤，人服延齡也。
　　明剛柔
　　鉛投於汞即剛，汞投於鉛即柔。其物柔，若得之，則剛柔相伏矣。夫汞與鉛，能柔剛其性，能柔其物。柔若得之則剛，剛若得之則柔。夫變化五金，不得鉛汞，終無得理也。
　　明浮沉
　　金性沉，石性浮，服之返有投上功，得金而相貫，而不能浮。故云一石而貫一金，亦號還丹之名也。
　　明相類
　　夫鉛與雄同，舍化受於金之類。雌雄類砲砂，雄不得砲砂相和，而其色不行。夫鉛者，金之主。雄者，石之主，故鉛能變金石。夫欲變金石，不得雄鉛，終不妙也。夫變五金，無四黃變蒸，亦終不妙也。夫雌亦能變伏五金八石類，於蜜水見母。夫硫黃伏得，本色不移，亦能變伏，染金石類，入磁石作汁，汞類石亭脂，毗類石腦，立凝不飛，硃醞醇酒鉛類，桑柴之灰錫類，蜜陀僧曾青類，於代赭夫論相類者，陰陽和合，即變化順宜也。　　
　　明相惡
　　金惡水銀，銀惡生鐵及砲砂。金得銀而虛，銀得銅而疏，銅得鐵而強，得錫而俱。夫五金八石，皆惡餘甘子，及代赭不灰木，化一切金石為水。若不得硝石，終無得理。夫鉛汞雌雄，兼一切金石伏火藥物，將火試之，火之不動，鼓之不流，色無精光，並不能變諸金石。
　　明性靈
　　夫朱砂者，太陽之精，日之子，而能生。生者能飛一切金石。若不得汞皆飛不上，得倒行神骨則立而並飛。用石膽、黃礬、白礬為使，用金銀以為母，用曾青為將，用四黃以為君。夫四黃之中，不如雄也。三青之內，不如曾也，雄能通於神，曾能明於目。大結子三華煮之為上，次以猜脂煮之，兼以滋潤，妙也。切忌玲熱相淘，亦能變為末也。
　　夫朱砂好者，入赤盥黃鹽，覆藉磁器，火養十日，名日立制神粉。點汞成紫庚，五石為軟金，亦號曰神妙，又點上真庚合之固神。夫硫黃用吐番紫礬一味，立制汞為黃金。波斯赤鹽亦然。俱不用諸藥，並成上寶。
　　夫欲作庚，先須鍊鉛及伏雄汞，即伏四黃。但伏得雄汞二味，自成其真寶。不勞諸藥，兩味相和合，作土金相和，用黃赤二鹽覆藉，以清虛薪火，燒之五十日，成紫光丹，點化五金。點白金，以青與代赭。陰伏金公，可修忽於飛霜湯制立，要石亭脂、帝女血，和汞砂銀，火養百日成庚。
　　又黃童一斤，帝女一斤，作汁煮三十日，不失本性。亦以制汞，汞生硫黃，火之六神，生為赤霜也。
　　又五金有不真物，但投砲砂，則真偽自見，亦能均色也。麒麟竭亦能駐色。黍米酒能柔軟，梔子能染色，餘甘子能去不淨，代赭亦能潤色，兼能美質，黃礬能出染一切金石汞砂，投堵脂千遍，而成銀，爛如泥，服之長生，大堅筋骨，朱砂以砲砂煮用之，清矣。
　　明銀汞
　　鉛為九返，汞曰七還。合嗆煮之，六十日如埃塵，又飛如爛銀，住還丹。能入五金，駐紅顏，煞三尸，去九蟲，能剛其性，柔其物，鉛汞相投，其體則剛。入於五金，其性則柔。能煞金鉛，能嗆汞鉛。鉛汞相入，亦號七還。加硫飛之，即號九鉛。令嗆九鍊，亦號九五七還。用華池三升。草西灰二升，五度重淋，淘煮一日。又猜脂煮三日後傾出訖，又於皂莢灰汁中煮之，令諍，乃可使之。
　　明黃芽
　　取九鉛七還，和飛成伏盤霜七遍，收取霜和華，搜之浥浥作團，安三台釜上，鼓之如銀，亦硬，唯不炬火，能入五金、未堪服食。更鼓七遍，用子明下，如銀鉛汞一相入伏火，名之藥鉛。又將此藥鉛重入地下釜烹煉，出黃芽。將此黃芽和生汞研飛之，上者名日輕舉，不上者名日水母。飛上者，子戀其母，故處其上。不飛上者，亦母戀其子，故有飛上下之藥，用之不別塗也。
　　太古土兌經卷下竟