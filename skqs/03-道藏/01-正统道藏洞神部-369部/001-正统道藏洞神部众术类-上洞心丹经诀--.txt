約出於唐宋。係抄錄《抱朴子內篇》、《黃帝九鼎神丹經訣》等書改編成，假託太極真人嗣孫手述。三卷。底本出處：《正統道藏》洞神部眾術類。
　　上洞心丹經訣卷上
　　太極真人嗣孫手述
　　仙翁曰：欲求神仙，當得至要。至要在寶精行氣，服食大藥。雖云行氣，而行氣有數十法，大要在還精補腦。雖云服氣，而服氣之法百餘事，大要在胎息。雖云服藥，而服藥之方千餘條，大要在金液還丹。
　　訣曰：寶精行氣數十法，此不具載。其大要在還精補腦者。其法須於子後午前六陽之時為之，或子後丑前，或身中腸生之時而為之，善矣。於此時入靖，或不拘行住坐臥，亦可。須當內外貞白，專氣致柔如嬰兒。然後自玉堂尾問起火行氣，直過夾脊雙關，上入三山，直至玉京山，久則自然腦滿。三一九室之妙道，實在於斯焉。
　　訣曰：服氣之法百餘事，如非姻碧靄，中黃玄黃，沆淦淪漢，紫霞青芽，懼靈望舒，靈曄欽炎，九呈五精，皆服氣之法，若此未易詳言。而胎息一法，實為服氣之大要。其法始焉，必用震卦時入靖，或不拘行住坐外，必要內外貞白，專氣致柔如嬰兒。然後如子居母腹，呼吸在玄牝之根，綿綿若存。久久服之，直使一萬三千五百息，息息入胎。一日十二時百刻，刻刻調和。小則骨正筋柔，膚若凝脂，百病不侵，延年不死。大則入水不溺，入火不焚，脫胎換骨，隱顯變化，身外有身，與道合真，其道在人耳。此二要訣者，內丹之道要，於斯畢矣。
　　訣曰：仙翁云服藥之方千條，末學豈能周知，其大要在金液還丹者。今古登真達道而成仙者，未有不由金液還丹，而能成者也。其金液還丹者，外丹也。古聖鍊法，有無中生有之金液還丹者，上也。此乃上古聖聖以心傳之，不留文字，而至祕者也。要之非凡俗所可知，非末學所能成。其爐鼇鼎器，採藥進火之法，實未可輕泄於言語文字之問。斯丹一成，拔宅飛去，變化其可量乎。其有九鼎飛伏金液還丹者，次也。此亦聖賢授受，以口傳之，豈文字能盡者。中問取玄黃華，造六一泥，漆土釜，固神爐，作華池，生神水，釀春嘐，醞左味，採藥材，進火候，一切飛伏返還金液之法，非至士真人不能鍊，豈下愚凡俗之所能獲也。
　　今仙翁玉岌所珍心丹一方，乃太上上洞仙經之所載，金液還丹之次方也。藥材乃九鼎中之第一性味，乃八石中之上等。制鍊有方，轉鍊無異，不用雜類，止用一珍，九轉鍊之，而成金液還丹，自換骨而至飛昇，井井有條，接引真仙，上入太清，與無中生有之金液還丹，殊途同歸，功用不異，實為至道不煩之妙也。凡世希有之仙方也。
　　仙翁曰：傳受之法，取旺相吉日，先齋戒沐浴，立壇，設太上一座於水上，於無人之地，燒香上白，欲以長生之道，用傳某甲，及丹經盟信之物，著案上，置座在此，今欲受道。向北伏一時之中，若天晴無風，可受之，共飲白雞血為盟，乃投信物於水中。萬兆無仙骨者，終不見此內外金液還丹之道也。故吾師云，一代之中，不過二三人得之。又云，八極之內，將詛幾人見知祕訣，難聞得之者少，必盟誓方事相傳。長生神仙之藥，神祕至重，萬金不傳，必授賢者。若有傳者，限百年內得傳一人，敵血為盟，而後傳之。若於至人違負漏泄，天帝譴謫，永謝玄路。太玄仙都使盟者心迷意亂。所傾敗死，即仙君使精神昏濁，所學不成。大司錄三天，司命臧算伐年，所作不成，受罰於太玄都。
　　仙翁曰：欲合神丹，當於深山大澤，或窮里曠野無人之處。若於人中作之，必於高牆厚壁，令中外不見，亦可也。結伴不過二三人耳。先齋七日，沐浴五香，置加精潔，勿經穢汙喪死嫁娶之家相往來。
　　仙翁曰：欲市其神藥，必先齋七日，以子丑日沐浴，以執日市之。當於月德地坐，勿與人爭貴賤。玄女曰：作藥以五月五日大良，以用七月七日始，以甲子、丁巳、開除之日為善，甲申、乙巳、乙卯次之。作藥忌日，春戊辰、己巳，夏丁巳、戊申、壬辰、己未，秋戊戌、辛亥、庚子，冬戊寅、己未、癸卯、癸酉，及月殺，及支天季、四孟、仲季月收，壬午、丙戌、癸亥、辛巳、月建、諸朔望，皆凶，不可用以起火，合神藥。慎不得與俗問愚人交通，勿令嫉拓多口舌人，不信道者，聞知之也，神藥不成。神藥成，便為真人，上天入淵，變化恍惚，可以舉家皆仙，何但一身。俗人惜財，不合丹藥，及信草木之藥，且草木藥埋之即朽，煮、之即爛，燒之即焦，不能自生，焉能生人。可以療病益氣，又不免死也。還丹至道之要，非凡所聞。
　　夫肖形天壤，人最為貴。限以速老則死，善養則生，生可惜也，死可畏也。是以道家至祕而重者，莫過此長生之方也。若長生之藥方法，莫過此神丹之道也。若此道不長生，則古無長生矣。夫生之在己，其利實大。論至貴賤，雖爵為公侯，不足以論，比其輕重，雖賞有封畿，不足以百年之壽。三萬餘日，幼弱則未有所知，衰邁則歡樂無味。童蒙昏耄，除數十年，平和喜笑，八九千日。颺飛電激。顧盼以盡，今百年者，萬中一焉，假或終之，一辰憂迫擾。所以上士之務，先營長生事定，可以任意，不期羽化，取樂人間，同彭祖之享年，比少君之遐壽。可以畜妻子，可以居官秩，無虧上下之節，不失人理之歡，實盛事矣。人之為體，易傷難養，攻毀之者非一條。過於剋剝，劇乎搖拔，精靈固於焦擾，榮衛消於數用，煎熬形器，剋削平和，飲食失宜，榮衛過度，當風臥濕，變起膏育，方托命於草木之醫，或投誠於祭祀之助，猶渴穿井於高阜，若飢起阱於石田，草木之藥，何所補之，神鬼之力，曷能濟之。若命可以草木延，病可以祭祀除，則醫人悉長生，巫師永不病。故經云，不在祭祀事鬼神，不在誓願多言語，養生之道，唯在神丹。知之不易，行之實難。而學道之人少進多退，競知者眾，克終者鮮。如井不達泉，終為棄井。故非長生難聞，若聞道行之為難，非行之難，終之難也。非至明不能察也，非至勤不能學也。若易得則漢武遇少君已得之矣，易明則劉向案枕中已明之矣。故黃帝登崆峒而訪道，夏禹封金簡於玉函，或功就而上昇，或道成而仙去，事昭故實，法茂前修者，長生之法。若不精加功勤，徒學一切旁門無益。要當時不可失，不俟終日，生前一切之有為，唯有長生之可重。神丹一成，與天地相畢。
　　仙翁曰：世之鍊靈砂者，乃用抽出砂中汞，配硫黃，二八而成靈砂。但至一轉者，至士服之，可以通靈，故號靈砂。愚人服之，百病皆愈。若到九轉，號稱還丹。依法鍊服，亦能變化飛昇。其硫黃乃火輸，與日輪之氣相交，而生此丹。砂者具南方正色，察太陽真精，含天地之至神，列仙藥之上品。蓋其內具硫體而含汞，若依仙方，鍊之九轉，乃真靈砂也。修煉之士服之，指日昇仙，飛昇太清，其功莫可言也。
　　上洞太－心丹祕方
　　按《本草》丹砂味甘，微寒，無毒，主療身體五藏百病，養精神，安魂魄，益氣明目，通血脈，止煩滿消渴，益精，悅澤人面，殺精邪惡鬼，除中惡腸痛，毒氣疥瘓諸瘡，久服通神明，不老輕身神仙。
　　按仙方鍊為還丹金液，服之者腹中三尸九蟲死，身中一切諸病，盡皆除愈，髮白更黑，齒落更生，返老還童，延年不死，神仙蛻殼換骨，日中影不見。始服之壽百歲，三轉服之壽三百歲，五轉服之壽五百歲，七轉服之壽千歲，九轉丹成，功行圓滿，服之飛昇。昔李少君數百歲在人問，陰長生四百歲，挈妻子遨遊州郡。古之如何，候拔宅飛昇者八十餘家，白日飛昇者不可勝紀，是有徵驗久矣。
　　仙訪曰：凡造藥起火，皆爐邊施祭，以好白酒五升，牛羊脯各三斤，黃粱米飯三升，大棗三升，梨一斗，熟雞子三十枚，鯉魚三頭，各重三斤，凡用三案，案皆二碗。再拜祝曰：小兆臣某，恭誠惟大道君、老君、太和君。一及小兆臣某，貪生樂道，轉鍊神丹。願祈使某令藥不飛不亡，皆使伏火，藥已好善，隨手變化，黃白悉伏。服藥飛仙，朝於紫宮，命長無極，得至真人。行酒起，再拜畢，諸赤色果木橘柚皆上之。訖，然後造藥行火如法。
　　心丹
　　丹砂上等紅明，如莖豆大者，不拘多少。一云約斤半分兩可矣。
　　用無根草煮之，即紫背浮萍也。其草多寡，對丹砂分兩，同濃煎水，約可浸二七日之多，藥水浸丹砂二七日。每日早溫熱草木，浸之二七日，皆溫之。止用元煎草水，不用續添，至日數滿，僻去水晒乾，裝入神室。
　　作神室法
　　用好雞彈八箇，醋浸，略去訾皮，頂上微開一小竅，約小指拇大，慢慢傾去黃白，洗爭控乾。然後磨上等京墨，濃磨墨汁，傾入雞彈中，搖轉令上下皆遍，微於火上炙乾，令遍黑。如不黑，再用黑汁，如前三上之，尤妙。此即崑箭紙法也。選四箇好者，作裝藥者。余作蓋。迺用鞋底針，於四箇雞彈周圍，勻針七箇針孔，以象心之七竅也。四箇殼蓋，亦如前墨汁塗之。凡雞彈色白，神不可居。墨色染黑，故神可安藏，故號神室也。
　　右將神室於香上，用名香真香薰之。亦行禱願，感天動地，祈祝焚香，再拜如前。香姻滿神室中，然後將丹砂裝入，直要裝滿。稍若不滿，則虧火力。裝訖，用雞子清搽在神室口外，蓋口內亦搽之。蓋定後，用後藥固之。四箇神室裝藥，蓋合皆如上法。
　　固神室玉肺藥法
　　訣云：丹砂之生下有白，白狀上有白玉寵。此丹固神室藥、種地匱藥，皆白者，象丹砂之玉狀玉寵也，猶人之心包絡也。
　　石灰搗羅為細末，用極酸漿水，浸七日了，去水晒乾，復搗為細末，取淨灰半斤，生毗石半斤，搗羅為細末。
　　右二味，用白礬煎水調固之。固訖，然後裝入五行玉匱。
　　五行玉匱法此玉匱象玉寵也
　　毗石五斤，打作小塊，用紙曩絹帛包住。復用死硝半斤，鹽訾小，朴硝壹兩。三件和在釅醋內，乃以上件帛包毗石，於醋內懸胎煮之。須煮七日，其醋約五六瓶方可煮。七日煮了，取出毗石晒乾。
　　死硝二兩，死硝用皂角伏之，每斤硝石須用皂角二斤，烈火上伏之。練二兩，砲砂二兩。
　　右件玉匱藥，通計五斤六兩，搗為康砂末，用砂禍一箇，大小約可裝藥者，此名土釜。下安玄精石一抄於釜底，後裝四玉匱，藥薦藉勻，安四神室於中，又用玉匱藥覆蓋。訖後用玄精石賡滿，泥封釜口，瓷碟子緊蓋，毋令不滿，有妨火候。用鐵線八道扎縛，鐵線餘者紐成疙疸，約二指高。復用薄泥，約一分厚，護蓋鐵線瓷碟。訖裝入灰爐，養火。
　　五五周天火候法
　　訣曰：仍以十箇月為節，以象胞胎也。後五箇月，土數也。故五五二十五，足土氣也。一十箇月火候，一兩四錢。次十箇月火候。一兩六錢。後五箇月火候。二兩一錢。
　　周天火足，次行補火，止補月小日數，蓋此乃月之周天數也。
　　行補火法
　　法用平底灰爐中，乃換鐵架，閣丹，釜架腳可高四寸。
　　早火每絡七錢，三絡計二兩一錢，腳高三寸下火。晚火每絡八錢，三絡計二兩四錢，飛火平於頂上鐵線上。
　　火絡法
　　其法用鐵線造絡六箇，分作早晚用，絡形闊一寸，長一寸半，有蓋，下新絡，起舊絡宿火，不可留宿火。
　　其行補月小日數火足，然後開爐，取出丹釜，剪斷鐵線，去瓷碟，取出四箇神室，鋸開其神室，必體硬如瓷瓦難鋸。當於木上，先開一彈窩，可容神室一半，然後放上神室，輕手按住。緩慢鋸齒，來往鋸開，取出丹砂，用藥水沐浴，甦醒丹火，補其元氣。
　　浴丹補氣藥水法
　　用山葡萄子乾者一兩，煎水濕者，用四兩紐汁用，加入石腦油、樟腦油，各四兩重，三件和勻，約水大半碗，開彈傾入水內必滾，儘其滾聲住，候冷取出試丹。
　　試丹法
　　試丹用赤銅一兩，鞘鎔成汁，以丹半錢中點化，然後將生硝一塊，如青梅大，放入其丹硫內，有硫黃，其氣能令點化銅色黑，須再用壁土一塊。入甘禍收硫氣，必用鉗攪，令如水光淨，然後傾出。如不諍，再加入生硝壁土，如上法，直候如水光淨，傾出八箇正色之寶，不須加母。若似此點化，出其丹靈矣。此為九轉丹母也。丹體雖靈，猶未可服，止可作匱，昇入九轉丹法，亦不可以多用點物，虛費丹母，有妨九轉。
　　論試丹說
　　按方書銅之為物，能補人骨損折處。凡服銅藥，直至損折骨上，如鋪筋漆堅固，其損骨硬如金石。令試丹以銅，化成至寶。其仙方換骨之道歟，若節節昇轉，九轉而服之，當知骨化寒瓊必矣。
　　太極真人說
　　玉石三百六十種，丹砂為上品第一。古以為養性命，成神仙，長生之大藥也。仙方鍊服之方，非一法製之。或以酒，或以醋，或以漆，或以蜜，然得法皆可養性命，致長生不死神仙。要之伏火而為金液，九轉而為還丹，比諸方為上法。此丹欲為地仙，壽千萬歲。欲為神仙，便可朝金母，拜木公，膺圖錄，登靈臺，換骨而飛仙。欲為天仙，便可逍遙乎鬱羅蕭臺，臣事乎三清之境也。有仙骨者，方遇此法。有道德者，方遇至人。如遇者勿以輕易而侮慢，或不盡其口訣，虛費爐鼇，或招譴謫而身謝玄路。此乃自貽殃咎，又何咎焉。
　　草木三六十種，而黃精為上品第一。此亦養性命，致長生不死，神仙之靈草也。詳世之草木金石，萬物之性類，凡稟陰氣者皆含毒，而能令人死。凡稟陽氣者，皆能令人生。黃精生於山之南，稟太陽之精。勾吻生於山之陰，稟太陰之精氣而生，故令人速死，毒能致腸胃寸斷，陰毒可畏之甚也。丹砂稟太陽之真精，火輸之正氣，與太陽同色，與黃精同功用，為陽之精，又何疑。日中有烏，內舍陰也。砂中有汞，內舍陰也。鍊之九轉，而成金液還丹者，純陽也。其丹砂之生，上有玉寵，下有玉林，其為造化之貴重，可知矣。
　　上洞心丹經訣卷上
　　上洞心丹經訣卷中
　　太極真人嗣孫手述
　　仙翁曰：《參同契》云：植禾當用粟，覆雞用其子。燕雀不生鳳，狐兔不乳馬。斯言盡之矣。夫人五行順而形生，逆而成真。察陰陽五行之氣，而後有此身。然身中之寶者，神也。神之在天為熱，在地為火，在人為心神也。心也為道之祖，修仙之正法也。今以丹砂一味，九轉鍊之，為金液還丹者，實此理也。若悟此理，修行外鍊還丹，依方服之，內求玄珠於赤水之中，結還丹於黃庭之內，使內外丹成，九轉變化，須臾與道合真，蓋內修者陰丹也，外修者陽丹也。陰丹就而命延，陽丹就而昇騰。故修道之士，有內丹者可以延年，得外丹者可以昇天。內丹成而外丹不應，外丹至而內丹未克，皆未能昇舉。吾所以授三一九室者，內修之要也。還丹金液者，外鍊之極也。勉而修之，可成矣。弟子即再拜受教，終身祕之。
　　仙翁曰：凡欲長生，而不得神丹金液，徒自苦耳。故呼吸導引，吐故納新，及服草木之藥，可得延年，不免於死也。若服神丹，令人神仙度世，與天地相畢，與日同光，坐見萬里，役使鬼神，舉家昇虛，無翼而飛，乘雲駕龍，上下太清，漏刻之問，周遊八極，不拘江河，不畏百毒。
　　按草木之藥，可以攻療疾病，不可以致長生也。金石之藥，可以叉獲延年，而亦能兼除百邪也。夫草藥之為物也，虛脆柔軟，不堪而久，煮之則爛，埋之則腐，燒之則灰，停之則朽，不能自堅，豈能堅人乎。不能自生，豈能生人乎。若丹砂之為物也，是稱奇石，最為上藥。細理紅潤，其質堅固，貞祕積轉，逾久災化逾妙，能飛能粉，能精能雪，能為真汞，能為還丹，能拒火，能化水，消之可以｀不耗，埋之可以不壞，靈異奇祕，我難以稱。然而得要則全生，失法則傷壽。人見《本草》云丹砂無毒，謂不傷人。不知水銀出於丹砂，而有大毒。故云水銀是丹砂之魂，水銀因丹砂而出。末既有毒，本豈無毒。淺識狹觀，不思遠大性命之功，蹉跌不追。所以古人深懼，除惡務本，叉先煮鍊，方入大丹。殊途同歸，皆令伏火，不拘日數，莫限人功，事資於養，不宜急速。人見丹砂是石，乃言諸石燒之為灰，其丹砂何得獨爾不化。殊不知丹砂色赤，而能生水銀之白物，變化之理，頗亦為證。以丹砂而為金液，猶土得水而成泥涎也。山之下有金，其上多有丹砂，變轉不已，還復成金，歸之本質，無可怪也。故昔漢朝有李少君者，乃數百歲人也。不聞有它能，唯以丹砂作還丹，或以還丹為金，以金為器，以器盛食，以食資身，漸漬腸胃，沾洽榮衛，藉其堅貞，以駐年壽。事漢武帝不盡情實，乃以祠電左道之衍奏進，不以還丹金液之正訣上聞，徵至卒以化去，武帝思之。故知惟有丹砂轉鍊之道，金液還丹之妙，令人不老不死，可謂大善焉。
　　仙翁曰：此丹砂轉鍊之道，非獨服餌長生，用以浴身，俗疾不能干，眾災莫由害也。此法本出玉皇祕藏隱文，非俗所有。自非稟其仙籌者，終不能見。吾留此訣文，以開後聖。若得此訣者，必須依傳授法受之，不得輕吾告，受非人也，非所受作不成，亦萬劫學仙道，永不得成也。
　　又云：受法不得輕告。傳法日取旺相日，結齋立壇，師與第子並在壇前，日夜燒寶香，奏帝祈請所願，長生藥錄名目。稱某少好長生上道，萬劫以來，常蒙道福，今得奉恩聖允，蒙師慈念，許受訣文。某今不敢許納，一一奏請皇君，師言弟子某求道，日夜無怠。某欲授某訣文，不敢自許，一一奏請皇君。如此謹心，滿七日夜，然香登壇，飲血為盟，分金環投束流水中，請師傳授諸神金丹，若及傳口訣圖錄，皆同此法傳授。若不依傳法諸受，師與弟子所造不成，此金液還丹中訣文也。
　　狐丘先生授葛仙翁曰：命屬仙星，名錄繼我，今故授汝金丹訣等，及修仙法，汝依而用之。汝若傳之，自非次志山巖，不規俗利者，敵血分環，立壇為誓，終不得妄傳，傳非其人，名削福簿，殃及累代，慎之勿妄傳也。此是神丹萬金訣也。
　　神仙九轉祕方
　　訣曰：凡轉丹，皆須於爐前施祭。其祭法如前，造藥、起火、祭法，九轉並同。
　　第一轉法
　　訣曰：其轉法，每一兩生丹砂，可用四兩伏火丹砂匱養之。此第一轉丹砂四兩中，必用伏火砂一斤作匱，生丹砂若見伏火砂，如貓見鼠，如羊見虎，隨性伏火，不復敢動矣。
　　朱砂紅明，如黃豆大者，三兩，重山莆萄水浸七日，每日溫熱水浸，去水晒乾。
　　法用滑石作一盒子，如當三錢厚，約可盛二十餘兩，微加大些子，裝滿到之。先裝一層熟砂鋪底，復以生砂，如我蓮我之。又蓋一層熟砂，又一生一熟裝之。裝了復用熟砂蓋頂，蓋頂了然後到去盒子餘弦，令與丹砂平。卻用盒子蓋蓋之，令砂貼蓋為妙。蓋訖，用泥封固，古用石膏固則難開，泥固易開故也。既有伏火砂匱，雖不固亦不飛走，此用泥故也。然不若依古法，用石膏為妙，緩開之可也。仍用鐵線八道扎縛，餘下鐵線紐疙疸，二指高。九轉同。
　　轉丹立爐法
　　用板作爐底，周圍簽釘竹子作骨。又用篾織成爐，上下桶直，約一尺闊，泥厚一寸，口闊九寸，身高一尺一寸，內安鐵架，其鐵架三寸高腳，藥盒子坐架上，灰蓋行火。此爐九轉皆用，法並同。
　　一轉火候一兩四錢
　　九轉皆不用補火，每轉十二箇月，滿開揀出丹砂四兩，其一斤丹匱，並不用。可點化用之，一轉靈丹，依法凡劑服餌。
　　服一轉丹法
　　一轉伏火朱砂一錢重，研碎為極細末，用首男乳半合，華銷銀盞盛其乳汁。於重湯內緩緩熬熟，微下一訾白緬，打成糊圓，如黃豆大。將皮紙作一鍋子，懸虛於慢火上，銀鋒子炒一箇時辰，不可炒破紙。如紙焦急換紙鍋，又炒令乾。取火力令乾故也。服用人參煎湯，五更向束正面立，吞服，約半箇時辰不久，渾身熱極口乾，當預備九大缸滿水，急入水缸中坐。如又熱，別入冷水缸。若熱，又入別水缸內。如九缸水皆熱，直候熱定身凍而止。過日皮膚盡退，鬚鬢眉髮俱脫落復生，老者返少，如蟬蛻殼。轉轉服之，各有功效，具如經說。有內丹者，不須水。
　　按此服餌一轉丹法，若非志慕長生，心無疑慮，內丹腦滿，不可輕服。若浮躁性情，又多疑惑，反致殃害。何故，若常人不修內丹，腦髓虛耗不滿，服此則骨精有損，反致枯燥。若心疑慮，心火一發，姻燄燒身，不可救矣。故九轉丹成，常人服之，化為鮮血，豈不信哉。此雖一轉之丹，服者不可不慎。服丹之後，當修內丹法要，打坐內外雙修，內丹與外丹相應出神，法皆在此矣。
　　修內丹法秘訣
　　太極真人訣曰：丹室須要潔淨，常焚寶香，密室無風，不可太明，不可太暗，高低得中，絕禁一切，忌諱不淨雜色之人來往，如老病喪孝產孕體臭，四肢不全，篤廢等疾，僧道閑人，婦女貓犬，皆是不令外人來入為妙，選直時童子聰明至誠者二人為侍使，又不可令人知有此丹室，仙道貴祕密故也。又不可對人言說，現修內外神丹，及其法。若令雜人及不信之人，知此修行，及對此等雜人說並見，皆不能成仙道也。
　　修丹室訖，然後設一座，有几，並設一榻座並榻，致令膝平，不令高低，枕高四指，室中燥濕得宜，皆要潔諍，衣服被褥厚軟鋪陳，及飲食湯藥茶酒，烹調得宜，須要潔諍具備，切戒妨色，太醉太飽太飢，喜怒憂思，一切邪精妄想，皆不要有，五辛厭穢，亦宜戒之。若犯房色及臭穢，皆能傷丹誤人，不遠柢在目前。
　　然後每日隨意歡喜靜坐，須要一絲不挂，萬慮俱無，內境不出，外境不入，此心如鏡之明淨，無一點塵埃。此心如水之清澄，無一點滓濁。然後握固如嬰兒，唇齒相著，舌拄上愕，呼吸綿綿，以眼視鼻，以鼻視臍，自覺身孔毛問，躍然如快，又如淫欲交感之美，以此驗之。或盤膝，或舒足，或坐或立，或行或臥，皆同陞降，妙理具在其問。臥則不可睡，睡熟則氣散。如能晝夜無睡，極妙。不能則少睡，漸漸臧睡，可也。
　　常入胎息之功，當以子時至午時畢，不可以午時至子時。蓋子至午謂之六陽，其氣生。午至子謂之六陰，其氣死，無益於人。運胎息，抱素凝妙，閉鼻合眼，口不噓吸，如在胞胎中。初學者鼻口引氣而閉之，以心計數一百二十次，方以口吐氣，出引氣而皆不可令耳聞其氣出入之聲，常令入多出少。以鴻毛著鼻上，吐氣鴻毛不動為法。漸學增其計息之數，久則至千數，則老者返少，死者更生，可以辟瘟疫，可以禁蛇虎，可以入水火，可以貫金石，可以辟飢渴，可以延年卻死，可以噓水火為之逆流。但行此法，不可多食肉生菜肥鮮之物，令人氣強，難以閉禁。惜忿怒，忿怒則氣亂。胎息其驗如此，子宜祕之。口口相傳之道，非世之常文，勿示非人，祕之祕之。
　　又運精氣，自尾問夾脊入腦尾間穴，在第十九節。夾脊節在第十二節下。補腦法，其初當偃頭向後，緊閉大椎穴第三節，不令氣過。先緊閉夾脊，不令氣過。大椎穴名上關，夾脊穴名中關。後漸漸一起，直入腦滿。腦滿之後，丹自玄膺而下，其味甘，其氣香，至此則內丹成矣。久則有徵驗，或身如坐飯中，熱不可勝稍息，或四肢身體內外，玲如寒冰，然後和焉。至此地分勿驚勿凝，後別有法，妙在心授口傳。入胎息法，就行迴風混合法，使精合神，神合氣，氣合真，混合神丹，百日丹成。修內丹至腦滿，當行三一九室默朝上帝之道，功成詔至，飛昇有期矣。
　　第二轉法
　　訣曰：浸浴法，裝藥法，封固法，丹爐法，九轉並同第一轉法，後不復註。
　　丹砂一兩，用第一轉伏火丹砂四兩，重裝之，計生熟砂五兩重，用猾石盒子，可容五兩有餘者，裝滿到之，封固行火。
　　第二轉火候一兩六錢
　　每轉火皆三百六、十日，九轉同，後不復註。
　　右二轉陰數不服，四六八轉同，後倣此。
　　第三轉法
　　丹砂一兩一錢半重，用第三轉伏火丹砂五兩重，依法製之，通計生熟砂六兩二錢重，用滑石盒子可容六兩二錢半有餘者，裝滿到之。
　　第三轉火候二兩一錢
　　右三轉神丹服者，亦依前法，首男乳汁糊圓之，如黑豆大，人參湯服之，當壽三百歲，能出陽神，遊四海，與神人往來，玉女來侍，役使鬼神。若以點化能丹陽，換骨脫殼，亦可乾汞。
　　第四轉法
　　丹砂一兩五錢，用第三轉伏火丹砂六兩二錢半，裝之，通計生熟砂七兩七錢重，用滑石盒子可容七兩七錢者，裝滿判之，封固行火。
　　第四轉火候二兩八錢
　　右四轉不服，亦可點化。
　　第五轉法
　　丹砂一兩九錢重，用四轉伏火丹砂七兩七錢，匱之，通計生熟砂九兩六錢重，用滑石盒子可容九兩六錢有餘者，裝滿到之，封固行火。
　　第五轉火候一兩八錢
　　右五轉神丹，服之如前法，真酥丸如小豆大，乳香湯下服之，當壽五百歲，入水不溺，入火不焚，形神俱妙，列為仙官。若以點化伏火丹砂一斤，可澆汞四兩，名瓊林玉樹。便可分比瓊林汞寶作匱，轉養朱砂，此名玉等，止可澆汞一二次，不然有損於丹。
　　第六轉法
　　丹砂二兩四錢，用五轉伏火丹砂九兩六錢，依法裝之，通計生熟砂十二兩重，用滑石盒子可容十二兩有餘者，裝滿對之，封固行火。
　　第六轉火候二兩八錢
　　右六轉說如前。
　　第七轉法
　　丹砂三兩，用六轉伏火丹砂十二兩，裝之用滑石盒子可容十五兩有餘者，裝滿到之，封固行火。
　　第七轉火候二兩一錢
　　丹至七轉，服者用醞酗為丸，如蒙豆大，木香湯服之，壽千歲，功效不必具稱。若以銅錢鉛錫入匱中，皆成上色銀。若以雄黃、硫黃、粉霜、毗石、靈砂入匱，隨能伏火不走，分置諸匱各轉之。若以糝制蒙豆大，可乾汞一兩成銀。投之三黃，即成赤金。要當不可費用，止可驗其功效。
　　第八轉法
　　丹砂三兩七錢，用第七轉伏火丹砂十五兩，依法裝之，通計生熟砂十八兩七錢重，用滑石盒子可容十八兩七錢有餘者，裝滿判之，封固行火。
　　第八轉火候二兩人錢
　　右第八轉法同上。
　　第九轉法
　　丹砂四兩六錢，用八轉伏火丹砂十八兩七錢，依法裝之，用滑石盒子可容二十三兩三錢有餘者，一生一熟，如法裝之，裝滿判之，封固行火。
　　第九轉火候一兩六錢
　　丹成九轉，又名紫金芽，服者以龍膏丸如黍米大。龍膏者，桑上露水也。每服一粒。井泉中沉三日，方服井華一汲水服之。九轉依法，置丹其人生命上，及王相上，依經立壇，醮祭潔清齋戒，置靈寶符於五方，十二神符於辰上，八靈符置八方，掩天門，掩地戶，歷華蓋，入陰中，取天心日天心時，置九宮，合丹者在中宮侍爐，先問日奇合，尋出宮為妙，丹成服黍米，飛昇為真人矣。祕之勿傳。如人欲死，以一粒口中，以水灌下，即活。六月中死物腹中，不拘人畜，經夏不腐，此乃驗也。
　　若用九轉神丹，鍊飛三黃，即同黃帝九鼎飛丹。其法依上立壇潔清，又立九宮八卦龜形爐，上按天文，下按地理，以三黃置在丹砂上，以天盤蓋之。然後上火下水飛之，掃下玄霜，服一黍米，紫雲隨至，頃刻飛昇。若以點化，一粒乾汞五兩成黃金。至此豈可以俗利拘哉，是在言化耳。
　　接金液還丹法合成者，依經服一兩，便昇仙。若未欲去代且住世為地仙者，齋一百日，服半兩，則長生不死，萬害百毒不能傷，可以畜妻子，若居官秩，在意所欲無所禁。若後欲昇天者，乃齋戒更服，滿一兩即便飛昇矣。凡欲昇天，即皆斷穀一年，方服之也。又按此法凡服神丹大藥，依經日數，即輕舉昇天，臧半服之，即長生不死，即是地仙無疑也。
　　上洞心丹經訣卷中竟
　　上洞心丹經訣卷下
　　太極真人嗣孫手述
　　《黃帝聖紀經》曰：黃帝元年寅月寅日，齋於首山，方明牧力從黃帝以上，具茨謁大院君，授黃帝以《神芝靈圖》十二卷，《金銀方》十九首。黃帝又登王屋山，開石函，發玉岌，得九鼎神丹飛雪爐火之道。黃帝峨媚山見皇人，禮請神仙之道。皇人曰：子豈不知，天有玄一，生於右陽，名為流珠，為眾妙之門，得而修之，可令子長生，昇雲飛霄，上朝玉帝。黃帝拜受，於荊山鑄金鼎，修合流珠大還神丹，令傳後人，而於鼎湖服而上昇，時有大臣七十二人，得丹服之者，亦從黃帝上昇。先是黃帝恐金丹道絕，授於元子，令傳後人。而誠之此道至重，必以授賢者。苟非其人、自招殃咎。後元子又傳束山子，自此以聖傳聖，以賢傳賢，以仁傳仁，得道者不可勝計。天之愛人甚矣。而人自非，心不合道，固難成也。
　　太上內丹歌
　　真鉛之精、在混沌中，生天地先。混沌既分，乃成四象，而立五行。得天地本，立性命胚，符合寒暑，優游丹臺，十月滿足，如子脫胎，獲此玄珠，神明自來。
　　太上外丹經節
　　大道守真，三品為則，以一為度，以正為德，故鍊金液者神方也。妙玄清虛，莫不由金符而得道。履九幽而入冥，上下虛無，因神明而得昇。即授喜《太清八符經》、《太清觀天經》、《九都經》、《神丹經》、《金液經》，八鍊九轉還丹伏火之訣焉。
　　其方曰：金液還丹，仙華流珠。高飛雲霞，翔登天丘。黃赤之物，須臾當得。雄雌紛珠，可以騰變，以致行廚。靈人玉女，與我俱遊，出入無問，與天同符。其精凝霜，善致沉浮。汝其震欽，必遊仙都。金液之訣，盡於此矣。夫水銀朱砂，硝液流珠，以作神丹，服一刀圭，飛昇天宮。丹成作金，以為食器，乃得神仙。汝審欲神仙，先當服還丹金液，乃存其神，即得昇天，上為真人。汝不服還丹金液，當自苦爾，為寒濕風鬼所擊，司命不能救也。道之如此，可不勉哉。汝善溫衣少食，適體守虛，虛無自然，鬼亦不能殺也。年壽盡終，即自死耳。何以言之，以其不堅無神故也。譬猶萬物之生，非欲求死，但自老朽枯槁腐死耳。人亦如此矣。吾以作禍，則妖魅試人，猛獸傷人，蛇蝗螫之矣。
　　昔左元放於天柱山中精思，而感神人，授之以金丹仙經。會漢末大亂，不遑合作，而避地江束，志造名山，以修此道。乃以神丹經等，授弟子葛仙翁，又以授弟子鄭君。鄭君家貧，無以買藥。而葛洪者，鄭君之弟子，親事勤苦，乃於馬跡山立壇，授洪丹經並諸口訣。謂洪日：吾承先師左君之誡，曰諸小山中不可居作神丹也。且小山之中，無有正神，皆是木之精，千歲老物，血食之鬼，此輩是邪氣，不念人修道作福，但欲於禍人也。夫齋潔之士，雖以術數辟身，而鬼魅或能壞人藥也。今合醫家佳藥好膏，皆尚不欲令雞犬及婦人小兒等見之，如藥被見者，用便不驗。又染彩物者，遇惡目見之，皆失其色也。況神仙長生之大藥乎。古之道士合作神藥，必入名山無人之地，終不止於小小凡山中，正為此也。又按仙經，可以精思合於仙藥山者，有泰山，華山，霍山，但山，嵩高山，少室，太白，終南等山。此中皆有正神，其中有地仙，又生芝草，可以辟大難，不但堪合藥也，若有道者登之，則此山神必助之為福也，至藥必成。
　　凡山大則神大，山小則神小，無防避之道，有必思害也。或被疾病，或遭驚怖，或患傷刺，或聞異聲，或逢變異，或見光景，或大木不風而摧折，或巖石無辜而自墮，或令人迷亂狂走墜落坑谷，或猛獸毒蛇犯傷人，故不可輕入也。
　　凡入山，當擇四時旺相，干支相生之日，吉也。束嶽忌甲乙寅卯歲月入，南嶽忌丙丁巳午歲月入，中嶽忌戊己辰戌丑未歲月入，西嶽忌庚辛申酉歲月入，北嶽忌壬癸亥子歲月入。
　　但所之此山，屬其嶽之方面者，皆悉禁此歲月也。
　　《靈寶經》云：入山當以保日及義日、專日，大吉。若以制日、伐日，必死。保日者，干支上生下也，如甲午、乙巳是也。義日者，干支下生上也，如壬申、癸酉是也。制日者，支干上剋下也，如戊子、己亥是也。伐日者，支干下剋上也，如甲申、乙酉是也。專日者，支干比和也，如甲寅、乙卯是也。
　　入名山當以甲子開除日，以五色綵繒各五寸，懸石上，所求必得。入名山亦癸之時，此謂天心日，必得仙道度世也。
　　入山良日，甲子、甲午、甲寅、乙亥乙卯、乙巳、丙戌、丙午、丙辰，皆大吉，必安隱得道。
　　大月忌日，初三、十一、十伍、十八、二十四、二十六、三十日。
　　小月忌日，初一、初五、十三、十六、二十八。
　　若犯此日入山，既為山神所試，所求不得，所作不成。豈但道士忌之，凡人此日入山，皆凶，與虎狼毒蟲喜相見。入山宜知六甲祕訣，呎日：臨兵鬥者皆陣列前行。凡九字當密呎之，無不辟惡，要道不煩也。
　　又入山月忌之日，正月午，二月亥，三月甲，四月戊，五月戌，六月申，七月甲子，八月甲午，九月寅，十月辰，十一月乙，十二月丑。
　　上古入山合丹求道，潔掙，責《三皇文》及《五嶽真形圖》，所召山神，及按鬼錄召里社及山卿澤尉問之，則知木石之怪，山川之精，不敢來試人也。凡諸邪物，自然遠匿。黃帝束到青丘，見紫府先生，受《三皇文》，勸召萬神即此。
　　凡入山合丹，欲辟山川廟坐百神鬼之法，最以符為切要。神仙大藥，亦資符力而辟衛也。符法者，老子於神人授之者也。今人用之而少驗者，由於傳寫多誤，又信心不篤，徒施用之。然凡求長生，制之在藥，不由符力，而能致之仙也。然不可廢者，藉其卻鬼辟邪，以丹之漸。入名山責召高山君符
　　此符齋十日，召高山君使，除虎狼之害。其符以丹書繒上，一尺二寸長，亦如之。若書時不得中息而語也。書畢，燒香，夜於掙室之中，隨月建立，著新衣服而召之。凡用符，以大字著左右心前，怛正思慕其象之宜，旁召六甲直符，並玉女名字，所召之書，仰視面想，思八方之外，存神長五尺，衣服如《 六甲經》 。
　　此登山符，仙人陳安世入山，甲寅日書白素上，夜向北斗，祭以酒脯，自說姓名，以著衣領中，辟邪精百鬼、老
　　物虎狼毒蟲，帶之置案上，面向北斗。
　　此符一本書點畫如此，用法如前同，只點畫大同小異，與前不同，其功效一種無別，故兩存之。
　　此符以丹書絹素，各異之，帶著肘後，男左女右，亦可以書白素帶之，可以著住處四方各一枚。若移徙，當先令人拔取。此符大神，勿妄傳也。
　　此符亦是登山，功效不異，是老君黃庭三十九真祕符，辟百鬼，合仙藥，和合之處住，必須名山極探之處，無人
　　畜行跡，乃有束流水，大石巖室之中。若無巖石室，可於深林之中無人跡處作室，常須近水，非其處，勿措意作神藥，大山無束流水，西流亦得。
　　此得居山住處安，以丹書柏板上，大文書令，彌滿其板，上著門上四方四隅，及所行道之處安之，並五十步，辟諸精也。
　　此符是去狼虎之符，與前同移徙板，將辟山精用。
　　按為道者多在山林之問，乃是虎狼毒蛇、精怪魍魎之窟穴也，不深防辟，損害藥也。
　　辟百蛇即及卻虎狼符
　　此二神印，取棗心刻之，方之二寸，畢設祭再拜請，佩之甚有效。
　　此黃首朱宮玉女簡房教導之印，能卻虎狼不敢前，此亦可為符朱書，吞之，入山辟虎狼，亦可為印，出《玉胎經》也。
　　此符卻鬼，合藥時懸安四面，制諸鬼，大神驗。　　
　　一本中心有七曲，餘並同，不知誤者。
　　此山居符，書之於柏板上，安門四角，虎狼不至。
　　已上三符，並用朱書。
　　屯符，有一本下如屯。
　　此開山符，以千歲虆為奏，長尺二寸，以丹書此符，以印大石名山，山門即開，寶書亦出，金玉皆見。千歲虆者，天慈也，如鼠耳，卻鬼制魅也。
　　右於深山靜處作丹屋，四角懸鈴子，並作卻鬼藥、卻鬼符，安四面，然後可合藥。若不然者，鬼神吸其藥精
　　盡，或變卻，是以須作符厭禳之。卻鬼藥法，以光明砂、雄黃、雌黃、麝香、附子、白米、鬼臼、鬼箭，各二等，蜜丸之帶。
　　昔黃帝受丹經於玄女，訪真一於皇人。故云長生仙方，唯有金丹。守形卻惡，獨有真一，古人尤重焉。仙經曰：九轉金丹經守一訣，皆在崑崙五城之內，藏以玉函，剋之金扎，封以紫芝，印以中章，此蓋上聖寶祕之法也。身疾未愈，神丹未就，年命未定，眾邪未遣，守一之道不可不知也。入山守一，則百毒不敢近，人不須諸法，百邪自去也。
　　作丹屋法
　　先擇得探山臨水懸巖靜處，人畜絕跡，施帶符印符室法庭前，其室方十二步，高一一丈四尺，南門著扉，門前使有東流水，東日西月，表裹香泥，泥之
　　四方，各作主丹符也。於室中立五嶽
　　三台，西方壁下別立層壇，置諸藥草，
　　及神丹經訣目錄，並布於上。即有生
　　藥使者護之，萬靈不能干也。
　　合和防辟法
　　凡欲合丹，於山中安堵訖，乃召山神，請問可否，方得安穩施行，萬無不成。其法如左，此後諸法，仙翁持用諸符也。
　　齋十日，丹書黃素一尺，於山草問，召中嶽君主，欲作神丹，先召問其節度以符字。
　　老子合神丹之日，以朱書白素八寸，盛以絳囊，繫心前。欲服丹者，當迎七日服之，即便通靈役使，此名太一
　　八寸素符。
　　此符合丹人服之，令心開，勿汙辱之。
　　太清神丹寶經，凝鍊八石，五耀七明，玄官寶鎮，檢御火靈，九轉成華，長昇太清。祝畢，以青錦囊盛符，擊於頸上。此符檢制石精，令不飛亡，使姻霜充滿，神華凝結。
　　卻害符，以丹書白紙上，廣三寸，長四寸，以投爐中，即伏精。思常見神光加精，諸神來至，仙人玉女來見也。即神丹成，天地鬼邪不能害也。
　　法日：夫欲為神丹，五石變化，出五金之法，皆當謁天上皇道君，受五神符，則五石五金，隨意而化，爭出其精。
　　青帝符法，甲乙日白茆為藉，長三尺，青繒長一丈二尺，布藉上，酒二杯，
　　脯二朐，以繒為地，墨書符，廣二寸，長七寸，置藉上。咒曰：吉日良時，小兆臣某再拜，謹受上皇道君青帝神符，因再拜，燒符服之。此應一箇符圖，寫校差參，須詳審之。
　　赤帝符法，以丙丁日白茅藉，長三尺，絳繒長一丈三尺，布藉上，酒二杯，脯二胸，以丹書符，廣二寸，投符藉上。呎日：吉日良時，小兆臣玄再拜，受上皇道君赤帝神符，因再拜，燒符吞之。
　　黃帝符法，以戊己日白茆為藉，長三尺，黃繒長一丈一一尺，布席上，酒二杯，脯二朐，朱為地，以紫書符，廣三寸，長七寸，投席上。咒曰：吉日良時，小兆臣玄再拜，受上皇道君黃帝神符，因再拜，燒符服之。
　　右已上大寥落不相附近，計是一符，復用審之。
　　白帝符法，以庚辛日白茆為藉，
　　三尺，白素長一丈亡一尺，布藉上，
　　，脯二朐，綠為地，以丹書符，
　　，長七寸，投藉上，睨曰：吉日良時，兆臣玄再拜，受上皇道君白帝神符，
　　因再拜，燒符服之。
　　黑帝符法，以壬癸日白茆為藉，長三尺，皂繒長一丈一一尺，布藉上，酒一一杯，脯二胸，黑為地，以丹書符，廣二
　　寸，長七寸，投藉上。呎日：吉日良
　　時，小兆臣玄再拜，受上皇道君黑帝神
　　符，因再拜，燒符服之。
　　右按前五帝神符，後四符每云玄者，仙翁受時稱之諱也。併書兩通，燒服之，一通頭上帶之，彌為變化家用於欲丹時前十日作之。
　　夫大丹者，金火之精華，真人之所珍，是故服之者神仙變化，長生久視，役使百靈，上昇太清者也。俗人徒知其丹經之篇目，而不知合丹之忌諱。雖得其方，而無成者，此也。夫神丹欲合者，有五忌三諱，四敗六畏也。若犯之者，丹精飛散，靈華墜落，神光沉迎，霜姻損失，服之無益，不可不慎也。所以真人請問其目。
　　玄師答日：五忌，一者合藥及發火時，無犯五石死日也。謂春壬辰，夏癸巳，秋丙戌，冬丁丑。用之石精死，結合毒藥，之無益也。二者忌市具神藥及論說丹事，無用五邪生日。謂春壬寅，夏癸巳，秋壬申，冬癸亥。以其日入山合神藥，皆無所成，神盡不佑，鬼邪敗人。三者忌合神丹入名山，忌五嶽傷絕日。謂春庚寅，夏癸未，秋丙申，冬丁丑。以其日入山合藥，及採芝草，神靈錄人魂魄，丹藥損壞，疾病傷身。四者忌合神丹爐釜及封泥神藥，無用天開地破日。春丙戌、丙辰，夏辛未、辛丑，秋壬辰、壬戌，冬癸未、癸丑。以此合神丹爐寵釜，則丹室自開，石精散洩飛揚，丹華皆敗。五忌者，合丹男忌七月三日，及七月甲寅日。女合丹忌正月七日，及正月庚申。此四日是石精交戰合鬼之日，以其日執事起火，則丹精不發，柙靈不感，邪鬼來入，皆為凶敗。此所謂五忌也。
　　三諱者，一諱合丹之時，泣淚悲傷也，二諱犯丹弒賊名字也，三諱凶衰淹穢死產乳也。按犯此三諱，則石精哀結，五華不曜，其丹必毒，入口殺人。凡八石至，己心憂慼泣淚，及臨屍凶淹之人，皆不可廁預丹爐等事也。又丹有弒賊惡鬼，謂所名不□子，字混泥洗，合丹始火之日，慎呼此名字也。若犯之，則鬼兵來入，神爐破碎，精華散出。
　　四敗，一者地無丹氣，謂非神地。二者見嫉拓之人，謂惡眼人見神藥，則致鬼殃也。三者侶非其友，四者五辛臭物，及燒雞犬毛也。按此四敗者，八石之所大忌，不可犯之。
　　六畏者，一初封藥之日，及始火之時，畏遇風雨雷霆。二者合丹之日，畏聞喚魂魄聲。三畏四畏脫開。五者合丹，畏聞悲哭聲也。六者畏見一切血腥、汙穢之事也。按此六畏者，皆神丹之所禁忌，有聞而犯之，則神精驚，擾靈氣損也。
　　仙訪曰：服第一之丹流珠九轉，及丹華二丹功能者，以甲子日平旦，向日再拜，長跪服之，如黍粟。即時神仙，上昇九天。服半黍粟，即為地仙，入火不燒，入水不濕，萬惡不中，兵刃不傷，變化自在，出入無問，役使鬼神，壽同天地。若欲去代，更服半黍粟，即時昇天。欲度俗人，服如小豆，即日昇仙。服半小豆，即為地仙。及六畜令服，如大豆，即時昇天。故日烏得之為鳳。獸得之為麟，蛇得之為龍，鬼得之為神，女得之為玉女，男得之為仙也。以蛇脂和為四丸，如彈丸許，埋所居宅處四角，即變為赤龍，舉宅昇天，去地七千尺，變為金玉，任情所適。埋一丸如雞子黃，隨所遠近方圓千里，下徹九泉，其中所有江河山林，皆悉昇天矣。取黃土堅實細理者一斤，細搗篩，沸湯煮之，三彿，以一銖投中，熟合和煎，令水盡，變成金。
　　仙翁曰：諸丹成而服者，乃多格人以三品，言上中下。上士七日登真，下士服之，七十日得仙。愚人服之，一年乃仙。若還至誠，便敢頓服刀圭者，皆暫死半日許，乃生，如眠覺狀。此乃瞼之至矣，必須依方，以半黍要為度。
　　伏聞學道不成，所由有八。一者偶知一事，便言已足，劬勞鼎火，皓首無成。二者雖遇奇方，謂非實法，求之不已，遂至蓋棺。三者真偽不分，無師取訣，意無一定，消棄光陰。四者恃所聰明，忽略知法，自言已得，不盡師心。五者真方祕訣，非易見逢，謂在名山，歷險損命。六者家無脩石，飢寒切逼，得如不得，知如不知。七者性不精專，復無蓄積，明師已次，疑而不行。八者所遇之師，師素狹劣，惜其淺短，不盡教之。告云道不在多，矯生寶祕，謂以為實，遂至守株也。
　　仙翁曰：合丹當求道養真，勿貪俗利榮華，造黃白，至靈祇不佑，鬼忽志，以致不祥，夭橫傷年。深宜慎之，不得妄傳非人。非同志者，不得輕泄之，的有殃譴。
　　仙經曰：有仙籍者，謀之者死，犯之者滅門，憎之者亡。
　　上洞心丹經訣卷下竟