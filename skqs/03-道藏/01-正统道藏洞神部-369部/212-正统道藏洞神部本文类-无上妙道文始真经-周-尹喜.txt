無上妙道文始真經
　　經名：無上妙道文始真經。又名《關尹子》。相傳為周大夫關令尹喜所作。據余嘉錫考證，應為南宋人假託。一卷。底本出處：《正統道藏》洞神部本文類。參校本：一、牛道淳《文始真經注》；二、《叢書集成初編》所收《關尹子》。
　　無上妙道文始真經
　　關尹子
　　關令尹喜，周大夫也。老子西游，喜望見有紫氣浮關，知真人當過，候物色而邇之，果得老子。老子亦知其奇，為著書。喜既得老子書，亦自著書九篇，名《關尹子》。今陝州靈寶縣太初觀，乃古函谷關候見老子處。終南宗聖官，乃關尹故宅，周穆王修其草樓，改號樓觀，建老子祠，道觀之興，實祖于此。老子授經後，西出大散關，復會于城都#1青羊肆，賜號文始先生，即《莊子》所謂博大真人者也。
　　無上妙道文始真經
　　一字
　　宇者，道也。
　　非有道不可言，不可言即道。非有道不可思，不可思即道。天物怒流，人事錯錯然，若若乎回也，戛戛乎鬥也，勿勿乎似而非也。而爭之，而介之，而現之，而嘖之，而去之，而要之。言之如吹影，思之如鏤塵，聖智造迷，鬼神不識。惟不可為，不可致，不可測，不可分，故日天、日命、曰神、日玄，合日道。
　　無一物非天，無一物非命，無一物非神，無一物非玄。物既如此，人豈不然。人皆可日天，人皆可日神，人皆可致命造玄#2，不可彼天此非天，彼神此非神，彼命此非命，彼玄此非玄。是以善吾道者，即一物中知天盡神，致命造玄。學之徇異，名析同實，得之契同，實忘異名。
　　觀道者如觀水，以觀沼為未足，則之河、之江、之海，曰水至也，殊不知我之津液涎淚，皆水。道無人，聖人不見，甲是道，乙非道。道無我，聖人不見，己進道，己退道。以不有道，故不無道，以不得道，故不失道。
　　不知道，妄意卜者，如射覆盂。高之者，曰存金存玉，中之者，曰存角存羽，卑之者，曰存瓦存石。是乎非是乎？惟置物者知之。
　　一陶能作萬器，終無有一器能作陶者，能害陶者。一道能作萬物，終無有一物能作道者，能害道者。道茫茫而無知乎，心儻儻而無羈乎，物迭迭而無非乎。電之逸乎，沙之飛乎，聖人以知心一、物一、道一，三者又合為一。不以一格不一，不以不一害一。
　　以盆為沼，以石為島，魚環游之，不知幾千萬里而不窮乎#3，夫何故？水無源無歸。聖人之道，本無首，末無尾，所以應物不窮。
　　無愛道，愛者水也，無觀道，觀者火也，無逐道，逐者木也，無言道，言者金也，無思道，思者土也。惟聖人不離本情而登大道，心既未萌，道亦假之。
　　重雲蔽天，江湖黯然，游魚茫然，忽望波明食動，幸賜于天，即而就之，漁釣斃焉。不知我無我，而逐道者亦然。
　　方術之在天下多矣，或尚晦，或尚明，或尚強，或尚弱，執之皆事，不執之皆道。
　　道終不可得，彼可得者，名德不名道，道終不可行，彼可行者，名行不名道。聖人以可得可行者，所以善吾生，以不可得不可行者，所以善吾死。
　　聞道之後，有所為有所執者，所以之人，無所為無所執者，所以之天。為者必敗，執者必失，故聞道於朝，可死於夕。
　　一情冥，為聖人，一情善，為賢人，一情惡，為小人。一情冥者，自有之無，不可得而示，一情善惡者，自無起有，不可得而祕。一情善惡為有知，惟動物有之，一情冥為無知，溥天之下，道無不在。
　　勿以聖人力行不息，則日道以勤成，勿以聖人堅守不易，則曰道以執得。聖人力行，猶之發矢，因彼而行，我不自行。聖人堅守，猶之握矢，因彼而守，我不自守。
　　若以言行學識求道，互相輾轉，無有得時。知言如泉嗚，知行如禽飛，知學如擷影，知識如計夢，一息不存，道將來契。
　　以事建物則難，以道棄物則易，天下之物，無不成之難，壞之易。
　　一灼之火，能燒萬物，物亡而火何存？一息之道，能冥萬物，物亡而道何在？
　　人生在世，有生一日死者，有生十年死者，有生百年死者。一日死者，如一息得道，十年百年死者，如歷久得道。彼未死者，雖動作昭智，止名為生，不名為死。彼未契道者，雖動作昭智，止名為事，不名為道。
　　不知吾道無言無行，而即有言有行老求道，#4忽遇異物橫執為道。殊不知捨源求流，無時得源，捨本求末，無時得本。
　　習射、習御、習琴、習弈，終無一事可以一息得者，惟道無形無方，故可得之一息。
　　兩人射相遇，則工拙見，兩人弈相遇，則勝負見，兩人道相遇，則無可示。無可示者，無工無拙，無勝無負。
　　吾道如海，有億萬金投之，不見，有億萬石投之，不見，有億萬污穢投之，不見。能運小嚴小魚，能運大餛大鯨。合眾水而受之，不為有餘，散眾水而分之，不為不足。
　　吾道如處暗，，夫處明者，不見暗中甲物，而處暗者，能見明中區事。
　　小人之權歸于惡，君子之權歸于善，聖人之權歸于無所得。惟無所得，所以為道。
　　吾道如劍，以刃割物即利，以手握刃即傷。篷不問豆，豆不答連，瓦不問石，石不答瓦，道亦不失。問與答與一氣往來，道何在。
　　仰道者歧，如道者最，皆知道之事，不知道之道。是以聖人不望道而歉，不侍道而豐，不借道于聖，不賈道于愚。
　　二柱
　　柱者，建天地也。
　　若槐若盂，若鉼若壺，若養若盎，皆能建天地。兆龜數曹，破瓦文石，皆能告士。凶。是知天地萬物成理，一物包焉，物物皆包之，各不相借。以我之精合彼之精，兩精相博#5而神應之。一雌一雄卵生，一牝一牡胎生。形者彼之精，理者彼之神，愛者我之精，觀者我之神。愛為水，觀為火，愛執而觀，因之為木，觀存而愛，攝之為金。先想乎一元之氣，具乎一物，執愛之以合彼之形，冥觀之以合彼之理，則象存矣。一運之象，周乎太空，自中而升為天，自中而降為地。無有升而不＇降，無有降而不升，升者為火，降者為水，欲升而不能升者為木，欲降而不能降者為金。木之為物，鑽之得火，絞之得水。金之為物，擊之得火，鎔之得水。金木者，水火之交也。水為精為天，火為神為地，木為魂為人，金為魄為物，運而不已者為時，包而有在者為方，惟土終始之，有解之者，有去之者#6。
　　天下之人，蓋不可以億兆計，人人之夢各異，夜夜之夢各異，有天有地，有人有物，皆思成之，蓋不可以塵計，安知今之天地，非有思者乎。
　　心應棗，肝應榆，我通天地。將陰夢水，將晴夢火，天地通我。我與天地似契似離，純純各歸。天地雖大，有色有形，有數有方，吾有非色非形，非數非方，而天天地地者存。
　　死胎中者，死卵中者，亦人亦物，天地雖大，彼固不知，計天地者，皆我區識，譬如手不觸刃，刃不傷手#7。
　　夢中、鑑中、水中，皆有天地存焉。欲去夢天地者，寢不寐，欲去鑑天地者，形不照，欲去水天地者，盎不汲。彼之有無，在此不在彼，是以聖人不去天地，去識。
　　天非自天，有為天者，地非自地，有為地者。譬如屋宇舟車，待人而成，彼不自成。知彼有待，知此無待，上不見天，下不見地，內不見我，外不見人。
　　有時者氣，彼非氣者，未嘗有晝夜。有方者形，彼非形者，未嘗有南北。何謂非氣？氣之所自生者。如搖篷得風，彼未搖時，非風之氣，彼已搖時，即名為氣。何謂非形？形之所自生者。如鑽木得火，彼未鑽時，非火之形，彼已鑽時，即名為形。
　　寒暑溫凍之變，如瓦石之類，置之火即熱，置之水即寒，呵之即溫，吸之即凍。特因外物有去有來，而彼瓦石無去無來，譬如水中之影，有去有來，所謂水者，實無去來。
　　衣搖空得風，氣噓物得水，水注水即嗚，石擊石即光，知此說者，風雨雷電皆可為之，蓋風雨雷電皆綠氣而生，而氣綠心生。猶如內想大火，久之覺熱，內想大水，久之覺寒，知此說者，天地之德皆可同之。
　　五雲之變，可以卜當年之豐歉，八風之朝，可以卜當時之吉凶，是知休咎災祥，一氣之運爾。渾人我，同天地，而彼私智認而已之。
　　天地寓，萬物寓，我寓，道寓，苟離于寓，道亦不立。
　　三極
　　極者，尊聖人也。
　　聖人之治天下，不我賢愚，故因人之賢而賢之，因人之愚而愚之。不我是非，故因事之是而是之，因事之非而非之。知古今之大同，故或先古，或先今，知內外之大同，故或先內，或先外。天下之物無得以累之，故本之以謙，天下之物無得以外之，故含之以虛，天下之物無得以難之，故行之以易，天下之物無得以窒之，故變之以權。以此中天下，可以制禮，以此和天下，可以作樂，以此公天下，可以理射#8，以此周天下，可以禦侮，以此因天下，可以立法，以此觀天下，可以制器。聖人不以一已治天下，而以天下治天下，天下歸功於聖人，聖人任功於天下，所以堯舜禹湯之治天下，天下皆日自然。
　　天無不覆，有生有殺，而天無愛惡。日無不照，有妍有醜，而日無厚薄。
　　聖人之道天命，非聖人能自道，聖人之德時符，非聖人能自德，聖人之事人為，非聖人能自事，是以聖人不有道，不有德，不有事。
　　聖人知我無我，故同之以仁，知事無我，故權之以義，知心無我，故戒之以禮，知識無我，故照之以智，知言無我，故守之以信。
　　聖人之道，或以仁為仁，或以義為仁，或以禮以智，以信為仁，仁義禮智信，各兼五者，聖人一之不膠，天下名之不得。
　　勿以行觀聖人，道無蹟，勿以言觀聖人，道無言，勿以能觀聖人，道無為，勿以貌觀聖人，道無形。
　　行雖至卓，不｀離高下，言雖至工，不離是非，能雖至神，不離巧拙，貌雖至殊，不離妍醜，聖人假此以示天下，天下冥此，乃見聖人。
　　聖人師蜂立君臣，師蜘蛛立網罟，師拱鼠制禮，師戰皚制兵。眾人師賢人，賢人師聖人，聖人師萬物，惟聖人同物，所以無我。
　　聖人曰：道觀天地人物皆吾道，倡和之，始終之，青黃之，卵翼之，不愛道，不棄物，不尊君子，不賤小人。賢人曰：物物物不同，日一旦去之，日一旦與之，長之短之，直之方之，是為物易者也。殊不知聖人鄙雜廁，別分居，所以為人，不以此為已。
　　聖人之於眾人，飲食衣服同也，屋宇舟車同也，貴賤貧富同也，眾人每同聖人，聖人每同眾人，彼仰其高侈其大者，其然乎，其不然乎。魚欲異草魚，捨水躍岸即死，虎欲異草虎，捨山入市即擒，聖人不異眾人，特物不能拘爾。道無作，以道應世者，是事非道，道無方，以道寓物者，是物非道，聖人竟不能出道以示人。如鐘鐘然，如鐘鼓然，聖人之言則然，如車車然，如車舟然，聖人之行則然，惟莫能名，所以退天下之言，惟莫能知，所以奪天下之智。鯽蛆食蛇，蛇食蛙，蛙食鯽蛆，互相食也。聖人之言亦然，言有無之弊，又言非有非無之弊，又言去非有非無之弊，言之如引鋸然，惟善聖者不留一言。
　　若龍若蛟，若蛇若龜，若魚若蛤，龍皆能之。蛟，蛟而已，不能為龍，亦不能為蛇為龜，為魚為蛤，聖人龍之，賢人蛟之。
　　在己無居，形物自著，其動若水，其靜若鏡，其應若響。芒乎若亡，寂乎若清，同焉者和，得焉者失，未常先人，而常隨人。
　　渾乎洋乎，遊太初乎，時金已，時玉已，時糞已，時土已。時翔物，時逐物，時山物，時淵物，端乎權乎，狂乎愚乎。
　　人之善琴者，有悲心，則聲悽悽然，有思心，則聲遲遲然，有怨心，則聲回回然，有慕心，則聲奕奕然#9。所以悲思怨慕者，非手非竹，非絲非桐，得之心，符之手，得之手，符之物，人有道者，莫不中道。
　　聖人以有言有為有思者，所以同乎人，以未嘗言未嘗為未嘗思者，所以異乎人。
　　利害心愈明，則親不睦，賢愚心愈明，則友不交，是非心愈明，則事不成，好醜心愈明，則物不契，是以聖人渾之。
　　心之愚拙者#10，妄援聖人之愚拙自解，殊不知聖人時愚時明，時巧時拙。
　　以聖師聖者賢人，以賢師聖者聖人，蓋以聖師聖者，徇跡而忘道，以賢師聖者，反跡而合道。
　　賢人趨上而不見下，眾人趨下而不見上，聖人通乎上下，惟其宜之，豈日離賢人眾人，別有聖人也哉！
　　天下之理，夫者唱，婦者隨，牡者馳，牝者逐，雄者嗚，雌者應，是以聖人制言行，而賢人拘之。
　　聖人道雖虎變，事則鼇行，道雖絲葬，焚事則某布#11。
　　所謂聖人之道者，胡然孑孑耳，胡然徹徹爾#12，胡然臧臧爾，惟其能褊偶萬物，而無一物能偶之，故能貴萬物。
　　雲之卷舒，禽之飛翔，皆在虛空中，所以變化不窮，聖人之道則然。
　　四符
　　符者，精神魂魄也。
　　水可析可合，精無人也，火因膏因薪，神無我也，故耳蔽前後皆可聞無人，智崇無人，一奇無人，冬凋秋物無人，黑不可變無人，北壽無人，皆精。舌即齒牙成言無我，禮卑無我，二偶無我，夏因春物無我，赤可變無我，南天無我，皆神。以精無人，故米去殼則精存，以神無我，故鬼憑物則神見。全精者忘是非，忘得失，在此者非彼，抱神者，時晦明，時強弱，在彼者非此。
　　精神水火也，五行互生滅之，其來無首，其往無尾。則吾之精，一滴無存亡爾，吾之神，一欽無起滅爾。惟無我無人，無首無尾，所以與天地冥。
　　精者水，魄者金，神者火，魂者木。精主水，魄主金，金生水，故精者魄藏之。神主火，魂主木，木生火，故神者魂藏之#13。惟火之為物，能鎔金而銷之，能墦木而燒之，所以冥魂魄。惟精在天為寒，在地為水，在人為精。神在天為熱，在地為火，在人為神。魄在天為燥，在地為金，在人為魄。魂在天為風，在地為木，在人為魂。惟以我之精，合天地萬物之精，譬如萬水可合為一水，以我之神，合天地萬物之神，譬如萬火可合為一火。以我之魄，合天地萬物之魄，譬如金之為物，可合異金而鎔之為一金。以我之魂，合天地萬物之魂，譬如木之為物，可接異木而生之為一木。則天地萬物皆吾精吾神、吾魂吾魄，何者死，何者生。
　　五行之運，因精有魂，因魂有神，因神有意，因意有魄，因魄有精，五者回環不已，所以我之偽心，流轉造化幾億萬歲，未有窮極。然核芽相生，不知其幾萬株，天地雖大，不能芽空中之核，雌卵相生，不知其幾萬禽，陰陽雖妙，不能卵無雄之雌。惟其來干我者，皆攝之以一息，則變物為我，無物無我，所謂五行者，孰能變之。
　　眾人以魄攝魂者，金有餘則木不足也，聖人以魂運魄者，木有餘則金不足也。蓋魄之藏，魂俱之，魂之游，魄因之，魂晝寓目，魄夜舍肝，寓目能見，舍肝能夢。見者魂無分別，析之者分別，析之曰天地者，魂狙習也，夢者魄無分別，析之者分別，析之日彼我者，魄狙習也。火生土，故神生意，土生金，故意生魄。神之所動，不名神名意，意之所動，不名意名魄。惟聖人知我無我，知物無物，皆因思慮計之而有。是以萬物之來，我皆對之以性，而不對之以心，性者心未萌也。無心則無意矣，蓋無火則無土。無意則無魄矣，蓋無土則無金。一者不存，五者皆廢。既能渾天地萬物以為魂，斯能渾天地萬物以為魄，凡造化所妙皆吾魂，凡造化所有皆吾魄，則無有一物可投我者#14。
　　鬼云為魂，鬼白為魄，於文則然，鬼者，人死所變。云者風，風者木，白者氣，氣者金，風散故輕清，輕清者上天，金堅故重濁，重濁者入地，輕清者，魄從魂升，重濁者，魂從魄降。有以仁升者為木星佐，有以義升者為金星佐，有以禮升者為火星佐，有以智升者為水星佐，有以信升者為土星佐。有以不仁沉者木賊之，不義沉者金賊之，不禮沉者火賊之，不智沉者水賊之，不信沉者土賊之。魂魄半之，則在人問，升魂為貴，降魄為賤，靈魂為賢，厲魄為愚，輕魂為明，重魄為暗。揚魂為羽，銳魄為毛#15，明魂為神，幽魄為鬼。其形其居，其識其好，皆以五行契之。惟五行之數，參差不一，所以萬物之多，盈天地問猶未已也。以五事歸五行，以五行作五虫，可勝言哉。譬如兆龜數曹，至誠自契，五行應之，誠苟不至，兆之數之，無一應者。聖人假物以游世，五行不得不對。
　　三者具有魂，魂者識，目者精，色者神，見之者，為魂耳口鼻心之類。在此生者，愛為精，為彼生父本，觀為神，為彼生母本，愛觀雖異，皆因識生。彼生生本，在彼生者，一為父，故受氣於父氣，為水，二為母，故受血於母血，為火，有父有母，彼生生矣。惟其愛之無識，如鑠之交#16，觀之無識，如燈之照，吾識不萌，吾生何有。
　　如檸叩鼓，鼓之形者，我之有也，鼓之聲者，我之感也，檸已往矣，餘聲尚存，終亦不存而矣#17。鼓之形如我之精，鼓之聲如我之神，其餘聲者，猶之魂魄，知夫倏往倏來，則五行之氣我何有哉。
　　夫果之有核，必待水火土三者具矣，然後相生不窮，三者不具，如大旱大撩大塊，皆不足以生物。精水神火意土三者本不交，惟人以根合之，故能於其中橫見有事。猶如術呎，能於至無見多有事。
　　魂者水也#18，木根於冬水，而花於夏火，故人之魂藏於夜精，而見於晝神。合乎精，故所見我獨，蓋精未嘗有人，合乎神，故所見我同#19，蓋神未嘗有我。
　　知夫此身如夢中身，隨情所見者，可以飛神作我而游太清，知夫此物如夢中物，隨情所見者，可以凝精作物而駕八荒。是道也，能見精神而久生，能忘精神而超生。吸氣以養精，如金生水，吸風以養神，如木生火，所以假外以延精神。漱水以養精，精之所以不窮，摩火以養神，神之所以不窮，所以假內以延精神。若夫忘精神而超生者，吾嘗言之矣。人勤於禮者，神不外馳，可以集神，人勤於智者，精不外移，可以攝精。仁則陽而明，可以輕魂，義則陰而冥，可以御魄。
　　蛻娘轉丸，丸成，精思之，而有蚊白者存丸中，俄去殼而蟬，彼蛻不思，彼蚊奚白。
　　庖人羹蟹，遺一足几上，蟹已羹，而遺足尚動，是生死者，一氣聚散爾，不生不死，而人橫計日生死。
　　有死立者，有死坐者，有死臥者，有死病者，有死藥者，等死，無甲乙之殊。若知道之士，不見生，故不見死。
　　人之厭生死超生死#20，皆是大患，譬如化人，若有厭生死心，超生死心，止名為妖，不名為道。計生死者，或日死已有，或日死已無，或日死已亦有亦無，或曰當幸者，或日當懼者，或日當任者#21，或日當超者，愈變識情，馳騖不已。殊不知我之生死，如馬之手，如牛之翼，本無有，復無無，譬如水火，雖犯水火，不能燒之，不能溺之。
　　五鑑
　　鑑者，心也。
　　心蔽吉凶者，靈鬼攝之，心蔽男女者，淫鬼攝之，心蔽幽憂者，沉鬼攝之，心蔽逐放者。狂鬼攝之，心蔽盟詛者，奇鬼攝之#22。如是之鬼，或以陰為身，或以幽為身，或以風為身，或以氣為身，或以土偶為身，或以彩畫為身，或以老畜為身，或以敗器為身。彼以其精，此以其精，兩精相搏，則神應之。為鬼所攝者，或解奇事#23，或解瑞事，其人傲然，不日鬼于躬，惟日道于躬，久之，或死木，或死金，或死繩，或死井。惟聖人能神神，而不神于神，役萬神而執其機，可以會之，可以散之，可以禦之，日應萬物，其心寂然。
　　無一心，五識並馳，心不可一，無虛心，五行皆具，心不可虛，無靜心，萬化密移，心不可靜。借能一則二偶之，借能虛則實滿之，借能靜則動搖之。惟聖人能斂萬有於一息，無有一物可役吾之明徹，散一息於萬有，無有一物可問吾之云為。
　　火千年，俄可滅，識千年，俄可去。
　　流者舟也，所以流之者，是水非舟，運者車也，所以運之者，是牛非車，思者心也，所以思之者，是意非心。不知所以然而然#24，故其來無從，其往無在。其來無從，其往無在，故能與天地本原，不古不今。
　　知心無物，則知物無物，知物無物，則知道無物#25，故不尊卓絕之行，不驚微妙之言。故物我交心生#26，兩木摩火生，不可謂之在我，不可謂之在彼，不可謂之非我，不可謂之非彼，執而彼我之，則愚。
　　無恃爾所謂利害是非，爾所謂利害是非#27，果得利害是非之乎，聖人方且不識不知，而況於爾。
　　夜之所夢，或長於夜，心無時，生於齊者，心之所見皆齊國也，既而之宋之楚，之晉之梁，心之所存各異，心無方。
　　善弓者，師弓不師羿，善舟者，師舟不師鼻，善心者，師心不師聖。
　　是非好醜，成敗盈虛，造物者運矣，皆因私識執之而有。於是以無遣之猶存，以非有非無遣之猶存，無曰莫莫爾，無日渾渾爾，猶存，譬猶昔游再到，記憶宛然，此不可忘，不可遣，善吾識者#28，變識為智。變識為智之說，汝知之乎？曰：想如思鬼，心慄，思盜，心怖，曰：識如認黍為稷，認玉為石，皆浮游罔象，無所底止。譬睹奇物生奇物想，生奇物識，此想此識，根不在我，譬如今日，今日而已，至於來日想識，殊未可卜，及至來日，紛紛想識，皆綠有生。日想日識，譬犀望月，月影入角#29，特因識生，始有月形，而彼真月，初不在角，胸中之天地萬物亦然，知此說者，外不見物，內不見情。
　　物生於土，終變於土，事生於意，終變於意，知夫惟意，則俄是之，俄非之，俄善之，俄惡之，意有變，心無變，意有覺，心無覺。惟一我心，則意者塵往來耳，事者欽起滅爾，吾心有大常者存。
　　情生於心，心生於性，情波也，心流也，性水也，來干我者，如石火頃，以性受之，則心不生，物浮浮然。
　　賢愚真偽，有識者，有不識者，彼雖有賢愚，彼雖有真偽，而謂之賢愚真偽者，繫我之識，知夫皆識所成，故雖真者亦偽矣。
　　心感物不生心，生情，物交心不生物，生識，物尚非真，何況於識，識尚非真，何況非情#30。而彼妄人，於至無中執以為有，於至變中執以為常，一情認之積為萬情，萬情認之積為萬物，物來無窮，我心有際。故我之良心受制於情，我之本情受制於物，可使之去，可使之來，而彼去來，初不在我，造化役之，固無休息。殊不知天地雖大，能役有形，而不能役無形，陰陽雖妙，能役有氣，而不役無氣#31。心之所之，則氣從之，氣之所之，則形應之，猶如太虛，於至無中變成一氣，於一氣中變成萬物，而彼之一氣，不名太虛。我之一心，能變為氣為形，而我之心無氣無形，知夫我之一心，無氣無形，則天地陰陽不能役之。
　　人之平日，目忽見非常之物者，皆精有所結而使之然，人之病日，目忽見非常之物者，皆心中所歉#32而使之然。苟知吾心能於無中示有，則知吾心能於有中示無，但不信之，自然不神。或日厥識既昏，孰能不信？我應之曰：如捕蛇師心不怖蛇，彼雖夢蛇，而無怖畏，故黃帝曰：道無鬼神，獨往獨來。
　　我之思慮日變，有使之者，非我也，命也，苟知惟命，外不見我，內不見合。
　　譬如兩目，能見天地萬物，暫時回光，一時不見。
　　目視雕琢者，明愈傷，耳聞交響者，聰愈傷，心思玄妙者，心愈傷。
　　勿以我心揆彼，當以彼心揆彼，知此說者，可以周事，可以行德，可以貫道，可以交人，可以忘我。
　　天下之理，小不制而至於大，大不制而至於不可制，故能制一情者，可以成德，能忘一情者，可以契道。
　　六匕
　　匕者，食也，食者，形也。
　　世之人以我思異彼思，彼思異我思分人我者，殊不知夢中人亦我思異彼思，彼思異我思，孰為我，孰為人？世之人以我痛異彼痛#33，分人我者，殊不知夢中人亦我痛異彼痛，彼痛異我痛，孰為我，孰為人？爪髮不痛，手足不思，亦我也，豈可以思痛異之。世之人以獨見者為夢，同見者為覺，殊不知精之所結，亦有一人獨見於晝者，神之所合，亦有兩人同夢於夜者，二者皆我精神，孰為夢，孰為覺？世之人以所見為夢，久見為覺#34，殊不知暫之所見者，陰陽之氣，久之所見者，亦陰陽之氣，二者皆我陰陽，孰為夢，孰為覺？
　　好仁者，多夢松柏桃李，好義者，多夢刀兵金鐵，好禮者，多夢籃篡連豆，好智者，多夢江湖川澤，好信者，多夢山嶽原野，役於五行，未有不然者。然夢中或聞某事，或思某事，夢亦隨變，五行不可拘。聖人御物以心，攝心以性，則心同造化，五行亦不可拘。汝見蛇首人身者，牛臂魚鱗者，鬼形禽翼者，汝勿怪，此怪不及夢，夢怪不及覺，有耳有目，有手有臂，怪尤矣。大言不能言，大智不能思。有人問於我曰：爾族何氏#35何名何字，何衣何食，何友何僕，何琴何書，何古何今？我時默然不對一字。或人叩之不己，我不得已應之曰：尚自不見我，將何為我所。
　　形可分可合，可延可隱，一夫一婦可生二子，形可分，一夫一婦二人成一子，形可合，食巨勝則壽，形可延，夜無月火，人不見我，形可隱。以一氣生萬物，猶棄髮可換，所以分形，以一氣合萬物，猶破唇可補，所以合形，以神存氣，以氣存形，所以延形，合形於神，合神於無，所以隱形。汝欲知之乎，汝欲為之乎。
　　無有一物不可見，則無一物非之見，無有一物不可聞，則無一物非之聞。五物可以養形，無一物非吾之形，玉味#36可以養氣，無一物非吾之氣，是故吾之形氣，天地萬物。
　　阱夫習牛則獷，獵夫習虎則勇，漁夫習水則沉，戰夫習馬則健，萬物可為我。我之一身，內變蟯蛔，外蒸蝨蚤，痕則龜魚，瘦則鼠皚，我可為萬物。
　　我之為我，如灰中金，而不若礦砂之金，破礦得金，淘沙得金，揚灰終身，無得金也。
　　一蜂至微，亦能游觀乎天地，一蝦至微，亦能放肆乎大海。
　　土偶之成也，有貴有賤，有士有女，其質土其壞土人哉。
　　目自觀，目無色，耳自聽，耳無聲，舌自嘗，舌無味，心自揆，心無物，眾人逐於外，賢人執於內，聖人皆偽之。
　　我身五行之氣，而五行之氣，其性一物，借如一所，可以取水，可以取火，可以生木，可以凝金，可以變土，其性舍攝，元無差殊。故羽虫盛者，毛虫不育，毛虫盛者，鱗虫不育，知五行互用者，可以忘我。
　　枯龜無我，能見大知，磁石無我，能見大力，鐘鼓無我，能見大音，舟車無我，能見遠行。故我一身雖有智有力，有行有音，未嘗有我。
　　蟻射影能斃我，知夫無知者亦我，則普天之下，我無不在。
　　心憶者猶忘飢，心忿者猶忘寒，心養者猶忘病，心激者猶忘痛。苟吸氣以養其和，孰能飢之？存神以滋其暖，孰能寒之？養五臟以五行，則無傷也，孰能病之？歸五臟於五行，則無知也，孰能痛之？
　　人無以無知無為者為無我，雖有知有為，不害其為無我，譬如火也，躁動不停，未嘗有我。
　　七釜
　　釜者，化也。
　　道本至無，以事歸道者，得之一息，事本至有，以道運事者，周之百為。得道之尊者，可以輔世，得道之獨者，可以立我。知道非時之所能拘者，能以一日為百年，能以百年為一日。知道非方之所能礙者，能以一里為百里，能以百里為一里。知道無氣，能運有氣者，可以召風雨。知道無形，能變有形者，可以易禽獸。得道之清者，物莫能累，身輕矣，可以騎鳳鶴。得道之渾者，物莫能溺，身冥矣，可以席蛟鯨。有即無，無即有，知此道者，可以制鬼神。實即虛，虛即實，知此道者，可以入金石。上即下，下即上，知此道者，可以侍星辰力古即今，今即古，知此道者，可以卜龜筮。人即我，我即人，知此道者，可以窺他人之肺肝。物即我，我即物，知此道者，可以成腹中之龍虎。知象由心變，以此觀心，可以成女嬰。知氣由心生，以此吸神，可以成鑪冷。以此勝物，虎豹可伏，以此同物，水火可入。惟有道之士能為之，亦能能之而不為之。
　　人之力，有可以奪天地造化者，如冬起雷，夏造冰，死屍能行，枯木能花，豆中攝鬼，杯中釣魚，畫門可開，土鬼可語，皆純氣所為，故能化萬物。今之情情不停，亦氣所為，而氣之為物，有合有散，我之所以行氣者，本未嘗合，亦未嘗散。有合者生，有散者死，彼未嘗合未嘗散者，無生無死，客有去來，郵亭自若#37。
　　有誦呎者，有事神者，有墨字者，有變指者，皆可以役神御氣，變化萬物。惟不誠之人，難於自信，而易於信物，故假此為之，苟知為誠，有不待彼而然者。
　　人一呼一吸，日行四十萬里，化可謂速矣，惟聖人不存不變。
　　青鸞子千歲而千歲化，桃子五仕而心五化，聖人賓事去物，豈不欲建立於世哉，有形數者，懼化之不可知也。
　　萬物變遷，雖互隱見，氣一而已，惟聖人知一而不化。
　　爪之生，髮之長，榮衛之行，無頃刻止，眾人能見之於著，不見之於微#38，賢人見之於微，而不能任化，聖人任化，所以不化#39。
　　室中有常見聞矣，既而之門之鄰，之里之黨，既而之郊之山之川，見聞各異，好惡隨之，和競從之，得失成之，是以聖人動止有戒。譬如大海，能變化億萬蚊魚，水一而已。我之與物，蓊然蔚然，在大化中，性一而已。知夫性一者，無人無我，無死無生。
　　天下之理，是或化為非，非或化為是，恩或化為條，條或化為恩，是以聖人居常慮變。
　　人之少也，當佩乎父兄之教，人之壯也，當達乎朋友之箴，人之老也，當警乎少壯之說，萬化雖移，不能厄我。
　　天下之理，輕者易化，重者難化，譬如風雲，須臾變滅，金玉之性，歷久不渝。人之輕明者，能與造化俱化而不留，殆有未嘗化者存。
　　二幼相好，及其壯也，相遇則不相識，二壯相好，及其老也，相遇則不相識，如雀蛤鷹鳩之化，無昔無今。
　　八籌
　　籌者，物也。
　　古之善搽曹灼龜者，能於今中示古，古中示今，高中示下，下中示高，小中示大，大中示小，一中示多，多中示一，人中示物，物中示人，我中示彼，彼中示我。是道也，其來無今，其往無古，其高無蓋，其低無載，其大無外，其小無內，其本無一，其末無多，其外無物，其內無人，其近無我，其遠無彼。不可析，不可合，不可喻，不可思，惟其渾淪，所以惟道#40。
　　水港，故蘊為五精，火飛，故達為五臭，木茂，故花為五色，金堅，故實為五聲，土和，故滋為五味，其常五，其變不可計，其物五，其雜不可計。然則萬物在天地問，不可執謂之萬，不可執謂之五，不可執謂之一，不可執謂之非萬，不可執謂之非五，不可執謂之非一。或合之，或離之，以此必形，以此必數，以此必氣，徒自勞爾，物不知我，我不知物。
　　即吾心中可作萬物，蓋心有所之，則愛從之。愛從之，則精從之，蓋心有所結，先凝為水，心慕物涎出，心悲物淚出，心愧物汗出。無暫而不久，無久而不變，水生木，木生火，火生土，土生金，金生水，相攻相剋，不可勝數。嬰兒藥女，金樓絳宮，青蛟白虎，寶鼎紅爐，皆此物，有非此物存者。
　　烏獸俄喲喲，俄旬旬，俄逃逃，草木俄茁茁，俄亭亭，俄蕭蕭，天地不能留，聖人不能擊，有運者存焉爾。有之在彼，無之在此，鼓不檸則不嗚，偶之在彼，奇之在此，檸不手則不擊。
　　均一物也，眾人惑其名，見物不見道，賢人析其理，見道不見物，聖人合其天，不見道，不見物，一道皆道。不執之即道，執之即物。
　　知物之偽者，不必去物，譬如見土牛木馬，雖情存牛馬之名，而心忘牛馬之實。
　　九藥
　　藥者，雜治也。
　　勿輕小事，小隙沉舟，勿輕小物，小虫毒身，勿輕小人，小人賊國。能周小事，然後能成大事，能積小物，然後能成大物，能善小人，然後能契大人。天既無可必者人，人又無能必者事，惟去事離人，則我在我，惟可即可，未有當繁簡可，當戒忍可，當勤墮可。
　　智之極者，知智果不足以周物，故愚，辯之極者，知辯果不足以喻物，故訥，勇之極者，知勇果不足以勝物，故怯。
　　天地萬物，無有一物是吾之物，物非我，物不得不應，我非我，我不得不養。雖應物，未嘗有物，雖養我，未嘗有我。勿日外物然後外我，勿日外我然後外心#41道一而已，不可序進。
　　諦毫末者，不見天地之大，審小音者，不聞雷霆之聲。見大者亦不見小，見邇者亦不見遠，聞大者亦不聞小，聞邇者亦不聞遠。聖人無所見，故能無不見，無所聞，故能無不聞。
　　目之所見，不知其幾何，或愛金，或愛玉，是執一色為目也，耳之所聞，不知其幾何，或愛鐘，或愛鼓，是執一身為耳也#42。惟聖人不慕之，不拒之，不處之。
　　善今者可以行古，善末者可以立本。
　　狡勝賊能捕賊，勇勝虎能捕虎，能克己乃能成己，能勝物乃能利物，能忘道乃能有道。
　　函堅則物必毀之，剛斯折矣，刀利則物必摧之，銳斯挫矣。威鳳以難見為神，是以聖人以深為根，走麝以遺香不捕，是以聖人以約為紀。
　　鉼有二竅，水實之，則倒瀉，閉一，則水不下，蓋不升則不降，井雖千仞，汲之水上，蓋不降則不升。是以聖人不先物。
　　人之有失，雖已受害於已失之後，久之，竊議於未失之前，惟其不恃己聰明，而兼人之聰明，自然無我，而兼天下之我，終身行之，可以不失。
　　古今之俗不同，束西南北之俗又不同，至於一家一身之善又不同，吾豈執一豫格後世哉。惟隨時同俗，先機後事，捐忿塞慾，簡物恕人，權其輕重而為之，自然合神不測，契道無方。
　　有道交者，有德交者，有事交者。道交者，父子也，出於是非賢愚之外，故久；德交者，則有是非賢愚矣，故或合或離；事交者，合則離。
　　勿以拙陋日道之質，當樂敏捷，勿以愚暗曰道之晦，當樂輕明，勿以傲易曰道之高，當樂和同，勿以汗漫日道之廣，當樂要息#43，勿以幽憂曰道之寂，當樂悅豫，古人之言學之多弊，不可不救。
　　不可非世是己，不可卑人尊己，不可輕忽道己，不可訕謗德己，不可鄙猥才己。
　　困天下之智者，不在智而在愚，窮天下之辯者，不在辯而在訥，伏天下之勇者，不在勇而在怯。
　　天不能春蓮冬菊#44，是以聖人不違時，地不能洛橘汶貉，是以聖人不違俗。聖人不能使手步足握，是以聖人不違我所長，聖人不能使魚飛禽馳，是以聖人不違人所長。夫如是者，可動可止，可晦可明，惟不可拘，所以為道。少言者，不為人所忌，少行者，不為人所短，少智者，不為人所勞，少能者，不為人所役。
　　操之以誠，行之以簡，待之以恕，應之以默，吾道不窮。
　　謀之于事，斷之以理，作之于人，成之于天，事師于今，理師于古，事同于人，道獨于己。
　　金玉難捐，土石易捨，學道之士，遇微言妙行，慎勿執之，是可為而不可執，若執之者，腹心之疾，無藥可療。
　　人不明於急務，而從事於多務它務奇務者，窮困災厄及之，殊不知道無不在，不可捨此就彼。
　　天下之理，捨親就疏，捨本就末，捨賢就愚，捨近就遠，可暫而已，久則害生。
　　昔之論道者，或曰凝寂，或日邃深，或曰澄徹，或日空同，或日晦冥，慎勿遇此而生怖退。天下至理，竟非言意，苟知非言非意在彼微言妙意之上，乃契吾說。
　　聖人大言金玉，小言桔梗芣苜，用之當，桔梗芣苜生之，不當，金玉斃之。
　　言某事者，甲言利，乙言害，丙言或利或害，丁言俱利俱害，必居一於此矣，喻道者不言。
　　事有在事言有理，道無在道言無理，知言無理，則言言皆道，不知言無理，雖執至言，為梗為醫#45。疑當作翳。
　　不信愚人易，不信賢人難，不信賢人易，不信聖人難，不信一聖人易，不信千聖人難。夫不信千聖人者，外不見人，內不見我，上不見道，下不見事。
　　聖人言蒙蒙，所以使人聾，聖人言冥冥，所以使人盲，聖人言沉沉，所以使人瘡。惟聾則不聞聲，惟盲則不見色，惟瘡則不音言。不聞聲者，不聞道、不聞事、不聞我，不見色者，不見道、不見事、不見我，不音言者，不言道、不言事、不言我。
　　人徒知偽得之中有真失，殊不知真得之中有真失，徒知偽是之中有真非，殊不知真是之中有真非。
　　言道者如言夢，夫言夢者曰：如此金玉，如此器皿，如此禽獸，言者能言之，不能取而與之，聽者能聞之，不能受而得之，惟善聽者不泥不辯。
　　圓爾道，方爾德，平爾行，銳爾事。
　　無上妙道文始真經竟
　　#1『城都』，當為『成都』。
　　#2造玄，《關尹子》（載《叢書集成初編》）和《文始真經注》（載《道藏》維字號）皆作『通玄』。
　　#3而不窮乎，《關尹子》和《文始真經注》皆作『而不窮也』。
　　#4此句，《關尹子》作『而即有言有行者，求道」，《文始真經注》作『而即有言有行求道』。
　　#5兩精相博，《關尹子》和《文始真經注》皆作『兩精相搏』。
　　#6有去之者，《關尹子》和《文始真經注》皆作『有示之者』。
　　#7刃不傷手，《關尹子》和《文始真經注》皆作『刃不傷人」。
　　#8此句，《關尹子》和《文始真經注》皆作『可以理財』。
　　#9此句，《關尹子》和《文始真經注》皆作『其聲斐斐然一。
　　#10此句，《關尹子》和《文始真經注》皆作『世之愚拙者』。
　　#11此句，《關尹子》和《文始真經注》皆作『事則萊布』。『焚」字衍。
　　#12鋸《關尹子》和《文始真經注》在『胡然徹徹爾』之後，尚脫『胡然堂堂爾』一句。
　　#13鋸《文始真經注》，在一故神者魂藏之』句後，尚有『惟水之為物，能藏金而息之，能滋木而榮之，所以析魂魄』句脫漏。
　　#14此句，《關尹子》作『則無有一物可役我者』；《文始真經注》作『則無一物可投我者』。
　　#15此句，《關尹子》和《文始真經注》皆作『鈍魄為毛』。
　　#16此句，《關尹子》和《文始真經注》皆作『如鎖之交』。
　　#17此句，《關尹子》和《文始真經注》皆作『不存而己矣』。
　　#18此句，《關尹子》作『魂者木也』。
　　#19此句《關尹子》和《文始真經注》皆作『故所見人同』。
　　#20此句，《關尹子》和《文始真經注》皆作『人之厭生死超生死者』。
　　#21此句，《關尹子》和《文始真經注》作『或日當皆喜者』。
　　#22『奇鬼攝之』句後，《關尹子》和《文始真經注》尚有『心蔽藥餌者，物鬼攝之』句。此脫。
　　#23『或解奇事』句後，《關尹子》和《文始真經注》尚有『或解異事』。
　　#24『不知所以然而然』句後，《關尹子》和《文始真經注》尚有『惟不知所以然而然」句，此脫。
　　#25鋸《關尹子》和《文始真經注》，在『則知道無物』句後，尚有『知道無物』句，此脫。
　　#26『故物我交心生』，《關尹子》和《文始真經注》皆作『物我交心生』。
　　#27『爾所謂利害是非J，《關尹子》和《文始真經注》皆作『爾所謂利害是非者』。
　　#28『善吾識者』，《關尹子》和《文始真經注》皆作『善去識者」。
　　#29『譬犀望月，月影入角』，《關尹子》和《文始真經注》皆作『譬如犀牛望月，月形入角』。
　　#30『何況非情』，《關尹子》和《文始真經注》皆作『何況于情』。
　　#31『而不役無氣』，《關尹子》和《文始真經注》皆作『而不能役無氣』。
　　#32『皆心中所歉』，《關尹子》和《文始真經注》皆作『皆心有所歉』。
　　#33二校本在此句之下，尚有『彼痛異我痛』句，此脫。
　　#34此二句，《關尹子》作『世之人以暫見者為夢，久見者為覺』，《文始真經注》作『世之人以暫見為夢，久見為覺』。
　　#35『爾族何氏』，《關尹子》和《文始真經注》皆作『爾何族何氏」。
　　#36玉味，《關尹子》和《文始真經注》皆作『五味』。
　　#37『郵亭自若』，《關尹子》和《文始真經注》皆作內郵常自若】。
　　#38此句，《關尹子》和《文始真經注》皆作『不能見之于微』。
　　#39此句，《關尹子》和《文始真經注》皆作『所以無化』。
　　#40《關尹子》和《文始真經注》皆作『所以為道。』
　　#41此句，《關尹子》和《文始真經注》皆作『勿日外形然後外心」。
　　#42此句，《關尹子》和《文始真經注》皆作『是執一聲為耳也』。
　　#43此句，《關尹子》和《文始真經注》皆作『當樂要急』。
　　#44此句，《關尹子》和《文始真經注》皆作『天不能冬蓮春菊』。
　　#45此句，《關尹子》和《文始真經注》皆作『為梗為翳』。