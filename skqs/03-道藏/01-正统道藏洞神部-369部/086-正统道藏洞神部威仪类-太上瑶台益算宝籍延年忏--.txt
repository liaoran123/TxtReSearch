太上瑤臺益算寶籍延年懺
　　經名：太上瑤臺益算寶籍延年懺。一卷。底本出處：《正統道藏》洞神部威儀類。
　　太上瑤臺益算寶籍延年懺
　　恭以玉京御號，金闕靈文。奉之，則可以永保遐齡；禮之，則可以常資上壽。於是爐凝翠靄，燭映紅蕖，課靈寶之妙音，瞻虛無之至聖。遂乃三元集福，八節祈恩。月殿登時，天寶之瓊鍾靜扣；星壇朝處，瑤池之玉磬輕敲。將揭法音，哦飄仙梵。
　　禮一百五十，天尊睿號；
　　應百千萬重，雲漢宸聰。
　　睿力潛臻，九轉之金丹益算；玄慈廣運，三清之玉籍上生。伏惟紫府高皇、清都至聖，續以椿松之盛，比其蘭桂之芳。握赤斧於掌中，覆白光於頂上。真仙集慶，延年之祕籙護身；龍虎垂休，保命之靈符捍厄。壽增五嶽，福起十方。謹當虔誠，歸依朝禮。
　　志心歸命每位先稱志心歸命，次念天尊聖號。
　　志心歸命，玄穹上帝天尊。
　　志心歸命，太極高皇天尊。
　　志心歸命，金輝紫殿天尊。
　　志心歸命，瓊寶丹臺天尊。
　　志心歸命，廣明德道天尊
　　志心歸命，溥度人寰天尊
　　志心歸命，福星垂祐天尊
　　志心歸命，惠日回光天尊
　　志心歸命，九宮益算天尊
　　志心歸命，八卦延年天尊
　　志心歸命，清微大帝天尊
　　志心歸命，紫極元皇天尊
　　志心歸命，浮羅翠袖天尊
　　志心歸命，鬱察寶山天尊
　　志心歸命，壽崇五嶽天尊
　　志心歸命，福廣四溟天尊
　　志心歸命，常臻鳳曆天尊
　　志心歸命，克保龜齡天尊
　　志心歸命，九天集福天尊
　　志心歸命，十極垂休天尊
　　志心歸命，虛無鳳闕天尊
　　志心歸命，浩渺龜臺天尊
　　志心歸命，能增百福天尊
　　志心歸命，克納千祥天尊
　　志心歸命，亭山受命天尊。
　　志心歸命，嵩嶽昇真天尊。
　　志心歸命，玉光照室天尊。
　　志心歸命，寶炬浮空天尊。
　　志心歸命，九靈消禍天尊。
　　志心歸命，二炁延生天尊。
　　志心歸命，九清聖德天尊。
　　志心歸命，八景虛真天尊。
　　志心歸命，壽星朗耀天尊。
　　志心歸命，福海澄清天尊。
　　志心歸命，飛昇十洞天尊。
　　志心歸命，應現三皇天尊。
　　志心歸命，常滋萬善天尊。
　　志心歸命，永協千靈天尊。
　　志心歸命，拜山得道天尊。
　　志心歸命，禮樹登仙天尊。
　　志心歸命，金天垂像天尊。
　　志心歸命，玉坐端明天尊。
　　志心歸命，咸承睿化天尊。
　　志心歸命，普洽真風天尊。
　　志心歸命，玄素妙道天尊。
　　志心歸命，青玉靈文天尊。
　　志心歸命，丹臺益算天尊。
　　志心歸命，寶籍上生天尊。
　　志心歸命，九天常樂天尊。
　　志心歸命，萬炁長存天尊。
　　志心歸命，七明鸞蓋天尊。
　　志心歸命，九色龍輿天尊。
　　志心歸命，飛騰八極天尊。
　　志心歸命，鑒映十方天尊。
　　志心歸命，感夢瑞相天尊。
　　志心歸命，顯現靈蹤天尊。
　　志心歸命，長增壽域天尊。
　　志心歸命，廣注福源天尊。
　　志心歸命，稜災捍厄天尊。
　　志心歸命，保命延年天尊。
　　志心歸命，玉虛洞關天尊。
　　志心歸命，金華上宮天尊。
　　志心歸命，萬天師道天尊。
　　志心歸命，三界叅玄天尊。
　　志心歸命，西城感聖天尊。
　　志心歸命，南極通靈天尊。
　　志心歸命，功成虎壽天尊。
　　志心歸命，道契龍威天尊。
　　志心歸命，常臻萬福天尊。
　　志心歸命，克固千齡天尊。
　　志心歸命，玄龍法駕天尊。
　　志心歸命，素虎雲駢天尊。
　　志心歸命，光明月相天尊。
　　志心歸命，奇彩天儀天尊。
　　志心歸命，翱翔八景天尊。
　　志心歸命，絳綬九華天尊。
　　志心歸命，莊嚴殊勝天尊。
　　志心歸命，微妙洪因天尊。
　　志心歸命，嵩山成道天尊。
　　志心歸命，華嶽延齡天尊。
　　志心歸命，千春紫殿天尊。
　　志心歸命，七寶華林天尊。
　　志心歸命，金堂永壽天尊。
　　志心歸命，玉洞長春天尊。
　　志心歸命，萬靈集瑞天尊。
　　志心歸命，百福呈祥天尊。
　　志心歸命，昇平國土天尊。
　　志心歸命，化洽人天天尊。
　　志心歸命，應願至力天尊。
　　志心歸命，隨念遂心天尊。
　　志心歸命，百寶瓊殿天尊。
　　志心歸命，七映玉臺天尊。
　　志心歸命，九光鶴蓋天尊。
　　志心歸命，八景鸞輿天尊。
　　志心歸命，玄風廣洽天尊。
　　志心歸命，聖德高明天尊。
　　志心歸命，景榆恆盛天尊。
　　志心歸命，應念克就天尊。
　　志心歸命，保鎮長存天尊。
　　志心歸命，月桂常春天尊。
　　志心歸命，至極妙道天尊。
　　志心歸命，無上太虛天尊。
　　志心歸命，紫金仙界天尊。
　　志心歸命，黃玉玄堂天尊。
　　志心歸命，龍成自在天尊。
　　志心歸命，鑾閣長生天尊。
　　志心歸命，白光瑞彩天尊。
　　志心歸命，赤斧真文天尊。
　　志心歸命，廣臻福祉天尊。
　　志心歸命，恆集禎祺天尊。
　　志心歸命，翔鸞雲閣天尊。
　　志心歸命，迴龍寶闕天尊。
　　志心歸命，玉堂長慶天尊。
　　志心歸命，金殿常明天尊。
　　志心歸命，圓通莫測天尊。
　　志心歸命，慧愛無邊天尊。
　　志心歸命，遨遊玉洞天尊。
　　志心歸命，繽紛雨化天尊。
　　志心歸命，咸承睿祉天尊。
　　志心歸命，永益道緣天尊。
　　志心歸命，玉清上聖天尊。
　　志心歸命，金闕至真天尊。
　　志心歸命，九天集慶天尊。
　　志心歸命，十洞上生天尊。
　　志心歸命，蓬萊輕舉天尊。
　　志心歸命，崑閬沖昇天尊。
　　志心歸命，泓澄福海天尊。
　　志心歸命，嵯峨壽山天尊。
　　志心歸命，隨處安樂天尊。
　　志心歸命，所在太平天尊。
　　志心歸命，上清至道天尊。
　　志心歸命，虛闕高真天尊。
　　志心歸命，碧霞金殿天尊。
　　志心歸命，紫炁玉樓天尊。
　　志心歸命，廣施睿化天尊。
　　志心歸命，普洽天慈天尊。
　　志心歸命，咸臻百福天尊。
　　志心歸命，常續長年天尊。
　　志心歸命，功成淵備天尊。
　　志心歸命，道契玄虛天尊。
　　志心歸命，太清洞闕天尊。
　　志心歸命，上境雲宮天尊。
　　志心歸命，九虛玉觀天尊。
　　志心歸命，四明金闕天尊。
　　志心歸命，常臻廣福天尊。
　　志心歸命，永保長生天尊。
　　志心歸命，壽星永曜天尊。
　　志心歸命，福海無窮天尊。
　　志心歸命，赤城壽命天尊。
　　志心歸命，華嶽成仙天尊。
　　志心歸命，長生益算紫極真人。
　　志心歸命，廣福延年碧落真人。
　　志心歸命，玉符保命絳闕真人。
　　志心歸命，金籙護命丹霄真人。
　　禮畢資脩，敬神祈謝。
　　竊以廣探崇奉，特罄精嚴，將求延續之殊因，俯仗玄元之道化。遂則仰瞻聖像，躬對靈慈。是知壽算能資，神仙可學。切希睿澤，神明誕降於禎祥；仰托洪鈞，造化潛垂於衛祐。香爇氛氳之翠靄，燈然燦爛之紅蕖。用啟修崇，獲伸朝禮。一擊蓬壺之磬，遍聞秀洞之臺。伏願乘虹節而降道場，從霓旌而臨寶界。顯是人間甲子，鳳曆長新；密期壺裹光陰，龜齡永固。授以九宮之要，傳其六甲之文。盡令四海八方，咸得長生久視。稽首虛皇無上正真三寶。
　　太上瑤臺益算寶籍延年懺竟