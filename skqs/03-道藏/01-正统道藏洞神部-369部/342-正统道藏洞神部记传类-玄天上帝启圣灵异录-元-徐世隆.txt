玄天上帝啟聖靈異錄
　　經名：玄天上帝啟聖靈異錄。元徐世隆等撰。一卷。底本出處：《正統道藏》洞神部記傳類。
　　元創建真武廟靈異記
　　翰林侍講學士兼戶部侍郎徐世隆撰
　　皇帝踐祚之十年，奠新大邑於燕，落成有日矣。是歲冬十二月庚寅，有神蛇見於城西高梁河水中，其色青，首耀金彩，觀者驚異。槃香延召，蜿蜓就享而去。翼日辛卯，復有靈龜出遊，背紋金錯，祥光絢爛，回旋者久之。夫隆冬閉藏之候也，龜蛇潛墊之類也，出以是時，其為神物也，昭昭矣。既而，事傳禁掖皇后，遣中使詢於眾，咸以為玄武神應。於是，有旨以明年二月甲戌，即所現之地構祠焉，昭靈既也。謹按文耀鉤云：北宮黑帝，其精玄武，皇北方之神也。我國家肇基朔方，盛德在水，今天子觀四方之極，建邦設都，屬水行方盛之月，而神適降，所以延洪休昌景命，開萬世太平之業者，此其兆歟。嗚呼，廟既新矣，神其禮止。自玆已往，俾雨暘時若，年穀屢豐，躋民仁壽之域，皇我聖后輔佐聖天子，敬恭神明之意也。世隆承乏文職，獲睹玆瑞，敢跡其實，為之記云。
　　至元七年二月　　日。
　　元創建昭應宮碑
　　史部尚書臣徐世隆奉勑撰
　　國家肇基朔方，以神武定天下，列聖相承。際每之外，罔不臣妄。主上誕膺天命，嗣守大統，稽考典章，用潤色鴻業，建宗廟，修禮樂，立官制，文物煥然為之一新。惟是宮殿未備，群臣請定都於燕。上可其奏，乃以至元三年，新都于故城之北。越六年十二月庚寅，城之西，高梁河之南金水中，有蛇出焉，長尺餘，首耀金彩，背負青章。見者異之，咸奉香迎拜，蛇馴而近人，引頸顧陌，蜿蜓入盤嗅香，久之而去。明日，復有神龜，玄文綠質，游泳岸曲，若出而效靈者。眾以為龜蛇天地之關軸，當隆冬閉藏之候，鱗介所墊，今迭出互見，必有由而然。太府監玉牒尺不花，被中官命監工役西郊，適睹此事，遂入奏聞皇后，使訪問博物大臣，以玄武神見為對。遂出內帑物，俾即其所見之地構祠焉。特遣玉牒尺不花尼原缺箴役，以行工部尚書段天祐，鳩工眠師，復繪圖以進。皇帝若曰：神聖能陰庇吾民，可不吉鐲祀享，以答靈既乎。乃詔大其楝宇而為之。宮既成，賜名日昭應。仍動詞臣文于石，臣世隆謹按漢張衡《思玄賦》云：玄武縮于殼中，騰蛇蜿而自斜。蓋蛇龍類陽也，上應乎乾綱。龜玄物，陰也，下應乎坤軸。惟陰陽交和，而神應斯至。今主上聖德，神功格于上下。沉幾開闔，旋乾轉坤，其厲精為治，綜核名實，有漢宣帝之則焉。其創制立法，移風易俗，有魏孝文之度焉。至若愛民如子，禮賢如賓，舍己從人，以辭色假借臣下導之，使言則唐之文皇，不啻過也。加以敬戴不息，肅恭神明，是宜上帝降靈，以彰明德而昌景運，不其偉歟。臣世隆敢百拜稽首而獻銘，銘曰：玄武維星，黑帝之精。其來有徵，其占有成。其符，龍德之馨。皇帝曰：嘻，神格是飲，神保是承，匪宮匪庭，曷以將時享之。誠迺隆其楝，迺高其楹，門寢靖深，神之攸寧。于以奠水德之靈，其水惟金，其島惟瓊，神臨其問，壯帝之京。以永天子，萬年之禎。
　　至元七年九月　　日。
　　元創建昭應宮碑
　　翰林學士知制誥兼修國史臣王密奉勑撰
　　聖人有天下，莫不以神道設教。皇帝龍飛尊禮，百神咸秩。無文皇后，躬親內政，德協宸極。凡所以幽贊神明，興崇祀典者，實勤備焉。謹按有司所具事蹟，維至元六年，都邑肇新，中宮諭旨太府，監度西郊高梁河鄉隙地，以居新附之民，廬舍既營，市肆亦列。乃以季冬十有九日庚寅，致祭于金水之神。時方盛冬，墊蟲坏戶，動物跼踏，俄有祥光炤耀，附水西來，迎而視之，有蛇其長尺許，背青章而首金色。眾見其靈異，駭而聚觀。太府監玉牒尺不花，乃率其屬，焚香羅拜，承之以盤，蛇蜿蜓來登，延頸四顧，若飲若享，移晷而去。明日，復有神龜浮于波面，背負玄文，金碧集錯，回旋泛泳，引首向岸者久之。觀者咨嗟歎息，以為昔所未見。玉牒尺不花，以其事奏聞皇后，乃遣問諸博物大臣，其對以為龜蛇黑帝之精，季冬水王之月，以是月而有是祥，其玄武之靈驗歟。國家肇基朔方，奄有四海，今京邑告成，而是瑞來格，神理不言，應以象類，蓋昭昭矣。於是皇后分禁中供用之物，命太府監玉牒尺不花，即於所見之地，興建廟貌，以奉香火。仍命行工部尚書段天祐一同商度，給其工役。落成之日，賜其額日昭應宮。重門宏敞，閥殿深嚴，單飛遊題，金彩溢日，遂為京畿偉觀。昔周室方興，大任大姒，以思齊之德，流肅雍之化。時有騶虞麟趾之瑞，形于篇什，播之詠歌。今皇后德伴任姒，化並西周，是宜神龜靈虺，見瑞呈祥，與縐虞麟趾之應，蓋異世而同符矣。噫，明者見微而知著，睹物而諭理，皇后懿鑒淵衷，沉幾先物，出捐金帛，修崇宮室，非資燕暇之安，非以奉遊觀之樂，蓋將昭揚神麻，紹隆景運，輔成聖天子神道設教之意耳。臣磐既書其事于后，拜手稽首，擊以銘辭，銘曰：德有感，神無方。靈何符，彰聖皇。彰維何，冬季月。蛇蜿蜓，龜奮墊。哲人占，黑帝精。皇祚安，天下平。宮于河，后有旨。萬斯年，福天子。天子聖，后相之。嘻萬方，徵訓詞。
　　至元七年九月　　日。
　　元賜武當山大天一真慶萬壽宮碑
　　翰林學士知制語兼修國史臣程鉅夫奉勑撰
　　皇慶元年春三月，京師不雨，徧走群望不雨，詔武當道士張守清，檮而雨。明年春不雨，禱而雨。夏又不雨，又禱又雨。既霑既渥，仍大有秋雨。宮大悅。初均房之問，有山曰太和，又日仙室，以玄武神居之，名武當。踞地八百里，峰七十有二，最高日紫霄之峰，峰之最勝者，曰南巖。前有洞天二，日太安皇崖之天，日顯定極風之天，上出浮雲，下臨絕澗，猥啼烏嗥，豺虎所家，人可投足者，僅尋文許。道家言，龍漢之年，虛危之精降而為人，修道此山，道成，乘龍天飛，是為玄武之神。至唐貞觀益顯，天下尊祀。宋理宗時，詔道士劉真人作宮南巖。不克，漢束異人魯大宥隱居是，日草衣菲食，四十餘年，救災捍患，預知禍福，時人神之。天兵被襄漢去，渡河訪道全真，西絕沃隴，北瑜陰山，至元十二年歸，與道士汪真常等，修復五龍紫霄壇宇，獨結茅南巖，或請作宮庭，曰：非爾所及也，其人將至矣。二十一年秋九月，師自峽州來，年三十有一，願為弟子。大宥欣然日：吾待子久矣。即授道要。明年春正月，大宥仙去。師躬執阱釁，墾山鑿谷，種粟為食。維帥其徒，剪薈翳，驅鳥獸通道，東自山趾絞口，七十里至紫霄宮，五里至南巖。南巖北下，三十里至五龍宮，又四十里抵山趾蒿口。歲三月三日，相傳神始降之辰，士女會者數萬，金帛之施，雲委川赴。乃搆虛夷峻，撻木穹谷。刊在窮壓，即巖為宮。廣殿大庭，高堂飛閣。庖庫寮次，既嚴且備。炫晃丹碧，繆輻雲漢。像設端偉，鐘鼓壯亮。引以石徑，蔭以杉松。積工累資巨萬，計歷二十餘載乃成。墾田數百頃，養眾萬指。至大三年，今上皇帝，儀天興聖。慈仁昭懿壽元皇太后，聞師道行，遣使命建金錄醮，徵至闕，及禱雨輒應。賜宮額日天一真慶萬壽宮。提點甲乙住持。制加神父啟元隆慶天君明真大帝，神母慈寧玉德天后瓊真上仙，賜師號體玄妙應大和真人。延祐改元春二月，大司徒臣羅源，奉皇太后旨命，乘駟奉香幣，還山致祭。冬十月，集賢大學士臣陳顥，請加賜宮額，日大天一真慶萬壽宮。命翰林學士承旨，臣劉賡書之。申命翰林承旨，臣鉅夫撰碑文，集賢學士臣孟頫書丹，中書省參知政事臣世延篆額。臣鉅夫竊惟聖天子原清靜之本，躬垂拱化，父天母地，懷. 柔百神，陶成萬類，子育兆姓，宵衣吁食，期屬于治，可謂至德也。已師以雲柄霞舉之倡，而能振道濯德，焦心苦志，奮樹堂壇，以承天休，亦可謂豪傑之士矣。師閱疏果毅，方嚴質茂，雖大祠祭，不待沐－浴更衣，所感必應。雖身被顯寵，如始入山，其有道者耶。若神之德，廣大混茫，變化無方，謂則宿所，鍾詛不信然．。臣鉅夫謹拜手稽首，而獻詩曰：
　　翼斡之墟均房間，白雲峨峨武當山。根盤千里阻且艱，七十二峰羅煙鬢。
　　帝遣玄武驅神姦，被髮長劍衣黫黫。穹龜脩蛇猛且間，乘雲而來御風還。
　　跋余望之杳莫攀，真人學道鎸堅頑。飛上千仞誅榛菅，斡旋天樞啟天關。
　　瓊樓珠宮翠迴環，霞披霧映黃金鐶？湛恩大號帝所頒，神來居之珮珊珊。
　　寒松蕭颼水潺湲，飛香滿空馥蕙蘭。願神永永哀民難，汛掃穢濁無恫癥。
　　我皇萬歲御九寰，興聖怡愉長朱顏。
　　延祐二年三月　　日。
　　元加封韶
　　上天眷命，皇帝聖旨：朕聞越有貴神，是為玄帝。發祥大國，學道名山。位鎮北方，開皇家之景運。威加海內，殄庶域之妖氛。既昭服於純釐，宜推尊於聖父。元包有極，所以融一炁之胚胎。慶衍真源，所以綏萬年之祉祿。庸加美號，用答殊休。聖父淨樂天君明真大帝，可加封啟元隆慶天君明真大帝。主者施行。
　　延祐元年九月　　日。
　　上天眷命，皇帝聖旨：昔有上仙降生，玄帝一炁，難名其妙用，萬方咸仰其英威。晬宇天臨，顧洋洋而如在。祥光日耀，信赫赫以長存。昌期既協於剖符，大號宜加於鏤牒。著母儀之特盛，配父道之常尊，聖躬有賴於擁全。慈仁允洽帝祚，益期於昌熾福祿來。仍聖母善勝天后瓊真上仙，可加封慈寧玉德天后瓊真上仙。主者施行。
　　延祐元年九月　　日。
　　上天眷命，皇帝聖旨：武當福地，久屬職方。靈應玄天，宜崇封典。踡言真武，昔護先朝。定都人馬之宮，嘗見龜蛇之瑞。雖昭應已修於明杞，而仙源未表於徽稱。爰命奉常議，行褒禮，謂元者善之長。聖德合於一元，聖則化而神。元功同於三聖，拯濟民生而仁周。宇宙廓清，世運而威。暢風霆，訂鴻名而既嘉，宣寵光而何忝於戲。天道主宰謂之帝，四字庸鎮於山川。帝室眷命受於天，萬年永安乎宗社。思皇多祉，祐我無彊。特加號曰玄天元聖仁威上帝。主者施行。
　　大德八年三月　　日。
　　上天眷命，皇帝聖旨：建用皇極，以協雨暘。敬重明神而消旱嘆，感通一理也。惟爾水神，原於道家之說，於昭地軸之名，克相予守土之臣。傷農閔雨，使年穀以順成。厥靈赫然於戲，靡神不舉。用追跡於先王，依人而行，尚踡懷於下土。可封靈濟將軍。主者施行。
　　泰定二年十二月　　日。
　　上天眷命，皇帝聖旨：咸秩無文，異於災旱。寰轍有規，一典也。惟爾火神，原於道家之說。式著天關之名，克相予守土之臣。傷農閔雨，使年穀以順成。厥靈赫然於戲，二氣良能以至誠而有感。百神受職，宜定功以行封。可封靈耀將軍。主者施行。
　　泰定二年十二月　　日。
　　上天眷命，皇帝聖旨：朕嘉修真之流，貴得道之士。形神俱妙，僻處山林。精氣純全，能興雷雨。信若人之高躅，實斯世之罕聞。欲示褒揚，其頒換汗凝真靈妙保和法師，武當山天一真慶萬壽宮住持宮事張守清，為老子學，奉玄帝祠，登萬仞之層巔，搆千間之大廈。功用雖成於使鬼，行能自足以服人。龜蛇常交媾以現形，狼虎隨奔騰而斂跡。素心既固，玄化彌彰。爭稽首於講筵，幾四千輩。不及脅於外席，垂三十年。近臣有稱讚之言，太后有徵求之命。屢逢亢旱，方虞率土之災。申禱上玄，並獲甘霖之喜。功已霑於庶物，身宜佩於殊榮。加賁冠簪增輝，岔壑於戲鎮安。侯服真慶，為南紀之靈祠。輔翼我家，玄武主北方之王氣。唯竭心思而致檮，庶幾福錄以來。崇欽哉，維時服我明訓。可賜體玄妙應太和真人，宜令張守清准此。
　　延祐元年十月　　日。
　　啟聖嘉慶圖序
　　玄天以水德鎮北方，有國家者，實嘉賴之。而颱終所臨，武當為最。顯其斕運之功，育物之德，昭乎古今，迨非啟聖諸記所能歷數也。逮于皇元，肇基朔方。德運同符，天人胥契。故於剋定，立功之始窮。冬沍寒之時，而示現金水。誕開禎祥，其兆靈邦家，類匪前聞所得同也，而未有以傳。山之真慶宮提點張洞淵，因金水新事，發啟聖舊，編集而為嘉慶圖。圖釋以文，得梓鏝以行世，將以上揚鴻業，光昭神麻。雖圖不盡事，事不盡傳，而得著夫天運攸歸之符，方配玄天於無彊，則此圖之傳，非獨為斯道幸也。
　　時皇慶壬子夏，五嗣天師張與材，書于大都之崇真方丈。
　　玄武著靈尚矣，武當山乃昔修鍊上升之地，故昭灼顯異，他杞莫並也。聖朝混一區宇，至元問，龜蛇冬見於高梁河，遂即其地作大昭應宮，以表其異。今張洞淵，原神所由，為嘉慶圖，以信後傳遠。夫神與人相依而行，人非神，何以尊。神非人，何以發揚顯休。大暴於天下，則是圖也，豈徒然哉。
　　延祐改元夏，五玄教嗣師昊金節頓首書。
　　天一真慶宮，元和遷校府，此二宮府，本出清微法中，雷困黃君，傳之於混隱真人南君，張洞淵於清微法有所受，故取以名其宮。復取啟聖記中數十圖，加之聖朝高梁河，示現龜蛇之瑞繼其後，因日嘉慶圖。當代天師暨諸公叔之詳矣，奚待余言之贅哉。且高真在天，惟輔有德。當世祖皇帝混一區，夏以仁守位，四夷八荒，罔不臣服。生靈兆庶，罔不樞吟。是以嘉祥日至，靈瑞雲集，天人相與，真萬世一時之會也。洞淵發明斯瑞，使天下共知，以傳不朽，是可尚也，故為之書。
　　時皇慶改元立秋日，翰林學士承旨，資善大夫知制誥，兼修國史張仲壽書。
　　《易》曰：天一生水，地六成之。夫一者，數之始也。水者，萬物成形之始也。生數奇，成數偶，於位為北方。北者，背也。北方象人背，故北極出天最高。又北之為文，從人相，背陽，至冬至而止，又自冬至而復生。於卦為坎，水之為文，象形為坎卦，束西分流於乾坤之四德。曰貞貞者，正固也。二義在天斗，牛女虛危，室壁七宿，列於北方，成形為玄武。玄武者，龜蛇也。青龍白虎朱雀，皆一物，而玄武獨二物。不謂之龜蛇，而謂之玄武者，玄之為色，赤而黑，龜蛇則然。有鱗甲，武之象也，玄武之神始降。宋真宗時，為祠遍天下，皇元之興，實始於北方。北方之氣將王，故北方之神先降。事為之兆，天既告之矣，武當山在西南方，巍然高且大，玄武神依焉。黑衣被髮，仗劍踐龜蛇，人往往見之，至今常然。天一真慶宮主張君洞淵，篤於信道，強立不撓。皇太后聞而召之。會京師旱，自去年九月不雨，至于三月。天子以為憂，皇太后使人持香，從張君禱焉，先雨。張君為之日時，已而，果然雨數日乃止，遠近皆霑足。皇太后厚賜之，盡散與其眾，不以一錢私己。其行若是，真所謂絕無而僅有者哉，是宜神之相之也。張君持所刊嘉慶圖，繳余為序，余為誦所聞而書之。
　　皇慶元年夏四月廿二日，集賢侍講學士中奉大夫趙孟頫序。
　　一者，天之清氣，水之生數。老子曰：道生一。真慶宮以天一名，道原之所自出也。紫霄天柱，巖巖峻極，非玄武，孰能當之。洞淵張先生，以弘願定力，為此山開宇宙，其徒唐中一、劉中和，充拓師說，作啟聖嘉慶圖，出相叔事，稽古之力，聚在此書，皆信而有徵者。行之四方，傳之百世，昇學道之人，寓於目而得於心，因有相，以悟無聲之妙。不測之神，無窮之化，雖有百千萬億，而心之精微，惟一而已。大易以元首四德，元亦一也。乾日亨，嘉之會。坤日積，善之慶。萬民萬物同一，太極受此清氣，得此生數，含弘厚積，以全天一之真。浩浩淵淵，均囿乾坤。嘉慶中道，力無盡，福德亦無盡，此嘉慶圖之所以作也。覽者無貳爾心，洋洋在上，實鑒臨之。
　　至大。辛亥白露節，雲西耐菴道人趙炸拜手書。
　　天之高，不可知也。日月星辰之象，吾得而觀焉。地之厚，不可度也。山川草木之形，吾得而察焉。神之妙，不可測也。變化應感之邇，吾得而擬議焉。是道也，洞淵張先生其知之。其作玄武嘉慶圖，是已其言曰：武當之為山也，七十有二峰，皆奇偉怪絕。而所謂紫霄峰者，又七十二峰之中峰也。然則，其能出雲雨，見靈怪也，固宜矣。又曰：其帝而神之者，曰玄武。玄武者，在天為虛危之宿，在地托龜蛇之靈，於五行為水，於五色為玄，而其數則一也。夫一之為一也，雖數而言之則一，固造化之所由。分即數，而言之則一，固十百千萬之所由起也。然則，其寓夫地之中，而行乎天之一，非天下之所謂至神者歟。洞淵曰：自是而上，吾不可以言喻也。自是而下，吾猶得以邇言之。於是，與其徒唐中一、劉中和，取其瑰異顯著者，圖而傳之，將使天下觀者動心駭目，必有以啟夫敬畏感慕之意焉。子從玄教大宗師嗣宗師，知洞淵之有功於武當也。曰洞淵居武當，攻苦食力，廿有餘年。梯危架險，經營締搆，作宮室以奉香火，幾以窮山幽谷，比壯麗於通都大邑，則洞淵規畫運量，其可以淺淺窺哉。其佐而成之者，同棲巖學之士也。會子弟佐邑，在武當為近，故得詳言之。
　　皇慶元年正月十日，虞集書。
　　坎宮之神，曰玄武，生太極之初，應天一之數，周流八極，靈變莫測。其所以利萬物，福蒼生，德之溥也。歷代崇奉，罔不精虔。武當乃住世修真之所居。翼斡之下，聳七十二峰，鬼神守護甚嚴，人邇罕到，天柱紫霄峰，尤為峻極。洞淵張先生，開此山，搆殿宇，規模宏麗，古昔未有。凡二十七年而後成，自非精修之至者，能如是乎。高弟唐中一、劉中和，繼承師志，思惟玄帝實錄，流布未廣，作嘉慶圖形，諸有相而叔其事，自初至終，至為周悉。募工饅梓，以傳於世，俾觀者因相以明其事、因事以知其靈，則皆起誠敬，而堅向善之心，慚可進於道矣。中政長史林公仲德，為予道其事，且徵為序。予嘉洞淵信道之篤，中一、中和用意之勤，將見玄風大振也。於是乎書。
　　至大。辛亥孟冬吉旦，鮑思義謹書。
　　玄天上帝啟聖靈異錄竟