抱朴子養生論
　　經名：抱朴子養生論。晉·葛洪撰。一卷。底本出處：《正統道藏》洞神部方法類。參校版本：《抱朴子內篇》（孫星衍平津館校刊本）。
　　抱朴子養生論
　　抱朴子曰：一人之身，一國之象也。胸腹之設，猶宮室也。肢體之位，猶郊境也。骨節之分，猶百官也。賸理之問，猶四衢也。神猶君也，血猶臣也，黑猶民也，故至人能治其身，亦如明主能治其國。夫愛其民，所以安其國。愛#1其氣，所以全其身。民弊國亡，氣衰身謝。是以至人上士，乃施藥於未病之前，不追修於既敗之後。故知生難保而易散，氣難清而易濁。若能審機權，可以制嗜慾，保全性命。且夫善養生者，先除六害，然後可以延駐於百年。何者是耶？一日薄名利，二日禁聲色，三日廉貨財，四日損滋味，五曰除佞妄，六曰去沮嫉。六者不除，修養之道徒設爾。蓋綠未見其益，雖心希妙道，口念真經，咀嚼英華，呼吸景象，不能補其短促。誠綠捨其本而忘其末，深可誠哉。所以保和全真者，乃少思、少念、少笑、少言、少喜、少怒、少樂、少愁、少好、少惡、少事、少機。夫多思則神散，多念則心勞，多笑則藏腑上翻，多言則氣海虛脫，多喜則膀胱納客風，多怒則勝理奔血，多樂則心神邪蕩，多愁則頭貴憔枯，多好則志氣傾縊，多惡則精爽奔騰，多事則筋脈乾急，多機則智慮沉迷。斯乃伐人之生甚於斤斧，損人之命猛於豺狼。無久坐，無久行，無久視，無久聽。不飢勿強食，不渴勿強飲。不飢強食則脾勞，不渴強飲則胃脹。體欲常勞，食欲常少。勞勿過極，少勿至飢。冬朝勿空心，夏夜勿飽食。早起不在鸚嗚前，晚起不在日出後，心內澄則真神守其位，氣內定則邪物去其身。行欺詐則神悲，行爭競則神沮。輕侮於人當臧算，殺害於物必傷年。行一善則魂神樂，搆一惡則魄神歡魄神樂死，魂神好生。常以寬泰自居，恬啖自守，則身形安靜，災害不干。生錄必書其名，死籍必削其咎。養生之理，盡於此矣。至於煉還丹以補腦，化金液以留神，斯乃上真之妙道，蓋非食穀啖血者，越分而修之。萬人之中，得者殊少，深可誠焉。
　　老君曰：存吾此道，上士全修延壽命，中士半修無災病，下士時修免夭橫，愚者失道檳其性。其斯之謂歟。
　　抱朴子養生論竟
　　#1愛：《抱朴子內篇》作『養』。