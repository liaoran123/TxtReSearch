洞神部戒律類
　　太上老君戒經
　　經名：太上老君戒經。撰人不詳，約出於南北期。假托老君為關令尹喜講授。一卷。底本出處：《正統道藏》洞神部戒律類。
　　太上老君戒經
　　戒上
　　老君西遊，將之天竺。
　　周幽王之末也。周而西之于天竺。天竺，國名也。事出《玄妙內篇》。
　　以道德二經，授關令尹喜，喜受經畢，又請持身奉經之法。
　　授經之事，具載記傳，此略序請戒之端耳。受經既竟，理應宣通，故重請奉經持身。持身之法，備在經文，但文旨深微，非始學便曉，故別請其要，以斬後語者也。
　　老君於是復授喜要戒，普令一切，咸持度世。
　　謂但持戒去惡，自得度世。然持戒者，乃為奉經，奉經者，必在求道。今既聞奉持之法，且舉戒而言也。
　　於是說頌三章。
　　頌者，美其事也。明持戒奉法，並為道之因，故先誦其宗致，以悟始學，令知其指歸也。初章明持戒所得，身心福漸。次章明其法既普，家國咸興，天人同慶。後章明自漸之深，理窮於經，經理既窮，乃至成真。故有三章也。
　　樂法以為妻，
　　妻者，柄也，謂相依柄也。陰陽筆氣，人倫之道，莫不由夫妻生我者矣。樂者，謂並有待而相樂也。一切眾生，咸知樂妻，若柄心法教，則無待返偶而生理自足。又明樂法能如樂妻，則能持身奉經也。
　　愛經如珠玉。
　　法，語其所宗；經，指其所學。愛者，寶愛也。世之所寶，莫過珠玉，而世寶無益於心，經法有永於得，故令學人去彼而取此也。
　　持戒制六情，
　　六情者，六欲也。眼欲淫色，耳欲淫聲，鼻欲芬芳，舌欲脂味，身欲柔滑，意欲放泆。如此六事，皆成乎心，故為之情也。並是三塗惡業，故制而去也。若不檢制，縱恣六情，生為世人所惡，死為鬼之所迫也。
　　念道遣所欲。
　　戒以防外，念心攝內。內攝由念道，念道則所欲外亡。《西昇經》云：道之微心，子未能別，撮取於要，慎戒勿失，先損諸欲，莫令意泆。即此戒者也。
　　淡泊正氣庭，
　　人之所以躁競者，由是六情之所使也。若持戒念道，則六情澄靜，神安氣正，邪惑所不能擾。庭者，黃庭也。
　　蕭然神靜默。
　　蕭然，無欲也，靜默內定也。
　　天魔並敬護，
　　魔謂五帝大魔也，領人生死，在六天之上。若持戒奉法，終獲真仙，則超於三界，故並為其所敬護也。魔有四種，餘三在人身中，故曰天魔。
　　世世受大福。
　　謂持戒念道，眾惡不生，善因日建，雖經生死，今身後身，常在福中，及至成道，故云大也。
　　鬱鬱家國盛，濟濟經道興。
　　謂持戒之福，命無夭傷，見世昌盛，子孫繁茂，有家有國，逮至十方，莫不鬱然而盛者也。
　　天人同其願，
　　天謂天上仙也，人謂世中人也。言持戒奉法，始在人中，受報生天，進業人中，受報生天，進業乃至上清，是故天人同其願也。
　　飄眇入大乘。
　　大乘，謂上清法也。緣麄鈴至妙，階漸自之深。既離世昇天，從天之上，故云飄眇。飄眇，猶勢飄然也，飛騰之貌矣。
　　因心立福田，
　　福者，善之果也。為福之因，不由於他，己心即福田也。若修身奉法，眾惡自除，猶如治田，去其草穢，草穢既盡，自獲良穀者也。
　　靡靡法輪升。
　　靡靡，猶漸漸也。福既積，則法輪漸升之也。
　　七祖生天堂，
　　身獲道真，七祖蒙慶。
　　我身白日騰。
　　持戒志道，功成德就之所至也。
　　大道洞玄虛，
　　一切諸法，皆稱為道。乃有百官及萬八千種，並是六天及三界之道。大道者，無形無象，洞玄虛#1。道無不在，理無不應，故云大也。
　　有念無不啟。
　　啟，謂感也。此明持戒念道，有心即感，念念不止，以至成道，莫非念力。
　　練質入仙真，
　　欲多則神濁，氣清則質練，練質成真，莫不由戒。
　　遂成金剛體。
　　言其表裹堅真，無復朽敗者也。
　　超度三界難
　　欲界、色界、無色界，此三界生死輪轉無休，恒與三塗對治，故云難也。自非成真，莫能超者也。
　　地獄五苦解。
　　五苦是地獄中寒池、火車、擭湯、刀山、劍樹也。解脫既超三界，無復苦綠也。亦謂五道為五苦者也。
　　悉歸太上經，
　　上清法也。眾法所窮，故云歸太上經也。
　　靜念稽首禮。
　　誦說既竟，法綠略顯，今將說戒，故令靜念稽首而受也。
　　於是尹喜聞說頌已，稽首而立，請受戒言。老君日：第一戒殺，第二戒盜，第三戒婬，第四戒妄語，第五戒酒。是為五戒。若清信男，清信女，
　　若有男女發心受戒，便得清信之號。
　　奉持五戒，畢命不犯，
　　謂持戒至于命終而不能犯也。
　　是為清信男，清信女。
　　向發心即號清信，若中塗虧缺，則清信心廢。唯盡命不犯，來生又受福果，則全清信之理，故重云爾。
　　老君曰：戒殺者，一切眾生，含氣以上，鄧飛蠕動之類，皆不得殺。
　　蠕動之類，無不樂生，自蚊蟻蜓岫，咸知避死也。
　　老君曰：戒盜者，一錢以上，有主無主，非己之物，皆不妄取。
　　在地地官，在水水官，在人人主，如是則無無主之物。此言無主者，謂當時無誌護也。
　　老君曰：戒娌者，非夫婦。若出家人，不妻不娶，若男若女，皆不得犯。
　　夫妻雖非犯戒，過亦為婬犯。
　　老君曰：戒妄語者，若不聞不見，非心所了而向人說，皆為妄語。
　　所說事與心相違也。復有綺言謟曲，反覆兩舌，在後戒也。
　　老君曰：戒酒者，非身病，非法禮，皆不得飲。
　　身病，謂己身疾，叉應以酒也。法禮者，明非世俗候會及鬼神之胙。若尊卑之禮，真靈之饗，則不至於失之者也。
　　老君曰：是五戒者，持身之本，持法之根。
　　身本無惡，緣惡持戒，心凈身清，可以奉法，故日法根者也。
　　善男子，善女人，
　　前章云清信者，明受戒改惡，乃得此號。此言善者，謂生而善也，是稟業所得，非持戒而起。
　　願樂善法，
　　一切法也。綠有宿善，故能願樂。
　　受持終身不犯，
　　犯為虧缺，不全首尾；毀為毀慢，生不信心。
　　是為清信，得經得法，永成道真。
　　夫得經者，不爻能修行，能修行者，乃為得法耳。得法則得道，故云永成。永，謂遠者也。
　　於是尹喜聞受既已，
　　已，謂已畢也。聞說戒言而親受之，非如五千是老子自出。
　　再拜而問，何故有五？
　　言人之為惡，其事萬萬方，皆應防戒，今何故止說有五也？
　　老君曰：五者，攝一切惡。
　　言一切眾惡，皆起此五，若持此五戒，則眾惡悉絕也。
　　猶天有五精，以攝萬靈；
　　五精，星也。靈，謂神靈。
　　地有五行，以攝群生；
　　金木水火土也。群生所稟，莫不資之。
　　人有五藏，以攝神明。
　　人所以有神明之識者，由於五藏也。六情五欲，各有所生，故以五戒對而治之。明此五戒，自天至人，三才之本，非始有也。
　　戒者，防也，防其失也。
　　未失則防而不為，既失則戒而不犯，皆是防其義者也。
　　失而不防，則三塗盈逸，天人虛空。
　　不防其失，則縱惡日多。惡綠報對，則充滿三塗，三塗既盛，則鬼道橫逸。夫一切眾生，皆有定數。三塗既滿，則天堂虛空，生人咸少也。
　　是故五也。
　　明五戒根本，所由如此也。
　　尹喜曰：大乎戒也，何故失耶？
　　既聞斯旨，方歎其大。言有此戒，其來久矣，云何眾生，猶有此失。
　　老君曰：本得無失，既失而得，亦無所失。
　　本得無失，謂前身過去已得此戒，故於今身而無失也。而今身有失者，前身無戒，或有而違犯，故有失耳。雖為有失，而於今身得受持者，則見生無失，後身復善，故既失而得，亦無所失。前頌云：世世受大福。即此義也。尹喜所問一失，而併舉三失答之，是對其後問，頓顯前身、此生、後身也。明人稟道，本自無失，義見經中也。
　　尹喜曰：敢問其本？
　　得失既顯，事理須明，故卻問其本，以求其末也。
　　老君曰：今當為爾，具說其本。
　　順其所問而言其所以，故云具。
　　諦聽，諦聽受持，普為一切之所知也。
　　諦聽，戒其闕失。諦受，使無漏妄。然後可令一切，咸得知聞。
　　尹喜再拜，恭立而聽。
　　恭立者，即今長跪也。
　　老君日：五戒者，天地並始，萬物並有。
　　舉其本也。夫有天地則有萬物，有萬物則有得失，有得失則有法戒之者也。
　　持之者吉，失之者凶。
　　善果為吉，惡對為凶。吉凶之事，悉備復章。
　　過去成道，莫不由之。
　　言凡得道者，莫不綠於戒者也。
　　故其神二十五也，
　　五五之數也。《內經》有二十五神，是人身之靈，上應天真而鎮在人身。持戒身清，則其神常安。
　　經文五千是其義也。
　　謂失之事，備在五千，而後此戒者，特應尹喜所請耳。
　　老君曰：五戒者，在天為五緯，
　　東曰歲星，西曰太白星，南曰熒惑星，北曰辰星，中央曰鎮星也。
　　天道失戒，則見災祥。
　　五星各位一方，行度氣色，並各有常。若天運失和，陰陽愆戾，皆非其分度而見妖徵，故經云：天無以清，將恐裂。裂，謂王者失德，陰陽圯裂，五緯返常也。
　　在地為五嶽，
　　東曰太山，南曰衡山，西曰華山，北曰怛山，中央曰嵩高山也。
　　地道失戒，則百穀不成。
　　五嶽各鎮其方，風雲水雨之所由也。若地道失戒，則疾風涌水，曠旱之災，百穀不實也。一切草木，皆謂之穀。經言：地無以寧，將恐發。謂山崩川竭，萬物災傷，皆由王者咎。先見兆於天，次降災於地也。
　　在數為五行，
　　東方木九，南方火三，西方金七，北方水五，中央土十二。雖中央而位在四季。
　　五數失戒，則水火相薄，金木相傷。
　　五數推移，四時以成，若其有失，則災癘刀兵。《西昇經》曰：五行不相剋，萬物盡可全也。
　　在治為五帝，
　　東方太皞木，南方炎帝火，西方少皞金，北方顓頊水，中央黃帝土也。
　　五帝失戒，則祚夭身亡。
　　五帝為帝王更治，五行相生，隨方受任，若失戒暴虐，則國祚不長，身不獲壽也。
　　在人為五藏，
　　肝屬木，心屬火，肺屬金，腎屬水，脾屬土也。
　　五藏失戒，則性發狂。
　　所行過惡，則五藏失神，五藏失神，則令人性狂。狂，謂僻也。尋五戒以防五惡。為惡各有所生，但一惡便使性狂，不待五也。今言五者，總其數耳。經云：馳騁田獵，令人心發狂。心為五藏之主，故舉其一也。故後章云：失一則命不成。又尋戒旨，自天及人，皆云失戒而致災祥者，明為息之起，起自由人。是以帝王有慶，兆民賴之，如有不善，則天下受殃。故知三才等治，得失必同。又自天至人，雖有五條，為失之本，在人而已。故次章云：戒於此者，而順於彼也。
　　老君曰：是五者，戒於此而順於彼。
　　謂上來五事，悉在於人，故云戒於此也。順於彼者，理也。夫息之所生，由於違理，若順理而行，復何戒乎？明為戒於過耳，若過而不戒，禍息之興，豈可禳也！
　　故殺戒者，束方也，受生之氣，尚於長養，而人犯殺，則肝受其害。
　　氣數相感，自內于外。肝主長養，故一切咸知慕生。懷殺之性，則逆氣衝肝，肝氣凶壯，還自災身，故云害也。
　　盜戒者，北方也，太陰之精，主於閉藏，而人為盜，則腎受其殃。
　　腎為太陰，陰主閉藏，故一切咸知收斂。而人為盜，則腎氣為傷，故云殃也。殃者，積惡之應者也。
　　婬戒者，西方也，少陰之質，男女貞固，而人好婬，則肺受其沴。
　　肺為少陰，金性堅貞，故男正女潔。而人好姪，則肺氣枯竭，故云沴沴惡氣也。旱災日沴也。
　　酒戒者，南方火也，太陽之氣，物以之成，而人好酒，則心受其毒。
　　心為一身之主，以成乎人，是太陽之氣也。好酒之人，則毒衝于心，藏府荒廢，以致迷喪者也。
　　妄語戒者，中央土德信，而人妄語，則脾受其辱。
　　脾屬土，土信而有怛，故言德也。人之稟性，以信為本，而人妄語，則辱歸於己。脾總人身為義也。
　　五德相資，不可虧缺。
　　虧，謂廢也。缺，謂傷也。言人受生，鈴備此五德，五德無虧，則終享福吉，故云不可虧缺者也。
　　老君曰：此五失一，則命不成。
　　向辯人身，各有所生，此名毀犯，虧缺之咎，故云命不成。命不成者，謂不全其性分及天年也。《元命包》日：行正不過得壽命。壽命，正命。
　　是故不殺者，乃至無有殺心。
　　夫殺心之起，起於不戒，遂至增甚。今言乃至無有殺心者，自微自防也。
　　自有雖不手殺，或因人行殺，或勸人行殺，或看人行殺，或使人行殺，而心不為惡，皆同於殺也。所以然者，皆由有殺心。若其不戒，終不能成就者也。
　　不盜，乃至無有邪取。
　　謂貪盜之人，始於小竊，小竊不戒，遂至大取。或因公利私，或憑法招物，或依恃勢力，封山畋澤，或誘說癡愚，以役其力。如此而得，皆非正理，同於盜，故云乃至無有邪取。明非正偷盜也，貪婪皆是者也。
　　不婬，乃至無有邪念。
　　婬者，皆由放恣，或男或女，情慾不一。尋五戒之重，莫過於婬，亡身喪家，故不復論。又有不畏罪網，因法媾慾，外託奉道，內實婬濁。如斯之徒，實為巨惡，故云乃至無有邪念。自非夫妻而行婬者，皆為邪也。
　　不酒，乃至無有勢力。
　　夫酒致過，或因尊上之所勸逼，遂至亂失。今以戒自持，雖有勢力，亦不違犯。酒之傷人，如火不救，逾多逾盛，不極而不止者也。
　　不妄語，乃至無有漏泄。
　　真實之心，則無私惡。無私惡，故無有隱諱。無隱諱，復何漏泄也。
　　如是可謂成也。
　　前云失一則命不成，是理未曲備。今既重說，其義粗顯，故云如是可謂成也。
　　老君曰：戒中婬酒，能生五惡。
　　婬則奢，奢則責，食則盜，盜則欺，欺則懼，懼則殺，此並婬之所能至也。酒能發狂，又能婬。《太清經》云：人身有三萬六千蟲，皆在五藏皮膚之中，飲酒則諸蟲唉動，唉動則眾惡興，眾惡興則無所不為。故云能生五惡也。
　　戒者，戒惡也。惡世之中，男女權娌，罹於骨肉。
　　讙，謂雜也。罹，謂犯也。言婬慾之心，人乃至不避姓族，因法混雜，無復分別者也。
　　上慢下暴，毀篾天德。
　　上慢天靈為篾，下相殘害為暴之者也。
　　沈酗爭訟，禍命辱身。
　　沈，猶耽也，狂酒日酗。對闘為爭，訴理為訟，害命為禍，陷身為辱也。
　　妄詐欺誑，罔有所由。
　　妄謂妄語。詐謂詐偽。欺謂妄詐。之人#2要求財利，不顧在此三者也。
　　六親相盜，非但於他。
　　夫婦、父子、兄弟，六親也。言為盜者，非但於他，乃至子盜於父，婦盜於夫二兄弟相盜，無所不為。
　　殺害眾生，利養身口。
　　殺生治病為養身，宰害供廚為利口也。
　　如此等輩，見生受業，永墜諸苦。
　　生不受戒，唯惡是行，惡業增長，則淪三塗。
　　備加五惡，無有休限。
　　其有五惡者，則入地獄，備五苦之報，無有休息及年限也。經云：三塗受報，近者一劫。
　　如有出者，
　　言其受對，或有輕重、如有得，竟還生人中者也。
　　當在邊夷，短命傷殘。
　　邊夷，俚獠也，其人相食。此謂殺害之報，受生此地，若生中國，則短命及形體不具。
　　夫婦醜惡，及不貞廉。
　　婬報也。醜謂可憎，惡謂弊惡。不貞為婬，不康謂貪也。
　　貧窮凍露，在處不安，如有財畜，為人所奪。
　　盜報也。凍露謂居無屋宅，不安謂飢寒不立，縱有財物，則被劫奪，以償先債也。
　　言說不信，人所不親。
　　妄語報也。其所言說，是之與非，人皆不信，既無信義，寧得親友也。
　　意慮昏塞，眾所慢輕。
　　酒報也。生既昏濁，死無神明，此之受身，豈得清靜，故人所輕慢。
　　老君曰：清信男，清信女，奉持戒行，見世安樂，無有憂惱。
　　奉戒持行，所志者道。眾惡既消，長與善會，復何憂惱哉！夫憂惱者，由於惡行，故與惡相牽耳，豈有不為而至者邪？
　　眾所恭敬，
　　不婬，則為眾所敬也。
　　見者懼喜，
　　無復殺心，故一切見之，莫不懼喜者也。
　　常蒙利養，
　　不盜也。既無邪取，則人樂給與也。
　　一切歸仰。
　　不妄語也。所言鈴實，誰不歸仰。
　　其智深微，
　　不飲酒也。則思慮安靜，入於深微。
　　處在清靜，四大完堅，
　　既受此五報，行止所在，人所敬愛。常清靜，不雜凡穢，四體也。外思不加，則內府無傷，表裹堅密，萬病不生也。
　　故能修集眾法，以成道真。
　　前明無戒，惡緣果報。此明奉法，見世受福，乃至成道，莫不由之。又明為道叉修集眾善乃得成真，故以法明道，以真明人者也。
　　尹喜再拜日：敢問受持之法？
　　受，當為授。戒法既備，次問授持之儀也。更起諮端，故再拜而請。
　　老君曰：若男子女人聞法，生信歸身三寶，
　　此直云男子女人者，總謂始發心也。法謂戒法也。三寶亦日三尊，亦曰三師，謂太上之法，太上之法傳太上之法，是為三也。故太上為萬法之主，傳法者為眾學之師，老君即此法之師，餘法各隨所出。
　　即時稽顆，
　　言有欲發心者，即時授與，不待依違，辯其由來。所以者何？戒本去惡，但令有心，何論往行。且人心多惑，自有善機蹔起，迴復退悔，故承機而獎，不待終日也。
　　歸身大道，歸神大道，歸命大道。
　　此三歸者，謂身有善惡，神有恐怖，命有壽夭，蓋一切眾生之叉有也。今以此三悉歸於道者，謂受行法戒，一則生死常善，不墮惡緣；二則神明強正，不畏邪魔；三則見世長壽，不遭橫夭。歸雖有三，其實一也。向言歸身三寶是法，此言大道是常，即前頌云玄虛之道。
　　男子女人，
　　稱姓名以告誓。
　　捨世邪法，
　　拾，猶離。凡世問所為，悉是邪法。
　　奉持正戒，
　　如手持物，恒畏遺失。
　　盡身盡命，終不毀犯。
　　身，語其行。命，言其識。故盡犯二邊而不毀慢及虧犯也。
　　於是讚誦，恭心而受。
　　讚誦五戒之事也，謂受之身。三歸既竟於三寶前，稽顆自誓，一一受解，然後授之。恭心者，如對神也。
　　老君日；若復男子女人受正戒已，進求經法，
　　謂五千文者也。
　　先當受戒，
　　向言受戒已是受經之時，今復云先當受戒。前是受經之時，更復說戒，若經戒具受，故宜先受戒。
　　一一堅凈，然後授與。
　　辯覈已持戒者，若有漏失，許其自新，明知所以更授者也。
　　旦暮恭心，不息時節，
　　朝夕禮事，雖復飢寒，亦不闕廢，此是奉經之法也。
　　月修十直，
　　月有十齋日也。
　　年用三齋，
　　一年用三月長齋也。
　　誦經萬遍，白日登晨。
　　闇讀曰誦。晨者，真仙之域也。用此齋直，誦經萬過，則獲飛仙。《西昇經》云：羅縷妙言，內意不出，誦文萬過，精誠思徹。此之義也。十直三齋，別自有經也。
　　若為人敷說宣通妙義，大利眾生，乃拔三塗一切諸苦。
　　敷揚講說，開導未悟，則功德廣濟，三塗救拔也。
　　以是功德，能斷宿命，無量諸根，得昇上清，無復退墮。
　　功圓德備，則生死根滅，上清之道，無復退轉。此略明學道之所至也。始自持戒，終於無為，舉大法之始終者也。
　　老君曰：清信男，清信女，在家出家，受持經法，願樂神仙，日夜誦讀，求諸妙義。
　　謂無為至理也。
　　去諸誼雜，調心制性。
　　謂即世學也。夫上士學道在市朝，下士遠處山林。山林者，謂垢穢尚多，未能即誼為靜，故遠避人世，以自調伏耳。若即世而調伏者，則無待於山林者也。
　　柔顏善氣，勸諸男女，
　　心麤則貌強，意獷則言惡。若和顏軟語，則見者親愛，不生忿心也。
　　遠離五惡，受持五戒，供養三寶。
　　既知至妙之理，又能分別善惡，則以我所得為敷說，勸令拾離諸惡緣也。
　　取令成就，不擇甘苦。
　　識有利鈍，性有善惡，曲己順彼，取令入道，不為身利，不辭屈辱，此為教也。
　　若具持大戒，苦行精蔥，布施忍辱，捨身救物，
　　謂修行者也。大戒為百八十、太清．等戒。若四明科禁，眾仙大忌，皆是學真之具法也。精進戀謂匪懈布施，几來求無不給與，不吝財賄，不問有無。忍辱謂受辱不言，乃至打馬亦無嘖恨。拾謂見諸危難次往救，不顧身命，若見凍餓，剔身給與，不待有求，是為拾也。
　　若復離世獨往幽柄，專想至寂，眾難不驚，
　　謂耽神者也。離世山柄，以避誼濁，獨往無群，無復他念。專謂志一。想謂思神至之者也。寂謂定也，此專定心，智定內安，非復外難榮辱所驚也。
　　必至無為。
　　言修此等行，鈴果無為之真也。
　　尹喜曰：奉經有犯乎？
　　持戒善惡既備於前，夫知奉經凌犯罪失。云何？此總問眾經非止五千也。前頌云悉歸太上經，此後又明破法及授受之難，推此故知也。斯乃尹喜相資發，故令出罪福之事耳。
　　老子曰：十有三者也。
　　經云：生之徒十有三，死之徒十有三。言奉經順法，則獲長生；違戒犯惡，則動之死地。既答所問罪失，故直云十三也。
　　尹喜曰：何謂也？
　　問十三之事也。
　　老子曰：爾諦聽之。
　　既更有所明，故復戒。
　　十有三者，六塵六識，皆由於心。
　　六塵，謂六入也。以其所入能穢染正性，故言塵也。六識，即六入之根，能起分別，故云識也。心為其主，是為十三，下卷具解。凡致惡之由，因十三起，入善之由，因十三滅。入善為生，為惡而死。死生之謂，非止此身也。謂修善不已，以至成道，成道之日，豈得非生？故經云出也。為惡不息，遂淪地獄，豈非死乎？故經云入也。
　　是故淫貪疾志，
　　淫之所起，由於色取，故在十三之端。夫淫叉有貪，而貪者不叉皆淫。然貪之為病，非但在於富貴，乃至貪名貪世。不欲人在己先病者，妬嫉也，嫉彼而勝我也。恚謂真恚也。貪嫉既起，嗔恚自生者也。
　　欺盜妄詐，
　　違戒取物，是為欺盜，謂欺心者也。自詭要時，是為妄詐，是用權數苟得者也，所謂民之賊矣。
　　綺言兩舌，
　　辭非而澤，謂之綺言。反覆是非，是為兩舌。皆綠欺詐而有。
　　諂利持權，
　　口忌災祟，明言禍福，卑辭高物，以要利人，是為諸也。憑恃時威，自我制物，是為權也。夫謟之甚者，乃至祈神祭鬼，以求曲祐也。
　　溷集破法，
　　男女無別為溷。破法者，謂有此等事也。始則食婬，終於混集，並皆相因而至之也。
　　非清信也。
　　如此皆之死地，尚非清信，況復奉經者乎！
　　天網不失，
　　引經明事也。夫天網雖疏，報對之理，鈴無遺失也。
　　生死無地，
　　生謂見報，死謂考對，無地可逃也。答所間十三畢，此以下乃明罪報也。
　　如此等人，非其智分。
　　由無智識起諸罪業，故於法無分也。
　　染垮至法，毀廢善根。
　　法法相傳，如樹有栽，生長不絕，是為善根。如此惡行，日相深漬，善根豈得不廢？
　　不為善人，之所知識。
　　所行既惡，則惡惡相知，愚下之類自多黨。善人，謂才識高明德勝者也。
　　備眾生身。
　　皆由前綠，無有慧業，故令今生，得此愚癡。夫言愚癡者，謂造諸惡業也，非謂無所解矣。生既無善，死墮三塗，受眾生身。眾生萬等，各隨綠報而備得其身者。
　　種於姪慾，無所憎避。
　　眾生所以繁多，由其種類娌慾故也。謂因法行姪而受此報，猶雞犬等在於人中無所避就，得類便為，亦無憎愛，皆由前業之所行者也。
　　常懷怖畏。
　　因往貴取之報也。餓鬼之中，復有萬品，雖云是餓，有時得足。此言無足者，便是未嘗塹飽也。
　　若在地獄，五痛無間。
　　地獄受苦，有時而息。此言無間，是時無休息也。五痛猶五苦也，明三塗報應如此。
　　如此受身，備諸苦惡。
　　三塗報盡，出生人中，則形體不具，備諸殘疾，或瘡癢疥癩，可惡之極者也。
　　物所懷惡，
　　非但於人，乃至畜生，亦有憎惡。
　　無有救治，
　　疾既可惡，則人無治者，此是穢慢浮法之報應也。
　　生死輸轉，無聞無見，
　　無聞，謂不信法教。無見，謂不值善綠。此總明十三，破法之罪，生死所之也。
　　皆由一念中生至無數念，其對無窮。
　　夫為惡者始起。原缺文
　　太上老君戒經竟
　　＃１『洞』字上疑脫一『空』字。
　　＃２『之人』前疑有脫漏。