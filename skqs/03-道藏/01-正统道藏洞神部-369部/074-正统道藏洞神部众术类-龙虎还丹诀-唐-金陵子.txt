龍虎還丹訣
　　經名：龍虎還丹訣。唐金陵子撰。二卷。底本出處：《正統道藏》洞神部眾術類。
　　龍虎還丹訣卷上
　　金陵子述
　　紫葉紅英大還丹訣
　　夫還丹者，本自九天之精粹，受二十四真。真水真火，外內包含，化五神運氣，積而為水砂，稟積氣極，乃號紫華紅英之丹。又從戊己中宮黃金，化質歸離，功成於九。是以陽金遷變，動用化機，運質易胎，合其五方之體，然後超於三元，脫質歸真，號日還丹，殊靈化也。其還丹無方，《金碧經》及《參同契》是其方也。自古真仙，悉皆隱祕。靈文藏於洞府，金簡祕在仙都。縱口訣書在紙墨，亦須師傳，不可輕用。理玄深而莫測，旨祕奧而難尋。今有好道之士，志慕長生者，先須辨其藥品高下，識其真汞真鉛，知金石之情性，然後運火鉛汞，為藥之本也。
　　辨水銀
　　按仙經隱號，一名河上姥女，一名長生子，一名汞，一名太陽流珠，一名神膠，一名陵陽子，一名玄明龍，一名玄水，一名白虎腦，一名金銀席。
　　金陵子曰：水銀者，五陽靈之神精，五神會符，合為一體，託胎於丹砂，位居南方。其鉚石中，五金七十二石，多受陰氣，形質頑狠，至性沈滯，功力懸殊，不可比量。易胎乃為壬水，水則見水銀也。故能輕飛玄化，感御萬靈。金石總其一體，號日丹陽，水包八石，內含金精。其丹砂上有至靈至神，至聖至明。懷袖中致一兩，尚辟去邪魔，況伏治入於五藏。五神吋符，會氣託形為丹砂，是太陽至精，赤帝之君，金火之正體，通於八石，應二十四氣，萬靈之主，造化之根，明神之本，能變化也，故號日赤龍。若翱翔，名之日朱烏。其丹者，是金感於火，名之為丹。汞者，是火去於金，而名日汞。金火之精結成，含玄元澄正之真氣，還丹之基本，大藥之根源，德合則萬象生焉，體離則杳冥難測。經日：陽精赫赫，得之可以還魂返魄。按《受壽記》亦云：陽精赫赫，固魂固魄，神仙之上品。若得上品丹砂，不假燒合，便堪服餌，是自然之還丹也。
　　丹砂雖是正陽之精，靈於萬物。然為所出州土山谷，受氣不同，而有數十種，大須精鑒。只如凡人靈性，尚乃不等，烏獸肉血，亦有不同，須明辨之。上品者生於辰錦州石穴之中，而有數色。中品者生於交桂，亦有數類。下品者生於衡邵，數種品類。皆因清濁體別，真邪不同，降氣分精，感通金石。受正氣者，服之而通玄契真，為上仙矣。受偏氣者，服之亦得長生留世。且上品光明砂者，出於辰錦山石之中白交白床之上，十二枚為一座者，十二枚、九枚最靈，七枚、五枚生者其次。每么座中有一大珠，可重十餘兩，為主君。四面小者，亦重八九兩，亦有六七兩已下者，為臣周繞，朝揖中心大者。於座四面，又有雜砂一二斗，迴抱其玉座朱床。於其座外雜砂中，揀得芙蓉頭，安紅絹上，光明通徹者，亦入上品。又有如馬牙成，外白浮光明者，是上品。白馬牙砂，有長似笑生，而紅紫色者，即上品。紫靈砂，若如石片稜角，生青光者，是下品。紫砂如交桂所出，但是座生，及打石中得者，形如芙蓉頭成，而光明者，亦入上品。如顆粒成，三數枚重一斤，通明者，為中品。片段成，明徹者，為下品，如衡邵所出。總是紫砂及打石中得，而紅光者，亦是下品之砂，如溪砂。有顆粒成，而通明者，伏治餌之，亦得長生留世，未得為上仙矣。如土砂生於土穴之中，溪砂養於溪水砂土之內，而出者相雜，故不中入上藥，服食所用。如座生者，是最上品之砂。得其座中心主君砂一枚，伏治入於五藏，則功勳便著，名上丹臺，正氣長存，超然絕累。更服至七返九還，輕舉也。
　　故知陽之真精，降氣而圓光周滿，無有偏邪。但是伏治之砂，作芙蓉頭成，而圓光通明者，即是上品神仙服餌之藥。經言丹砂者，自然還丹也。又只如玉座之砂，世人總知之，如金座、天座是。太上紫龍玄華之丹，非俗人凡夫之所見知也。其玉座則俗流志士積功，修治服之致仙。其金座則宿有仙骨，清虛治神，隱之巖穴，則其神仙，採與食之，便當日羽化，昇騰其天座，則太上天仙真官所取服餌，非下仙之藥也。
　　其玉座砂，受得六千年陽虛之清精，則化為金座。金座則座黃色當中，有五枚，層層而生，四面四五小珠周遠。金座受萬六千年陽虛之清精，則化為天座。天座則座碧色，當中有九枚，層層而生，四面七十二枚周繞。在於飄飄太虛之中，常有太一之神護持。上元之日，真官下採，其山忽開，光明照曜，一山如火。其天座砂，真官收採，世人不可得也。
　　其光明砂，每一斤只含石氣二兩，抽得水銀十四兩。其白馬牙砂一斤，含石氣四兩，抽得水銀十二兩。紫靈砂，含石氣六兩，抽得水銀十兩。如上色通明溪砂一斤，抽得水銀八兩半二其石氣有七兩半。其雜色土砂之類一斤，抽得水銀七兩半，含石氣八兩半。石氣者，火石之空氣也。如水銀出後，可有石胎一兩，青白灰耳。其光明砂，受太陽清通澄朗正真之精氣，結而成砂。服之一兩，力敵白馬牙砂四兩。白馬牙砂受太陽平和柔順之精氣。服之一兩，力敵紫靈砂八兩。紫靈砂受山澤之虛氣，其溪砂土砂雜類等，俱受濁滯不真之氣，結而成砂，不可比量也。此既辨其丹砂品位，即知水銀高下。
　　夫修至藥，切忌水銀雜。此是真訣。《 大洞真經》 皆祕其真汞，取上品丹砂，一色不雜者，抽得水銀，轉更含內水內火氣，為之真汞。故經云：雜類不同種，焉能合體居。同類者，是其真汞也。亦名子母。仙經祕而不泄。金陵子日：投汞於金上生砂，而成朱砂，此亦是金座砂也。真汞者，則上品丹砂中抽得汞。轉更含內水內火之氣，然後名為真汞。
　　右取筋竹為筒，節密處全貯三節。上節開孔，可彈丸許大。中節用小孔子，如筋頭許大，容汞滴下處，先鋪厚蠟紙兩重，致中節之上。次取丹砂細研，入於筒中，以麻緊縛其筒，蒸之一日。然後以黃泥包裹之，可厚三分，埋入土中，令筒與地面平，筒四面緊築，莫令漏洩其氣。便積薪燒其上，一復時，令火透其筒上節，汞即溜下，於下節之中，分毫不折。忽火小汞出。未盡灰猶黑紫，依此更燒之，令其汞合火數足。諸法之中，此為要妙。丹砂雖同類，抽出得水銀，未可添合於金砂中，不出須受內水內火之氣。
　　治汞法
　　汞一斤　石硫黃三兩
　　右生檮研為粉，致於瓷缽中，著微火，續續下汞，急手研之，令為青砂。後將入瓷鉼中，其鉼子可受一升。以泥固濟，令可厚二分，以蓋合之，密固濟全。致之爐中，用炭一斤，於鉼子四面，長須有一斤炭。三日後，便以武火燒之，可用炭十斤，分為兩分，每一上炭五斤，燒其鉼子。忽有青煙透出，即以稀泥急塗之，莫令焰出，炭盡為度。候寒開之，其汞化為紫砂，分毫無欠。又取前紫砂，以黑鉛一斤，將其黑鉛先於鼎內鎔成汁。次取紫砂細研，投於鉛汁中，歇去火，急手炒令和合為砂。致鼎中，細研，鹽覆蓋，可厚二分，緊按令實際，令武火飛之半日，靈汞即出，分毫不欠，此名為內水火也。
　　金陵子日：陽精火也，陰精水也。陰陽伏制，水火相持，故陽陰制之。又其丹研水銀。雖辨別其品位高下，亦有曾被穢惡者。水銀非論雜亂，曾近死人來者，甚難辨識。其丹砂若經生死穢觸者，向上一重朱衣便落，其顆粒卻光淨無其衣者，是曾經穢也。今但揀擇取上色丹砂一色者，自抽飛變，取水銀用為精妙也。
　　辨真鉛
　　按仙經隱號，一名立制石，一名黃精，一名玄華，一名白虎，一名黃芽，一名河車，一名黃池，一名黃龍，一名木錫。
　　又真鉛，按《龍虎經》云：故錫外黑內華，金體。又按《潛通訣》日：玄白生金公，巍巍建始初。
　　金陵子日：真鉛者，取其鉚石中燒出，未曾灶抽伏治者，含其元氣，為之真鉛。《大洞真經》皆隱祕其真鉛，不可輕泄。其真水內火者，黑錫石硫黃是也。鉛錫俱稟北方壬癸之氣。錫受壬精，鉛稟癸氣，金終於癸，故鉛察於陰極之精也。按仙經：鉛若不真，其汞難親。故鉛須真也。
　　又訣
　　夫大還七返九還者，異名而同體。返者是砂化為金，還者是金歸於丹。經云：反我鄉，歸我常，服之白日朝玉皇。其丹爐鼎，亦須合天地人三才。其鼎用藥金二十四兩，應二十四氣。內八兩為蓋，可受九合。取甲辰旬中戊申日，於西南申地，取淨土為爐，內徑一尺二寸。三台十二門，門須具扇。以上品光明砂一味而成，以鉛、石硫黃、赤盛、馬牙消等佐助。七返九還，是住世長生昇飛之藥也。以丹砂一斤，碎如麻顆許大，和石靈、馬牙消，以水煮四十日，陽藥陰以伏也。然入鼎中，以陰陽火候，飛伏五日。內四日，用坎卦。一日，用離卦。坎卦者，煮四日。離卦者，火飛之一日。如此五日為一候，三候為一氣，用八氣二十四候，一百二十日，其砂伏火矣。
　　更須用鹽花包之，重以黃土為泥，緊曩固濟金鼎，入爐，武火燒三十日。即將鼓出銀，亦名黃火銀，更一兩，轉便成黃金。如此七返，其丹以成，名為玄真絳霞砂，服之長生住世。點水銀及五金，並成寶。又將此絳霞砂，鼓取紫金十五兩，取其真鉛一斤，石硫黃五兩，三物相和，入鼎燒之六轉，轉添陽硫黃，用金為鼎，立壇爐，每從甲子日子時起火，兩月六十日為一轉。其丹欲成，紫氣連天，日月失輝，山河震動。其丹成也，赫然輕飛，脫離於質，如芙蓉九層，連於鼎蓋，十五兩分毫不欠。其鼎內有滯灰二十四兩，如紫金色。其紫灰一丸如麻子大，立制汞一斤，及五金盡化為上寶。古仙有品類真，則一同其七返之砂，功力甚著，服之亦得為高仙。尚未證其真何也，綠藥尚有室礙之體，未能輕化，離於五神，猶為真水世火而所銷鑄。且九轉之丹成，飄飄輕化，迥脫凡質，圓光洞曜，紫氣衝天，遇物而化，無有凝礙，千鼓萬鞘，終不銷鎔，而精光轉益矣。炎火之內，亦不燒手，得服之者，當則羽化玄飛，為高上真人也。夫道以據賢明志，誠君子得之，則福壽無疆。輕洩之人，殃及九祖。亦不可誣言而蔽之道，慎莫露志於凡情。賢愚可熟，鑒之而已。
　　龍虎還丹訣
　　金陵子曰：大還者，難乎哉。故經云：夫大還者，先授之於天，而還之於人。若非積功苦行，行合於真，不可及矣。聖人有言日：人命逝速，似於流水，倏忽形腐，生死之門殊大，若非能靈丹至藥，別無徑也。得之者可以上朝三清，年壽萬劫，玉女侍側，貨財千億。出《 陰君傳》 是天地問正氣為之，固得其然也。自古還丹，有黃帝九鼎丹，老君還丹，琅牙、曲晨、神符、白雪、五靈、二十四丹等。亦有從西國而來者。雖流教於世，並無正方。縱有文字，皆指陰陽託號而言。聖人共祕斯門，真處不書，書處不真。若自恃聰智，按文責實，以意推校，用意愈巧，去真逾遠，非論惑其南北，黃芽金水之妙，從何得窺。切在火候受氣，若一象不足，則與瓦礫無殊。而況途程尚遙爾，皆須口受良師，覺悟學者，亦須審其方便，明智專一。非常之心，而有非常之事。久受勤苦，而及得成。不然外名丹壑，絕跡無著，或感神人而授之。過此皆常徒虛勞生耳，不如且美酒執素也。
　　余亦非先覺者，給侍長者，苦辛歲久，側聆斯義。坎離二卦，為藥之根源。朱砂南方火之位，內含水銀也。黑鉛北方水，內含銀也。銀是鉛中之精，水銀是砂中之寶。精寶既分，各歸其根，故為之青龍白虎。經曰：用鉛不用鉛，其義可知也。據此白銀是鉛中之至精，水銀是砂中之真寶。若將此銀及水銀為丹藥，恐無得理。故經云：若向鉛中求，玄髮成白頭。此是世問凡銀，豈堪為藥。又若用鉛及水銀，固不可也，去道遠矣，深宜省之。又別一說，銜銀者非真也。又一說，鉛銜銀者非真也。又一說，鉛中真鉛也。又一說，嘉州鉛能制水銀，可使立乾。
　　然夫修丹之士，須揀名山良地，若非名山良地，即有魔邪等居，不福人為善，鬼神多使人意壞也。精擇同志，只可與三兩人，多恐心志不同，損藥累功，剋取良時吉日，須依禁忌，出在《三洞要籌寶經》中。外棄塵事，內絕邪想，調治性情，使神氣安和，不得令有煩勞。忌食葷血，見屍冢陰穢，不與女人同食，飢飽喜怒，意思不精，食須面午，臥須首午，七日一浴，不與外人交往邪談，陰精不伏也。修藥發爐之日，乃修一狀，具鄉里名氏年月生日名位，訖云：某濁俗小人，願續餘生，願結正丹。今備藥君臣，求告靈君，求啟靈神太一帝君，四方大神，降臨菲薄。請四方神，從午起，各呼其名質色，依本方存神，叩齒二十四遍。呎日：我結靈丹，靈君降壇。主覆藥君，不散飛天。又呎曰：我結靈丹，靈神降壇。保固藥神，不失於泉。
　　心呎之畢，任意啟告。如得藥服者，須修行仁義禮智，兼外其身心，擇境而居，遠其屍穢。死生之穢，觸犯靈藥，切在忌之。凡得靈藥，不可令人知見，多鬼亦然也。古錦袋盛藥，須丸數奇，不得偶雙，即走失。古錦去邪也。
　　金花還丹方
　　鉛八兩　水銀八兩
　　右二物相和，以左味細研令相入。以甘土堝泥包裹為毬，令乾，入繚爐，用以灰擁其下，著文火養六十日出之。又以左味重細研，依前入毬，又火養六十日。日滿後，即每十日一度，添二兩銀。取真好者，錯為末，細研令相入。都八度添，計用八十日，都成二斤藥。如本藥是半斤，每度添一兩，都成一斤藥○伏如希汞，漸有神用也。又入火養一百六十日，藥成，都三百六十日火，一周氣足也。一刀圭可乾一斤水銀。如日服一粒，壽逾萬劫。
　　有歌二首云：尋山河碌碌。又：白汞生朱砂，黑鉛為黃丹。
　　黃花丹陽方
　　砒黃性以雄黃略同，大溫，有毒，生澧州山谷。一名薰黃。久與鉛同處，其色變黑如鐵。但金石之中，有含鉛氣物，與青碌之輩，總不可相近，宜別貯之。又久見風，亦損顏色。雄黃亦然。切畏鉛。若同箱筐，不可久也。定如鐵色，砒黃性與丹陽相宜。
　　右經云：銅得伏砒，柔弱自低。銅得伏雌，久類帝男。雄黃也。是四黃雌雄硫砒也正數。有人飛砂一味，至九九八十一轉成丹。取一丸投亡者口中，立活。固知砒力不可思議。既類雄黃，亦應勝五兵，殺蛇虺。服餌皆飛入人腦，長生不死，理然也。比見王渙司業，將雄黃和汞，於鐵鐺子中研不停手，下著文火，不用火玲研亦得。一日內結成砂子，伏火者得如皂莢子大，成上色黃金。如無雄黃，用上色澧州砒黃代用亦得。其力不相弱，是靈藥也。一說雄為君，雌為臣，流為使，砒為將。
　　按《本草》雄黃生武都，得銅可作金。砒亦類之。礎黃生數處，並不及澧州者。雄黃色如雞冠，向日通紅，緊細潤膩，實而不硬，有氤氳香氣，不並崑黃，就中紅赤中帶黃色，故曰雄黃。任以水洗，待乾，一炊久，當生黃衣。不然以口含之，亦得，並有黃衣上。毒蛇見之，立死。此是真者。漏天南雋州亦有，並不如武都者。砒黃雖次雄黃，並不作前件狀樣，色黃亦鮮明，稜角生硬，有皇氣，通紅易破者良也。其丹陽之道，甚難舉世。學者雖多，明曉者殊少。且丹陽質性難柔，外暈形赤，內懷青黑，鐵稟南方陰丁之精，結而成形，故赤。銅稟束方乙陰之氣，結而成魄，故青。銀稟西方卒陰之神，結而為質，故白。鉛錫俱稟北方壬癸之氣，故黑。金稟中宮陰已之魄，故黃也。甚難制治。一說暈是銅，銅是暈。暈盡銅盡，銅盡暈盡，無若非巧能制合。子母合體，知其性情，剛柔分等。即須以伏火鉛汞，上丹上藥，然變其質。又五金入土，埋之千歲，唯金與銀，不變其質餘，並化成灰土。
　　余今此方，抽化質了，入火不變，入土不銷，便能翻制，造化陰陽，豈容易哉。若骨分仙材，宿命素定，早逢靈訣，點制刀圭。一兩二十四銖，六粟為一刀圭。或揩塗藥於堝挺上，入火燒炙，便成真寶。此是神仙上品，非造次而能知。若素非此流，必須精詳物理，廣博方書，辨別君臣，識其忌諱。其藥有剛柔，有制有伏，拒火與伏火，別生用與熟用殊，亦有兼假鉛汞，獨用四黃。神仙流教，萬法千方，並皆隱閉，悉不明文。縱傳方書，是迷迷相授，後學之士，多無所成。亦是賢者不苦精研，不得學聖之意，功用微淺。兼有堝爐鉗鞘不全明曉，燒投點化，不究精微，炎黑火中，須臾則過，憑何見其成功。
　　夫用熟藥稍易，生藥甚難。今此一方，悉用生藥，遣變質成真，切在銷停，及抽換投拔，節候為妙，亦解鉛汞傍通。經云：器內方徑一寸，可受水銀一斤。又准籌數，金方一寸，重一斤。銀方一寸，重十四兩。鉛錫重九兩半，鐵重六兩，玉重九兩，一本云玉重十兩。白石重三兩，土重二兩。物各稟氣自然之性。汞者稟五陽神之靈精，不可比校。其餘高下懸殊，唯熟銅與銀斤兩相類，形質細膩，柔軟頗敵。徐有暈一色，餘並相似，實可通變。且《五金訣》云：雄黃功能變鐵，雌黃功能變錫，砒黃功能變銅，硫黃功能變銀化汞。四黃功亦能反鐵為銅，反銅為銀，反銀為金，如穀作米，是天地之中，自然之道。磁石引針，琥珀拾芥，豈是他靈。又經云：但有道術士，能制治方便，巧使相入，亦可為寶。余今化鐵為銅，用砒成銀，理無二也。方具如左。
　　點丹陽方
　　砒黃三十兩澧州者，無夾石，赤如鸚冠，向日通紅者良。諸處者力次之。
　　雌黃八兩狀如金葉子者佳。若黃軟如石，不堪。又有夾雄黃者，雖如，此方不用。
　　胡同律二兩用石律如薑石狀，投釅醋中，良久沸不定如。
　　鹽二兩取花炒令變色。
　　右件四味，共四十二兩。先取砒如小棗大，其碎末，別收秤取三十兩，納鐵鐺中。准藥一斤，用生胡麻油五升，緩火煮之，令壘壘小沸，不得火猛。如此九日九夜止，若油稠強，即宜抽去之，更添新油，日足訖，便盛於帛袋中，納飯中，滿飯著砂絹袋，於砂中心蒸之七日，油膩併入砂中，即自鮮赤。本經云：帝男帝女，帝女雌黃必須如此修理。一且去毒。毒去能入五金。二又得霜倍多。又如無上色好，用次者，慮有頑石，但倒抽一遍，取精者用，亦妙。其澧州砒有力，諸處者次。雌黃准砒例修理，但煮時不得同在一器內，餘並一也。其性甚能柔物，與砒同力成功。
　　金陵子曰：蒸時同在砂飯內，但相去遠，亦無妨礙。按《鉛錫經》云：朱砂三分，雄黃一分，右合研置銅缽內，著釅醋，細細添之湯上，煮醋盡，更添，如是三伏時令乾。出之，入油鐺中，緩火煮令魚眼沸，兩伏時出飛取精，大佳。若不飛者，即以雞子白和泥瓷器，盛密蓋砂飯中，蒸之一周時出，用大佳。如不者，和赤鹽，點銅成黃，餘並在本經中。
　　胡同律甚難得真者。一說獨將生用，點銅得白金。但以漿水於瓷器中煮，續添令盡五升，即可用能去黑暈。一本：不煮生用亦得。鹽用花炒令黃，急用，不待煮蒸，亦得。末鹽，不如顆鹽，顆鹽不如井盥，井鹽不如池鹽。然取前三味同檮，巖砂羅過令勻，以賓投醋中待消，用拌前藥令濕，日中暴乾，熟和攪揩矮令相得。次又拌一遍，日暴，令浥浥，便將入鼎。一說以桑灰汁拌藥。如用醋，恐損銅。不知如何，未詳。
　　其藥分作兩鼎。每一鼎只可二十餘兩為准，多少得所也。以兩匙頭石灰，和前件拌了藥，同拌令勻。即著石灰藉底，令厚一分已下，按令實。便下前件藥末於鼎內，如鍬背裝，四面不用苦著爐，微著匙按，即且少著兩匙覆上，便以手摩掌藥面破，令與石灰相入，以匙微微按，令卻如鍬形。更以石灰覆厚二分。
　　已上微按令得所，即以少水灑上面，至散濕，遂以盆子蓋之。其盆子稍高，於常者一尺五寸。文武火燒兩伏時，比常飛霜文武火，稍文為度。候寒開之，其霜當總在爐面上已臥訖，下並無腳，作白色，柔軟細潤可愛，揩臂如粉。其霜在爐內凝結，為一脾，約厚一寸餘，紋理如束絲，不飛上盆子。余故號日外爐霜。別有半兩，已來在盆子上，顏色不同，當別收，任將別用。又如有火候失飛不盡者，亦准前任重飛。其跡爐霜，甚能柔物，不並常霜脆硬。比見諸法中飛一遍白霜，少用即無力，多用物即硬，是為大病。此霜任意多用，物終不硬，與諸霜不同，殊於常也。其砒但將好者成倒抽了，若待用油煮及蒸，便將飛霜用亦得。又孔氏商量亦云：用一遍白霜，佳。此兩訣亦甚符會。
　　又成臥爐霜後，取前件霜，每二兩點一斤。已上並用大斤大兩。經修理了者丹陽，可分作兩堝，每堝只可著八兩，多少為得所乍可。已下不可過多，又不可少，少則堝中乾。每一兩藥，分為六丸。每一度相續點三丸，待金汁如水，以物直刺到堝底，待入盡，即以炭攪之，更鼓三二十下，又投藥。如此遍遍相似，即瀉入華池中，令散作珠子，急用柳枝攪令碎，不作珠子，亦得。又依前點三丸，亦投入池中，看色白。未若所點藥，不須將火燒，卻藥其物，即不白。更須重點一遍，以白為度。生藥點堝甚難，所投點大，須在意玲熱相衝，金汁進出堝。遍遍如此，折損殊多，其堝稍宜深作。若能使金汁如水點者，為上。
　　龍虎還丹訣卷上竟
　　龍虎還丹訣卷下
　　金陵子述
　　按仙經有黃銀、白金、紅銀者，是上藥所致。一名紅金，一名紅鮮金。又有離己金，又有青金，又有寶金，亦有丹砂四黃染汞銀而成，又有黃花銀。且汞銀萬化，亦本含此染，若兼染色者，或黃赤紅紫，蓋隨藥變。亦有狀如血裹，看如地黃根。亦有如日色者，似黃不黃，似赤不赤，似紅不紅，似紫不紫。蓋是神仙上藥，非凡情而能測別，其方訣今所載矣。
　　伏丹砂為紅銀，以水銀和青綠、石膽及諸藥礬第，納鐵器中，煮結而成者，狀如丹陽，體並有暈。今亦可使其無暈。又此門外甚有深玄，比見道者一斤制得一斤，一兩制得一兩。亦有投煮不逾時，便成銀體。亦有轉相鉤制，亦有結出便無暈者，亦有取結銀為器，用本色藥結者，不用鐵器者。亦有只先取一兩水銀，結成砂子，以瓷碗地上合之，須臾便硬，即以鐵臼檮，加投一兩汞，還依前以碗合，須臾即硬。又檮，又加汞二兩，依前制四兩，又合硬。如此一倍倍加，可增至百斤，當日而成，凡數十般法藥。至道玄遠，妙理難究。蓋隨所遇，非造次而得窺。
　　又饒信等州銀山有礦，質狀一如光明砂，其色紅紫，鮮明可愛，堪入鑪用，鼓鑄便成白銀，一斤可得十四五兩，甚難遇。今代稀有古經方中，並不見載，遇未詳也。或疑是銀之紅礦，其紅銀以青綠及石膽，俗呼為膽子等，所結鼓得四五兩，或六七兩，色如丹陽者。且汞和青綠及膽子諸礬等，於鐵器中煮結而成。每一斤汞砂鼓鑄了，只得四兩紅銀，此並是鐵，非水銀也。或云膽子、青綠等，並是銅苗，其中有銅，故水銀鉤得，切恐非也，並不干藥事。所得四兩已來者，並是水銀鉤得鐵而致，非關汞藥。
　　余曾各秤諸色，分明記錄，一度煮結鐺，欠五兩紅銀，只得四兩半，故都是鐵，不虛也，只為證據。又凡結砂子，若器中絕滿，火稍武，其汞進走，細如針鋒，不可得覺。用心森者，失總不知。又用藥淘研，稍若亦化，似塵如灰，隨藥水而去，不知頭頭欠折，將為所欠，汞盡為紅銀也。令後來學人，見無所成，悉皆拋棄，亦相承皆為水銀，卻非也。又有一本，一斤水銀也，其紅銀即是鐵，鐵本有暈，又加青綠等染來，固合有暈，亦難修治，與銅何殊。今時輩藥道中人，為難制治，亦輕此道。
　　余今年深學苦，輒議此門，殊可佳尚。且水銀鉤鐵，皆是鐵中精華。若言汞住，去道則遠矣。若以鐵中而求，是上上精華鐵也。用將鑄鏡，是上色鐵鏡。所見鑄得者，甚明徹馮結，與常鏡殊，是知是鐵中精華也。又何以知之。且水銀至靈，入雜惡類。今與汞俱是，蓋是五金精華。又看結了器中，又侵削鐵器面，鐵面上分毫無損。異日因藥力，被汞遙吸出鐵精華，便與汞合體，理實靈異。今將以為鏡，是不可思議之物。今世人只尚此為水銀，殊不解重其鐵也。
　　余自恨藝淺功微，不知黃帝之術，儻加以金膏雄黃，法象鑄成，昭一其鸚鵡，亦不彼於當時。今世若將為鏡，是上上鐵鏡，太原古者不如亦無比。若為銅，亦是上色鐵化為銅也。今世人只呼為紅銀，見有暈，輕易如熟銅之流，不知是五金精也。余以水銀為紅銀，紅銀亦與為銅為鐵，作鏡化銅為銀。方訣既臻，理無惑也。
　　伏丹砂成紅銀法
　　右以朱砂一斤，上色者不必顆粒成，但光明砂紅色者佳。納猜脂中，和水煮三十五日，入蜜水中，煮十五日。入華池，七日。將向甘土堝中鎔鉛汁，瀉入堝中，下前朱砂，其朱砂以礬泥裹之，投入堝中，直令刺到底，七日當伏火。入赤土、黃礬、磠砂出色，立成紅銀矣，亦號曰紅金。外白內隱隱作紅色，光鮮可愛。
　　又方
　　右取水銀，以石硫黃燒成砂，未曾經研淘者。取砂子一斤，廳打碎，以兩重絹袋盛，外更以竹疏袋重成。即以桑灰淋赤烏左味，淋亦得汁。中納黃丹一斤，懸前件袋，於汁中，勿遣著底。以文火如魚眼，煮七日當伏火。後入堝鼓，並成紅銀色，如桃花，鮮明可愛。
　　青結紅銀法
　　凡青有數十種，’曾青最為上。其狀如黃連，又似貫小真珠，長一寸半寸，或三兩枚相綴，或直或曲，或深或翠色，時有金線，還繞其問，光縷璨璨。句容山谷中有，近甚難得，價重於金。其空青出於梓州，大小中心皆空，色甚鮮翠，其問有含水者。崑崙頭青似楊梅，峰頭颯颯然，大者如彈丸，中心實。句容、梓州青作片子，如碎缽盂，色青無彩翠，揀擇並可用。又有白甘青，生甘土中，鮮翠美顏色，如豆許大，稍軟，以指甲捐之得破，破處轉鮮翠。此一味彼土人呼為白甘青，＇古來仙方及本草並不見載。又長偏青、白青、魚目及善青散，出饒信等州，並雜青也，亦相類。今煮結砂子，乃是畫人淘研出者，彩色，家多用結水銀，甚有力。又一說老銅化為綠，老綠化為青，其暈最淺少。
　　結砂子方
　　白善青一斤末　石腦半斤醋煮　水銀一斤
　　右件相和，以醋漿中，於平底鐺中，文火魚目已下沸，少少添漿水，勿令沸，止一伏時當成，並全作砂子。更能將鐺藥汁添水，武火煮三兩日，彌佳，物亦增暈，亦稍淺。然任抽生鼓鑄。當得六兩成紅銀。大抵用青，不並石膽、土綠等，其暈稍少。
　　又方
　　青二兩稍好者　白礬六兩　句容膽子六兩　用水銀一斤
　　右並檮研令細，和汞，依常法煮結言，便以黑豆皮四兩，煮得無暈。
　　青花結砂子方
　　青花一斤　白礬四兩　水銀一斤
　　右青花與白礬，先相令勻然，取兩匙頭，和水銀熟研，納鐺中，武火煮三五十沸，，出之淘洗一度。紋如此已盡為限，任抽生鼓鑄，紅色甚淺。
　　石膽紅銀法
　　石膽生蒲州山谷，狀似折篦頭，如瑟瑟淺碧色，燒之變白色者，是真。次宣潤等州，淋取汁煎煮而成，上者青碧色，作塊片數等級。下者如黃泥爛濕，名為泥膽，唯堪和水銀燒為粉。其宣州者，不如句容，氣力懸殊，力倍於十。其句容上者，狀如碎瓦子，堅重，鮮碧色，一半帶深綠色，甚可愛。經夏不潤，見風不損。次於蒲州，今所用結砂子者。但中色已下，並可用。又有山谷坑洞裹自然生者，色稍淺於煎成者，亦作片塊，忽遇即有，常無採處。近日市肆人有假偽，將太陰玄精，及句容相和，於銅器中煎成，偽作蒲州石膽。其句容亦被添宣州相和重煮，合成形，改色理，亦相類，甚難辯識，大須審細。青礬出太原，一名綠礬，一名皂礬，力勝宣州者。砂子之道，甚有深妙，膽子全土綠。天目徐真君有歌讚之。歌日：
　　白珠碧水平鐺中，文武微微聲漸雄。
　　一伏三時成半死，再烹經宿變成銅。
　　將軍此朝須舞劍，青腰小兒莫相厭。
　　白霜理石常煞人，黃礬石膽從來艷。
　　鐵堝土釜各文武，一須五時連夜煮。
　　開匣見玉須焚香，仙人遇之名長久。
　　結石膽砂子法
　　句容石膽子一斤　水銀一斤
　　右先取一平底鐺，受五六升，或一斗已下者。以瓦石盡日揩磨鐺內底上，令白淨。就中揀取鐺底平細者，即易揩磨，切忌油膩。如用舊鐺，即須燒過，與火色同止，磨洗亦中。水沒汞半寸已來，令容得汞藥即得，不可令深。即下藥一兩，顆塊，不碎總得投於汞上，以文火魚眼沸己下，如水少，以匙抄熱水，散瀉於鐺，綠令散流．入煮兩炊久，一度，縯計得一兩砂子已上。須著氣力緊縯為佳。遍遍如此，以盡為限。所結一炊久，即可縯，大抵不如多時。其句容每度下二兩，亦得。藥多結亦校多，口訣是水亦云火須淺火須文，為妙入。此法只用一味清水，不兼諸藥，結時成，不同諸方，甚是上法。結以口吹水面開，當見水銀自遍散，如煎餅狀滿鐺底。加火臨藥時更秤意，其水銀直上鐺四綠來，故知藥力氣感化也。收砂子時，每度須以瓷片，於鐺底熟刮下令諍，收之遍遍，如此以盡為度。如用跳子，中結亦得。又一說：夫石膽砂子，初要出暈，但宜以暖湯水淘研令淨，切忌著諸雜藥煮。云被諸藥把令，本暈藥色卻牢，志須在竟，不可輕用。如要且煮，只可空以白礬，於瓷器中煮之。
　　綠石膽砂子法
　　句容膽子一斤　盥一大合　水銀一斤
　　右並相和研，令斷星子，納入鐺中，著七分水，以火煮似沸即得。便以砂盆子合之，以一筋枝令通氣，時時以水於砂盆子上，少少淋下，令水散下。如此兩日，當得六兩已來砂子。又如能更加半斤，或一斤，取前砂子重結，向前藥汁您留重煮汁，兩度疊結了，更都將藥汁添水，加煮三日，尤妙。砂子倍多，暈色卻淺，有一出暈。訣云：如石膽結砂子了，更以新石膽煮能去暈，故知深妙再煮結。
　　結砂子法
　　宣州石膽十斤，如結汞不盡，更添三五斤，其法更不得著諸藥，只須一味膽子。若加諸藥，其暈即難去，所結並
　　如常法。
　　右總結了，取砂子緊縯去生者，令盡。以拔莫根細判，煮兩三日，常作龐紙色。即又入黃土，煮兩三日，當白如雪，亦鉤留得水銀，有三般稍相似。一日雞厥，其根節不相對，枝莖長大。二曰苦杖，葉節目疏，並不堪用，其拔莫根稍緊，細節相對，生葉稍圓，苗細短，此藥出暈無比，又皆結。時曾到此根同一時，結其砂子便白。況更入煮此藥，只出得石膽暈，諸藥不相當。又一說：其拔莫先於別器中，煮令濃稠，用添煮砂子，亦妙。一本云：煮一月日定白。又一說：金剛根生銀山者，赤色，藤子小高三數尺者，其藤有制汞之功。一名銀苗，生於銀山者，即堪。每結一斤砂子，並結後重煮。都用十六斤藤子，煮後炙蘸三日，便當戀伏火。其蘸藥汁法，用赤烏清水，及黃礬一斤，二味熟和攪用之。
　　膽子團汞法
　　此法及轉膽子為紅銀類，故錄入此。
　　右取汞一兩，膽子一兩，與左味二合已來相和，文火煮半日。又入膽子末半兩，漸漸添米醋煮之，並不得令沸。時時縯取砂子，令汞盡了。又將砂子與膽子末五兩煮，當五日五夜，藥成如茶末。一兩末化三兩汞成砂子。作藥七日，末一兩伏四兩汞作藥。十二日一兩，上手團汞七兩，成砂子。其火只可一兩已來，若您結成砂子了，即火微急亦無妨。
　　土綠結紅銀法
　　土綠有數般，生宣州、饒信州、道永等州山谷，但有銅處即生。乃是銅坑中般出壤土，經雨便生，色淺軟，爛如胡粉塊子，以手捻便成粉末者佳，硬如軟石者次。其北地亦有，狀如澄了綠米粉，好顏色，軟細無腳。
　　結紅銀砂子
　　土綠道永洲者，只用半斤，軟者上半斤　盥二兩　白礬四兩先成灰　汞一斤
　　右先點米醋研藥，後汞相和熟研，令斷星子。然後以鐵匙抄納鐺中，如魚皮相。次平布於鐺底，中心留一寸餘地，莫令合。便以漿水有醋味者，煮前粉物良留。白礬二兩，鹽一兩，並末之，待布藥入鐺著水了，並散藥於汞藥上，水合纔沒一指已來，火令至文魚目以下，鐺底猶著得手。如此半日，即漸加火，令如小魚眼已下疏疏然。又半日文，又漸加火，常如魚眼。半日，又加火加水煮。半日都兩伏時，並成砂子。一法說初結時，取三二兩先結了砂子，打破作小塊子，散投於鐺內，初此相鉤轉。又砂子總成了，卻布於鐺底，還著一斤或半斤土綠，更煮一兩日，倍得砂子，並退暈淺去。又一說：但以前所結了藥汁，莫棄之，並收取，重煮結砂子，亦云倍多，兼暈卻淺。右並入缽研，以水淘洗抽生，約鼓得十兩成。
　　結砂子法本出劉君
　　青礬五兩北地者上　汞一斤　土綠一斤用北地者，狀如澄了綠米粉顏色，軟細無腳
　　右件汞藥，入缽內，點醋熟研，納入新鐺中。鐺不用揩磨。以武火煮一伏時，並成乾砂，總無水銀膏也。當時秤得砂子二十兩。又取此砂子於砂盆中，入白礬煮一日。即以蚌粉研，淘洗三兩度。又和盥淘半日，又以白礬和烏梅煮一日，又入砂糖煮】日，又以皂莢煮一日。每度皆研淘出黑汁，總令乾淨。即入黃丹一兩同研，研了炒熬又研，又入霜一兩，熟研令相得。即分作十六分，以鹽裹散，刺作小孔子，曝令極乾。入鑪或鐺上，以灰蓋。初文養一日，便放武火，燒鼎底令紅。寒開，霜藥總化不見，令汞並在上釜，收取毬子砂鼓，得四兩紅銀。此常者色退一半，扣之無聲，甚軟。取入火燒試，微有煙暈甚淺。尊師云：毬內所生霜，其砂子便令全伏，白如玉也。此是神仙上品也。
　　結砂子法紅銀
　　磠砂一斤　土綠一斤　白礬一斤
　　右三物相和研，入瓶子內，以少盥薄為櫃，養燒一伏時。臨了用大火燒得通過，即以風化灰一斗，赤烏一斗，以醋漿水投石灰中取清，以石灰汁煮令熱，淋赤烏，取汁中煎砂子。其汞先以熟藥十兩，用研下鐺中，結一伏時，總盡其鹽櫃，便入鐺，用同結砂子更妙，時時攪之不用頻。如經一伏時，並結了如砂，並無生汞也。如又淘卻，更入四五兩熟藥，重結當總伏，妙不可言。每一斤入四兩白鉛，於堝中熟攪，瀉於模中，令薄作碢。然以碢於灰中著上，以猛火燒，以鞘吹亦得。當作孔鏤鏗鉛，並瀉入灰，紅銀獨在。又入堝銷，又投鉛成堝令薄，又入灰中瀝，如此者三。即更鼓空瀝三兩遍，鉛當出盡，即又入堝，以壁土，又鹽攪略，又出卻餘鉛並淨矣。暈至少，物甚柔。又一說：此物和丹陽及銀，三停入，甚好。
　　白鉛法
　　右鉛一斤，用松脂二斤生者，以猛火炒鉛為水，即下少許脂，又少著些鹽，即以物攪之。又續下脂及盥，令脂遍遍，盡二斤鉛，但成灰粉，即堪以成為度，即入甘堝，鼓成水，當得十餘兩，如雪。
　　結砂子法
　　土綠一斤　白礬五兩　盥五合
　　右件並相和研，以好黃土一斤，紙筋熟鑄為泥，作一箱樣，可厚二寸許。用裹前件藥，漸令乾，武燒一火，勿令箱子破裂。寒開之，作紫赤色，可結一斤。汞和同研一時下，時時縯之。此藥重重用，可結十斤、二十斤。每斤土
　　綠，可分作兩，土箱為准。
　　華池法：石灰和好酒熟攪，如煎餅緬用之。又法：凡結土、綠砂子，和黃土結暈。
　　又方
　　土汞二斤　白礬八兩
　　右並檮羅，以二升米醋，少少灑灑，炒令盡。如無，好糠醋亦得。又檮羅成粉，臧取一半藥，和一斤水銀，熟研令相入，納平底鐺中，以醋漿中常沒一寸，如魚，眼沸，煮經半日，當並成砂子，更無生者。如無漿水，以醋和水亦得。如此了，又將砂子，又依前入一斤藥，相和研，依前煮結，亦用半日。然後淘研令淨，抽生鼓鑄，當七兩成，甚佳。不並尋常者。
　　結砂子方
　　右取桑柴灰約三斗，禳草藉蒸熱湯淋淋，取三斗更重淋取粉腳，約准量二大斗，每斗重八斤。如塊大，即打破如彈子大，不得細研，恐泥淋不過，甚難調治。前件熱暖淋得汁赤，不中。如得碧綠色，乃堪用之。前汁淋之，用煎汞三升已上，器鼎中煎三日，添汁浸之，如常法，縯之如常法，唯緊是務耳。又用砒黃飛霜三遍，和水汞。竹筒除皮，如兩張紙厚，可長三寸餘。且將前灰汁煮之，管中滿著，鐺中亦滿，管中黑，即傾之。如此三度，即苦酒亦爾。熱湯湯石灰清亦如法。用苦酒拌，一如飛四神丹法，得霜。用太陽、太陰、玄精、黃礬石如金色者上。磠砂青黑者上。此五物和合末，著盥藉細搗，盥遍副鐺著邊，如一粒米厚，上覆亦爾。用炭固濟，一伏時，文八武四，亦不過一斤炭，急即不堪用。得霜了白噶火軟，辮之如兩紙厚，用裹上物為丸，丸如小彈子大。又用煮五合鈣將為池，池六升已上，入堝子鎔，投累至三丸一入池，如此五度可止。後用博上剋作痕，為模深作，用油拭之，令甚潤濕可瀉。又云：先入鍊白礬灰為妙。其法用桑火燒坑內，絕淨掃，用苦酒拌之，趁熱投乾礬於坑中盆合，固濟之。待玲開，用一兩投一斤，先於鐺中熬令乾，入坑為柔用投霜，不用作丸。
　　結紅銀法
　　土綠五兩綠色青軟者，手捻如胡粉好　白礬五兩已上亦得　赤烏半斤已下亦可
　　右以汞一斤，相和熟研，入鐺子，文火結半日，至午全伏，並成砂子。便任抽生鼓，只得四兩已來抽生。鐺底先布盥，厚一寸餘，即細檮白礬末，布於鹽中心，少布些些，即以薄絹裹砂子，捻令相著，絹纔裹足即休，勿令剩。安鐺內上，又著白礬蓋絹，便一時撥鹽，擁其上霜盆固之，武火半日止。
　　後法
　　汞一斤　綠子六兩　赤石脂二兩　鉛二兩續添
　　右三味，於砂盆中，取少許鹽，和左味槌研，可百餘下。候鐺沸，即以鐵匙挑下之，武火煮，從寅至辰，銀線得之了。一斤用黃丹一兩，炒和研，可抽生便用之。
　　飛出汞抽生法
　　右取砂子，以寒水石為櫃，稍薄，著砂子不然，重重隔之。上又著鹽蓋，盥上又著灰。固濟，文武火飛，至鼎底乃止。其寒水石，即須生燒一火，通赤令熟，即急去火，以盆合固濟縫。待玲開，即堪用。
　　倒抽砂子法
　　右取一甘堝子，以砂子於堝底，上以浥浥汁盥，滿堝實緊按了，即火邊炙令盥乾。便合於地坑瓶子口上，瓶內著少水，以筋泥泥之，漸漸著火候，堝受火，便放一籠武火，寒開收之。凡抽砂子了，所收得生水銀，宜先以醋煮。即以煖漿水研淘洗，次以煖水洗，更以鹽和研，方得序。
　　赤烏砂子方
　　赤烏者，膩粉之腳也，本是泥膽及鹽為之。淮南者勝於向北，新好者佳。如經時月多力，在地停貯者少力，計每斗重八斤。緊實者良。
　　右取赤烏，不限多少，以大瓷盛沸湯，投之攪令勻，以小木槌子熟攪打令勻，便於熱湯中破散，更連頭投熱湯。候總散碎了，即投於玲水，亦無妨。滿瓷盛停一日一夜，當並澄清。即以物掠取上清者，切不可用濃濁者，入釜中煎煮一飯久，便以薄口杓於釜底，刮掠取砂子。砂子似蠶砂，甚虛軟，安於一瓷碗中，碗中須著少藥汁養砂子。時時掠之，以盡為限。釜中汁少更添，亦以盡為限。其瓷中水盡更添水，以物熟攪，候澄又煎煮，亦有砂子在其瓷中者，亦以盡為限。待總了，計釜中汁只有一二斗，即止火，拔釜出於明處。其釜底人有詢千，以才日下收之，與前者一也。總收得砂子了。都納入瓷瓶中，還以赤烏汁，清煮四伏時，數攪之，一日一度研淘。即卻他成水銀，得砂了至少。如不淘研及不數攪，但莫令著底，總成砂子。一說其清水秤重，每升重一兩，待後作時，先秤水，然後取赤烏清水，秤即知之。又一法：以藥頭汁煮砂子四伏時，數數攪，切勿令著底，火須武。每至一伏時，須略淘去稠惡舊汁，更添新汁煮，煮日數滿，後縛令乾，秤知兩數。又一本方雖云：四伏時煮，其所出暈，將此砂子一兩，入二兩汞中，用皂莢梅漿煮，與諸家煮暈方非相類。如不要白添金，名紅金，本方說如此。又一說：赤烏汁俱入釜中煮，總不用旋旋略刮，日滿汁盡，其砂並自著釜底，任收之。又釜中煮了汁，納瓦盆中，經宿盡結成長大，消石長尺餘，贏如兩指，白色，質狀一如消石，見風亦不化變，有人呼為白石膽。云將結得砂子無暈，亦堪作櫃用。又其瓶子中曾煎煮來藥汁，點著磚石，如空青色，經久不變。
　　結赤烏砂子法
　　右以廳穀糠二斗，已來襯赤烏。更以少糠抑赤烏，令相和一出又淋之，可著如停，隔日即泥。須淋取盡其汁，別更澄待清，煮得成結子多，又少暈，不知何也未詳。余意恐難淋，不如前說。一又余意前拌砂子，煮時加句容膽子，必應易伏少暈，亦宜寥子灰，至良。只依前大例煮砂子，更以寥子灰煮，是上法。又見宿上人云：比煮赤烏，但一出手煮釜底，收取砂子，更入柴灰中，煮三伏時，並成上好乾砂子，每一斤鼓得十餘兩。後被崔中丞因造金器物，都有四五十兩，一時投入金中，用卻去其金，甚好。故知前說云堪添金，亦不虛也。此物性至柔甚柔，於諸色紅金，亦柔於金銀也。又以汞三斤，已來砂盆子中，和赤烏點釅醋腳，研之如緬糊。兩炊久已來，不用著火，以水淘之，又加赤烏，又續續點釅醋研，候汞中有砂子，即縯取，以數足為限。然淨淘洗砂子，以餘甘子煮，又以甘草煮，去暈無毒，得成銀膏。
　　燠伏砂子法
　　凡諸色砂子，每結一斤水銀，以伏多者為煮多少暈，易為修變，常手只是四兩已下，如能結得七八兩已上者，甚得其妙。若善能燠伏，更鉤制得水銀，加得兩數，或全伏者，為含水銀多，物自無暈，深在燠伏。
　　又法
　　右取砂子，莫令成粉末，以絹及竹疏袋子重盛，以赤烏清水，水中加黃丹四兩，煮下七日。然後入赤烏，煎成白膽子櫃，中伏七日，便全伏火，不用抽生。又如不入櫃，但一出手，二七日煮，亦得。
　　又法
　　右砂子要全伏者，取土汞一斤，加膽子半斤，結總了，用所結了土汞等，煮令乾，和少盥熟檮作櫃，於鐺中固濟，燒養十日，全伏。
　　又法
　　盥一斤　消石四兩　白礬四兩
　　右件相和入瓶，燒一火，令至鎔。寒開之，又取礬石五兩，蜜陀僧一兩，已上相和，又武火燒一伏時。然取前件等，更加磁石五兩，卻檮研為櫃，文武火七日，至妙。又如不用鼓鹽者，此鹽作櫃，宜先於火上烘令至極乾。每斤可加伏火消石五兩，於鐵臼中熟檮如麵，唯宜檮爛熟，便可為櫃，亦不必用鼓了者。又其盥炒至赤，佳。
　　又法
　　右出暈了者，更空，以白礬漿水煮一食久，然後燠成銀之時，自然紅軟於鐺底。先布鹽可厚一寸餘，即細檮白礬末，便於盥中心少布些些，即以薄絹卻裹砂子，稍捻令相著所裹絹，纔裹足即休，勿令有剩絹。即燠雖出，便坐砂子裹，於白礬上，又著少許白礬蓋絹頭。便一時撥取鹽，擁卻絹役頭，便以霜盆蓋，卻便固濟細密，以鐵關楔令牢。恐汞力亮起，似有漏氣，汞即走出。以武火，燒火唯猛，佳。從平明至晚間。即去火，待玲開之，盆子中當有霜有汞相和，即撥開鹽，收取紫粉，以物擊之，作金聲，便堪入鑪任用。
　　出紅銀暈法
　　夫出紅銀暈，其中甚難。何者，所用皆非至藥。比有修鉛汞之士，其問稍差，點制猶不入，豈可能將諸石及草為藥，生熟又殊，而欲望變凡為真，不亦難乎。今於此得者，須各辨反惡，知其情性，用藥有多少，合和有前後，若合其理，與真無別，稍失其道則乖。學者詳而用之。
　　淘研煮洗砂子暈法
　　右應諸色砂子等，並不宜玲水，須用暖湯，切不宜著雜藥研淘煮洗，為被外藥把捉，砂子暈卻深牢，轉難得出其砂子。但且先空，以暖水研淘，唯變數多即諍。續加以鹽，及和飯研之，然以大麥、仁漿水、烏梅、盥，大瓷盛糠火養十日，令極醋。臨用時，加章陸根，用煮砂子，至相宜。經此後，任將入諸色修理。
　　出紅銀砂子暈方
　　右取煮洗了砂子，作小挺子，以風化石灰納鐵莆中散安，將挺子插於灰中，固濟，不固亦得。文武火養一月日已上，鼓之，每斤得十兩，成無暈。
　　抽生出暈法
　　右取砂子，以寒水石二兩，礬石一兩，章陸根一兩，與一斤砂子，相和熟研，三五炊久，唯研多轉佳。即淘洗，又依前著上件三味藥同研，又淘洗，如此三度，止。暈當出盡。即重縯卻生汞，便入寒水石櫃，於鐺中，以醋和。寒水石下厚半寸，上厚一寸，其中砂子以寒水石末格之，不然薄作片亦得。櫃上著盥，鹽著灰，飛之文武火，一伏時。然後入堝銷，投入寒水石池內。
　　池法
　　右以鹽水，調寒水石，如緬糊，投三兩遍，白如雪。
　　燒寒水石法
　　右取一火，急去火，以盆合固濟縫，待玲用之。
　　點紅銀暈法
　　粉霜一兩毒者　句容膽子半兩已上相和細研。
　　右先取石灰，一如淋灰法熱暖，白馬尿淋之，約得二升已來汁，向瓷瓶子中盛。納二味於中，以重湯武火煮兩伏時止。待玲，去餘汁藥帶泥，便和半兩伏火消石，同拌和為團，又入藥櫃中，文武火伏之兩日。當伏火，每一兩點一斤如雪。
　　藥櫃法
　　特生礬石二兩　青半兩廳者　蜜陀僧一兩　句容膽子半兩
　　右相和醋拌，納一小瓷瓶中，燒七日。每日一度入醋，又燒，即堪為櫃。又此櫃重用多時轉，佳。
　　伏消石法
　　右取消石一兩為末，納瓷盞子中，按令平緊，上布兩錢盥末，按令平。以瓷盞蓋，不用固濟。文武火候，消盥汁盡，即伏。
　　點紅銀暈法
　　右取鉛八兩，水銀二兩，並相和，納瓷器中，不用固濟，火養令如水，勿令火過，但纔作水，即得。十日後研作砂子，以砒黃及消石、白礬、盥等，出暈，研淘二十餘遍，即還以出暈藥煮一日，又添半兩汞，入鉛中，又火養十日。便堪點物，和霜藥亦佳。
　　點紅銀暈方法
　　上色好砒，如無，用老鼠藥亦得。以灰襯厚半寸，上以壁土蓋，厚二寸，飛三轉止。白霜一斤伏火消石四兩用一兩硫伏四兩，一日漸漸養，鉤硫取少硫黃。令伏在消石內佳。
　　右二物同檮研令相入，鼎中平布，上以消石末，以手捻散於藥上，可用半分已下。固濟，飛1伏時。當有二兩上，餘並伏在下。又掃下相和研，又飛一伏時。如此三度，上遍遍，並看生消石，並當伏火然。取徐州石腦三兩細研，鐵鐺中炒一食項，余意改作銅器中。待大段火力盡，帶熱便投釅醋五合中，熟攪，名曰醋石腦也。即便著伏火了霜，投入石腦中，都熟攪火上泣，令乾。更用生消石十二兩，余改作伏火消石。白礬二兩，都研納瓶中，伏十日火，火從上燒。臨了須一籠大火，令鎔作汁，便堪點物。每四兩點一斤，成上上白作池口訣云：其盆子須數數以玲水試之。又點物白了，每一斤入四兩母，相和熟攪，寫為挺任諸色化為末，投汞中令成膏，細細研令相入。取後件伏火藥一錢已，下於砂盆子中，用漿水煮煮了，淘研卻黑汁，又煮，如此可三度。至夜問，即更入汞，又入少藥，乾燉，固濟。計煮兩日，乾燉兩夜，當白無暈。但取少許火上燒，即自知之。
　　伏火藥法
　　先取白礬一兩　朴消三分
　　右二物同研令細，於瓷盞子中，布作一櫃，櫃內安消石末一兩，漸漸以文火養一日，即漸進火，令通赤即止。然取汞一兩，伏火留一分。已上二物，同研令極細，直一兩日研，加功細研尤妙。又入前件伏了白礬等半兩，又和汞藥，同研令細。以鹽花為櫃，用瓶子，其櫃可厚一寸以來，固濟，文武火七日，十日更佳。火從上燒瓶子通赤，止。藥作青紫色。計此一櫃藥，可化砂子十斤，成純白。霍君曾作來，時在揚州龍
　　興觀，云如此。
　　成碢挺出暈法
　　石灰一分　黃土二分　鹽一分
　　右都作挺子，用攪堝，以挺子黑即易，以挺子不黑為度。當盡其挺子後燒卻黑自落更重用得無遍數。又意石灰甚能去暈，只是硬脆物。若用攪堝，宜未入母時攪。如已入母了，恐損銀。又以滑石末，醋和，塗器物及碢挺上，燒灰無聲，兼閉暈。只要一度為之，後經燒暈不起。宜居深屋中不見風。
　　出紅銀及砂子等暈法
　　右砂子緊縯，和磁石、消石、白礬、朴消、鹽、寒水石、母蠣，以少糯米飯團，和研諸藥，作餅。以布一重，曩砂子令薄，即掘地二尺已上，埋之一百日，當去暈也。如未可經年亦妙，以暈盡為度。不著藥空埋，亦可也。又如堝挺，但打稍薄埋之，並去暈。此是供奉山人李景陽法。
　　又方
　　伏龍肝、石灰、礦炭灰、桑灰，煮得白無暈。又出，以餘甘子煮，能去暈。
　　又方
　　以石灰淋，去灰味。又以水浸，又蒸又淋，不論遍數，以至精為妙。又團燒，又淋，如此三五遍，乃至以此灰，重重研洗砂子，得無暈。
　　又方
　　若出，卻生，以燒了寒水石二兩煮，煮汁黑甚，即易，數數試看，以白為度。此法本煮石膽、砒黃結者，不知諸藥結得可否。
　　又法
　　礎黃二兩，寒水石二兩，盥一兩，和煮，不用鐵器，良。
　　又法
　　盥研三日，每日一淘，至乳汁止，暈自出盡。
　　又法
　　以馬齒汁煎取濃，加消石、朴消、甘子汁攪之，鼓紅銀，投三遍，去暈。
　　又法
　　章陸根和薑研淘，去暈，煮亦佳。
　　又法
　　石灰清蠶砂汁中，煮砂子，無暈。
　　又法
　　荏子油中煮十遍，去暈。一云，能除鐵暈。
　　又法
　　以紅銀入汞了，以生附子煮，無暈。
　　又法
　　酒家酒客小便為池，及煮物，去暈。一云：老人尿老是久也。
　　又法
　　砂子以砒黃，於砂盆中煮，加盥，七日，或二七日，無暈。
　　又法
　　紅銀入汞了，以茴草煮，無暈。
　　又法
　　白梅煮，去暈。云稍勝烏梅，並宜去核。
　　又法
　　黃芽研煮七日，砂盆內煮，無暈。
　　又法
　　伏翼糞煮，無暈。蝙蝠也。
　　又法
　　檮蓮子草汁為餅，陰乾，以備非時用，煮洗，去暈。
　　又法
　　每研洗砂子，須著少蚌粉和研，良。
　　又法
　　口含水停少時，手中洗，去暈。
　　又法
　　紅銀及砂子、松脂煮，無暈。
　　又法
　　白章柳根、膠清、朴消、石灰研煮，無暈。
　　又法
　　黃土、石膽包燒煮，無暈，甚妙。
　　又法
　　爛蒸草屈水，出暈。亦能去丹陽暈。
　　又法
　　多和汞飛在下者，黃土和盥，研為泥包燒，去暈。
　　又法
　　鈷羊角及松明木，攪堝，重淋來灰，去暈。
　　又法
　　砂子入糠灰汁中煮，數數換池，七日暈盡。須每一日六七度，換汁淘諍。
　　又法
　　理石、玄精等分為末，銷砂子作水投入，去暈。丹陽亦得。
　　又法
　　紅銀銷薄，或未鼓，入夢灰汁中，去暈。一云：夢子灰煮，得霜伏。
　　又曾將砂子如銀膏狀者，和夢灰，研作末，便和灰，煮半日已下，便成。乾碎即當時有故便止不終篇，此灰甚覺結砂子有力。又大抵灰和研甚，與暈最相當。孔氏以燒灰中具述。
　　燠出砂子紅銀暈法
　　右取砂子緊族了者，二斤。先以暖鹽漿水於缽內，以柳木槌研淘，旋沒洗卻藥，淘洗二十遍，令白掙。即散破納一瓷器中，以糯米漿中煮，納烏梅一升去核。如用酒家醇漿，亦得。煮兩日，不得更別著藥。每日四度淘研，並用暖漿中淘研，前後並不得入玲水。淘研下時，每遍著少胡同律，一錢止分為四度用為准。其胡同律者，性情銅鐵俱宜，甚能去暈。
　　又以遠年土壁土－為湯，亦佳。其問用石灰少者，水於缽內，以柳木槌研淘，旋沒洗卻藥，洶洗二十遍。碗中著漿水，強半碗浸之。每一斤砂子，用磠砂一分，於漿水中放，婉微暖處，一伏時，其砂子藥自見。以篦攪，以水淘研，手中授洗令諍。然後取大鐵臼，以砂子和鹽二升，壯夫檮□□當如青泥。每日三度淘洗，和盥鑄，致□□以小便淋來灰煮一日。又和盥檮一日，每日亦三度。換盥，又用小便灰汁煮一日，並合堪用也。如未更檮煮，計三日煮，並當無暈。一說其汞經此檮後，汞亦易制伏。
　　又如尚有暈，即更入醋漿中煮，合納白礬二兩，鹽二兩，烏梅二升，寒水石二兩，洗了。用砒霜半兩，礎也得。磠砂一錢，朴消二兩，章柳根細檮一茶碗，煮兩日，每日出砂子三兩度。依前用胡同律研淘，壁土為湯，其物當暈盡也。又如未了，即將砂子，投入伏龍肝、白善各二兩，石灰礦一分，來灰炭灰中口兩日，亦依前淘研，當白無暈。又如未了，□每斤入一兩黃丹，於瓷器內，微火炒令相入熟研，即入砂糖一斤，少著水，煮一日，不用淘洗。沙糖能去黑暈。又入濃米醋，如無糠醋，亦得內加皂莢，煮兩日，能去黑暈。便即數淘洗令諍。日滿後，
　　一法：從此煮後以砂子，作小挺子，以風化石灰納鐵莆中，散安砂子，挺子插於灰中，固濟．火養一月日已來。後鼓之，無暈。每斤可得十五兩已來，暴砂子令乾。其砂子前後，並不得入冷水。每斤和伏霜一兩，同研令相入。如無伏霜，生者用亦可。分作十六彈子，以鹽曩。鹽□先檮令細熟，鹽外更以泥裊，各各為□□。仍以釵子刺毬子上，各作三五孔子，暴令乾，納於鼎中。鐺亦得。以細末黃土覆藉，用石灰亦得。又布炭灰於上，以物合之，固濟，文火養一日。然漸用武火，鼎底紅赤，一炊久即止。寒開之，收取飛出水銀。銀有落在灰上，亦盡收取。其鐺勿動，著於鐺上橫著炭火，武燒一火通令赤。寒開之，打破毬，收取砂子，打破入烏梅、白礬、鹽，煮半日，令乾。又入泥毬鹽拔一火，又入藥煮半日，又如更能入汞研令相得，又入鼎中，飛三五遍。汞且飛引，暈故出也。然後入堝堝內，以□牛糞末及少鹽覆藉，便慢火鼓之。□□□汁又未知物好惡深淺，即使鼓如已知□。當初鼓之時，便入母同鼓，甚良，殊勝第二遍入母。
　　又砂子抽生淘研多者，體質輕虛，被鞘風吹著，物多飛走，大須在意。其鐺中武火燒者，大是上法，物且得伏成得藥力。入堝又免飛走也，更不折落。又毬子中用霜者，一說云，用波斯白礬，並胡同律，甚良。又物既不折落，銷成汁後、乾瀉，不如投入華池中。池法用水及酒，朴消、白礬、脂油無在。
　　又一法
　　空以鹽和水為池，稍濃作柔而□□。又用皂莢為池，亦得濃烈為佳。其□□柔白無暈。
　　又法
　　如未可，即更入堝銷。每斤用霜藥二兩已下，依丹陽方法抽點，瀉為碢。即將碢入泥毬包一日，又投三十遍，又入泥毬包。即重入堝銷，每十兩入二兩母，其母切須真好，是本山澤者，切須自試，無分毫雜者，此是要節。於堝中熟攪和，又瀉池中，令成堝稍薄。作此物中，先有黃丹，每入堝中之時，大須在意，令鉛出盡。如不出，自是一病。即又投三十遍，又泥毬包一日，即入堝銷。又每十兩，更入□□兩，熟攪瀉入池內，令成堝。並成□□□光白。又如尚未十成，即須更入六兩母，都成二十兩，是對添也。入堝熟攪，以壁土、白礬、磠砂、盥投堝，去面上惡，令清淨，然瀉為堝挺，稍令薄。納火中燒通赤，鈐出令玲。又燒三四遍。即以盛揩洗令淨。即入瓶煮一炊久，出之。又燒又煮，每一度煮，即一遍入堝銷。如此七遍，銷無暈。又如尚未盡得斷了，即須入後件逐法中，並各得成真寶。
　　逐紅銀法
　　金陵子曰：因讀丹經，忽悟斯理。其紅銀□□依丹陽例逐的無暈。如不可，即取紅銀□□色修理一切了者，錯為末，入汞同研，少著汞，多即被把暈難出。又煮洗修理並了然，即更加水銀，並投入鉛中，熟攪和入鑪中，平布固濟，飛之。其鑪以黃土紙筋為泥，襯鑪裹。更以乾黃土末，下藉五第，上覆一寸。第一日文火養，勿令汞上。第二日稍加火，第三日武火迫上水銀。寒開之上釜，收取上釜，收取汞。其鑪中取鉛，入埋池定白也。其鑪中並不得別著礬等，恐汞成霜也，亦損鉛力。如猶不斷手腳，更再坏，無不成也。又一說紅銀砂子不限多少，但緊縯投入鉛中，如此生了者，亦得。加□一兩同研，入逐也無暈。又一說，逐法□□細羅水拌，令浥浥為窠，安少盥於逐中，□□鉛等用火，依常法。
　　紅銀遂子法
　　右取紅銀，以藥抽點包拔一切諍了者，八兩，加二兩好山澤，每堝都成十兩為准，其母更多亦無妨，熟攪為碢，令厚薄勻。即取一稍深鐺子，用水銀三斤，以堝平安水銀，上固濟，火當底著，用文火如盛夏日即得。後漸加火。每兩日開，如有水銀飛上，即略下火力，但汞纔及微微上，即得不用。
　　□□如此二十日滿，即重鑄一遍為碢。□□□作二十日滿，又鑄一遍。睹燒養六□□□其暈並盡，便為真寶。一本六兩折二。□□□碢子。第一遍著時，須甩磠砂及少膽子，以汞煮一日，其碢並著底，與汞相入為妙。一說其碢子四兩，以北庭磠砂一兩，石膽一兩，駭鱗蜴一分，三物和研，以米醋調如膏塗上，以黃土為泥包裹之，可厚一寸二分。便於糠火中，燒三七日，然以白炭燒三日。去泥取之本方，入汞四兩。出《丹砂經》。一本云：其器物中，先以黃丹和胡粉為，泥鐺底然，內水銀及碢子，即一出手□□十日便無暈，多少亦隨人意，所無□□□十兩為准。又一云：遂子著消石□□□□日正一日倒，都七日了，當作黑灰□□□研淘，然抽生鼓便白。
　　遂子法
　　夫遂子之道，且須本物少暈則易口功，如思稍難也，此是訣語。
　　右取抽點州切了者紅銀一斤，和母四兩，都成二十兩，作一堝子稍薄作，如厚即打之。打了更須燒與火同色，更煮洗令淨，用汞三斤，並納於鐺中，以少石膽，及磠砂口水煮一日，其汞與碢當相入，碢著鐺底□盡，便固濟，出陰氣。初文，後漸武二兩□□度用飛上者略下。如此二十日滿，□□抽卻生汞，但入堝，還依前釭作碢□□□前安汞中，亦依前法，二十日滿。又去□□成堝子，依前入汞出鼓，如此三度，都六□日暈盡，山澤不如。金陵子日：所經過煮□及經養紅銀，其汞皆被汙，可以鹽、白礬等淘研，及飯研亦佳。令汞諍了，重用微佳。又余見七篇丹砂訣中，以藥燒養金堝子至是上法。今紅銀亦宜依此准例作之，殊上。其所用藥塗堝子燒者，以北庭磠砂一兩，石鹽一兩，麒鱗竭一兩，此三物和研，以□酒調如膏，塗於碢子四面，令藥盡□□黃土為泥包裹之，可厚一寸二分，□□□中燒二七日，然後白炭武燒三日□□□之上件方，本說如此。今燒白物藥□□□總可加喊入，遂子用良也。
　　又法
　　如燒銀堝子，可以白礬灰一兩，磠砂一兩，消石一兩伏火者，鹽二兩。
　　右塗之，亦用左味和其泥包裹，糠火七日，白炭一伏時為准。
　　龍虎還丹訣卷下竟