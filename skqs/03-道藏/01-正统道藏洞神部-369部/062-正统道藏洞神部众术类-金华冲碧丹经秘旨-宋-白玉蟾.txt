金華沖碧丹經祕旨
　　經名：金華坤碧丹經祕旨。南宋孟煎編集。二卷。底本出處：《正統道藏》洞神部眾術類。
　　金華沖碧丹經祕旨卷上
　　海瓊老人白玉蟾授
　　三山鶴林隱士彭祖受
　　藥物
　　本鉛一十兩，明硫二兩，同為末，炒砂復為末，水火鼎鍊成丹胚入室。上等山澤二斤，用好黑鉛二斤，逐漸下灰池煎，令盡為度，次擣成細珠子。
　　神室法象
　　足色真金八兩，鑄成混沌胎元合子一具，形如雞子，或若圓毬，皆可。
　　又足色真金一兩，打作一氣莞子，中心如錢眼大，長出合子，兩頭各半寸許，其合恰好安置丹胚，不可寬窄。入丹畢合定，赤石脂包金土、醋調固口縫令乾。
　　白金八兩，打作水海下底，嵌入鼎口二寸許，底相頂了令合，底面透入金莞子，于內通水入中官，口縫用脂泥固塞，令乾，方下水入。
　　外鼎
　　甍器為之，可容神室，並白金二斤，不可寬窄。內若寬，可用黃土醋調內固之。令乾。次入白金大半握，令平穩，方下金合子，再白金，撒令遍蓋。復用一紙作圈，代水海安金合上，糙白金滿了，次下銀水海，插入圈子內，搖令平實，外固令緊密，掛入丹寵之中。
　　運水火符候
　　上水八兩，下火半斤，子午添換，或卯酉進退。半月開鼎，取丹胚，看其色碧綠光明則妙。若紫赤色未及，再運火符七日，得碧綠光明色方妙。皆過得其氣交，真種子也。其白金宛然無動，分兩無虧，如折些小，並不妨礙。此是過得其真炁也。
　　再水火斷魂法
　　花銀一斤，投天落水中，淬緞五十度。水中用三黃三兩為末，吸取銀中精氣。再用紙帛滴淋，令水澄清，入金盂之中，煮養出丹胚。半日了水乾，炒燥，不可犯銅鐵器，方為沐浴也。卻用甍水火鼎，文武火一緞成汁。取出，打如豆粒大，用厚金箔逐塊包裹，令密。再用白金珠子二斤，鋪蓋入水火鼎中，上水下水，中火圓運坎離，一月取出，為末，深碧絳色，光明曜日，乃號金液，還丹之質也。此名鍊丹真鉛是也。一云：先用三黃煮水一日了，去三黃，鎔銀投撲之。
　　滿庭芳
　　玉液金膏，返還胎質，全憑離坎施為。天魂地魄，金室互相依運，用中黃神水，回環轉，萬象同歸華池畔。通天徹地，五氣合中基。玄關雙閉固，兩般孔竅。金木交馳，鍊成戊己，產出紫金芝。九轉飛凝，清濁汞鉛，隨二水天機還丹就。輕飛火藥，丹質寶光輝。
　　祕園春
　　要做神仙，鍊金液，七返九還。但詫女歸乾，金公在坎。玉鑪熾火，金鼎煙寒。鉛裹淘銀，砂中鍊汞。神火華池上下問，中官裹有一條徑路，直透天關。．隄防金水交環，運陰火陽符，不等閑。看白雪輝天、黃芽滿地，龜蛇廝抱，烏兔相攀。自古乾坤、這些離坎，九轉烹煎要把奸。闕，具在人寰。
　　甑圖
　　下用火盆一箇，平鋪磚砌滿上。造一甑，高一尺五寸，徑一尺二寸。中問子午卯酉四門，上至飯口，開通五穴，出火炁。出甑口厚砌之一磚，開口子五寸徑，圓孔方磚，一片鑿之。置鑪匡一箇，闊一尺二寸，罩定頂上，通用水火也。中掛丹鼎。
　　金華沖碧丹經祕旨卷上竟
　　白鶴洞天養素真人蘭元白授
　　門弟子西隱翁辰陽孟煦受
　　本經云：太極為宗，五行為用，乾坤為神室金胎，坎離為烏兔藥物，以二情為魂魄，以龍虎為變機，會三性作夫妻，育姥嬰，成男女，六十卦互為直符，以屯蒙為起復，三才咸治，四象為鑪，正於五行，周於既未，調和則六候相須，生剋則九還交互，陰陽有則，水火相停，斤兩無差，基於百數，總於一物，變化大千，與大造同途，萬化合體，功歸太極，會宗祖而金液神丹就矣。華池祕訣有云：鉛液返于汞髓，名日華池。汞水返於金津，名日神水。功歸七返，德備九還，養畢周星，靈胎斯蛻，此乃神仙祕密，古聖遺書，後學於玆，毋令輕忽。
　　鍊鉛汞歸祖既濟圖
　　鉛汞之法
　　辰砂揀光明紅纖色有牆壁者，一十兩。倭硫二兩，同為末，炒令相吞，水火鼎飛鍊，再為末，取八兩。足色黃金八兩，鑄成混沌雞子神室一枚。又金一兩，．打作水莞子一條，有底不過水出，約長四寸許，插入混沌合內，至底上接，入八兩銀水海內，各用脂礬固塞口縫，令乾，通運水直至合內。次用山澤、好鉛，煎過花銀二斤，撲為珠子，鋪蓋丹末於金混沌外，令遍，仍封口縫，外用已固畢。甕鼎一具，怪安銀珠與金室，不令有空處，坐上銀水海，通身固密，令厚指。半日乾掛，入丹鼇之中，發底並四圍火，五斤生炭，簇煆消去太半。再火三斤生炭，作二次，或三次，添火。消一晝夜問，丹種氣自過矣。古有運火三斤，卯酉各一斤半。不擁灰，以七日為期，恐受氣不足，故也名斷魂火。其銀不再用水，只頻進溫湯，不可久涸無水。
　　斷魂之法
　　取出前丹種八兩，研細，用華池水沐浴，煮少時，炒乾。再入金鼎中，仍為鋪蓋，如前封之，水火緞作汁，復煮少時成也。再用金箔厚者重包外，別以鉛煎花銀一斤，為細末。珠子鋪蓋，入甕鼎中。仍以八兩銀水海，下貯三水莞銀，為之者合抱，抵定藥陸至底水，莞直通水海。仍用脂礬塞定，令乾。進水頻添溫湯，外用通身封固，仍再掛入丹鼇之中，發火二斤。三方輪換，再養七日。其丹種始通靈，乃號真鉛也。其銀不再用。再取入地坑中掛起，再一火三斤，出者其色碧綠，真死。
　　鼎器圖
　　鉛汞歸根未濟圖
　　明淨辰砂一十兩為末，各用銀坑金坑者，其餘坑者有雜不可用。足色黃金八兩，用荷灰二兩，雄雌共二兩，研勻。先熔金作一汁，次下灰與二兩，旋旋攪成黃粉。卻用百沸湯淘洗，令十分至淨，焙乾。次與前朱砂末，一處拌和令勻，入已固小口石榴罐中，令九分滿，稻灰塞定，瓦錢透孔，鋪絲十字扎定，封口縫，反覆於寬口深水罐之上，二口相合，扎定。懸掛入丹寵之中，上火一斤，鼇中火二兩，凡三次，上火三斤，任消其鉛汞，瀝下水罐內水，是華池水也。養就煮乾，每金再攪一次，又如前法，取辰砂汞十兩。次換金並煮汞乾了，以待真鉛種子，入丹之用。
　　合胎交姤汞法
　　每丹種真鉛八兩為末，取瀝鍊過真汞八兩，同入乳缽之中，坐於百沸湯罐之上，坐定，二物鉛汞，頻著力研極鈿。一白頻滴下華池之水些少，一日為度，謂之結胎。火上試之不動，便入於偃月法象鼎中，運水火半月。加增研，如前瀝鍊過真汞，至于三斤汞足。其後直取朱汞，以華池水煮過入之。次後轉制久，而不必煮汞，自然成真矣。
　　還丹第一轉金砂黃芽初丹並鼎器圖
　　次四兩，次五兩，次六兩，次七兩半，次九兩半，共三斤之數。
　　足色真金八兩，煙成汁，投明硫二兩，雄半兩，雌半兩，攪炒成粉，水火鼎灶成一色，打作夾空心盂子，如仰月之狀。心中虛開一寸許，不令相著。上一盂子心中穿透，栽入金水筦子，上透，入八兩銀水海中。仍用脂礬塞定，令乾，入水直入夾月之中，卻入前交姤了鉛汞一斤，在偃月鑪中。外用已固畢，寬甍罐一具，仍用外固口縫，鐵線扎定，懸掛入丹竈中，用火四圍，並底用火，八兩至一斤，卯酉抽添，半月退水，插養五兩火。三日開合，其鉛汞真死。取出，再用華池煮過，水火鼎再鍊成汁，復為夫。‘再將已瀝鍊真汞五兩，復如初湯上研之，復如前再入偃月鑪鼎，運水火半月，日足取出。仍煮過 之法，成汁重澆。加至三斤鍊汞，止之皆成至寶。金砂黃芽，火上未伏，仍運水火加之，至伏為度，養至成黃土色金容，真戌巳也。大還丹法自玆而始，取黃芽多，更換偃月之室面子也。此法宜祕。
　　還丹第二轉混元神朴丹並鼎器圖
　　辰砂一十兩，雌雄英五兩，明硫一兩，為末，水火鼎飛鍊，成陸子之後，約一斤藥陸。先以華池煮之一日，次用足色黃金一十兩作匾合子，盛前丹芽五十兩，中入朱丹陸子一斤，外用黃土鍊合，嵌入金合子，于土合內。次用金六兩作水環一具，或以黃芽物為之亦可。量尺寸怪鐘朱砂陸子高低取用。次用芽子上下鋪蓋，令平滿環面上穴，插入銀水莞一條，上至灰中，透過合蓋之面，上以水斗，以脂礬固塞口縫，令乾，不泄水為度。通固，令乾，掛入丹龍之中，上用火八兩，五日止之。下用火五兩，五日止之。上再用火十兩，五日止之。下再用火八兩，五日止之j 再用火十二兩，五日止之。下再用火十兩，五日止之。取出丹成水耗，攙湯不可令少時乾竭，每二錢半，可乾華池制過汞五兩，成上色黃金。
　　一法上下火足，取出地坑中，用火十斤一燬，任火自消，水耗頻進溫湯，取丹如前，用二箇月，火候一同。
　　還丹第三轉通天徹地丹並鼎器圖
　　右取前朱丹八兩，再入硫昇過去石丹砂八兩，入雄英半兩，同研勻。用汞金一十兩，作一夾井圈，圈上下四圍有底，中空如井，上邊有一竅，插入金水莞，入水海中。水海中亦用一虛水簪，透入中宮井內，至合底。金合高五寸，徑四寸，惶入金井令寬。井高四寸，徑三寸，卻用金砂黃芽末，於井內鋪蓋。朱丹一斤，朱丹打如棋子大小。外用甕鼎器匱，一十兩金合，或黃土作外鼎亦得。嵌入金合虛處，皆用金砂黃芽末圾實一斤，銀水海下二水莞，重封，掛入丹鼇。運三方火，移換卯酉，各八兩，至十兩次一斤，止之。運此水火，三月日足，加火十斤，作二次。地坑中上火四圍並底通紅，水耗頻頻攙湯。寒鑪取出朱丹，秤重半兩，可乾汞半斤，皆是紫磨大寶。仍用三黃銀水，煮汞為體。
　　還丹第四轉三才換質丹並鼎器圖
　　右用第三轉朱雄丹一斤，乳為末。再取朱汞四斤，加雄英四兩，同研勻，慢火乳令紫色，死汞。卻用前金砂黃芽三斤，鑄成一鼎，高一尺二寸，徑四寸。中用十兩汞金，作二圈。名用五兩造一水池，尺寸並同。下一圈高一寸二分，徑三寸半，底面平，無竅，上面中心開一竅，中立金水莞，通入竅銲牢，其金水莞通圓相去五六寸長。上圈底面一竅，插通下園之上面。上圓一竅，以水莞通入銀水海，底面相接通，運水入下園之底，無令泄水出外。上一圓離水海一寸半許。二圓外空夾之中，安置前丹五斤，又滿，于藥鼎之內外，用銀皮包裹芽鼎，極外再以黃土法鍊固，令厚二指堅密。一斤銀水海，寬打令深盛水，嵌入鼎口外，鐵線扎牢，懸掛入丹鼇之中，四圍各有火，通計三斤，卯酉添揍，如此運之三月。取出掛入地坑中，三十斤火三上，任消，水耗頻攙湯。寒鑪取出，其丹色如朱橘，紫磨光聚一□ ，糝汞五兩，作大藥，紫金光輝並日。
　　服丹之法
　　取深靜無人，汲水好井中，將丹用金合封，入綿子扎定包，懸掛入井中，三月取出，炁豆中蒸五日五夜，再用甘草湯煮一日，乳三日三夜，為輕塵細末。用黃精膏子為丸，每兩分作三百六十丸，每日早晨用新汲、水，或人參湯，吞下一粒。忌五辛、堵羊血及厭穢之物。不可與人知之。服畢，目視萬里，再聽九霄，身輕駐顏，長生久視，為地仙矣。
　　還丹第五轉三清至寶丹並鼎器圖
　　右將第四轉內乾汞金九斤，鑄成神室外鼎一座，高一尺五寸，徑五寸。上鑄水海一座，重一斤，亦用汞金鑄之，深五寸，徑如鼎闊，嵌入之。復以金砂黃芽鑄成內室一座，形如雞子，下有三足，各高一寸半，室高九寸，闊三寸半。仍蓋通運水法，做成黃芽，重三斤，鍊成此室。室頂夾虛之蓋，下有水莞，直穿透合內。仍以神室，可容藥物五斤。藥用辰汞五斤，先用雄英八兩，硫黃八兩，入辰汞五斤，同炒令勻，須神水煮半日，炒乾，水火鼎打成陸塊，取出為末。將黃芽神室，入藥令滿合定，透入水莞，並合上夾水蓋，蓋上水莞，透入金水海中，俱用脂礬塞定，令乾。入至妙清水，于水海之中。外鼎六一泥封固通身，厚二指，鐵線扎定，懸掛於丹鼇之中。開三方寅午戌之門，下火按時按方，每三斤火，一方入之，二門出火炁。日火三次，補之三斤，三移寅午戌，運火六十日。取出掛地坑中，坐灰上，四十五斤火，三上任消，水耗頻添溫湯。寒鑪，取丹紫霞光色，神彩曜日。每一字點五金，俱為紫金。乃一字化五兩也。一字仍乾世汞五兩，成上世天寶。復可點銀五兩成金。此藥內室之上，有紫粉輕塵在頂上，收之積入金合，便是大丹之體也，不可輕用，留為九轉還丹。
　　還丹第六轉陰陽交泰丹並鼎器圖
　　右將第五轉澆底重凝之質九斤，以水火鼎灶成汁，鑄成外鼎一座，高如初一尺二寸，徑四寸。卻用金皮作外牆，包護丹鼎，恰好相著。次將乾汞紫金二斤，鑄成神室一具，雞子形。合高七寸，徑三寸半。內用積下輕塵八兩，入逼過制訖朱汞一斤，雄黃飛英四兩，研勻，令娠不見星，入於一神室中，再合定。外以金砂黃芽末填定，令平滿室，封口。室底用金八兩，造一圓；三寸半，怪入神室之底，園高三寸半，兩邊有穴，插入金水莞，至神室頂上，合面為一，直上通金水海底面，水海金重一斤。其水莞抱定神室，卻用金砂黃芽末，補填室外令平實，不露出室。黃土鍊包外鼎，二指厚，令乾。次下水海，重封，掛入丹鼇中，運水火符，候二箇月，卯酉三方抽添，各火三斤，一次日足，取丹坐於地坑中，五十斤火，三上任消，水耗頻添溫湯。寒鑪取出，其辰汞皆成紫金液雪。一字乾汞十兩，成上世天寶。每金一兩，可充世銀二兩或三兩成黃金。水海並神室之下，飛上紫霞液雪，收積入金合，皆大丹者也。
　　還丹第七轉五嶽通玄丹並鼎器圖
　　右將第六轉神室內重凝之質，並前有重質之鼎，同鍊成汁，變化有紫色神光明。復用黃英點入，九斤至＋斤，皆可成鼎也。傾出土模子中，成山地高低突凹之形勢。卻用神水煮過朱汞五斤，傾入丹基地上，坐于三斤金混沌內，上用六轉丹末蓋面，外用法泥等鍊固甕合，嵌入金合，仍以蓋蓋面，重封，下水上火，掛入丹鼇中，每日火五斤，任消，水耗攙湯。至來日一換入，仍用五斤，不增不臧，養至二月日足。去金陽蓋，換上金水海中者，抵下合中，封口縫，再外固，鐵線扎牢，仍懸掛入丹竈之中，再底火一月，三方各一斤，卯酉抽換。日足取出，掛地坑中，上下水中，用火三十斤，一上。又二十斤，一上，任消。取出開合，皆成金蠶玉筍，或成獅象牛馬之形，或如人之勇猛將軍之狀，其類不等，皆感日辰直宿之靈，天地英雄之炁，結靈異如此，水火陰陽之秀。每字制汞十兩，成上世天寶。每金一兩，可點世銀五兩成黃金。每次水海之下，皆有飛上五色慶雲之類，此是飛化靈英神炁輕清之大藥，收之金室，築是水火溫養之，以候入大丹之用也。
　　還丹第八轉太極中還丹並鼎器圖
　　右用朱汞五斤，入三黃飛英一斤，水火鼎飛鍊成丹砂。神水煮過，卻用第七轉內玉筍金蠶等末五斤，同研。朱丹五斤。卻用七轉已成神室丹地增添金砂黃芽丹一十六斤，同煮勻。大火鑄成鼎器一具，作混沌形，高二尺，徑中八寸。外再用藥金五斤，作皮包護藥鼎，令相著。再以金汞金八兩，作空毬子一箇，高圓共三寸，兩頭各有水莞二兩。金水莞下有底，上有口，直穿出藥鼎之外。灰之面上下水斗，通運溫水，入之中虛之問，四畔入前十斤藥，實築令半滿，藥蓋蓋定，鐵線扎牢。法鍊黃土，外固二指厚，令乾。用鐵線結定，掛入神鼇中。先運鼎火一斤，卯酉抽換五日。次下底火十兩，五日。再還鼎火一斤，五日。再下底火十兩，五日。水耗攙湯，勿令溢出于外，須用水斗攙之。如此火上一斤，下十兩，運之三月足，取出，于坑地中，五十斤火，三上，頻入溫湯，任火自消。寒鑪，取出丹皆作金膏之物，紫光灼人，其味甘如蜜，而大藥熟矣。一兩可糝汞一斤，成紫色大金寶。若此丹一兩，可去點銀十兩為大藥之金。又可一兩，乾汞十兩成金矣。此外有飛復金霜液雪，即大還丹也。
　　還丹第九轉金液大還丹並鼎器圖
　　右用前運出還丹紫金五十兩，鑄成神室一座，高七寸，徑五寸，上蓋頂。外用黃芽金精二十四斤，鑄成鼎一座，高一尺五寸，徑九寸。內鑄五柱，中低四寸，高二寸半，以峙神室。再還丹金一斤，鑄作尖底水鼎，可蓋過金鼎之外，尖底直莞，插入混沌合內，如鍊丹之初。次用第八轉丹末金膏，於混沌外作敷蓋之藥。混室之內，大塊丹砂一斤，神水煮過，卻用久積丹糝，不拘多少，鋪蓋令滿止之。或將塵粉同研朱汞，亦得為大還丹也。合定下水海金鼎，插入重封口縫，外固黃泥八十一大兩，百度，入鹽礬水紙筋等打熟，固外鼎一指半，或二指厚。鐵線牢扎，鐵絡懸掛，入三級法象神鑪之中，置於壇前，香火晝夜不絕，立刻漏，運水火符候，八門開闔，下火上水，抽添移換，後有斤兩法度，行大周天水火之一年。外以罩蓋三級之器，另具不許一切人入。次歲起丹鼎於地坑中，醮盟上帝，不許水海。仍運水入內，發四圍火三十六斤，作三次上。如此九日，臨終灰定過，三宿寒鑪，取丹皆成異色瓊瑰，玉藥紫霞膏，光明奪日。分為三分，一分祭天作福，一分拯濟貧民，一分鍊度幽冥。餘丹探埋，水浸百日，蒸薰出毒，每分八十一粒，用黃精膏子為丸作，一年服之。畢大醮三界神祇，告盟三清天帝，三官九府，鍊丹得道仙人祖師，九州分野得道神仙，以待沖舉也。
　　大丹周天火候
　　自冬至十一月吉日起火，三十日各增一兩，增至九月，復降之盡，立冬之前，住水火九緞。時須擇吉地吉日，建壇立鼎安鑪，取正向南向，山水秀麗之地，所絕人事，卻去雞犬貓伏屍故氣之地，清心齋戒，勿染塵勞，精心專志，守火看候，勿動名利色慾之心，須得三人同志，可也。
　　一日朔火一兩，水十四兩。
　　二日火二兩，水十三兩。
　　三日火三兩，水十二兩。
　　四日火四兩，水十一兩。
　　五日火五兩，水一十兩。
　　六日火六兩，水九兩。
　　七日火七兩，水八兩。
　　八日上弦火八兩，水七兩。
　　九日火九兩，水六兩。
　　十日火十兩，水五兩。
　　十一日火十一兩，水四兩。
　　十二日火十二兩，水三兩。
　　十三日火十三兩，水二兩。
　　十四日火十四兩，水一兩。
　　十五日火十四兩，水一兩。
　　十六日火十四兩，水一兩。
　　十七日火十三兩，水二兩。
　　十八日火十二兩，水三兩。
　　十九日火十一兩，水四兩。
　　二十日火十兩，水五兩。
　　二十一日火九兩，水六兩。
　　二十二日火八兩，水七兩。
　　二十三日火七兩，水八兩。
　　二十四日火六兩，水九兩。
　　二十五日火五兩，水十兩。
　　二十六日火四兩，水十一兩。
　　二十七日火三兩，水十二兩。
　　二十八日火二兩，水十三兩。 
　　二十九日火一兩，水十四兩。
　　三十日晦火一兩，水十四兩。
　　右此火候，神仙之所，不傳下士。藥一斤，火一斤，一年三百八十四銖亦一斤。每一陽爻火二兩，每一陰爻水二兩半，六爻共得一十五兩，一斤之數。乾用九，坤用六，共一十五兩矣。
　　金華沖碧丹經祕旨卷下竟