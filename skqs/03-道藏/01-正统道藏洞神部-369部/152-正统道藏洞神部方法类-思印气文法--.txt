思印氣訣法
　　經名：思印氣訣法。撰人不詳。一卷。底本出處：《正統道藏》洞神部方法類。
　　思印氣訣法
　　印封山川，河海江湖先叩齒十二通，向所印地，左手捻都監訣，閉氣步九跡。若山川者，思作鹵簿，天官吏兵隨方色，皆持鉤鑲鑪斧、大行分散山林間。炎山如獵狗開目，廓山林木，口吸氣，內左咋，微吞氣。目中新鍛林神三人，衣赤積，在口中。三舉目大視，三吸氣咋，三吞氣，三人主引氣，如牽縮入口中羅網。口左咋吞之，入腹中。山川河海江湖，皆三舉目營，五吸氣，三咋一嚥，氣滿吞之。合九咋，然後口吸氣，向印祝二十八宿，三官約誓黃神越章，十二時百二十一禁防。令氣聚精縮氣，印山山崩，印邪邪消，印鬼鬼死，印叛叛亡，即還印盜賊、刀兵、毒疫及諸山賊，盡皆摧折。便左手持印封之，閉氣二十，便持印去。以某口四面吹惡氣，左手書地作井字，去勿顧。存肝中三人，衣青衣赤績，鉤鑲鉞斧。存心中三人，衣赤衣赤幀，鉤鑲鉞斧。存肺中三人，衣白衣赤幀，鉤鑲鉞斧。存脾中三人，衣黃衣赤嘖，鉤鑲鉞斧。存腎中三人，衣黑衣赤積，鉤鑲鉞斧。手抑頭視目，歷山三過畢。如法氣數，以百二十章，印懸官法，常印鼇前井圓，附左右人家。奴婢叛及去，絆馬皆當，順封其跡必去、逆封其跡必還。雷電霹靂，在人屋舍左右前後，先三吸取霹靂邪氣噓印中，封宅四角，克止。
　　惡人欲擊人，以印封其命上。
　　若疫氣流行，以真朱投印齒中，封人門戶上。若封符廟，當入廟，捻都監訣，閉氣向四面吸廟神畢，噓印齒上，印五酉送鬼法。若有山石及大樹，比伐之，為作穴足，容印以鼇土。若酒和之，著於穴中，問閉氣十二息，禹步印之。呪曰：太上老君，千兵萬騎，收捕天下大樹之精、高山之靈、黿鼉龜鼇、魍魎魃魅。天下五酉、狐狸老獺，伏死天歪下。斬頭截舌，不得動作。急急如律令。
　　惡人逆吏，當見中傷。封之法，見逆人便引左氣十二，加右，以印向之。仍進三步，閉氣三通，閉目一氣。便心呪曰：天道通我，日月利我，星辰保我，四時養我，五行成我。謀議呎詛，惡人逆吏，伏屍天呈下。急急如北斗越章律令。
　　封門戶斷鬼法文。作章鑿穿如印大、赤土著中，向人家商角徵羽上印之畢，禹步，著門上字。向外呪曰：里社邑君，道上二玄，三元四始，甲子諸官，君門伯戶，丞直鼇君，宅中里吏，青龍白虎，朱雀玄武，天一貴人，六合天后：道民某甲，家口如干人，今居某里中，與太上有約，天師有言，使甲家從年竟歲無他，灾患縣官消伏，逆惡滅亡，盜賊者絕，口舌不生，水火伏死，又卻五兵，陰陽利幸，男女貴一昌，宅中安穩，無有覃殃。吏兵北斗，與日月列行，印神真符，保以金剛。急急如律令。
　　法解考陰灾。當天罡加灾者，以今日之神名呼三過，閉氣極息，印向天門，左足加右，迴進二跡。三呼太上無極大道太上老君、太上三氣君玉陛下。天師祭酒，受天之經，案天之紀。四時五行，斬無道之子。千精萬邪，伏不敢起。急急如律令。
　　名山大澤符廟封之法。向王散髮，禹步三過，閉氣二十四，便視天。見一人長三千萬丈，烏衣赤積，手持三五神符，來集印上，狀如二寸一分。亦取土著上，左足加右，九躡上。次以印向鬼，次土著廟，前去二十步許，閉氣三過。一呼左太上、右玄老，太上收汝魂。急急如律令。若去廟遠者，可以印內，懷中三過，閉氣呪印：三五列行，北斗縱橫，三台五斗，今在我後，千鬼萬神，莫不越走。急急如律令。
　　若天行時病厄急，以印宿露，著案上一宿。日一以香水一斗，亦可五升洗之，以真朱粉之。往病家，未至三五十步，存心為火在前，徑往燒病人家屋，令目見蕩盡。次存腎氣，作水往殺火。次進視病人，左手捧心，呪曰：君子真，何以太上生汝。便以左足加右，引左氣十二加右，以印印額上氣，止厭光怪者。以印內懷中，白紙著鼇上，以清水一升著鼇前。次閉氣三通，以印泥上過，左回轉，閉氣而去。若千里外，速行不得，陰間恐懼不安。可取井中土一斗，著器中，令乾槁。平旦以印印之，向束閉氣，握固九過，還土著井中。
　　若亡人復，冢墓不安。可以真朱著印齒中，以白素辟方一尺印之，遂封著隧中。次作著床頭，無鬼不安穩，千神皆懼樂，復連斷絕。
　　若蠶不收，女子不宜蠶，及宅中虛耗。可以鐵人各二枚，埋著鼇中，以印印向王。次土瓢辟方一尺印之，著囿前，去圖三尺，以印字向王也。
　　若家有火厭之者，以大板長一尺二寸，廣七寸，朱書上作：元官考生君，天帝精鬼神。懸著囿前，吉。
　　若天灾疫氣流行鬼殺人，千師萬術不敢禁。可以青竹十二節，著井中斷之，竹節長三寸三分。一宿取之，以白米三升，酒三升，著器中，又一宿。次以竹著酒中，又一宿。平旦，以一合與一人服之，皆令王日，作之服之，向王服。
　　若家女水淹則不行，大家饒人口，別住心可，房房各作斷之一法。天罡日，取井華水一升，向王再拜，印著水中。散髮束向，以左手三攪水令轉，以右足左御髮，便卻步二十四跡，以水投寵中，勿令人知之。
　　思印氣訣法竟