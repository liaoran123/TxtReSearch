老子像名經卷六(缺)
　　老子像名經卷七(缺)
　　老子像名經卷八(缺)
　　老子像名經
　　經名：老子像名經。撰人不詳，約出於唐代。係敦煌本《老子十方像名經》之改編本。原本十卷（缺第六至八卷）。底本出處：《正統道藏》洞神部本文類。
　　老子像名經卷之一
　　爾時，高上老子與十方真人、十部威神、無量等眾遊歷十方無極世界，宣揚教化。見諸眾生廣造十方諸惡重罪，孤魂塗炭，受諸苦惱，出闇入明，一死一生，流曳十方地獄之中，或墮東方風雷地獄，或入南方爐炭地獄，或在西方金鎚地獄，或處北方寒冰地獄，或落東北鑊湯地獄，或墜東南銅柱地獄，或陷西南屠割地獄，或役西北火車地獄，或投上方火坑地獄，或沉下方糞穢地獄，受種種之罪，隨業不同。身首糜碎，分張異處，晝夜拷掠，無時暫停。深愍眾生，受如是苦。今當說此十方天尊應化靈像一千一百六十名號，欲令十方無極世界一切眾生敬禮稱揚，悔過滅惡，生福長善。汝等眾真，各宜諦聽。於是高上老子告東方普濟真人及諸仙眾 東方九氣無極世界九十天尊靈像名號，禮之者滅無量罪，得無量福。
　　至心信禮東方普慈護國天尊
　　至心信禮大忍無礙天尊
　　至心信禮東華上相天尊
　　至心信禮青宮演化天尊
　　至心信禮仙靈妙寶天尊
　　至心信禮含和虛極天尊
　　至心信禮九天積善天尊
　　至心信禮皇上真老天尊
　　至心信禮元靈隱耀天尊
　　至心信禮金闕玉虛天尊
　　至心信禮疑心玄應天尊
　　至心信禮靈都大度天尊
　　至心信禮玄靈至德天尊
　　至心信禮高上太虛天尊
　　至心信禮圓通妙極天尊
　　至心信禮開明真相天尊
　　至心信禮寶勝元和天尊
　　至心信禮法藏圓極天尊
　　至心信禮玄明真定天尊
　　至心信禮眾智成滿天尊
　　至心信禮金華上相天尊
　　至心信禮真行明因天尊
　　至心信禮威光實際天尊
　　至心信禮開通信悟天尊
　　至心信禮慧解智明天尊
　　至心信禮紫虛上極天尊
　　至心信禮靈心普照天尊
　　至心信禮惠源廣潤天尊
　　至心信禮正覺垂訓天尊
　　至心信禮真智照極天尊
　　至心信禮仙度妙寶天尊
　　至心信禮紫陽靈應天尊
　　至心信禮妙意無邊天尊
　　至心信禮金光善慧天尊
　　至心信禮玄虛真行天尊
　　至心信禮慧空度脫天尊
　　至心信禮裝嚴玄覺天尊
　　至心信禮靈感遍通天尊
　　至心信禮虛皇降照天尊
　　至心信禮妙極真源天尊
　　至心信禮玄應慧明天尊
　　至心信禮寶相真陽天尊
　　至心信禮凝神湛照天尊
　　至心信禮法雲普潤天尊
　　至心信禮虛明遠覽天尊
　　至心信禮法相圓滿天尊
　　至心信禮妙意端嚴天尊
　　至心信禮本際玄微天尊
　　至心信禮沖真寂照天尊
　　至心信禮妙樂威光天尊
　　至心信禮普照幽明天尊
　　至心信禮法緣無盡天尊
　　至心信禮隨機赴感天尊
　　至心信禮正智玄虛天尊
　　至心信禮慧目流光天尊
　　至心信禮瓊華炳曜天尊
　　至心信禮浮香遠覽天尊
　　至心信禮飛雲廣覆天尊
　　至心信禮普度樂王天尊
　　至心信禮海空慧解天尊
　　至心信禮慈悲與樂天尊
　　至心信禮虛皇普濟天尊
　　至心信禮法燈朗照天尊
　　至心信禮高上太虛天尊
　　至心信禮大悲拔苦天尊
　　至心信禮上德慈救天尊
　　至心信禮安住至樂天尊
　　至心信禮玄和妙寶天尊
　　至心信禮無為定慧天尊
　　至心信禮玄虛嚴浄天尊
　　至心信禮慈悲善濟天尊
　　至心信禮慧量應物天尊
　　至心信禮裝嚴素德天尊
　　至心信禮虛玄至極天尊
　　至心信禮妙本自然天尊
　　至心信禮慈悲救護天尊
　　至心信禮無名寶相天尊
　　至心信禮法雲垂廕天尊
　　至心信禮慈恩廣化天尊
　　至心信禮玄津普潤天尊
　　至心信禮靈和善積天尊
　　至心信禮大慧凝湛天尊
　　至心信禮廣開戒定天尊
　　至心信禮囑累法寶天尊
　　至心信禮冥神洞照天尊
　　至心信禮崇仙開化天尊
　　至心信禮大弘正法天尊
　　至心信禮法橋普度天尊
　　至心信禮德藏包含天尊
　　至心信禮權變應見天尊
　　高上老子曰：如是天尊，眾相圓滿，左右侍衛，無量徒眾，並處東方九氣無極世界之中。廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告東方普濟真人及諸仙眾：汝等若能導化十方無極世界一切眾生，若男若女，咸共歸誠，至心敬禮，稱揚讚歎東方九氣無極世界九十天尊靈像名號，能滅眾生生死報對，從來所犯傲忽三寶、不生肅敬之罪，違經破戒、去善就惡之罪，輕慢師主、不依盟約之罪，欺心負信、違理不償之罪，惡口非法、 咒詛罵詈之罪，醉酒酗鬥、凌忽公私之罪，潛行謀惡、陰賊害人之罪，憎親愛疏、嗔內喜外之罪，讒毀善人、牽入邪徑之罪，損善長惡、面從背違之罪。如是東方十惡之罪，無量無邊，不可記憶。今能一心發露懺悔，願除此十罪者，則不為東方十直之神、天帝使者録其罪目，上奏天曹，命過之後，不墮東方無極世界風雷地獄之中，生死身神，當免雷霆霹靂之難，後生人中，快樂無極。於是普濟真人及諸仙眾一心頂禮，敬奉教言。
　　老子像名經卷之一竟
　　老子像名經卷之二
　　爾時，高上老子告南方普度真人及諸仙眾：南方三氣無極世界有三十天尊靈像名號，禮之者滅無量罪，得無量福。
　　至心信禮南方威德大慈天尊
　　至心信禮炎光靈耀天尊
　　至心信禮南極朱陵天尊
　　至心信禮南上嚴浄天尊
　　至心信禮無相長生天尊
　　至心信禮丹靈定慧天尊
　　至心信禮丹元光妙天尊
　　至心信禮朱明法本天尊
　　至心信禮慧命凝常天尊
　　至心信禮威光度脫天尊
　　至心信禮法身出世天尊
　　至心信禮無礙自在天尊
　　至心信禮巧說法相天尊
　　至心信禮增益慧解天尊
　　至心信禮善權化物天尊
　　至心信禮至寂澄明天尊
　　至心信禮智德無等天尊
　　至心信禮太微應號天尊
　　至心信禮玄通定相天尊
　　至心信禮洞鑒幽明天尊
　　至心信禮梵明弘教天尊
　　至心信禮安樂勝報天尊
　　至心信禮昇玄至極天尊
　　至心信禮妙光寶勝天尊
　　至心信禮中和大慧天尊
　　至心信禮一乘虛極天尊
　　至心信禮玄宗誕應天尊
　　至心信禮無量威化天尊
　　至心信禮玄暉妙覺天尊
　　至心信禮冥神洞晏天尊
　　高上老子曰：如是天尊，眾相圓滿，左右侍衛，無量徒眾，並處南方三氣無極世界之中。廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告南方普度真人及諸仙眾：汝等若能導化南方無極世界一切眾生，若男若女，咸共歸誠，至心信禮，稱揚讚歎南方三氣無極世界三十天尊靈像名號，能滅眾生生死報對，從來所犯誹謗真經、謂為邪說之罪，忘師傳授、不遵教誨之罪，占候圖讖、妄說吉凶之罪， 詃誘良善、壓為奴婢之罪，放情縱欲、浪行非法之罪，剥脫行人、取其衣服之罪，偷竊三寶常住法具之罪，發掘塚墓、劫剥死人之罪，祕惜經書、不肯傳授之罪，妬人富有、願令衰耗之罪。如是南方十惡無量無邊之罪，不可記憶。今能一心發露懺悔，除此十罪，不為南方十直之神太一使者録其罪目，上奏天曹，命過之後，不墮南方無極世界鑪炭地獄之中，生死身神，長免灼爛苦痛之憂，後生人中，快樂無極。於是普度真人及諸仙眾一心頂禮，信奉教言。
　　老子像名經卷之二竟 
　　老子像名經卷之三
　　　　爾時，高上老子告西方慈悲真人及諸仙眾：西方七氣無極世界有七十天尊靈像名號，禮之者滅無量罪，得無量福。
　　至心信禮西方金映護魂天尊
　　至心信禮西靈慧照天尊
　　至心信禮西極顯真天尊
　　至心信禮玄真九老天尊
　　至心信禮上聖十華天尊
　　至心信禮四虛普照天尊
　　至心信禮真元七映天尊
　　至心信禮三素皓靈天尊
　　至心信禮金門演教天尊
　　至心信禮太華上極天尊
　　至心信禮空洞虛皇天尊
　　至心信禮玄光度世天尊
　　至心信禮九空太素天尊
　　至心信禮靈耀八景天尊
　　至心信禮七覺照疑天尊
　　至心信禮三素光明天尊
　　至心信禮大洞景華天尊
　　至心信禮無量真如天尊
　　至心信禮元和寶勝天尊
　　至心信禮定光命錄天尊
　　至心信禮皓華素德天尊
　　至心信禮妙寶淨光天尊
　　至心信禮真明虛極天尊
　　至心信禮沖和靈應天尊
　　至心信禮太玄高上天尊
　　至心信禮虛極妙靈天尊
　　至心信禮寶花元梵天尊
　　至心信禮浄藏祕景天尊
　　至心信禮宗師度脫天尊
　　至心信禮玄素總德天尊
　　至心信禮太華應運天尊
　　至心信禮高皇玉帝天尊
　　至心信禮勝光寶曜天尊
　　至心信禮高聖玄景天尊
　　至心信禮中皇真際天尊
　　至心信禮元洞玉晨天尊
　　至心信禮高上太一天尊
　　至心信禮至極明宮天尊
　　至心信禮玉虛挺相天尊
　　至心信禮總真元洞天尊
　　至心信禮流光應見天尊
　　至心信禮玄覽照幽天尊
　　至心信禮通遠深淵天尊
　　至心信禮金容顯相天尊
　　至心信禮垂形散景天尊
　　至心信禮流光四朗天尊
　　至心信禮洞元積感天尊
　　至心信禮高玄總眾天尊
　　至心信禮浩明梵寶天尊
　　至心信禮金光七素天尊
　　至心信禮玉皇真極天尊
　　至心信禮玄上太微天尊
　　至心信禮洞慧虛容天尊
　　至心信禮明機流覽天尊
　　至心信禮尋真大洞天尊
　　至心信禮凝神會聖天尊
　　至心信禮真玄太一天尊
　　至心信禮浄滿保光天尊
　　至心信禮大乘景德天尊
　　至心信禮耀明高上天尊
　　至心信禮普息緣照天尊
　　至心信禮玉潤流輝天尊
　　至心信禮上華元一天尊
　　至心信禮六空洞府天尊
　　至心信禮七變元和天尊
　　至心信禮五劫開化天尊
　　至心信禮含光祕景天尊
　　至心信禮清都證極天尊
　　至心信禮靈化洞空天尊
　　至心信禮沖虛入妙天尊
　　高上老子曰：如是天尊，眾相圓滿，左右侍衛，無量徒眾，並處西方七氣無極世界之中，廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告西方慈悲真人及諸仙眾：汝等若能導化西方無極世界一切眾生，若男若女，咸共歸誠，至心信禮，稱揚讚歎西方七氣無極世界七十天尊靈像名號，能滅眾生生死報對，從來所犯言無信實、詭誑之罪，嫉妬他人勝己之罪，恃其勢力、欺波貧賤之罪，口善心惡、面喜意嗔之罪，巧文曲判、枉抑直道之罪，呵叱尊卑、輕侮老病之罪，傳人惡語、以成嗔恨之罪，五形不隱、露於三光之罪，無故嫌恨、妄相責罰之罪，言語調弄、初喜後怒之罪。如是西方十惡之罪，無量無邊，不可記憶。今能一心發露懺悔，除此十罪，不為西方十直之神錄其罪目，上奏天曹，命過之後，不墮西方無極世界金鎚鐵杖地獄之中，生死身神，長免鞭撻之患，後生人中，快樂無極。於是慈悲真人及諸仙眾一心頂禮，信奉教言。
　　老子像名經卷之三竟
　　老子像名經卷之四
　　爾時，高上老子告北方救苦真人及諸仙眾：北方五氣無極世界有五十天尊靈像名號，禮之者滅無量罪，得無量福。
　　至心信禮北方延壽保命天尊
　　至心信禮北極明耀天尊
　　至心信禮玄虛太極天尊
　　至心信禮紫度虛皇天尊
　　至心信禮金真應福天尊
　　至心信禮瓊華十善天尊
　　至心信禮玄微隱耀天尊
　　至心敬禮高真太寶天尊
　　至心信禮玄和大度天尊
　　至心信禮紫晨降福天尊
　　至心信禮上慧弘慈天尊
　　至心信禮寶寂幽源天尊
　　至心信禮靈光正德天尊
　　至心信禮還淳示像天尊
　　至心信禮安神寂照天尊
　　至心信禮紫極元君天尊
　　至心信禮玄真妙寶天尊
　　至心信禮四達無礙天尊
　　至心信禮六辨虛疑天尊
　　至心信禮明暉景秀天尊
　　至心信禮圓光炳耀天尊
　　至心信禮金映流真天尊
　　至心信禮玄上紫虛天尊
　　至心信禮太微極妙天尊
　　至心信禮靈光空相天尊
　　至心信禮無上景皇天尊
　　至心信禮虛明洞慧天尊
　　至心信禮寶玄流化天尊
　　至心信禮澄神保劫天尊
　　至心信禮妙智湛常天尊
　　至心信禮五靈玄德天尊
　　至心信禮嚴賓闡化天尊
　　至心信禮六度凝神天尊
　　至心信禮高元上相天尊
　　至心信禮普光弘濟天尊
　　至心信禮凝玄高上天尊
　　至心信禮耀景元和天尊
　　至心信禮弘明寶相天尊
　　至心信禮空慧無滯天尊
　　至心信禮重光萬善天尊
　　至心信禮含和遠暢天尊
　　至心信禮遊虛常樂天尊
　　至心信禮端嚴上德天尊
　　至心信禮明霞通知天尊
　　至心信禮乘真導化天尊
　　至心信禮靈化機感天尊
　　至心信禮通玄釋滯天尊
　　至心信禮德意無上天尊
　　至心信禮虛皇演聖天尊
　　至心信禮大哀廣濟天尊
　　高上老子曰：如是天尊，眾相圓滿，左右侍衛，無量徒眾，並處北方五氣無極世界之中，廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告北方救苦真人及諸仙眾：汝等若能導化北方無極世界一切眾生，若男若女，咸共歸誠，至心信禮，稱揚讚歎北方五氣無極世界五十天尊靈像名號，能滅眾生生死報對，從來所犯殺他含血眾生之罪，不肯施散、營建功德之罪，啖食眾生以為滋味之罪，鷹犬遊獵、殺害眾生之罪，放火燒山、傷殺蠢蠕之罪，見人疾病、不生憐愍、救治之罪，要路掘坑、墜人手足之罪，恣施棘刺、斷人要路行蹤之罪，偷人妻子、詃誘奴婢之罪，盜人尊像、鍾磬、雜物之罪。如是北方十惡之罪，無量無邊，不可記憶。今能一心發露懺悔，除此十罪，不為北方十直之神、北斗司殺之鬼録其罪目，上奏天曹，命過之後，不墜北方無極世界寒冰瞑泠地獄之中，長免露卧冰牀苦痛之患，後生人中，快樂無極。於是救苦真人及諸仙眾一心頂禮，敬奉教言。
　　老子像名經卷之四竟
　　老子像名經卷之五
　　爾時，高上老子告東北慈敬真人及諸仙眾：東北梵氣無極世界有一百二十天尊靈像名號，禮之者滅無量罪，得無量福。
　　至心信禮東北方慈忍救苦天尊
　　至心信禮元靈高聖天尊
　　至心信禮中皇太一天尊
　　至心信禮梵氣彌綸天尊
　　至心信禮黃庭太保天尊
　　至心信禮三素洞神天尊
　　至心信禮大哀慜苦天尊
　　至心信禮霞光朗耀天尊
　　至心信禮中玄正一天尊
　　至心信禮黃房洞晏天尊
　　至心信禮高上虛無天尊
　　至心信禮玄微太寶天尊
　　至心信禮黃庭九老天尊
　　至心信禮靈威拔苦天尊
　　至心信禮八明浩氣天尊
　　至心信禮玄真上景天尊
　　至心信禮太皇勝妙天尊
　　至心信禮靈光保命天尊
　　至心信禮流光通導天尊
　　至心信禮飛華慶善天尊
　　至心信禮回光至極天尊
　　至心信禮應像飛光天尊
　　至心信禮無心妙體天尊
　　至心信禮六度真容天尊
　　至心信禮興隆道相天尊
　　至心信禮高真觀妙天尊
　　至心信禮流變延真天尊
　　至心信禮妙樂難勝天尊
　　至心信禮元靈一氣天尊
　　至心信禮玄靈八素天尊
　　至心信禮真老福慶天尊
　　至心信禮青真妙覺天尊
　　至心信禮碧霞始老天尊
　　至心信禮玄和净德天尊
　　至心信禮太空至德天尊
　　至心信禮明真四極天尊
　　至心信禮自然虛極天尊
　　至心信禮積慶元和天尊
　　至心信禮廣運慈善天尊
　　至心信禮萬福普護天尊
　　至心信禮慈善廣濟天尊
　　至心信禮明賢慈愛天尊
　　至心信禮開度福道天尊
　　至心信禮垂光慈癮天尊
　　至心信禮八達常善天尊
　　至心信禮六合通明天尊
　　至心信禮開度憂惱天尊
　　至心信禮乘姻太帝天尊
　　至心信禮七元八會天尊
　　至心信禮太丹三素天尊
　　至心信禮元和寶相天尊
　　至心信禮太真高上天尊
　　至心信禮瓊光靈耀天尊
　　至心信禮通玄真定天尊
　　至心信禮中和善寂天尊
　　至心信禮崇愛延光天尊
　　至心信禮流光太明天尊
　　至心信禮靈真流梵天尊
　　至心信禮太微至極天尊
　　至心信禮景德太丹天尊
　　至心信禮通光普照天尊
　　至心信禮玄機妙應天尊
　　至心信禮金真流映天尊
　　至心信禮玉光耀彩天尊
　　至心信禮揮光振景天尊
　　至心信禮滅魔度脫天尊
　　至心信禮祕景長生天尊
　　至心信禮通真解滯天尊
　　至心信禮垂光景耀天尊
　　至心信禮太華定相天尊
　　至心信禮內景含和天尊
　　至心信禮通靈回化天尊
　　至心信禮飛步九空天尊
　　至心信禮步紀七元天尊
　　至心信禮豁落長耀天尊
　　至心信禮七耀延靈天尊
　　至心信禮混成開化天尊
　　至心信禮通明四洞天尊
　　至心信禮啟明無極天尊
　　至心信禮空玄明梵天尊
　　至心信禮太空玄隱天尊
　　至心信禮靈都集慶天尊
　　至心信禮景雲普被天尊
　　至心信禮洞浮七耀天尊
　　至心信禮靈光四照天尊
　　至心信禮保命護魂天尊
　　至心信禮洞空圓極天尊
　　至心信禮演法開化天尊
　　至心信禮丹華皓映天尊
　　至心信禮流輝帝一天尊
　　至心信禮洞啟幽玄天尊
　　至心信禮玄普靈耀天尊
　　至心信禮神光遠鑒天尊
　　至心信禮紫庭會聖天尊
　　至心信禮匠導眾真天尊
　　至心信禮廣運玄化天尊
　　至心信禮靈源普潤天尊
　　至心信禮崇真演教天尊
　　至心信禮安化太玄天尊
　　至心信禮耀景棲真天尊
　　至心信禮寶耀洞明天尊
　　至心信禮八景回晨天尊
　　至心信禮圓景耀霞天尊
　　至心信禮明光晨極天尊
　　至心信禮靈源廣洽天尊
　　至心信禮金光玄耀天尊
　　至心信禮弘真度物天尊
　　至心信禮總御眾真天尊
　　至心信禮法明靈鑒天尊
　　至心信禮太霄耀景天尊
　　至心信禮結朗重明天尊
　　至心信禮啟真玄素天尊
　　至心信禮混化變生天尊
　　至心信禮思玄會寂天尊
　　至心信禮靈光皓映天尊
　　至心信禮華光流耀天尊
　　至心信禮慧源玄暢天尊．
　　至心信禮凝虛善寂天尊
　　至心信禮法光寶相天尊
　　至心信禮玄光普照天尊
　　高上老子曰：此天尊等，並各身作真金妙色，項負飛艷圓光，頭戴通天芙蓉七寶華冠，建雲光流耀華簪，體佩五雲雜色錦被，著丹霞流彩長裙，足躡雙珠景光方履，各與天龍猛卒、地仙道士、控制魔王、護法真人、持地金剛、天丁力士、侍香玉童、散花玉女、五色師子、負弩神王各為十部羽從。於是天尊乘虛步煙，同遊東北無極世界之中，廣度一切有罪眾生，令入樂道，各使得安。
　　爾時，高上老子又告東北慈敬真人及諸仙眾曰：卿等若能勸化東北無極世界一切善男子、善女人，悉令送心投款，至心禮敬，稱揚東北梵氣一百二十天尊靈像名號者，則滅除存亡二代從來所犯張羅布網、捕獵鳥獸之罪，次滅好放鷹鸇、遊捕眾生之罪，次滅歲節告終、屠殺六畜以供薦饗之罪，次滅橫引清人以令入獄之罪，次滅奪人恩愛、分隔骨肉之罪，次滅刺印奴婢面額以作痕迹之罪，次滅敗人婚媾、不使和合之罪，次滅身體不淨、觸突三寶之罪，次滅笑人瘨癡風癇疾病之罪，次滅批毛覓疵、求人過惡之罪。有此東北十惡之罪，無量無邊，不可測憶之罪，今能彈指懺悔，滅除此十罪者，則不為東北十直之神太一使者録其罪目，上奏天曹，則壽終命過之後，不墮東北梵氣無極世界鑊湯地獄之中，長免鑊湯爛煮之患，五體完全，六腑清浄，紫房遊縱，丹闕閑居。若更生人中，作人師範，開化眾生，令入法相。此則上賴東北梵氣一百二十天尊之恩，下副此等男女送心投款歸命之誠。於是慈敬真人及諸仙眾彈指頂禮，敬奉教言。
　　老子像名經卷之五竟
　　老子像名經卷之九
　　爾時，高上老子告上方延壽真人及諸仙眾：上方梵氣無極世界三百二十天尊靈像名號，禮之者滅無量罪，得無量福。
　　至心信禮上方慈悲救苦天尊
　　至心信禮嚴浄法忍天尊
　　至心信禮應變威力天尊
　　至心信禮無畏梵形天尊
　　至心信禮大智慧海天尊
　　至心信禮無量法藏天尊
　　至心信禮大悲萬善天尊
　　至心信禮玄微自在天尊
　　至心信禮無邊正覺天尊
　　至心信禮慈和妙寶天尊
　　至心信禮端嚴威力天尊
　　至心信禮光明上德天尊
　　至心信禮法橋大度天尊
　　至心信禮開顯妙門天尊
　　至心信禮弘通保命天尊
　　至心信禮護魂慈救天尊
　　至心信禮因緣濟度天尊
　　至心信禮流光法喜天尊
　　至心信禮玉真慈愛天尊
　　至心信禮威聖化凡天尊
　　至心信禮常安定慧天尊
　　至心信禮洞虛慈念天尊
　　至心信禮信慧匠成天尊
　　至心信禮增益勝智天尊
　　至心信禮功德嚴净天尊
　　至心信禮寶光慈救天尊
　　至心信禮混成長樂天尊
　　至心信禮普明净愛天尊
　　至心信禮乘光善寂天尊
　　至心信禮增上勝慧天尊
　　至心信禮相光自在天尊
　　至心信禮金真度命天尊
　　至心信禮善定玄通天尊
　　至心信禮垂慈普濟天尊
　　至心信禮妙蹟入微天尊
　　至心信禮幽寂通冥天尊
　　至心信禮洞暢高玄天尊
　　至心信禮長生萬善天尊
　　至心信禮至虛靜妙天尊
　　至心信禮真遊高上天尊
　　至心信禮大洞通真天尊
　　至心信禮法流遠洽天尊
　　至心信禮高德寶藏天尊
　　至心信禮慧成明智天尊
　　至心信禮善應無疑天尊
　　至心信禮凝常轉命天尊
　　至心信禮普光勸善天尊
　　至心信禮玄德定願天尊
　　至心信禮總真應見天尊
　　至心信禮妙成圓行天尊
　　至心信禮慈悲化度天尊
　　至心信禮龍德威力天尊
　　至心信禮應身萬變天尊
　　至心信禮常施眾善天尊
　　至心信禮威儀開度天尊
　　至心信禮真淨善誠天尊
　　至心信禮洞靈梵度天尊
　　至心信禮正德保祚天尊
　　至心信禮幽寂守常天尊
　　至心信禮浄土開緣天尊
　　至心信禮善權流布天尊
　　至心信禮虛明大度天尊　
　　至心信禮威德無畏天尊
　　至心信禮常安妙行天尊
　　至心信禮隨應勸善天尊
　　至心信禮稱緣機感天尊
　　至心信禮大藏妙音天尊
　　至心信禮寶明法勝天尊
　　至心信禮智寂嚴光天尊
　　至心信禮願力無盡天尊
　　至心信禮普見難勝天尊
　　至心信禮慧觀日華天尊
　　至心信禮寶藏月輸天尊
　　至心信禮浄王滿足天尊
　　至心信禮能忘辯慧天尊
　　至心信禮耀明觀照天尊
　　至心信禮妙積仙梵天尊
　　至心信禮飛輪步紀天尊
　　至心信禮法筵化度天尊
　　至心信禮高玄太素天尊
　　至心信禮妙色金華天尊
　　至心信禮靈真太帝天尊
　　至心信禮勝光普救天尊
　　至心信禮上智觀空天尊
　　至心信禮開緣定慧天尊
　　至心信禮金姿妙相天尊
　　至心信禮洞元光應天尊,
　　至心信禮萬德齊倫天尊
　　至心信禮太空洞照天尊
　　至心信禮虛容善積天尊
　　至心信禮法王應感天尊
　　至心信禮法妙守真天尊
　　至心信禮空解智海天尊
　　至心信禮飛玄法藏天尊
　　至心信禮威變神通天尊
　　至心信禮開明旨要天尊
　　至心信禮善應空寂天尊
　　至心信禮無上最勝天尊
　　至心信禮玄宣至教天尊
　　至心信禮隨方廣濟天尊
　　至心信禮真解降魔天尊
　　至心信禮證空信慧天尊
　　至心信禮法澤廣霑天尊
　　至心信禮長存駕景天尊
　　至心信禮常善化物天尊
　　至心信禮空洞太無天尊
　　至心信禮匠成緣會天尊
　　至心信禮寶智長生天尊
　　至心信禮元妙本相天尊
　　至心信禮真性常一天尊
　　至心信禮玄極凝和天尊
　　至心信禮流耀辨照天尊
　　至心信禮真妙澄玄天尊
　　至心信禮智德慈善天尊
　　至心信禮法元隨應天尊
　　至心信禮玄匠莊嚴天尊
　　至心信禮善導開蒙天尊
　　至心信禮弘仁上聖天尊
　　至心信禮無畏善誘天尊
　　至心信禮宣流妙化天尊
　　至心信禮運度四生天尊
　　至心信禮開引法教天尊
　　至心信禮應世法王天尊
　　至心信禮寶德周遍天尊
　　至心信禮機感被緣天尊
　　至心信禮威雲降福天尊　 
　　至心信禮善護無棄天尊
　　至心信禮慧量真極天尊
　　至心信禮仙遊浄妙天尊
　　至心信禮開劫度人天尊
　　至心信禮通明滿足天尊
　　至心信禮玉輝浄慧天尊
　　至心信禮寶意勝上天尊
　　至心信禮無極玄微天尊
　　至心信禮流光普壽天尊
　　至心信禮太玄高勝天尊
　　至心信禮上德太真天尊
　　至心信禮妙顯光相天尊
　　至心信禮聖智飛玄天尊
　　至心信禮超登寶海天尊
　　至心信禮辰光上善天尊
　　至心信禮騫林啟聖天尊
　　至心信禮神真廣德天尊
　　至心信禮滿相金容天尊
　　至心信禮玉華寶照天尊
　　至心信禮應真無滯天尊
　　至心信禮道慧幽微天尊
　　至心信禮神真無礙天尊
　　至心信禮玄應自然天尊
　　至心信禮妙覺大成天尊
　　至心信禮忘功至賾天尊
　　至心信禮善慧延生天尊
　　至心信禮上靈高妙天尊
　　至心信禮金闕照量天尊
　　至心信禮普通玄德天尊
　　至心信禮金剛湛寂天尊
　　至心信禮空相端嚴天尊
　　至心信禮虛心致福天尊
　　至心信禮浄慧德本天尊
　　至心信禮劫初制度天尊
　　至心信禮遍覺常净天尊
　　至心信禮道機權應天尊
　　至心信禮真宰妙樂天尊
　　至心信禮大洞玄虛天尊
　　至心信禮至德通慧天尊
　　至心信禮流布光化天尊
　　至心信禮威禁萬靈天尊
　　至心信禮冥同聖智天尊
　　至心信禮寂寥玄默天尊
　　至心信禮明威御世天尊
　　至心信禮大成法利天尊
　　至心信禮虛皇妙宰天尊
　　至心信禮靈耀重光天尊
　　至心信禮智勝真要天尊
　　至心信禮含光洞晏天尊
　　至心信禮會鏡流明天尊
　　至心信禮高玄隱德天尊
　　至心信禮沖虛匿景天尊
　　至心信禮弘救度生天尊
　　至心信禮大方種智天尊
　　至心信禮神通普被天尊
　　至心信禮沖微久視天尊
　　至心信禮超昇有漏天尊
　　至心信禮積成玄智天尊
　　至心信禮騫林示相天尊
　　至心信禮增益化生天尊
　　至心信禮寶智虛容天尊
　　至心信禮洞晏消魔天尊
　　至心信禮玄虛寶廕天尊
　　至心信禮妙勝真浄天尊
　　至心信禮澄神鍊影天尊
　　至心信禮靈慶長流天尊
　　至心信禮制魔威變天尊
　　至心信禮稱物機綠天尊
　　至心信禮乘虛匠導天尊
　　至心信禮玉光浄德天尊
　　至心信禮威德難勝天尊
　　至心信禮幽元湛寂天尊
　　至心信禮玄上靈源天尊
　　至心信禮冲真會聖天尊
　　至心信禮愛忍宣教天尊
　　至心信禮開化導迷天尊
　　至心信禮黃庭太極天尊
　　至心信禮降魔救苦天尊
　　至心信禮寂照虛無天尊
　　至心信禮正真靈妙天尊
　　至心信禮默念幽玄天尊
　　至心信禮紫極太元天尊
　　至心信禮含光普願天尊
　　至心信禮太虛眾妙天尊
　　至心信禮冲微滿月天尊
　　至心信禮浩劫元皇天尊
　　至心信禮救護法王天尊
　　至心信禮重玄凝寂天尊
　　至心信禮寶林妙行天尊
　　至心信禮自在應權天尊
　　至心信禮遍智真容天尊
　　至心信禮無名隱德天尊
　　至心信禮大慈惠愛天尊
　　至心信禮玄德智藏天尊
　　至心信禮慧覺妙元天尊
　　至心信禮慈顏湛相天尊
　　至心信禮應真太一天尊
　　至心信禮威光無礙天尊
　　至心信禮高聖通明天尊
　　至心信禮玄元誕妙天尊
　　至心信禮空慧凝常天尊
　　至心信禮方便善救天尊
　　至心信禮通真遍應天尊
　　至心信禮眾善慈施天尊
　　至心信禮香光忍辱天尊
　　至心信禮凝神玄覺天尊
　　至心信禮大慈無我天尊
　　至心信禮運化微明天尊
　　至心信禮虛通品量天尊
　　至心信禮大惠眾善天尊
　　至心信禮海量無涯天尊
　　至心信禮光妙高玄天尊
　　至心信禮常住虛假天尊
　　至心信禮玄微德本天尊
　　至心信禮耀靈度命天尊
　　至心信禮會善開宗天尊
　　至心信禮妙空真相天尊
　　至心信禮含弘品量天尊
　　至心信禮智藏微達天尊
　　至心信禮慧解空寂天尊
　　至心信禮普照幽玄天尊
　　至心信禮法本虛凝天尊
　　至心信禮天寶自在天尊
　　至心信禮智成大滿天尊
　　至心信禮平等善應天尊
　　至心信禮開光濟物天尊
　　至心信禮無量救苦天尊
　　至心信禮靜處玄默天尊
　　至心信禮清微證悟天尊
　　至心信禮淵澄洞照天尊
　　至心信禮大明空解天尊
　　至心信禮高清妙慧天尊
　　至心信禮開緣普救天尊
　　至心信禮無量妙身天尊
　　至心信禮光相萬變天尊
　　至心信禮紫虛玄聖天尊
　　至心信禮飛空智勝天尊
　　至心信禮玉晨耀景天尊
　　至心信禮梵寶太虛天尊
　　至心信禮元靈觀惠天尊
　　至心信禮海空辯慧天尊
　　至心信禮尊勝妙光天尊
　　至心信禮善願普音天尊
　　至心信禮希微威德天尊
　　至心信禮慈悲護度天尊
　　至心信禮端靜梵行天尊
　　至心信禮善誡清浄天尊
　　至心信禮仙靈正行天尊
　　至心信禮慈施興善天尊
　　至心信禮威力難思天尊
　　至心信禮隨緣應物天尊
　　至心信禮常住慧能天尊
　　至心信禮真遊本行天尊
　　至心信禮三乘洞極天尊
　　至心信禮積念通靈天尊
　　至心信禮虛皇妙寶天尊
　　至心信禮常樂獨存天尊
　　至心信禮彌綸浩劫天尊
　　至心信禮香林挺相天尊
　　至心信禮無為普濟天尊
　　至心信禮保命上生天尊
　　至心信禮智德無等天尊
　　至心信禮道慧高極天尊
　　至心信禮端嚴淨行天尊
　　至心信禮平等善救天尊
　　至心信禮海藏無盡天尊
　　至心信禮演聖開元天尊
　　至心信禮延福寶神天尊
　　至心信禮興隆妙化天尊
　　至心信禮眾德普見天尊
　　至心信禮靈音演暢天尊
　　至心信禮華上度仙天尊
　　至心信禮金容感應天尊
　　至心信禮寶意常寂天尊
　　至心信禮觀照虛无天尊
　　至心信禮六通證悟天尊
　　至心信禮照用圓明天尊
　　至心信禮玄真妙賾天尊
　　至心信禮分形通德天尊
　　至心信禮元靈端靜天尊
　　至心信禮無量大度天尊
　　至心信禮安漠無為天尊
　　至心信禮至真幽寂天尊
　　至心信禮玄牝虛凝天尊
　　至心信禮寶頂大成天尊
　　至心信禮法積光明天尊
　　至心信禮寶華嚴浄天尊
　　至心信禮應見常容天尊
　　至心信禮普照緣感天尊
　　至心信禮常施威德天尊
　　至心信禮周行救苦天尊
　　至心信禮念度旱生天尊
　　至心信禮入定體常天尊
　　至心信禮妙音寂響天尊
　　高上老子曰：如是天尊，眾相圓滿，左右侍衛，無量徒眾，普處上方無極世界之中，廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告上方延壽真人及諸仙眾：汝等若能導化上方無極世界一切眾生，道俗男女，咸令歸誠，至心敬禮，稱揚讚歎上方梵氣無極世界三百二十天尊靈像名號，能滅眾生生死報對，從來所犯身受法戒、拜跪社竈以行祭祀之罪，信用師巫、邪杞鬼神之罪，好與俗人無法戒者同床坐卧之罪，說人長短、隱僻不便之罪，男女混雜、行諸不軌之罪，假造文狀、悮陷善人之罪，罵詈天地、三光、風雨之罪， 淩忽官司、攻訐長短之罪，偷盜三寶常住法物之罪，侵取三寶福地、用為田宅之罪。如是上方十惡之罪，無量無邊，不可記憶。今能一心發露懺悔，除此十罪，不為上方十直之神上元太一錄其罪目，上奏天曹，命過之後，不墜上方無極世界火坑地獄之中，長免苦痛灼爛之憂，後生人中，快樂無極。於是延壽真人及諸仙眾一心頂禮，敬奉教言。
　　老子像名經卷之九竟
　　老子像名經卷之十
　　爾時，高上老子告下方保命真人及諸仙眾：下方梵氣無極世界一百二十天尊靈像名號，禮之者滅無量罪，得無量福。
　　至心信禮下方還魂起死天尊
　　至心信禮妙寶上真天尊
　　至心信禮開明祖劫天尊
　　至心信禮普植化生天尊
　　至心信禮上極妙容天尊
　　至心信禮梵氣普生天尊
　　至心信禮周回度世天尊
　　至心信禮上生保命天尊
　　至心信禮大慈延壽天尊
　　至心信禮圓寂證空天尊
　　至心信禮嚴校主錄天尊
　　至心信禮削除罪讁天尊
　　至心信禮威權自在天尊
　　至心信禮超浚上界天尊
　　至心信禮垂神濟物天尊
　　至心信禮舟航苦海天尊
　　至心信禮保舉監生天尊
　　至心信禮圓明智勝天尊
　　至心信禮無我慧通天尊
　　至心信禮緣慈親善天尊
　　至心信禮威制羣魔天尊
　　至心信禮乘真御運天尊
　　至心信禮景化凝玄天尊
　　至心信禮示見萬像天尊
　　至心信禮還源歸寂天尊
　　至心信禮安樂保常天尊
　　至心信禮全生護命天尊
　　至心信禮主錄保年天尊
　　至心信禮安鎮含識天尊
　　至心信禮回靈養素天尊
　　至心信禮開度宿障天尊
　　至心信禮保命受生天尊
　　至心信禮壽窮劫量天尊
　　至心信禮流演萬範天尊
　　至心信禮運度八威天尊
　　至心信禮梵景金真天尊
　　至心信禮一氣元綱天尊
　　至心信禮太皇鬱秀天尊
　　至心信禮報願生因天尊
　　至心信禮混合萬靈天尊
　　至心信禮玄會八冥天尊
　　至心信禮高真上智天尊
　　至心信禮浩劫玉虛天尊
　　至心信禮流津布氣天尊
　　至心信禮總持眾行天尊
　　至心信禮元梵度人天尊
　　至心信禮洞幽凝寂天尊
　　至心信禮天真太妙天尊
　　至心信禮乘願往生天尊
　　至心信禮慧覺通元天尊
　　至心信禮太極妙成天尊
　　至心信禮招真會聖天尊
　　至心信禮定光景耀天尊
　　至心信禮觀明大度天尊
　　至心信禮真要匠導天尊
　　至心信禮龍章萬變天尊
　　至心信禮威光玄感天尊
　　至心信禮觀緣品景天尊
　　至心信禮玉真梵景天尊
　　至心信禮太明七耀天尊
　　至心信禮玄素蒞光天尊
　　至心信禮景德冲用天尊
　　至心信禮巡虛飛步天尊
　　至心信禮十華上願天尊
　　至心信禮大安梵度天尊
　　至心信禮虛明總監天尊
　　至心信禮神真妙用天尊
　　至心信禮周濟忘功天尊
　　至心信禮玉明玄覺天尊
　　至心信禮梵氣彌羅天尊
　　至心信禮通玄萬範天尊
　　至心信禮十聖回輪天尊
　　至心信禮長生護度天尊
　　至心信禮普修萬行天尊
　　至心信禮延和正化天尊
　　至心信禮廣運慈善天尊
　　至心信禮善濟智成天尊
　　至心信禮遍空懸解天尊
　　至心信禮玄樞冥寂天尊
　　至心信禮空慧弘通天尊
　　至心信禮洞虛會聖天尊
　　至心信禮建德明和天尊
　　至心信禮常善救物天尊
　　至心信禮妙樂無等天尊
　　至心信禮契寂昇玄天尊
　　至心信禮興弘德化天尊
　　至心信禮崇仙尚善天尊
　　至心信禮敬愛慈忍天尊
　　至心信禮開濟四生天尊
　　至心信禮弘宣廣癮天尊
　　至心信禮上德普聞天尊
　　至心信禮玉華流潤天尊
　　至心信禮大忘辯智天尊
　　至心信禮明空照寂天尊
　　至心信禮通慧正信天尊
　　至心信禮澄神靜域天尊
　　至心信禮赴感被緣天尊
　　至心信禮一乘觀照天尊
　　至心信禮至真玄本天尊
　　至心信禮洞淵三昧天尊
　　至心信禮六度大通天尊
　　至心信禮混元祖劫天尊
　　至心信禮凝虛太妙天尊
　　至心信禮冥根弘濟天尊
　　至心信禮大悲化遠天尊
　　至心信禮愍念淪墜天尊
　　至心信禮哀救人天天尊
　　至心信禮超登浩劫天尊
　　至心信禮迥出三清天尊
　　至心信禮大羅凝湛天尊
　　至心信禮至妙尊勝天尊
　　至心信禮虛極大通天尊
　　至心信禮玄宗空解天尊
　　至心信禮妙勝周應天尊
　　至心信禮通幽證極天尊
　　至心信禮遍化世界天尊
　　至心信禮開元應聖天尊
　　至心信禮上善玉華天尊
　　至心信禮寶真常樂天尊
　　至心信禮功成息照天尊
　　高上老子曰：如是天尊，眾相圓滿，左右侍衛，無量徒眾，並處下方梵氣無極世界之中，廣演大乘，敷說道要，度脫一切有罪眾生，令其離苦，咸使安樂。
　　爾時，高上老子告下方保命真人及諸仙眾：汝等若能道化下方無極世界一切眾生，讚歎下方梵氣無極世界一百二十天尊靈像名號，能減眾生生死報對，從來所犯棄擲經書、輕毀聖文之罪，先嘗齋食以貪口腹之罪，奸邪淫妬、分離骨肉之罪，擅用三寶竹木種種法物之罪，大斗重秤、方便侵人之罪，出放販物、過分求利之罪，賣買孤虛、欺誑賢良之罪，惡口罵詈、謗毀良賤、比諸畜生之罪，宰殺眾生、屠割物命之罪，輕慢父母、自愛妻兒之罪。如是下方十惡之罪，無量無邊，不可記憶。今能一心發露懺悔，除此十罪，不為下方十直之神下元太一錄其罪目，上奏天曹，命過之後，不墮下方無極世界糞穢地獄之中，長免臭處之苦，後生人中，快樂無量。於是保命真人及諸仙眾一心頂禮，敬奉教言。
　　高上老子曰：如是十方天尊，皆是元始應氣，生死十方，安鎮國土，教導眾生，隨其緣感，散影分身，變見無窮，與劫輪轉，隱顯不恒，開度一切，福被萬天。若道士、女冠及諸男女能發善心，為人主、國王、父母、妻子、己身眷屬、七祖九玄、天下地上一切眾生，隨其分力，金銀珠玉、瓦石銅鐵、丹青繡畫，造其形像，布散十方，遍滿國土，禮拜供養，立觀度人，行道念誦，散華然燈，懺悔發願，奉誡持齋，見世安樂，過去生天，獲福無量，不可思議。若國主有 災，日月勃蝕，星辰失度，水旱不調，兆人疫癘，兵革四興，當於靈觀玄壇及以宮殿庭闕，以萬二千燈作十重，千二百盞，開八方門，使內外圓足，光明朗徹，然於其中，晝夜禮懺，散華燒香，歸命十方一千一百六十靈像名號，稱揚念誦，建大寶齋，放生布施，立百高座，講說三洞大乘妙經，即得國土安樂，天下太平。若公侯牧伯、一切人民有眾 災危，亦當勤行，見世昌熾，七祖昇天，免脫地獄，長夜光明，世世罔極，長享無為。然燈之法，亦可羅列十方千二百盞，亦可大建寶輪，上安萬二千燈，亦可所在立之，公侯以千，庶人用百。皆依此法。夜則使燈光不絕，晝則息之。停散之日，皆當廣設大齋，行道讚歎，言功諸天，得福無量，不可勝言。於是十方真人及諸徒眾一時稽首，稱善而退。
　　老子像名經卷之十竟