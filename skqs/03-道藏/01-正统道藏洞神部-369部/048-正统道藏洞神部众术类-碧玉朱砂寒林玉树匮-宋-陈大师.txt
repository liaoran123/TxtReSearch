碧玉朱砂寒林玉樹匱
　　經名：碧玉朱砂寒林玉樹匱。宋陳大師撰。一卷。底本出處：《正統道藏》洞神部眾術類。
　　碧玉朱砂寒林玉樹匱
　　西蜀陳大師述
　　夫龍虎者，乃鉛汞之本也。二物相交，乃有變化。水中鉛，火中汞，汞鉛同一元，不知咫尺是神仙。強把硃砂酒醋煎，千千萬萬化成煙。此明鉛汞一體也。鉛汞相交不須見，伏火硫黃便停焰。
　　生育之道，本自父母精血，交娠成孕。故鉛汞相交，龍虎成質。且硃砂不假鉛汞之功，無由氣定。全藉鉛汞匱定火焰，故不能走失。朱砂出汞，而復死於汞，乃玄中之玄也。
　　詩曰：
　　鉛汞相交結聖胎，聖胎中有一嬰孩。
　　嬰孩便是鉛中寶，誰信鉛中養得來。
　　故伏火朱砂，必死於毗。又日：朱伏於鉛，而成於硫。此名若要水銀死，先須死水銀。又云：隨例死不離其父母。又云：龍虎打合，謂之真鉛。一體獨用鉛，謂之頑物，無變化之道。龍汞虎鉛，陰陽交感，精氣相娠，故成玄關。
　　詩曰：
　　真鉛玄妙大丹頭，汞合金公造化優。
　　交娠靈機成五彩，龍昤虎嘯老人脩。
　　其四神，獨有真汞可伏鉛。陽虎陰龍，故汞為鉛。子母之道，金公生虎之肌膚，汞乃堅鉛之筋骨。
　　詩日：
　　離鉛去母全歸聖，入聖超凡玄又玄。
　　養出朱砂能伏火，教君立見水銀乾。
　　銀乾便出神仙境，誰謂神仙別有丹。
　　認得真鉛造化機，全君容易入玄關。
　　法用銀鉛半斤，入鍋鎔之，下石灰、白膠、香樸，數遍撥去穢濁，取掙者。次下桑白皮拌炒之，多少淨鉛，以三之二，入汞於內鎔，下南星末，徐徐撲之，柳枝攪碎成粉，水淘去藥灰，又入八味佐藥拌勻，再入跳炒半日，方作一匱。
　　詩日：
　　龍虎相交自相和，陰陽物感倍歡歌。
　　本是一元分元質，卻來入聖離龍坡。
　　八味佐藥：
　　硼砂　砲砂　石中黃　玄母石各一兩重　死硫　石膽　硝石　青盥各五錢半
　　右朱砂一兩半重。金箔貼身，入前藥匱內封養，候朱砂碧色。又換新朱砂一兩半，依前火候養之，共得三兩死朱。去匱藥，別作丹基。此是去鉛離母子成珍也。
　　詩日：
　　陰陽大道妙真傳，只用水銀與黑鉛。
　　不傷朱體不傷鉛，此法玄中玄又玄。
　　若人識得真龍虎，變化成功在眼前。
　　笑他幾輩頭如雪，不知妙道只虛言。
　　右將伏朱三兩，研作匱。再養生朱二兩，蜜滾柳末貼身，入死朱匱中，養七日，加火一燬。玲開，其朱白色。
　　詩日：
　　二氣依鉛結就成，更含素質鼎中凝。
　　如初溫養無多力，莫使熒高力不升。
　　右將三次養出朱共五兩研作匱。再養生朱三兩，用黃蘗、黃苓、豆粉、蜜溫為貼身藥，入朱砂匱中，封養三日足，一緞。其朱白色，故日白雪不消。
　　詩日：
　　三轉成龍氣轉高，卻嫌元祖是塵囂。
　　朱砂功就烹成汁，撥向爐中雪不消。
　　右將三轉成龍，其朱共得八兩，末，可作養寶長生匱。一應金母砂、母砂、靈砂、朱砂、三黃、粉霜，並可養之，變化之道備矣。在人意對寒林玉樹。凡物有生皆歸死，故有寒林之名。法將匱藥入合作穴，用生汞一兩，醋一盞，煮過入穴中，封養三日。玲開，已生汞苗一二寸，逐旋採摘，任意轉變凡點化也。
　　詩日：
　　伏得丹砂作地仙，其砂欲伏在真鉛。
　　鉛砂不棄依然誤，離母除鉛是湧泉。
　　右將前朱末八兩，以物隔了，用雲母滑石細研，鋪滿實封固，養火三日。玲開，其朱白色。更將前藥去了，雲母、滑石將朱作匱，入合，用好信石一兩，崑崙紙包鋪朱末蓋了，上復以雲母石築實，封養．三日。玲開，其毗可以點化伏成器，不誤後世。如入汞苗同點，更妙。又將前匱入合築實，醋調養麥灰物隔了，放上面蓋頭，封養三日。玲開，其色復紅。又復以明雄黃一兩，經煮燬，煮前藥中，築實，封養三日。玲開，其藥盡黃色。此為黃芽，至靈同汞，可點化為金也。
　　詩曰：
　　七返還丹如入許，不拘黃白盡成珍。
　　瓊林玉樹花爭發，點化超凡不誤人。
　　右將朱細研，作匱物隔了。將元來初養鉛汞砂匱藥，放上面令實。其朱匱內養生朱三兩，封養七日。玲開，朱復紅，故曰七返長生變化也。朱砂養至七遍，極紅，丹質成也。故日還丹，至此大備。且夫初養色碧象母，其後色白象父，七遍復紅，已全七返歸真，故日歸元也。
　　再將上等雌黃，煮過二兩，金箔貼之，墨紙又包，入七返匱內封固。養火三日。玲開，同汞芽，可點庚為世寶。灶之，用白鹽安鍋子下。汞芽子在中，又入盥蓋之。坏不走不用關藥，謹謹記之寶之。
　　醉金池
　　乳香二錢　硼砂一錢　白盥三錢　砲砂五錢
　　右前件分作八處，每點一兩，用藥一錢。同銀入甘鍋鎔成汁，傾入槽中，玲打去藥，其物軟而精潔，無惡暈斑，妙不可言也。
　　右此紅出蜀青城山，乃蒲先生傳，自杭州西湖道院范束叟得之，乃經驗祕方也。
　　碧玉朱砂匱養庚砂第一
　　銀鉛一斤，桑白皮炒令白，只有十兩，鎔作汁。灰五十包一鉗入汁中，傾下汞三兩，鉗退玲灰中攪成粉，玲取出篩細。廳者依前鎔化，二兩汞下，又急攪成汁。水淘去灰後，藥炒死匱服藥，伏硫五錢五色。餘艮石四錢，砲三錢，同研細末，入大姚內，旋旋入藥，炒前鉛汞砂，一日一即死作匱。
　　煉緞第二
　　鮮明大砂三兩，蜜滾死硫貼身。次用金箔，逐塊包曩，入前鉛汞藥中一斤，熟火養七日。取出，其朱盡成金體可愛。此朱研作匱，溫養後段而矣。
　　脫胎聖第三
　　前朱三兩為匱，養大朱砂一兩，死硫貼身，金箔外貼，入匱封養十日足，大火一緞。玲開，如前研細。又養大朱一兩二錢，如後滾貼。養至半斤，共五十日，一切同研細伏火矣。
　　轉養粉霜第四
　　好粉霜二兩，共前庚砂匱藥，合研為匱。別養外來堅實粉霜一兩，煉蜜搜丸，墨紙包之，入庚粉匱中心，封養七日。玲開取死粉，或作後段庚母砂貼身，點化換骨，靈驗大妙矣。
　　結庚母砂第五
　　取朱砂汞三兩，庚母六錢，結砂子分作八塊。用漿水、白礬、石灰、皂角灰、蛇床子等分，懸胎煮一日夜，取出。用緊砂法，用苛子末三兩，先將一兩鋪甘鍋底，入包了庚砂安于中心，又將苛子末上面蓋之。入火屋內，候姻起濃，又將苛子末連糝在上，以盡為度。取退玲看砂力，刀斫不入，方入匱。如不堅，再如前作一次。將前回養，出餘下粉霜，滾在貼身。將大合一箇，入緊朱研，栽培庚砂在內。又將前零粉霜半兩作毬子，密調生硃五錢，滾貼身。密滾死硫末，再以金箔包。先安排此粉於匱中心，其庚砂於四傍，封固，入池爐養火七日，二日，共九日。就爐一緞。玲開，其庚砂以成寶。煙鎔不折，十分足色。如再後，但前法結砂入匱。其外養倒朱砂半兩，再添入匱中細研，逐次栽養。粉霜半兩，而或添至一兩，留作庚子貼身。且如添養朱。積至一年，可分為二匱，長生湧泉，名為種火田，綿綿妙道不窮。如不養物，如法封固，入地坑灰池內，溫溫火候，養之不絕。方使陰氣不生，其匱轉通靈矣。變化甚多，功效不一，名養雌雄，點化皆可為也。非知人不能推，故曉此大造化也。
　　此方乃上代元傳授於太原白雲翁王元中家，祕寶之衛，不誤後人。汴梁呂相府得之，傳於錢府，皆下手經驗有成，非有德者不傳。子後於京府得之，祕之，皆鉛汞三段，奇絕之甚，乃天下第一之術。元得於危侍郎束叟宅及京相府，其體用皆一道理，盡淮南王真文，玄中之玄，妙中之妙，誠不誤人，祕之，戒之戒之。
　　碧玉朱砂寒林玉樹匱竟