洞神部眾術類
　　陰真君金石五相類并序
　　經名：陰真君金石五相類。撰人不詳，似為唐代道士假託漢人陰長生而撰。一卷。底本出處：《正統道藏》洞神部眾術類。
　　夫天地至精，莫過於道。五行至微，莫過於黑。蠢動至靈，莫過於人。明暗輪環，莫明於日月。血脈通流，莫過於江海。興王盛衰，莫過於四時。剋伐迴旋，莫過於六甲。此之相類，各憑大道，相承反逆，兩情莫不因時為用，配合生成。若用陰陽，不辯其類，縱隨巧義，徒費其功。且天地不同，雄雌別行，相類交錯者，並無所憑也。
　　昔天仙至術，修命寶書，共為九卷。並三五相類，窮究至精，道德玄元，咸施天地。出自三皇，著論八卦，始分龍虎，龍虎相須，類同金石。禹鑄九鼎，地立九宮，分為九州，丹有九變，人有九竅，七明二暗。頭有九真，北斗有九星，二星亦不現。國有九五，理有三元。所以相類時同，合於大道。識之者三丹之法可通，道在目前，不合遠取。三丹之外，餘無所言，何也。三丹用大造化之黑而結成，應五行而為人之真液，從九至九，九九三品之丹，為上真經線九卷之中，合於八卦之象焉。《實錄記》中，名靈寶神符為首，玄元之教為經。混元白雪，九轉八瓊三丹，皆八卦九宮變化成象，亦更無別藥，修鍊可為至藥。
　　若論雜門丹砂之法，世有萬般，縱得暫時療病，終無出世之功。何也，相類雜錯，用黑不同，牝牡不交，法則差互。假如金石用作，數有七十二石，石之出處二地厚藏伏，各有陰陽性格。陰山出陰石，諸青之類也。陽山出陽石，是硫黃之類也。若解陰陽相配，即如夫唱婦隨。若高下不和，用藥乖謬，即何以配合。故作五相類，列成二十篇，傳之同志。
　　假如陰石在離山，南方是也。北山出水銀，從水銀變成朱砂，朱砂離之，所出何也。北山勢雖陰，綠類相反剋，乃先成水銀，後成朱砂。朱砂受離火之黑，假赤暈成形，終未免水銀之體。被陵陽子明傳得一經，知金液探淺，皂白始分，以法脫其赤暈，還其真性之身，號日脫體丹砂，亦名換骨丹砂，亦名白虎腦，而成分明。敘經而說，配金石門戶，五類相成，不失其所云。
　　配合金公相類門第一五條
　　第一配金成質，用同相類，兼辯得真骨肉法。
　　假如用鉛，鉛是陰中有陽，陽是鉛中有銀，兼銷成水，採黃華。黃華是鉛之炁，銀是鉛中之精，三物為命，合其一體。若仙士用鉛採華，即鉛無炁，採精即鉛無骨肉。如一物有命有質者，去其肉則骨何有之，去其骨即肉何有之，去其華即無炁，鉛何用之，一體若令魂魄不備，即如何用之。仙士傳文，如何解辯矣。陰君解云：鉛黃華，是鉛中之炁為華，將對水銀為用。雖即二炁合形，終不成質。成藥之後，未免去焉。如其不信，銷成汁三度，即可知其去就，不在作法之限。夫至藥百鍊成汁，展轉通明，不折分毫。然乃存其魂魄，始堪服食，可得長生。若為藥了自制，形神不住，豈可堅人之性命者乎。此則鉛失黃華之炁力，即知其不全也。為類返乖，失其筋骨，永各別也。
　　第二採鉛中銀，號天生芽。直下制水銀成質，質憑鉛生，去肉取骨，骨即無炁，名曰形神不足。歌日：莫壞我鉛，我命得全。若壞即鉛無骨無肉無炁，三才不全，何名丹田。又歌日：用鉛不用鉛，鉛用三才全。鉛用三才全，即是真丹田。鉛須全，即可知其類也。凡認鉛者，不合損其真鉛，鉛即不得雜其外物。雜即神形無炁力，至丹田如此，豈能成象。自古仙士用鉛黃華及鉛精，事理殊異，與常流不同，相類不乖，道能歸一。
　　第三用不損金公，即神符純體為玄元。玄元是天鏡，天鏡即三才全，未分別。鉛黃華為炁，鉛精銀為骨，鉛質是肉，三才全用，不失純元之體。一日水，二日火，鉛中三才全，可用成道，所以萬不失其功。神符為天地之首，上藥出自《五符經》中。其五符出於靈水仙宮，因水成符，以符為藥。
　　第四用九轉成鉛，鉛須全。若鉛全則存三才，即黃華不失其位，其黃華約鉛力全為用。凡鼎有三足，不可闕一。一炁闕即萬不成其道，藥無神魂即不靈。何也。且黃華中並無筋骨及肉，即三才不備。如至半年，終試之銷訖，走猶不住，豈乃用其無力者乎。類不相從，保合以成，客主終共，水銀反乖，各自走去。
　　第五成金公之道，全其大丹，形神俱備，不動真性，生靈之寶在我真鉛。鉛若不真，其汞難親，真者已全三才也。肉為天，亦為母，乾中之母，內含陽天鉛中銀，為陰地，地能生萬物。黃華為炁，炁能長萬物，如仙士用之，不破其車，即為真鉛矣。歌日：莫破我車，令我還家，我由命也。車是鉛之別名也，破即三才不備，無所用也。又曰：黃龍汁，是鉛中黃精銷成汁。世人以汁投之，號日鉛黃華是也。鉛若無汁，何堪為用。所論真鉛，非五金土
　　石之類。學道者審而明其理也。
　　配合水銀相類門第二十名
　　一名玄水，玄水是水炁初胎，一千年後成結，似凝未凝，似胎未成胎，名日玄水，不堪為用。
　　二名玄珠流汞，流汞是水光之炁，二千年名玄水流珠，已成水銀，尚未堪修鍊為丹，是水銀初地之名。
　　三名河上姥女，是三千年水炁，已成水銀，帶青色，號日初名水銀，如飛鍊對陽，被火炁影著即走，亦未禁火，未堪燒鍊，但用水銀道者，須用此事。
　　四名太陰，是四千年水銀，已過三千年，故名太陰，是老水銀，始堪用也。
　　五名赤帝流汞，又名赤血將·軍。此出自離宮赤水，含陽炁赤色，成朱砂，斯為汞之別名。積混元之炁，而成陰山。陰山極危險，出水銀。水銀真混沌之炁也。終是太陰之精炁，如拒火不飛，銷瀉不折分毫，即合大造化之力，其中有長生出世之大功。
　　六名玄水金液，亦名玄水水銀，憑水而生，凝結成水銀，後大造化。仙人修入水藏形，號曰玄水丹鉛。蓋其上凝結，號名金液。即是得名神符，神符出自水精宮也。
　　七名玄明龍膏，亦名抽暈丹砂。玄明者，無炁暈也。龍膏者，白雪之異名。伏火後不去，服食一道，有不可思量之功。但有惡瘡等，末著其上，即當日見效，名日龍膏，有大功也。
　　八名水銀虎礬，水銀入一切礬石中，用合成藥，煞一切毒蟲，及成五金，以為世寶。若入諸礬石，即不堪服食。
　　九名白虎腦、玄武骨。此是都名，亦名白朱砂，別名天生芽。直下制汞，見火而合本體。亦云子母相生，不離其本，此名為天生芽也。
　　十名砂順，亦名金頑，亦名太陽流珠。此三者水銀，有變化之功，已成世寶，為利兼療諸疾惡病，亦有上昇不死之丹，奪天地造化之景，萬物歸依，共成一道。陵陽子明是水銀之別名，其仙君歷劫仙人，窮其丹性，配合三黃二青一白，出處生靈，採子午入於中宮，類二儀合於胎息，穿陰山知其水銀之性，用定別名。如堪服食，即隨其制度呼之，亦不以一名為總者。看水銀之性，臨爐當火所用。如道士得其真性，配合三才，成丹萬無一失。如不得真性，臨爐當火，疆為燠伏，雖能將為藥用，無諸制度，亦不免飛走，亦無出世之大功。萬般巧偽，不如識真水銀之性，相類合同，俱成一體。而乃子明歷劫考尋陰陽二山用之，知其皂白，靈妙無差互。乃觀真水銀，含紫色赤脈如血者，此老陰山之精，絕上也。青色名姥女，白色名玄水流珠，又名白虎腦。白虎腦者，號曰白丹砂。仙人抽卻炁暈，見潔白之體，遂名白丹砂，是三千年後四千年名號也。今辰錦砂，時人亦呼為朱砂，如道士配合陰陽，巧令伏火者，此名伏火熟朱砂，不得號為丹砂。其白虎腦有三名，第一名白虎腦，二名白金液，三名白丹砂。陵陽子明易知水銀之性，變水銀之成金，亦有不死之功，相類成品，造化者不虛其道。
　　配合曾青相類門第三三名
　　曾青一名青龍膏，其青龍膏是水銀之命○ 若變化得曾青成膏，即水銀之聖道合矣。亦是水銀之使，亦能制水銀為丹。言其膏者，水銀之中得成丹。其丹通靈，可為上昇之藥。如不得曾青膏水銀。如龍見火卻飛，所以曾青水銀之使，亦是水銀脂膏。
　　二名青龍翹。曾青本配束方之木，木中有火，象曾青中有金。木中不見火，曾青金不明，如人有魂魄陰陽，豈有形。此四義象水銀含於朱砂之體內。
　　三名青腰使者。曾青居水，一名亦無二三。為仙人當配合之時，類同得成上藥，便以所得意為名。然相類制伏，各取其功，論其得失，乃知曾青合水銀之性易之。云青龍膏、青龍翹者，因水銀而生二名。水銀如龍，見火即走。曾青膏伏制得住，號龍虎丹。五相類了，知曾青有駐水銀之功，又能駐生靈之命，合配水銀之性，與曾青類同也。乃知曾青配木，合於水銀，子明制之不錯。
　　配合硫黃相類門第四六名
　　一名玫始初之名，號硫黃，出在陽石之山。當女媧尋得鍊石停脂穴，數真人共論之，綠穴深數百丈，穴中有石汁流出，見風堅硬如石，似黃金色，因而為名硫黃。元本名號石停脂。
　　二名黃英，黃英本從陽石中生黃水，化為石，遂名黃英。
　　三名黃燭，黃燭者亦是石停脂，性帶太陽炁，見火而生焰，而名黃燭。
　　四名法黃，當女媧鍊之得法，而成黃道，遂名法黃。
　　五名九靈黃童。九靈者，太陽，有九名，故曰九靈。黃童，純陽之名，謂童子之性，無陰故也。
　　六名黃白砂。准仙法，凡伏得石停脂，伏火帶黃白色，其道化五金成寶不遠。後說云：亦獨行一門，乃有救貧之法。獨有一門，能化五金為世寶。若能稟天仙之法，住水銀成白金，反曾青為太陽者，即是天人之仙藥焉。鍊石停脂名號，出自女媧，得其神化之功，易名垂於後世。天地至精，莫過於道。道中至微，莫過於炁。養炁安魂，莫過於水銀太陽。鍊魄存神，莫過於硫黃。宣制解釋，含藏育養，莫出於黃龍汁。黃龍汁乃鉛之別名耳。安靜不動，莫過於青腰使者。青腰使者自有神化之功，壓強撫弱，含金液之百靈，定水銀之真性，安四神，調五藏，助氣海，能昇能沉，解作黃神之法則昇，不解則沉，沉之則斃，昇之則仙。如定得石停脂，即有育人之功。若不定伏得硫黃之性，即遲晚終有殺人之毒。如道士定伏得硫黃雄黃黃芽，並水銀之異性，解使曾青為黃神，膠鍊曾青黃色是也，隱名是至道中。伏定三黃之大訣如會得，即兼變化萬物，無物不可變化。若三黃伏火，各令不奪其元色，並須得各用子母相承。若用別性物難入類，願思知見，以寶生寶。解者須臾，不解者對面陌路。道在我身，得之名相，類考尋知，所用不雜者善。
　　配合雄黃相類門第五一十一名
　　雄黃者，出自西方兌宮，何也。雄黃是庚辛，兌金之苗，借庚辛之炁，結成雄黃出武都山。生此雄黃，其山甚靈，非理之人，採之不得。事須祝醮啟告，然始採得，些些萬人採，無一人知其所用，相類得門。後漢陰君尋知其處，辯其色目，元非獨會，考其眾仙聖之術，方得明白。且雄黃自有十一般名，各有所用，用藥道士切須要知其根源。若取武都雄黃，擬伏鍊丹，乃都不解用藥，亦未會道之根源，縱得偶成丹，亦不堪服食。或作不成，過後妄推鬼神所作，云祭祀無功，不知誤憑古文
　　偶錯，使雄黃信手稱情，此非知道之流也。
　　一名朱雀筋，朱雀筋者，伏炁成質，先帶朱色，五千年後，變成黃色b 尋朱雀筋，帶朱色。其黃新者不堪大用，力又薄○ 世人見此，爭言云好雄黃，甚錯。如將合草藥小丹方，即且任意用得。若入理大用，擬制伏變化，即實未堪用。
　　二名勾陳，是雄黃初脫朱色，漸變黃色，乃名勾陳。若用為藥，十得八九，不得全功，且不堪入火鍊之為用。
　　三名太一，旬首中石，其藥已成黃色，堪入火試。
　　四名揉黃，其雄黃已成，大劫數終，縱橫用得不疑。
　　五名黃奴，黃奴者是水銀之使，得號為黃奴，入汞中即陰陽不失其氣。
　　六名帝男精，帝男精者黃奴別名，與太陰合同，交會日變其炁，如女受男之精也。
　　七名丹日魂，其雄黃極陽，是日之魂，號為太陽之名，得丹日魂之號也。
　　八名石黃，其石黃是雄黃之精，非唯制伏用之，人帶身上，刀箭射之不著，如得之生帶，不用修鍊，如更合成三黃，伏火變異，成大造化之寶，及有出世之門，而不虛也。
　　九名黃金，此之一味，伏火鍊作黃色，入微微黃神膠助之，獨變五金為黃，成黃金，不在用諸礬石之限。
　　十名黃蒼，黃蒼是老雄黃也。不唯合鍊成丹，有邪魅鬼病孩子生帶少許，魅病立差。
　　十一名帝男血，其雄黃表帶白衣，裹帶血色，光透如空，鮮明如血，好雄黃也。此者若合時得炁，相類成品，不失三才。出鑪鼎後，三年洗濯精潔，服食依法度，立可上昇矣。出離極南武都山也。元一物數名，各有用處。仙人留法，莫不遍知，下手得成。上藥經歷萬過，因而名之。或各立異名，得之總解，妙理難窮，類合根元，用之不錯，相類成品，得炁成功。若總用藥，不分根源，徒名道者。且天之相類極陽也，地之相類極陰也，潤下水為江海，利地之血脈。天有河，連地之通炁，為懸象本天上無水。天地至精，不過守一，而分三才，象三大丹也，承五德而生。後人之就上法而生，萬般類求，諸邪異施而用之，將無炁之物，以時推移，自生大患矣。世人豈知，至精不過守一，立義不過三才，相生不出於五行，伏藏不出於水火，相類之道，元從一焉。配合兩情，能夫能妻，陰極陽生，而成至藥者，莫不依我太陽、太陰者也。
　　配合鉛精相類門第六二十一名
　　按鉛精，仙人配用，方有多名。人若知使用，即不失其道。一鉛花，二鉛精，三玄黃，四黃芽，五飛輕。已上五名，蓋是神符、丹鏡同用之法。釋曰：一鉛華者，是鉛之炁，堪伏汞，雖暫駐伏於火，終無了義，能消三毒，盡化為空。二鉛精者，是鉛中之銀，合水銀之藥成類，因鉛質成胎，終始藥中大患矣。三玄黃者，是鉛中精，合汞炁用之，三才俱存，不動真性，為神符玄錄，天鏡為用，而入鉛中，為筋骨也。四黃芽者，是鉛中黃華。黃華是鉛中之炁，合汞為用，用即不失鉛體，即為黃芽。五飛輕者，是鉛中精華，雖採用合鉛，只丹砂是也。用之人不覺，又須知兩般共炁太陽，一種不得，交錯用之。天蓋在鉛內，天蓋華池也。華池水基也。
　　六黃舉，七紫根，已上二名，百鍊堪成絕粒之藥，其功不可量也。八黃華，九河車，已上二名，堪伏汞遍周天，遠近不走，亦不減分毫。十立制石，十一鉛精，十二黃輕，十三黃龍，十四伏丹，十五黃池。立制石，是鉛脫胎化白色，似石，堪制伏汞，為至藥鉛精。仙人解用制金石，中有毒自消，有毒則不堪服食。黃輕者，是黃華之別名，用時如輕華？而能重用之。用之而能制黃白物成寶。黃龍、伏丹，是鉛華之別名。黃池是修鉛之異名。已上並是諸雜丹方迴名立字，古仙流行制汞之方，以得當年之號，亦不上實錄。
　　十六金公，十七假公黃，十八木錫，十九飛雄，二十太素金，二十一天玄。已上並出《神符錄丹術大道記》中。金公者，鉛之別名。兼本州土人，用，要知當用勿錯。假公黃者，是鉛已出銀並華了，謂無精華，不堪用。木錫是鉛之精華，堪入汞為至藥，不失其道。飛雄者，是鉛入太陽，成純陽，可作鼎。亦炁銀之類。木錫、飛雄二名，並是神符，錄丹術不得失鉛精，炁魄合數。鉛本是銀質，銀本是鉛胎。陰主太陽，陽主太陰，陰中之陽，是鉛含銀精。陽中之陰，是朱砂懷水銀之炁。若相配類，總名胎息之炁，未見成寶之位。若能解用之意即潤，又成之則無象。三才必備，四象不傷，全炁而行，於其大道。若巧計用意，取無炁之物，相配成丹，自大誤矣。
　　三靈丹祕訣云；所用鉛炁合元，事須體全，如人交合，採少女之炁，須合本體，所以配類陰陽二性，主客兩情，親不親之，得不得之，兩儀相類，道德展轉。後學用以不用，任情而為。我終不敢隨意而行也。太素金，又名鉛白，一日丹地黃。其名從胡粉中化為鉛白，又名青金，亦太素金之別名。其名配太陽，同和鍊，瀉成汁出，為青丹天玄，又名伏玄丹。其名以鉛華為華池，入水銀為華華汁，合入鼎燒成藥，餘雜鉛漿汁，亦無用處。
　　右已上配鉛精了義，鉛功最大，神化無窮。自是淺見其道，不能求之真理，妄為穿鑿，輒將他物，染我純粹之體精。欲求至理者，要在求其真鉛，勿令錯雜。
　　配合白丹砂相類門第七六名
　　一名天生芽丹砂者，是白丹砂。伏元神炁太陽者，號自然之炁。含火之精，名曰靈砂，眾砂之芽長，有說自丹書《黃錄記》中云：真丹砂色如真珠，乃真人立名真珠砂，亦名天生芽。直下制汞，更不別用藥。水銀得此芽，見火無問多少並伏火。能變乾水銀為利，鍊至金色。能化五金成寶。
　　二名仙砂。仙人本無藥為藥質，亦未有造化之器為鼎鼇，即取此白砂為服食，遂得長生。亦不燒鍊至水銀為丹藥，故仙人立號為白丹砂。是天生芽也。
　　三名朱烏砂，其砂出自離宮南方，屬火，因方而立號焉。
　　四名汞砂，其名未赤之象，潔白成砂，因此為名汞砂。
　　五名石脾砂，其砂出於石床夾石床帶，白色，砂同石色是也。
　　六名赤帝鹵鹹，南方是赤帝位，出砂之象，如顆鹽白色，以象其名，就方取號。仙人所置，各各不同。
　　配金相類門第八四名
　　一名庚辛白金，金數四，乃有四名。元本無象，以西方庚辛為象。可知大道仙人神化，以炁配合，相類成質。亦未知水銀出金水中，黃金不堪作丹。仙人指象立諭，不可知懸數。庚辛白金，實非水中金而成質，即是自然氣而成質，豈不因炁成大造化之金寶。非吹砂金而成象，乃服積金而成神化之身。故知大道至幽靈隱，尋常之流莫能探測耳。二太素金，其名乃始初之名。三束方日陽，四卯木青金，從三皇號，黃帝後立名。束方日陽，兼名男左，為卯木青金，皆憑仙人制造，各立一名。三皇相類，配合西方，後太上詣流沙，採真鉛鍊化成藥，皆起自庚辛之教。
　　是我大道元始君之垂法象，以世人本非自有法象而成金質，是服積金而成靈化之身。後至龜甲元年，為帝位遞相煞伐，時代滅亡，仙人歸天，不同助理，人世暫絕元教，並無神化之金，可為至藥。後至龜甲上元元年，有仙人婁敬指，託水砂採金，可為至藥，鑿陰山，採其銀礦，取白金，生民勞苦，不可勝計。為世帝行無道，君臣不睦，兆人怨上，遂使世絕道教，有是有非，以煞止煞，人流亡於平野，成怨天道耳。自後遇仙人出世，隱於市朝，漸化世人，靈金遂顯，人漸樂藥，視金寶如灰土，天下太平，人不怨天道矣。
　　上古天地始分，未有金木水火土五行相配，亦無巧偽萬端，人執淳朴，聖人在上，仙教奉行。自後黃帝制甲曆，竺（子推五行，亦不知上古誰人起初。推求至藥，以救生靈，皆云三皇所造。當時無可依信，綠文字未生。後成道者，皆賴避世。仙人垂法遺教，即藥有名號，載于實錄。後人修練得道者，亦不可勝計。
　　按實錄古之明帝，先得至藥，後傳寶位，迤邇相推，泊至夏后氏禹。求人太速，不待諸侯之寶，得益而卒。授之天下，益事禹日淺，於諸侯未洽，寶位遂歸於啟，而帝王至藥，絕於世矣。雖然臣下多得之，隱而不顯，或處市朝，或祕山林，樂道者一時觀至寶焉，非人問土石水砂所出也。後學者切要知我識我，玄元大造化之金也。　　
　　配合確砂相類門第九五名
　　一名狙砂，其物出於陰山，積冰凝之，結水變成也。
　　二名赤狙砂，帶赤色者，老壯堪用，無物不利。
　　三名砲砂，此砂人不解用，兼不知來處，損物壞人。
　　四名白海砂，其砂鹹，如海水結成，綠北庭凝寒之地，狀如白雪，土鹹如滷，故號白海砂，實堪服食，為至藥。
　　五名五金賊，其名因化五金，始知是賊。若解用則五金不壞，若不解用是物必壞。其砂若相類用之，不得過甚，但得力即止，過多即損物。如人要服食，疾愈即休。欲求他力，多服之，即必速死，何也。此砂出自毒山，積陰之熙，而凝結成砂。若劫力則得物成之後，宜退之。若用過多，所服必死，速壞五藏，五金必敗，萬萬如此矣。若得其妙理識我真確砂，仙人用之通大道。
　　配合口硝石相類門第十四名
　　一名硝石，是秋石陰石也。出積寒凝霜之土地而生，取此霜土，煎鍊淋漓如法結成，亦如煮水成盥。然用處各別，綠性較寒，取北方坎子為炁，積陰而用，制陽之毒。上古仙人將制物，兼化五金成寶，假合成道。
　　二名北帝玄珠，其源採北方之炁，化成玄珠，是冰霜之炁，與砲砂相鄰，作法則又與砲砂性不同。確砂能導引諸藥，硝石能制伏之，是其性不同也。確砂是陽石炁，硝石是陰石炁。
　　三名烏頭，其名因秋葉黃落時霜始降，因而得名，是草枯之意。
　　四名黃烏首，時瘍北向，首迎霜，而採之。仙人用制巨陽之大毒，故列名相類，與聖道抗行，作世利之門，而用即通。此間之妙也。偏治女人血炁塊。
　　配合空青相類門第十一 三名
　　一名空青，色帶雌，如陰中之炁，帶雌配類，西方之炁象，乃西方庚辛金，白虎之炁也。綠曾青配類，束方甲乙木雄，乃東方甲乙木精，青龍之炁也。空青象西方庚辛金，金木相化，木之炁剋於金，而懷金性。二事名一，用類不同。曾青能制伏水銀，為使屬陽，乃雄。空青性弱體空，遂名空青，屬陰。乃雌能感曾青之炁，而成制藥也。如世上空青雜用，及合諸服食藥，總得即不堪對。水銀定伏，三黃為使，用即乖矣。
　　二名青腰中女，其名中女，謂不同水銀之炁，與水銀同和，無男太陽之力，故得中女之名也。
　　三名青砂，乃空青中心空忽，有懷一銀星子，中有一粒，青如麻子大，可以為至藥，服食便得長生。亦名玄珠，又名為玄砂。若分配合造藥物，不得其門，妄施勞力。知者不妄，空青中還丹自然之藥，仙士知之，服而不死。空青有銀星子，乃陰，是雌。曾青中有金星子，乃陽，是雄。能為水銀之使，可以定服三黃之大，訣也。空中青子，為天生芽，自然神丹也。
　　配合悶黃芽真性相類門第十二四名
　　一名黃芽鉛，能制汞，謂之黃芽。其鉛須三才全不損傷者，可為黃芽。將制汞，先白後黃，轉成五彩色，各執一方，始為芽，全其大道之功。
　　二名白丹砂，是為黃芽。其白丹砂，是朱烏真胎體之骨，直下制汞，為道初地，力通神化。先白後帶黃暈，後復五方之色，得其兌，兌是庚辛金之藥，化汞變成象也。經云：採鉛之精炁，為天生芽。
　　三名硫黃，亦名黃芽。其硫黃用制汞，雖然暫住，終久還走。不斷鬼焰，毒炁常在，汞炁懷病，或暫得伏火，終不堪服，止療病可也。異類不同種，無延駐之功，終害人也。歌日：天生芽，白丹砂，合二炁，同一家。路不錯，入神華，道在此，是河車。
　　四名鉛黃華白丹芽，其鉛中有銀，所以因法而採之，得銀之精炁，號曰白丹芽。白丹芽者，是炁結成胎，銀精是也。其銀精炁，制伏水銀為藥，有神仙之道。如用之不得損其三才，兼不失其炁力。歌曰：鉛黃芽，全三華，採我炁，結成砂。初門白，運火加，輪五彩，起雲霞。曾青為使，大道無邪，三者備，是仙家。
　　夫芽者，稟天地人三才，全名為芽。芽含天地之炁，成萬類而生，其根綿綿不斷，號之曰芽也。其白丹砂，本是水銀之寶精，如用之制水銀，如君如臣，無不相稟也。其水銀准年數變成朱砂，從朱砂變成金，從金變成白虎，四千年之石液也。唯仙教亦多不定，得其形神，亦自變改，即未號真丹砂，綠水銀性不定也。唯我白朱砂，仙人號曰玄元砂者，蓋為萬載不易。其元白之性，與水銀有殊。其砂猶如世國主，雖是人體，炁與凡人不同，生殺在手，變化在心，其白丹砂亦復如此，始知此砂是玄元之首。其砂非宿有仙道者，採之不可得也。
　　如諸道士，要成天生芽者，須求玄元砂，即是天生芽，白丹砂也。近地不生，生在遠山。山有坎離之穴，道士不能深入，採我玄元，莫測丹之淺深，只取錦州朱砂成顆者，以法抽暈，卻歸舊體，伏火不損其道，亦名為黃芽。遞相承制汞，如臣見君，如火見薪，如風得雲，未有不伏者也。然成丹之後，不堪服食。或能制為世利，或偶以愈疾，終無出世之功，自可驗也。服經一二年後，男子陽道俱絕，蓋純陰之所積故也。後學同志，但依古教，若採得此砂服食，無不成道。
　　綠白丹砂，自然之藥。法有三才，以天地為鑪，四時為炭，經水過火，歷劫而成質焉。道士須知，妙道不遠矣。如得此砂服食，但去卻夾石，研鍊如粉麵，九蒸為度，研及百過如緬，以棗禳或爛飯為丸，丸如蒙豆大，日服一丸，不得過，其炁如服。經一二年問，方有出世之功。未閒觀之，與常人不同。精光耀日，炁自明達。凡至道之理，只在含精返本，資神炁也。採其真液，卻歸元祖，填其血腦，自然老而復少，枯而復榮。故經日：胡粉投炭火，色壞還為鉛。冰雪入溫湯，解釋成太玄。且胡粉本鉛燒成，再鍊之卻歸鉛體。冰雪本是水結成，得溫暖之炁還歸水質。人本年少，得至精而服食，返其童顏，還歸少質。
　　此前賢古聖，殷勤教諭同志之士也。亦哀憫當世之人，貪生失理，夭枉於聲色，衰悴於滋味，所以元炁漸衰，大期奄至。故孜孜著論，以警將來者耳。我玄元大聖，文武神化之丹，不過黃芽真性，是玄元之教。所以黃芽一字，不可意求，未可法則。天仙祕術，古人傳之，須在口訣，遞遞為師，不可輕泄。若此不得其妙理，不可妄起異端之心也。
　　配合丹鉛魂相類門第十三
　　曾青鉛是水銀之魂，水銀是曾青之魄。白丹砂、天生芽是水銀之天魂，無水銀之精魄，硫黃是水銀之冤魂，隱水銀之橫魄。雄黃、雌黃、毗黃、硝石、砲砂、太陰玄精石、空青并礬石，各稟炁成形，都與仙術不合，魂魄不相類，其道不同。若相稟者，力不過鉛，使不過曾青，功不過水火，失不過雜類。曾青者，木精也。鉛汞者，金相類也。
　　三魂，曾青甲乙為第一，木精也。姥女白丹砂丙丁為第二，朱雀汞也。鉛庚辛為第三，鉛銀金水芽也。此三色各有神化之功，能制水銀之力。如得此妙，即不失其仙道焉。其次硫黃，亦是中仙之道。用者使其相類為表裹，為臣佐，為炁力，得之者即為中仙，不解用之，即為死士也。硫黃有大毒，一種名硫黃，乃凡常硫黃也。
　　我仙家硫黃，能殊別，如大用，如三台之臣，亦能有出世之路，亦能化五金之功，亦有獨行一門，救貧之法。經云：鍊如金色，可以點輸石成金，不虛。如大用者，助成仙人神丹胎，無不用之。用即須無鬼焰。曾青同本類一色，獨有神化之功，引水銀之炁，流散百脈。若獨行一門，能化五金為世寶。用化為液，五金見之，無不變改。
　　水銀一門，仙丹白朱砂寶，是天生芽。本從水銀中生，精神不變，成白朱砂者，始名天生芽。得此芽，水銀無不伏化。今道士無天生芽，何不借炁而成白丹砂，即同其大造化。上古仙士立言大造化者，以天地為爐，四時為炭。若純妙用，亦同大造化，不在遠取其則焉。然三一相須，其居不同，其致一也。若種類不同，用意參差，分兩有異，即如何解摘，唯我神化祕術，信心所從。
　　配合神丹宮相類門第十四
　　三魂，水銀靈魄，成三品神仙之丹。從三一起，分別道元，為一。一生二，二生三，三生三才，三丹相類，神符白雪，九轉金掖，從九至九，液之不斷，不斷是有炁之名。積炁成功，為上清三宮。一名紫霞宮，二名天皇瓊宮，三名紫宸官。天一宮合神丹，其三品丹，都在一門。藥中三物共成，入天一宮也。天一宮是天皇瓊宮之別名也。若修神符上丹，從紫霞宮起首，從黃至紫，不奪舊色者，不可載其名。天一宮最大。
　　三宮，三清之境，從虛無紫霞宮天皇前，一切，大聖悉皆歸集。世人若得此真仙之門，不雜亦同天地大造化也。大道者，天地也。凡水銀如得曾青，以火試伏，而於鼎中，其靈變光芒，火燒不燼，變成仙丹，以應上仙天宮真神丹也。號明皇元君，從玉晨君化成，其名因白雪而成道焉。按《本行經》中載元始五老，太上之尊也。其丹上關天宮諸仙聖智，下在人身中而伏藏，上下知之，可名成大道矣。
　　配合胎宮雌雄相類門第十五
　　胎中配丹，以硫黃、水銀相類。四神，以雄黃、朱砂、空青相類，鉛錫金銅相類。雜諸丹藥，合以礬石，并草藥相類，黃丹、硝石相類。金合木，水合火，炁合風，陰合陽，並相類成品，以炁合道焉。凡所置雜丹方藥，並無出世之功，暫有治疾之能。若將此礬石雜類，染我神仙之衛，水銀為丹者，雖爾暫住，終久還去。
　　且水銀性自滑淨，不染諸塵垢，道士豈不相類求象，以合聖道焉。假如鉛屬北方，子，水位，炁之質也。為含銀胎，其銀胎為黃花，如木中含火，稟類相求，而配其炁鉛也。白者金精，炁者水基。水銀內含火熙，象木中含火，水刑火，為卯合寅為火，曰重陽，火在其中伏藏。所以道經云：知白守炁。炁者，北方之位，鉛精所居為雄，雄者為鉛中含銀也。雄配雌，雌者水銀，體性含陽也。雌雄相須，陰陽相合，為藥初門，為化成白掖，伏汞而死。
　　《易》曰：百姓日用，而不知其道。五行水為初，一能生成萬物。．道士豈不知神化之術，在其中也。雄是鉛中銀，能化水中銀為白液。白液者，從雄以雌而化。此其仙丹，上元玄教一品，號名神符丹字，出《五符經》中。其次用曾青、空青、雄黃、雌黃、毗黃、硫黃、硝石、砲砂、戎盥、鉛華，鉛華是鉛中銀精別名，已上等藥，助成上道，亦須當用之，日相類同體。即合於易象，不得失錯。若臨鑪定火，三才具全，天道共成，更無不利也。
　　若言三品上丹，並不用硝砲、礬石等之類。若《港通訣》五金制度，在世利之門，即須用礬石，相類制引，使其通利，助佐其門，不用不成。如為小丹，治玲熱之疾者，世人皆錯用諸礬石，共制於水銀，以助佐成丹者。世人不識相類，浪取其根，縱服得病暫除，不知元是患人有命，非干丹事，必取無端。何也。人五藏不納諸礬。
　　又說按諸草藥方書，多載用白礬之類，火化為生熟元，不易礬性。如生水銀死了，豈兔離水銀之性乎。熟飯豈兔生米之性乎。只為用時較生，生即性急，使即疾速，熟即和同，使即遲慢。遲疾兩炁終始，元是一般。如人自少至老，元是一性，不可改易也。唯我神丹三品，用炁相和，以炁相類，不失五行，配合兩性，不遺水火之法，象其顏色，未越束西，相類成形，不離南北。受炁行令周迴，不出於八卦，役使筋骨，不過於曾青。配合陰陽之精，變化不出於鉛金白液，伏藏不過於水火，得志不過於水基。隱形為神，硫黃第一。毗黃一物，天一獨行，雄雌硝砲，轉白入黃，轉黃入紫，相類品物，不出神丹。雜錯施行，大誤其道。
　　配合口神丹伏鍊相類門第十六
　　第一神丹神符，上品之丹。其丹以炁相合，而成大丹，名日天鏡。鉛中黃華為銀，含在鉛中，名黃華，蓋其華池。華池是水基，水基名曰雌，即銀，是西方太白星宮，號庚辛少女，雌也。鉛精元炁為精華，名曰雄前者，十名雄鉛黃華。精炁能化水銀，是以鉛精炁為之中男，北方。與兌西方雄鉛也，作華池。蓋與金少女相合，為雌雄華池。水銀脫胎化白液，液正元為一炁者，水之基，水位在北方子位。
　　第二白雪，白雪乃從汞，為妮女之用，中還白雪配類，合道元本，眾成一炁，別名號日特行丹。何為眾味，可得所扶，助成其炁。造之甚易，得之甚難，何也。由助佐臣第一曾青，乃天一木精也。黃芽鉛精，白液金精、秋石等，出陽入陰，稟天地之炁，通大道之正元。一造永了，更無二功。亦名金砂之丹，日月遞加，硫黃為芽，青腰為使，調成金砂，周遭一雨，名出雲霞。相類得之，服而不死。
　　三丹相類，各稟其炁。神符應春夏，白雪應三秋，九轉應三冬，春夏屬陽，陽者雄也。鉛黃芽神符也。秋冬屬陰，陰者雌也。丹砂白汞，姥女白雪，白雪者丹陽也。九轉應三冬，何也。神符應春夏，天色清明，發一年之號令，感萬象而生成，應蠢動而受命，合四時，應八節，此亦上仙之丹，號曰神符。其次白雪，三秋之首，憑寒露而成霜，積陰炁而為雪，從煞止煞，百草燼於灰塵，蠢動伏於地炁，號神化無窮特行之丹，服之永不死，造之永留根，不可思量。
　　第三九轉，九轉神符，亦名金液丹相類九九之數。初九用九轉，相類九九之數。初九用硫黃，硫黃是太陽。以陽成陰，名曰純乾。純乾成大造化炁，號九轉。九轉合五行三才，得此丹象束方木，木王正純乾。十二月半，得正月節，解凍之春首，即神符為上功，九轉為次功，白雪為武功，神符為文功，經天地以春為上也，神符功最大。
　　凡神仙之衛，不過三丹。三丹三皇所造，其丹雜法，科有萬數，不得品類相配，不在載於仙錄之中。九轉使者用黃神膠，白雪使者用天一黃芽，同黃神膠為一房，神符使者用鉛黃芽。三品上丹，使用各別，造丹日不得錯，其仙教即恐相類不同也。而不涉入，自大謬也。
　　配合傳熙相類門第十七
　　硝石、砲砂、雄黃、雌黃，此四者相類用炁，同於一般造伏，制水銀成丹之化，有感炁之法，刊在要門。分數有功，即天生類別。其如雄黃類水銀成金之炁，亦輔金之苗，亦成金之色。其中用曾青為使，即是雄黃之類，同成炁也。雌黃為陰，輔佐空青。即是空青為使，亦同水銀也。硝石為臣，輔佐雄雌水銀，如關閉門牖不走失也。類同一家之人，亦同一國之君臣，無四夷諸雜之類，以破三才也。凡制丹及黃白衛，不可過此四般為類也。砲砂與五金，亦須借炁用之。用須知其多少。若不相類，則事不成。凡萬物皆然，非論至藥。修煉之門，取類同即合。除此四味，別有橫入者，是非多端，未可聞命。
　　配合波斯鉛精相類門第十八十六門
　　波斯鉛不損三才，為五符天鏡，成我大丹，為黃芽，是畢天之上法。波斯鉛是白虎庚辛金鉛，號西國黃芽。嘉州鉛以水銀同於猛火中，鍊成金色為黃芽，名破三才分金公二字，亦名壞性，縱成黃芽，號日中天之次法，法無三才也。波斯鉛如著水銀，於猛火中鍊如金色。若未至金色，須百鍊取金色，然後堪點化。採黃華為芽用之，點輸石及雄雌黃、空青等，成黃金為世寶，亦名畢天之法。嘉州鉛與硫黃，同鍊水銀成粉，將鍊水銀，成太一含化丹，亦名中天之法。嘉州鉛入硫黃，微微同銷成汁，兼用大功力，水煮之，以盛器成水銀，煮經一百日，其水銀亦成丹用，亦成白銀用之。嘉州鉛為華池，煮一切水銀成質，號名真鉛金公華池水。波斯鉛入水銀，同於猛火中，鍊取六兩黃華，於熟丹砂，是陽藥木精，櫃中養一百日，修鍊擎出，丸如梧桐子大，每日空心服一粒，律下，益心神，明目炁髭髮。不經二百日，白髮再炁，是小功之法，知神仙之道不虛矣。嘉州鉛及雜州土，鍊成為粉，燒成黃丹，亦成蜜陀僧，亦成胡粉。作櫃子伏丹藥，堪為利用之門。嘉州鉛能成炁銀，亦能成銅器，亦能抽銅暈成銀。波斯鉛不用，入水銀空鍊一伏時，取黃華以制水銀，無不伏者。並空鍊一伏時，取黃華將制水銀成砂子。若入火伏得住，亦名中丹。若大藥，即不用諸鉛。
　　歌日：大藥不用鉛，用鉛即須會。會即三才全，不會壞物碎。黃華皆憑鉛，鉛中有變改。天地自全功，功成鉛須退。至藥無二三，因鉛始得會。會本從心生，生須鉛華在。變法任鉛情，不道不成蓋。蓋是天鏡也。
　　鉛黃丹，世人亦將為黃芽鉛。胡粉，世人亦將為黃芽鉛。令伏火作器，受水銀，亦號白金黃芽。嘉州鉛一斤百，鍊成一兩，白如雪。下硫黃一兩，用水飛水銀一兩，禹餘糧、孔公孽各一兩，先銷成汁。然後下水銀，次下硫黃，次下孔公孽、禹糧等，以竹枝子餘攪之。總待相容受出之，入磁盆中，細研成一段紫粉。又入坩堝中，密固濟燒百日，用火不下一斤。燒畢，出之細研成粉，絹袋盛，懸入地坑中，三日出之。於磁合中盛飯，上蒸兩遍，以人乳汁，和為梧桐子大，空心服一丸。初日用酒下，增至十丸，即止，後並用津下。服經百日，益人顏色，炁髭髮，亦可以休糧，此是道門次中之藥，即無出世之路。何也。此綠非類無質之物，然且要知鉛中，有不思議無量之功，與仙道抗行。若要休糧服食，治風病，即可無長生出世之大功矣。
　　波斯鉛華池，能與曾青成合，五金相變易世寶，獨行為一使。所用方法，在祕要訣中。但鉛有華池，能煮鍊五金，伏火如能解，感炁相類，用藥分數，不失其理，於華池中有，畢天大造化之功力。
　　道士切須在意，參詳上件鉛功，有十六門之法，齊天地之道，解修鍊者為仙人矣。及有世財，並出此鉛中，兼有變形容作處子之力，長生久視之功，畢天地之門，皆出於此也。但得其真訣，無不定矣。今略而記述之。
　　傍通氣法相類門第十九
　　夫傍通氣，用伏三黃八石事要，不奪元色，各令伏火。伏火勿令銷灼者，皆因傍通用炁，從炁歸真性，共本質不殊，號名伏火三黃。凡伏此藥之法，如日月交蝕，雖暫昏暗，終久還明，卻歸元體。凡伏三黃之法，亦須假硝石之力。硝石自名秋石。何名秋石，道士學飛鍊，且須二知來處。
　　其秋石者，三黃，屬春太陽王炁，殺於秋，故硝石能制陽藥。若伏鍊三黃，不用硝石伏之，陽毒無由去矣。其三黃八石，並屬火，是純陽之炁，生三黃亦同水銀性，但有水銀伏火成銀乾，得不失水銀之體。其三黃八石，一種是陽炁所生，豈知各有變易乎。但伏得二黃八石，不奪元體本性者，其功不可量也，此則全賴秋石之功也。故知秋石，是陽藥之主，用藥得其妙理，亦如聖主得賢臣佐助之，秋石如賢臣也。
　　用伏硝石之法，先得白朱砂石，以火水化為粉，將伏秋石。秋石元自生於寒地之熙，積冰霜而成白朱砂，亦是積萬歲凝冰土，而結白石床。白石床始生朱砂，其硝石相類合炁，故傍通用之，能伏水銀、朱砂，二性都不走。故知秋石是·元類不錯，用伏三黃八石，被至陰伏制得住，不奪真容者。蓋由此二藥至性也。其次用硫黃對秋石，其硫黃元出於硝石，自帶白色。雖硫黃未伏火，假以硝石，傍通炁用之，壯秋石、硝石之力也。
　　配合同熙別名相類門第二十
　　假如波斯鉛，本出西方庚辛金，鉛裹有金，金華象西方庚辛金，鉛質象北方壬癸水，可知自古仙士，認金華為黃芽。不知鉛中採者，象炁同類而用之，一物之中，便有金水相生之象。象者，形質之謂也。
　　陰君師帛和君，解日：玄元上教，出自流沙，為配名配鉛。束方是漢國鉛，漢國鉛雖有華輕，不得純體，不同西國流沙鉛。太上因度流沙，認其真鉛。得流沙鉛為三品丹金，上仙第一真鉛也。元教玄胎之化，號名流沙鉛，此波斯鉛是也。其配鉛中華，如人身中有才有藝，皆是內懷，不顯其外。
　　所以按《靈寶五符經》一不．還丹之士，抱其清流，子能得之，真人可求。若用鉛不損三才，即為畢天之上藥。若損三才，即鉛須採華。若採華，即鉛無氣力。雖即不離鉛中取，其鉛必不得真，便不堪為臣佐也。何為鉛力不備，闕其元氣，真性不全也。凡三才若全，是畢天之上法。如採其鉛華，是中天之次法。若以匡佐用之，是中天之下法。此三者都出在鉛中一十六門用之。若擬用之，須明其大道元始之教，分明不錯，即三丹成法，上應三一宮。三宮者，三清也。太清、上清、玉清，合一一兀始天一宮。
　　三丹須備三方，鉛、水銀、硫黃之真性。曾青又獨為一使，象束方之真性。束方春上首也，春生萬物，無物不利到，即萬物盡感春生成，曾青是也。能合鉛，合水銀，合硫黃，乃知一合三才，三才合五行，曾青是鉛丹之使，水銀之筋骨。如木中含火，能令鉛、水銀、硫黃為黃神膠，共為臣佐之炁力不虛。若修丹不識三才之理，浪用五金八石，雖得成丹鉛，服之五粒，使髭髮，十日內變白成炁，顏如處子。雖即如戶此，元無出世延年之功，算窮即死。若三才得全，須備相類成丹，即服之，身便永在，壽與天地齊畢。
　　所以自天地始分以，只知有青腰使者，後人都不知用元教之化，不解採四時之炁，不解稟春夏秋冬為黃芽，既不能出世，亦無小小造化之門。亦不解借五行四炁，假爐火以鉛炁為華池。蓋鉛骨為黃芽，鉛粉為臣佐，鉛水為華池，鉛質為五金之器，此鉛功合五行，入一十六用之，用即各別，別中有至寶。
　　其鉛屬右將軍，亦云女子性，又云陰，並屬右，主陰煞陽，陽主左，左為男子，亦生三黃八石，性終被陰煞，象男子遺精於婦人之腹，不二也。故陽死於陰者，明矣。世人故合惜精保命，至藥之理在此矣。但三黃之性，須得陰殺，即伏之不走，亦不失元色者。何也，為陽伏於陰故也。世人不見日中有陰精，如人有妻，出入有常准矣。是男子思婦人不去也。是陽被陰煞，陽建即交陰殺也。月中有陽精，如女人得婿之眷，為得陽之精炁所食，好殺陽精，而不相離也。此是陰陽相感，男女交合，眷戀和暢，而成大道也。日猶男，外陽而內陰。月猶女，外陰而內陽。二炁相感也。三十日一交媾，而各相採其精華之炁，生育子孫萬物也。
　　《易》日：陰陽之義配日月。又曰．．一陰一陽之謂道。又曰：懸象著明，莫大乎日月。凡大丹亦呼為日月。丹歌曰：聖人奪得造化意，手搏日月安鑪裹。微微騰倒天地精，鑽簇陰陽走神鬼。日魂月魄若箇識，識者便是神仙子。修之餌之千日斯，身已無陰那得死。
　　是知三黃，能得陰殺而成藥焉。如人懷孕十月而生，豈不是從陰腹伏養而成體也。陽無陰不生，陰無陽不育，日無月不曜，月無日不明，終是歷數。陽畢死於陰者，感＇上將軍處右之力，上者右也。主煞伏。男子脈左行，女子脈右轉，乃知水銀性雖含陽炁，未兔於太陰之體。鉛雖處壬子之位，不那內含金華之質，金水相類，得火成象矣。水銀是太陰之精，為內懷朱砂之體。其朱砂元從陰宮變化，而居離位，與鉛同宗，生於金華池，本乃一也。華蓋者，象天蓋萬物，雖密雲不雨，然陰炁成霧露之炁，亦可潤澤於萬物。鉛華蓋能覆育也。白虎金鼎黃芽也，感氣相類也。
　　凡龍是雲之魂魄，雲是雨之華蓋。雨水象鉛水，於金隄防也。虎是風之魂魄，風是雨之使者，各執一元元知，是炁法象於世界，囚死休廢生王，只在其中。萬物生成，亦在其所。
　　故知從上古仙士。存我玄元大造化之景，修鍊三丹，計窮百液，成其至理，出於三元，變易載於天地，攀援引證，採摘名文，覽自古之仙書，見神仙之妙理，合我玄元一教，儒釋悉在其中。齊通法象，起於庚辛，德號生於甲乙，根本伏於壬癸，得失不過丙丁，四象立天，八卦立地，三丹真理相須，類在於二十章中。傳而行之，審用勿錯，名流大要，萬載無歌。　　
　　凡修至藥，古之忌諱，扶其鬼魅邪魔，亦須取相類物，而成利器，常置鑪邊，日移一方，名大要寶金之器，為用其器，取鬼繽鐵，出白為刀，可長一尺二寸，下至五寸亦得。如無此鐵，純鋼亦得。其次銅刀，亦須有雌雄之龍虎者，始得有靈。切須人未曾用者，用者即不堪近鑪。凡以器制炁，須假雄雌之物而制之，諸器不入也。且水銀與鉛，自稟雄雌之類，以合成其炁者。假龍虎之質，相衛而行，龍虎是大道之質，所以邪魔鬼魅不敢近其鑪鼎。此刀若不燒藥時，長在頭邊，一年一度出之，以香水沐浴，磨洗供養。燒藥即出巡行鑪，則諸惡鬼魅遠而畏之。然亦知大道以器制炁，緣我玄元上真三丹，從金炁而成，還丹須得金利器以制之，助成其道焉。相類品物，合成雌雄，鉛汞二名，龍虎雙得，坎離不離，相類一物，無不成焉。通靈大道，祕要玉真訣中，道士用心，豈不見矣。
　　陰真君金石五相類竟