張真人金石靈砂論
　　經名：張真人金石靈砂論。唐賬九垓撰。一春。底本出處：《正統道藏》洞神部眾街類。
　　張真人金石靈砂論
　　蒙山張隱居撰
　　黃金篇
　　黃金者，日之精也，為君。服之，通神輕身，能利五藏，逐邪氣，殺鬼魅。久服者皮膚金色。金生山石中，積太陽之氣，薰蒸而成性，大熱，有大毒，傍蒸數尺石，皆盡黃化為金色，況緞煉服之者乎。近金生者，名日金英。次而生者，名曰金華。遠而生者，名日金賊。百步而生者，名日金芽。若以此金作粉屑，服之銷人骨髓，焦縮而死也。黃金者，太陽之正氣，日之魂，象三魂也。白汞者，太陰之正氣，月之魄，象七魄也。合而服之，即不死。黃金是西方庚辛金，白汞是北方壬癸水，水乃金之子也。古人日：食金如金，食玉如玉，金之性堅。煮之不爛，埋之不腐，燒之不焦，所以能生人。藥金服之，肌膚不壞，毛髮不焦，而陰陽不易，鬼神不侵，故壽無窮也。上金有老聰流星金，黃帝樓鼎金，馬君紅金，陰君馬蹄金，狐剛子河車金，安期先生赤黃金，金婁先生還丹金，劉安馬蹄金，茅君紫鉛金，束園公上田青龍金，李少君煎泥金，范蠡紫丹金，徐君點化金，皆神仙藥化，與大造爭功，洞神明之旨，契黃白之妙，不可輕用，而有譴責。外有生於山川溪澗者，是下金也。
　　白金訣
　　銀者，白金也。少陽之精，而生於陰，為臣。服之通神不死，堅筋骨，微熱，有小毒，即鉛中所產也。位屬西方，太白之精。《龍虎經》日：高女為日，坎男為月。九霄君曰：南方之水，北方之火，陰以處陽，陽以處陰。往來有則，一浮一沉。為夫為婦，并意齊心。年終性毀，共枕同裊。是子午之位，龍虎列居者也，不可單服，《龍虎經》日：白虎為敖樞，青龍與之俱。黃金為君，白銀為臣，曾青為使，雄黃為將軍，合鍊成金丹。經云，金丹入五內，霧散若風雨。薰蒸達四肢，卻老返嬰孩。又曰：玉液黑髮，金丹駐顏。但白金成黃金，成赤金，是還丹之大義也。
　　黑鉛篇
　　鉛者黑，金也，水也，屬北方，成數一，為臣。服之通神。治三關，黑髭髮，少顏色，調血脈，治瘡癱，殺九蟲，利五藏，而生於陽。白銀是其母，性微玲，有毒，可作黃丹胡粉蜜陀僧也。《九都丹經》云：修鍊九光神丹，將鉛抽作，千變萬化，不失常性，唯鉛與汞。《龍虎經》曰：九還七返，八歸六居，男白女赤，金火相俱。男白者，鉛也。抽取鉛精九數，象九黑，陽數極九也。女赤者，水銀也。作七返，象七黑，陰數七，陰極於七者也，o鍊取鉛精，合鍊成藥金，其色甚黃，服之不死。
　　雄黃篇
　　雄黃為君，服之通神。向陽生日雄，背陽生曰雌，一體同產，故夾錯而生山石中。至熱，有毒，乃少陽之精，作丹服，補泥丸，實腦戶，養三宮。用雄雌各二兩，和汞一斤，鉛精四兩，火伏之成黃金，作液，服之能沖天。《龍虎經》日：出武都者佳，諸石不可用。唯雄黃能辟眾邪，故名之為將軍。
　　朱砂篇
　　光明砂，紫砂。昔賢服之者甚眾，而求度世長生者，未之有也。余明其理。夫光明砂紫砂，以火服之，逐邪氣，治熱病，未能童顏鉗髮，何者。光明砂一斤，飛淘得汞十二兩，火鍊得黑灰一抄。黑灰者，朱砂。本質入爐，飛精英為汞，餌之延年。不可以黑灰為藥，服之得度世。故知服光明紫砂者，未經法度制鍊，則灰質猶存，所以不能長生者也。老君昔為周柱史，知周室微弱，西游度關，恐金丹道絕，乃以丹砂法付尹喜。後世人得之，因玆偽謬，以鍊成靈砂，名之為丹，亦日光明砂，配合餌之，方得度世不死，點化黃金。一名藥砂，一名丹砂，一名靈砂，一名還丹。世人若純服光明砂紫砂，別無配合制度，以求不死，去道彌遠。靈砂九轉，父不傳子，化為黃白，自然相使。夫光明砂紫砂，服之不得度世，何也。還丹者，取陰陽之精，法天地造化之功，水火相濟，自無入有，以成其形，豈若砂汞獨陰為體，無陽配生，不能合四象，運五行，所以孤陰不育，寡陽不生，陰腸配合，方成還丹。余自開元問二十餘年，專心金鼎，頗悟幽微，竊見世人以此二砂服餌，以為七返靈丹，服之無不夭橫者也。
　　真汞篇
　　水銀者，月之精也。生於陽，為臣。服之輕身不死，辟精魅，通神明，殺三尸，清五藏，除九蟲，斷邪氣，而生於丹砂。丹砂屬南方火，火是木之子，而生水銀。水銀是青龍之孫，水之母也。性玲，微有毒，而生於土石，是丹砂魂魄也。堊代赭及九鉛，畏榆甘。婦人生服之，傷胎。丈夫生服之，陽銷。《龍虎經》曰：丹砂木精，得金乃并。真人云：不貴黃白，而重還丹。所以度世不死，必基於汞，合鍊黃白，飛伏成丹，神仙變化，皆猶砂汞，添貫三金，傍通四石者矣。《潛通訣》曰：水銀生萬物，聖人獨知之。水德最尊，汞是水之母，而在天為霧露，在地為泉源，方圓隨形，不與物競，善治萬品，而生群類也。夫水性至靜，而不勻物競。是以汞者，水銀之異名也。亦日太陽流珠，亦日長子，亦曰河上詫女，今人飛成輕粉，亦作熟珠用之。
　　礎黃篇
　　毗黃生於山石問，服之通神。少陽之精，至熱，有大毒。世人流飛之作丸，療玲病。甚武烈，忌熱鈣。若人服一丸，或二丸，霜氣透出，而面腫身虛。流俗不曉，以為丹，玆乃大恨。亦名曰霜，以其色白，故曰霜也。作黃白術者用之。
　　成金篇
　　汞一斤，白虎八兩，雄雌白雪八兩，火伏六十日，成丹，服之必不死，以此金作液。服之，身如金色。用瓶盛藏於土二百日後，以火溫百日，成液，服之，上升太清。陰君訝曰：金液還丹生羽衣，千變萬化無不宜。一陰一陽日道，聖人法陰陽，奪造化。故陽藥有七，金二石五，黃金、白銀、雄雌、毗黃、曾青、石硫黃，皆屬陽藥也。陰藥有七，金三石四，水銀、黑鉛、硝石、朴硝，皆屬陰藥也。陰陽之藥，各稟其性，而服之，所以有度世之期，不死之理者也。
　　釋紫粉篇
　　水銀、硫黃，燒成小還丹，伏火名紫粉小還丹。服之，止虛熱，壓驚癢。未得度世，不堪點化。夫水銀、雄黃，燒之即飛，故言無也。黃金、白銀，燒之質在，乃日有焉。譬猶人身三魂七魄。神明往來，不見其形，應之以五氣形骸九竅，則日有矣。故有無所以相生，而立乎身。真經日：音聲相和，物類相感，有無綜貫，陰陽負抱，而道在其中矣。故黃金成而為赤金，赤金就而為紫粉，則陰陽和合，二氣相生，而成金丹。金丹者以有制無，以無生有。故《潛通論》曰：兩無宗一有，靈化妙難窺。此之謂也。
　　釋還丹篇
　　言還丹者，朱砂生汞，汞返成砂，砂返出汞。又曰白金黃石，合而成金，金成赤色，還如真金，故名還丹。《龍虎經》日：金來返本初，乃得稱還丹。汞勻金石相貫，而成赤金，是曰還丹之正名，從黃金而轉之成紫金，名日紫金還丹，其道畢矣。石流相注，成金色正赤，亦名金液還丹。亦有散屑，鼓之名曰金丹。錯之為屑，研成粉，名日金粉。經日：金粉相投，黃白可求。世人不了還丹之理，或論謂一粒點成十斤，或說一銖化成百兩，虛張分數，未了端倪，廣施門戶，諂詐相扶。但嫌黃白道微，闊演大丹，蕩漾其意，眩惑旱公，危脆之詞，何益之有，指空作實，麾假成真，而棄黃白正宗，不知大丹從何而有。古評云：黃金成，世可度。黃金不成，徒自誤。此黃白者，乃還丹之骨髓，大藥之真宗。若不了黃白，徒勞勤苦。有聚財同造，按本看方，節度非時，銖兩不定，固玆差舛，所作難成，是以聖人祕密，不能正論，多有隱語，從此經方偽謬，互相嗤眩，又不思其真理，荒蕪其法。古人所以或隱名於形象，或託附於陰陽，潛說人間祕言，微妙有此難曉，草惑自生。故謠日：紫雲頂上生，白虎含真氣。自外閑文書，不及《參同契》。又訝日：白虎含赤龍，一飛還一伏。一物貫五彩，永作仙人祿。《龜甲經》日：我命在我，不在天地。天地有金，我能作之。二黃一赤，立成不疑。真人曰：還中復有金，金中復有還。故云：見金視之如土石也。一名天持龍虎，一名太一陰符。《龍虎經》曰：恐泄天一之符。《潛通》日：三光六沉。三光即水土金也。三五者，道生陰，陰生陽，陰陽生五行，伏鍊還丹，成其一也。還丹三尊，水土金也。天有三尊，日月星也。地有三尊，山海河也。人有三尊，君父師也。身有三尊，三丹田也。真人張道陵·日：汝身有黃赤之道，陰陽三五七九之法。子得不死，可受之。三者，三魂，而屬左。七者，七魄，而屬右。青虹者，天之魂，而見於束。白虹者，天之魄，而見於西。頭有九宮，明堂有一，思見之則神仙也。人象天地，乃言三五七九之法。《龍虎經》日：三五與一，天地至精。水土金三物，由變化飛騰伏鍊，成大還丹。除三物之外，傍助藥物，不是正用，故不足論也。
　　釋金液篇
　　若修金液，先鍊黃白。黃白得成，乃達金石之理。黃白若不成，何修金液乎。石金性堅而熱，有毒，作液而難成。忽有成者，如鈣糊，亦不堪服食，銷人骨髓。藥金若成，乃作金液，黃赤如水，服之沖天。如人飲酒，注身體散如風雨。此皆諸藥之精。聚而為之。所以神液就而金石化。如服金液，以甲子日，鶴坐，向日，心念天真，服之，其身金色，羽節龍車蟠蜿而下，迎之上昇，白日輕舉也。
　　釋陰陽篇
　　大道沖融，而包天地，驅策陰陽，成乎宇宙。天形陽而左旋，地質陰而右轉。日為陽精而晝行，月為陰靈而夜流，日月垂曜，而人生乎其中，抱陽而負陰。聖人法象天地，辯別陰陽，外合造化，以成還丹。內養精氣，以固形體。然後使腸無滓，開閉九竅，習而靜也。不納五味，五藏清也。不聽五音，神能化也。龐裘素帶而練身也，孤居獨處而閉精也。是以氣變為血，血為陰也。血變為精，精為陽也。精者，守骨之靈神，精竭則骨枯，骨枯則神悲，神悲而後死矣。鍊神守精，長生之理矣。長生誠日：勸子學道事須貞，先斷五穀離六情。服食元氣充五形，逍遙自在隨風行。《內景經》日：學仙至慎房中急，何為死作令神泣。神為陽而形為陰，生人為陽，而鬼為陰，陽盡不見，陽耀而陰藏，所以大藥度世，而呼陰召陽，青腰侍衛，役使鬼神。寒思太陽而熱，熱思太陰而寒，嘯吃風雲，涉海外山，坐在立亡，而出入陰陽，不有而有，不無而無者也。
　　張真人金石靈砂論竟