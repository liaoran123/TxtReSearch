玄品錄
　　經名：玄品錄。五卷。元賬天雨編。底本出處：《正統道藏》洞神部譜錄類。
　　玄品錄序
　　太史公曰：道家使人精神專一，動合無形，澹足萬物，其為術也。因陰陽之大順，釆儒墨之善，撮名法之要。與時遷徙，應物變化，立俗施事，無所不宜。指約而易操，事少而功多。予嘗感激以為豈無其人，隱約而不可見，使太史之論不得信於後世。乃發憤求之於古人，由老子而下，若老子徒者，釆其道德文藝而類次之，蓋彷彿得其人矣。昔南華之叔天下道衛，尊孔子而不與。今倣其意，於是集，老子不與，尊之至也。楊子雲曰：孔子文足者也，老子玄足者也。因命題曰：《玄史》。皇道家之權輿博大，真人之軌轍興世立教之法則也。太史公之論定，雨願學焉。乙亥歲秋九月十四日句曲外史張天雨序。
　　玄品錄卷之一
　　句曲外史吳郡海昌張天雨集
　　周
　　道德品
　　尹喜，周大夫也。善內學，常服精華。隱德修行，時人莫之知。老子西遊，喜先見其黑，知有真人當過，物色而遮之，果得老子。老子亦知其奇，為著道德上下篇授之。後與老子俱之流沙，服巨勝實，莫知其終。喜亦著書九篇，號日《關尹子》。劉向稱其渾質崖戾，汪洋大肆，然有式則使人泠泠輕輕，不使人狂。莊子亦載其語曰：在己無居，形物自著。其動若水”其靜若鏡，其應若響。茲乎若亡，寂乎若清。同焉者和，得焉者先。未嘗先人，而嘗隨人。稱為古之博大真人，本號文始先生。
　　尹軌，字公度，太原人。文始先生從弟也。博學五經，尤明天文圖緯。及授諸道經凡百餘篇，常服黃精餌。初文始遇老子函谷關，以周康王昭王時，於終南作草樓以居，至穆王修其草樓改為樓觀，以待有道之士。公度遂與隱士杜沖修習其處，得道為太和真人。杜沖，字玄逸，鎬京人。以周昭王丁巳年聞文始登真，乃於靈宅柄玄學道。于時幽人逸士，自遠而至者有五人焉，並沉默虛遠，方雅高素，道術相忘，共弘不伐之則也。穆王所以為修觀立祠，置沖為道士焉。年一百二十餘得道昇舉，號太極真人。辛決，一名計然，葵丘濮上人也。師事老子，博學無所不通。楚平王問曰：聞子得道於老子，可得聞乎。對曰：道德匡邪以為正，振亂以為治，醇德復生，天下安寧，要在一人。故積德成王，積怨成亡。堯舜以是昌，桀紂以是殃。王曰：敬聞命矣。後南遊昊越，范蠡師之。越欲伐昊，蠡諫曰：臣聞之師曰：兵，凶器。戰，逆德。爭者，事之末也。陰謀逆德，好用凶器，試身於所末，不可。勾踐不聽，敗於夫椒。後位以上大夫弗就，隱昊興餘不之禺山，著書一十二卷，自號文子。其辭旨皆本之老子。柳子厚嘗為刊削，頗發其意，有曰：神者，智之淵，神清則智明。智者，心之府，智公則心平。又曰：上學以神聽之，中學以心聽之，下學以耳聽之。又曰：貴則觀其所舉，富則觀其所欲，貧則觀其所受。又曰：人性欲平，嗜欲害之。亦文子之一衡也。天寶中號文子通玄真人，書曰《通玄真經》。
　　陸通，楚狂接輿也。好養生，採食祟盧木實及蕪菁子。遊諸名山歷數百年，人猶見之。孔子將之楚，接輿歌而過孔子曰：鳳兮鳳兮，何德之衰。往者不可諫，來者猶可追。已而已而，今之從政者殆。而孔子下，欲與之言，趨而避之，不得與之言。
　　庚桑楚，陳人。為老子之役，偏得老子之道。居畏壘之山，其臣之畫然知者，去之。其妾之絮然仁者，遠之。擁腫之與居，鞅掌之為使。居三年，畏壘大壤。後遊昊，隱毗陵盂峰，沽洞靈觀其處也。著書九篇，號庚桑子，一名亢倉子，其書亡，至唐開元王褒獻其書，因封洞靈真人，書日《洞靈真經》。
　　南榮趣見老子，老子曰：何與人偕來之眾也。趣懼然顧其後，老子曰：子不知吾所謂乎。趣倪而暫仰而嘆曰：今者吾忘吾答，因失吾問。老子曰：何謂也。曰：不知乎，人謂我朱愚。知乎，反愁。我軀不仁則害人，仁則反愁。我身不義則傷彼，義則反愁。我已我安，逃此而可。老子曰：能抱一乎，能勿失乎，能舍諸人而求諸己乎，能偷然乎，能恫然乎，能兒子乎。兒子動不知所為，行不知所之。身若槁木之枝，而心若死灰。若是者，福亦不至，禍亦不來。福禍無有，惡有人災。初趣師庚桑子，子曰：吾才小不足以化子，子胡不南見老子。故趣見老子曰：願因楚而問之。
　　尹文，學老子之道，作華山之冠以自表，其為道不累於俗，不飾於物。願天下之安寧以活民命，人我之養畢足而止。見侮不辱救民之鬥，禁攻寢兵救世之戰。以此周行天下，上說下教，不忘天下者也。書二篇，曰《尹文子》。
　　士成綺，周隱君子也。百舍重跚而見老子曰：吾聞夫子聖人也，吾固不辭遠道而來，敢問修身。老子曰：夫道，於大不終，於小不遺。廣乎其無不容也。淵乎其不可測也。夫至人極物之真，能守其本，故外天地、遺萬物，而神未嘗困也。士成綺有得焉。
　　崔瞿，周之賢大夫也。問於老子曰：不治天下，安臧人心。老子曰：汝慎無櫻人心，人心排下而進上，上下囚殺，其熱焦火，其寒凝冰，其疾頫仰之。問而再撫四海之外，其居也淵而靜。其動也縣而天。憤驕而不可繫者，其唯人心乎。昔者黃帝始以仁義櫻人心，施及三王，而天下大駭矣。於是乎喜怒相疑，愚知相欺，善不相非，誕信相譏，而天下衰矣。大德不同，而性命爛漫矣，天下好知而百姓求竭矣。於是乎新鋸制焉，繩墨殺焉，椎鑿決焉，天下脊脊大亂，罪在櫻人心。蓋老子憤德下衰，因崔瞿之問而驚世云。
　　柏矩，周之卿士。學於老子，遊齊見辜人焉，解朝服而幕之，號天而哭之，曰：子乎子乎，天下有大苗，子獨先離之。曰：莫為盜，莫為殺人。榮辱立，然後睹所病。貨財聚，然後睹所爭。窮困人之身使無休時，欲無至此得乎。古之君天下者，以得為在民，以失為在己，以正為在民，以枉為在己，故一物有失其形者，退而自責。今則不然，匿為物而愚不識，大為難而罪不敢，重為任而罰不勝，遠其途而誅不至。民知力竭則以偽，繼之日出多偽士，民安取不偽。夫力不足則偽，知不足則欺，財不足則盜，盜竊之行，於誰責而可乎。柏矩之言，得於老子為多。
　　列禦寇，鄭人，與鄭糯公同時。其學以黃帝老子為宗。居鄭圃四十年，人無識者。初事壺丘子，後師老商氏，而友伯昏無人，進二子之道九年，而後能御風而行。弟子嚴恢問曰：所有問道者為富乎。列子曰：桀紂唯輕道而重利是以亡。列子窮，容貌有飢色。客有言之鄭子陽者，曰：列禦寇蓋有道之士也。居君之國而窮，君無乃為不好士乎。鄭子陽即令官遺之粟，列子出見使者，再拜而辭，使者去，列子入，其妻望之而批心曰：妾聞為有道者，妻子皆得逸樂，今有飢色，君過而績先生食，先生不受，豈不命也哉。列子笑謂之曰…君非自知我也，以人之言而遺我粟，至其罪我也。且又以人之言，此吾所以不受也。其卒，民果作難而殺子陽。著書舊二十篇，劉向去重複，存者八篇，號曰《道家》。道家者，秉要執本，清虛無為。及其治身，務崇不競，合於六經云。唐開元號其書曰《沖虛至德真經》，宋宣和加列子號沖虛觀妙真君。
　　莊周，字子休。梁惠王時為蒙漆園吏。學無所不閥，然其要本歸於老子之言。故其著書十餘萬言，大抵率寓言也。楚威王聞其賢，使使厚幣迎之，許以為相。周笑謂使者曰：千金重利，卿相重位也。子獨不見郊祭之犧牛乎，養食之數歲，衣以文繡，以入太廟，當是之時，欲為孤豚，其可得乎。子亟去，毋污我終身不仕，以快吾志焉。其書以《莊子》名，其自叔曰：寂漠無形，變化無常。死與生與，天地並與，神明往與。茫乎何之，忽乎何適。萬物畢羅，莫足以歸。古之道衛有在於是者，莊周開其風而悅之，以繆悠之說，荒唐之言，無端崖之辭，時縱恣而不儻不以騎見之也。以天下沉濁不可與莊語，以后言為曼衍，以重言為真，以寓言為廣。獨與天地精神往來，而不敖倪於萬物。不遣是非，以與世俗處。其書雖環璋，而連扑無傷也。其辭雖參差，而椒詭可觀。彼其充實不可以已，上與造物者遊，而下與外生死、無終始者為友，其於本也。弘大而闢，深閎而肆，其於宗也。可謂調適而上遂矣，雖然其應於化而解於物也。其理不竭，其來不蛻，茫乎，昧乎，未之盡者。按《真誥》莊周師長桑公子，授其微言，謂之《莊子》。隱於抱犢山。上補太極闈編郎，世號其書曰《南華真經》，宋宣和加號微妙元通真君。
　　范蠡，字少伯，徐人也。事周師太公望，好服飲水。後師計然，為越大夫。嘗謂人事必與天地相參，然後可以成功。既佐勾踐破昊，乃嘆曰：計然之策，十用其五而得意。既以施國，吾欲施之家。乃乘扁舟浮五湖，變姓名，適齊為鷓夷子皮更。後百餘年見於陶，為朱君，財累億萬，號陶朱公。振散貧友昆弟，復之蘭陵賣藥，後人世世識見之云。
　　鬼谷子，周時隱者，居鬼谷因以自號。無鄉黨族姓名字，所著書蓋出於戰國。諸人之表《易》、《老》、《陰符》所不能該者，而鬼谷盡得而泄之。其亦一代之雄乎，其言有曰：世無常責，士無常師。又曰：人動我靜，人言我聽，知性則寡累，知命則不憂。凡此之類，其為辭亦卓然矣。至若《盛神養志》諸篇，所謂中稽道德之祖，散入神明之蹟者，不亦幾乎。郭璞《遊仙詩》云：青谿千餘仞，中有一道士。借問此為誰，云是鬼谷子。可謂慨想其人矣。徐廣曰：穎川陽城有鬼谷，註其書者皇甫謐、陶隱居、尹知章。知章，唐人，鵑冠子，楚人，當春秋戰國時隱居，衣弊履穿，以鵑為冠，莫測其名氏。著書言道家事，蓋其學出於黃老。然其經營馳騁天下之志，未始一日忘，亦足窺其萬一。其書有曰：小人事其君，務蔽其明，塞其聰，乘其威，以灼熱天下。天高而難追，有福不可請，有禍不可違。其言若此是，蓋未能忘情於斯世者。至曰：鳳烏陽之精，麒麟陰之精，萬民者德之精。嗚呼，亦神矣。賈誼作《鵬賦》多竊其語云。
　　秦
　　道品
　　郭四朝，燕國人。兄弟四人並得道。四朝是長兄，居華陽雷平山，於其處種五果。又此地可種奈，所謂福鄉之奈，以除災厲。舍前有塘，乃四朝所造也。四朝嘗乘小船遊戲其中，每叩舷而歌曰：清池帶靈岫，長林鬱青蔥。玄烏翔幽野，晤言出從容。鼓植乘神波，稽首希晨風。未獲解脫期，逍遙立林中。其一。浪神九垓外，研道遂金真。戢此靈鳳羽，藏我華龍鱗。高舉方寸物，萬吹皆垢塵。顧哀朝生媳，孰盡汝車輸。其二。遊空落飛颼，靈步無形方。圓景煥明霞，九鳳唱朝陽。暉翮扇天津，奄靄慶雲翔。遂造太微宇，抱此金黎漿。逍遙玄垓表，不存亦不亡。其三。駕欽舞神霄，披霞帶九日。高皇齊龍輸，遂造北華室。神虎洞瓊林，風雲合成一。開闢幽冥戶，靈變玄滅跡。其四。得道後，上補九宮左仙公領玉臺執蓋郎。宋宣和劫書曰：三黑隱靈，固匪名言之測。萬神凝化，莫容擬議之求。凡褒序於上真，實恢張於至道。玉臺侍郎郭真人功參十極，位列九宮，含景玉噹。已飛行於太極，扶華晨蓋，爰總侍於虛皇，方丕闡於元綱，宜那隆於顯號。尚期沖格，永祐昌圖。可特封太微葆光真人。
　　姜叔茂，秦時封巴陵侯。隱於句曲山，種五果并五辛菜，貨之以市丹砂而用之。今山間猶有韭蓬，即其遺種耶。得仙後，嘗作書與太極官僚云：昔學道於鬼谷，得道於少室，養翮於華陽，待舉於逸域。時乘颼車，宴吁句曲。悟言永嘆代謝之速，物存人亡，我勞如何。
　　西漢
　　道權
　　張良，字子房，其先韓人也。秦滅韓，良以家財求客刺秦王，為韓報仇。以五世相韓，故良常學禮淮陽，東見滄海君，得力士為鐵槌百二十斤。秦王東遊至博浪沙中，良與客狙擊秦王，誤中副車。秦王怒，求賊急甚，良乃更姓名，亡匿下那。良嘗從容下那圯上，有一老父衣褐至良所，直墮其履圯下，顧謂良曰：孺子下取履。良愕然，欲歐之，為其老，迺疆忍下取履，因跪進，父以足受之曰：孺子可教矣，後五日平明與我期此。良因怪跪曰：諾。五日平明，良往，父先在，怒曰：後何也。五日雞嗚往，父又先在，復怒曰：後何也。後五日夜半往，有頃，父亦來，喜曰：當如是。出一篇書，曰：讀是則為王者師，後十年興十三年孺子見我濟北穀城山下，黃石即我矣。遂去不見。旦日視其書，乃《太公兵法》。良因異之，嘗習讀。居下那為任俠，以說沛公，沛公喜，常用其策，卒以取天下。及從高帝都關中，以性多疾，即導引不食穀，閉門不出。歲餘上欲廢太子，立戚夫人子。趙王如意呂后謀於良，因致商錐山，四老人從太子侍酒罷酒，竟不易太子者，良策招四人之力也。良乃稱曰：家世相韓，及韓滅，不愛萬金之資，為韓報仇。今以三寸舌為帝者師，封萬戶、位列侯，此布衣之極，於良足矣。願棄人問事，從赤松子遊。乃學道，欲輕舉，薨謐文成侯良。始見那上老父，後十三載從高帝過濟北，果得穀城山下黃石，取而寶祠之。及良死并葬黃石，每上塚伏臘祠黃石。陳留縣天授觀為奉祠之所，宋政和封凌虛真人。
　　曹參，沛人也。秦時為獄緣，而蕭何為主吏，居縣為豪吏矣。高祖為沛公，參以中涓從。孝惠元年以參為齊丞相，參之相齊，齊七十城。天下初定，齊悼惠王，富於春秋。參盡召長老諸先生，問所以安集百姓，齊故諸儒，以百數言人人殊，參未知所定。聞膠西有蓋公，治黃老言，使人厚幣請之。蓋公為言治道貴清靜而民自定，推此類具言之。參於是避正堂，舍蓋公焉。其治要用黃老術，故相齊九年，齊國安集，大稱賢相。已而相國何薨，代之舉事，無所變更，一遵何之約東，以寬厚清靜為天下師。為相國三年薨，謐日懿侯。百姓歌曰：蕭何為法，講若畫一。曹參代之，守而勿失。載其清靜，民以寧壹。
　　道品
　　司馬季主，楚人也，卜於長安東市。宋忠為中大夫，賈誼為博士。同日俱出洗沐，相從論議誦說先王聖人之道術，究褊人情，相視而嘆。賈誼曰：吾聞古之聖人，不居朝廷，必在上醫之中。二人即同輿而之市，遊於卜肆中。天新雨，道少人，司馬季主閑坐，弟子三四人侍，方辨天地之道，日月之運，陰陽吉凶之本。二大夫再拜謁，季主視其狀貌類有知者，即禮之，使弟子延之坐。坐定，季主復理前語，忠與誼瞿然而悟，正襟危坐曰：吾望先生之狀，聽先生之辭，小子竊觀於世，未嘗見也。今何居之卑，何行之污乎。季主捧腹大笑曰：觀大夫類有道術者，何言之陋、而辭之野也。今天子所賢者，何也。所高者，誰也。今何以卑污長者，而君云云無非尊爵祿，而賤卜筮之語。季主敷暢數百言，出入老莊，皆深明道德，以謂卜筮之有益於人也。忠誼忽而自失悵然，噤口不能言。再拜而辭，出市門僅能上車，伏軾低頭，不能出氣。三日宋見賈於殿門外，乃相引屏語，自嘆曰：道高益安，勢高益危，居赫赫之勢，失身且有日矣。夫卜而不審，不見奪精，為人主計而不審，身無所處，此相去遠矣，猶天冠地屨也。此老子所謂無名者，萬物之始也。天地曠曠，物之熙熙，或安或危，莫知居之。我與若何足預彼哉，彼久而愈安。雖曾氏之義，未有以異也。宋忠後以使凶奴不至，而還抵罪。賈誼為梁懷王傅，王墮馬薨，誼不食，毒恨而死，此務華絕根者也。按真誥：季主後入委羽山石室，受石精金光，藏景化形，法於西靈子都。臨去之際，託形枕席，為代己之像。墓在蜀郡成都盤山之南，諸葛武侯昔建碑，銘德於季主墓前，碑讚末曰：玄漠太寂，混合陰陽。天地交浮，萬品滋彰。先生理著，分別柔剛。鬼神以觀，六度顯明。又季主一男一女，俱得道，男名法育，女名濟華，皆在委羽山中。季主讀玉經，服明丹之華，抱扶晨之暉，今顏色如二十之女子，鬚長三尺，黑如墨也。東卿君道如此，真奇事也。
　　道化
　　東方朔，字曼倩，平原默次人也。久在昊中為書師，數十年，武帝上書說便宜，拜為郎。至昭王時，時人或謂聖人，或謂凡人。作深淺顯默之行，或忠言，或戲語，莫知其旨。至宣帝初，棄郎以避亂世，置績官舍風飄之而去。後見於會稽賣藥，五湖知者，疑其歲星精也。夏侯湛贊其像曰：開濟明豁，包含弘大。凌鑠卿相，嘲哂豪傑。籠罩靡前，跆籍貴勢。出不休顯，賤不憂戚。戲萬乘若，僚友視儔。列如草芥，雄節邁倫。高氣蓋世，可謂拔乎。其萃遊方之外者也。楊雄亦以為朔恢達多端，不名一行。應諧似優，不窮似智，正諫似直，穢德似狂。非夷齊而是柳下惠，戒其子以上容，首陽為拙，柱下為工。飽食安步，以仕易農。依隱玩世，詭時不逢，其滑稽之雄乎。顏魯公有畫贊碑陰記，並在德州。
　　道儒
　　司馬談，其先周室之太史也。談為太史公，學天官於唐都，受易於楊何，習道論於黃子，仕於建元元封之間。愍學者不達其意，而師諄，乃論六家之要指曰易，大傳曰：天下一致而百慮，同歸而殊塗。夫陰陽儒墨名法道德，此務為治者也。直所從言之異路，有省不省耳。切觀陰陽之術，大詳而眾忌諱，使人拘而多畏，然其叔四時之大順，不可失也。儒者博而寡要，勞而少功，是以其事難盡。從然其叔君臣父子之禮，列夫婦長幼之別，不可易也。墨者儉而難遵，是以其事不可偏循。然其強本節用，不可廢也。法者嚴而少恩，然其正君臣上下之分，不可改也。名家使人儉而善失真，然其正名實，不可不察也。道家無為又日無不為，其實易行，其辭難知，其術以虛無為本，以因循為用，無成勢，無常形，故能究萬物之情。不為物先，不為物後，故能為萬物主。有法無法，因時為業，有度無度，因物興舍，故日聖人不朽，時變是守，虛者，道之常也。因者，君之綱也。群臣並至，使各自明也。其實中其聲者，謂之端。實不中其聲者，謂之欽。欽言不聽，姦乃不生，賢不肖，自分白黑，乃形在，所欲用耳，何事不成。乃合大道，混混冥冥，光曜天下，復反無名。凡人所生者神也，所託者形也。神大用則竭，形太勞則敝，形神離則死。死者不可復生，離者不可復合，故聖人重之。由此觀之，神者生之本，形者生之具，不先定其神形而曰：我有以治天下。何由哉。子遷世，其家著其語云。
　　道化
　　梅福，字子真，九江壽春人。少學長安，明《尚書》穀梁春秋，為郡文學補南昌尉。成帝時，委任大將軍王鳳。王氏專勢擅朝，數見災異，群下莫敢正言。福三上書，劇言秦漢所以得失，陳十月之歌備亡逸之戒。刺后族太盛。其辭懇切，而上不見納，成帝久亡。繼嗣，福以為宜建三統，封孔子之世以為殷後。復上書推跡故文，以左氏穀梁禮記相明，宜以孔子世為湯後，遂下詔封孔子世為殷紹嘉公。是時福居家，常讀書養性為事。元始中王莽顓政，一朝棄妻子去九江，至今傳以為仙。其後有人見福於會稽者，變姓名為吳市門卒云。洪州豐城縣大江北岸有祠，號昇仙觀。宋紹興封壽春吏隱真人。
　　道儒
　　班嗣，與從弟彪共學，家有賜書。內足於財，好古之士自遠方至，父黨楊子雲以下莫不造門。嗣雖修儒學，然貴老嚴之衛。桓譚欲借其書，嗣報曰：若夫嚴子者，絕聖棄智，修生保真。清虛澹泊，歸之自然。獨師友造化，而不為世俗所役者也。漁釣於一壑，則萬物不奸其志。柄遲於一丘，則天下不易其樂。不蛙聖人之網，不襲驕君之餌。莫然肆志，談者不得而名焉，故可貴也。今吾子已貫仁義之羈絆，繫聲名之韁鎖，伏周孔之軌躅，馳顏閔之極摯。既繫攣於世教矣，何用大道為自眩曜。昔有學步於那鄂者，曾未得其彷彿，又復失其故步，遂匍匐而歸耳。恐似此類，故不進。嗣之行已持論如此，莊避漢諱，故時稱嚴子。
　　道衛
　　嚴遵，字君平，蜀人也。雅性澹泊，學業加妙。專精大易，耽於老莊。常卜筮於成都市，以為卜筮者賤業，而可以惠眾。人有邪惡非正之問，則依著龜為言，利害與人，子言依於孝與人，弟言依於順與人，臣言依於忠。各因勢導之以善，從吾言者已過半矣。裁日閱數人，得百錢，足以自養。則閉肆垂簾而授老子，博覽無不通。依老子莊周之旨，著書十餘萬言。楊雄少時從游學，得君平之道為多。蜀有富人羅沖者，問君平曰：君何以不仕。君平曰：無以自發。沖為君平具車馬衣糧，君平曰：吾病耳，非不足也。我有餘而子不足，奈何以不足奉有餘。沖曰：吾有萬金，子無檐石。乃云：有餘不亦繆乎。君平曰：不然，吾前宿子家，人定而役役未息，晝夜汲汲，未嘗有足。今我以卜為業，不下床而錢自至。猶有數百塵埃厚寸，不知所用。此非我有餘而子不足耶。沖大暫，君平嘆曰：益我貨者，損我神。生我名者，殺我身。竟不仕，年九十餘，遂以業終。蜀人敬愛，至今稱焉。有祠在漢州綿竹縣，宋紹興封君平為妙通真人。
　　本姓莊氏，束漢章和之問班固作《漢書》。避明帝諱，更之為嚴。莊嚴亦古今之通工語，故老莊亦稱老嚴云。谷神子曰：君平生西漢中葉，王莽篡位，遂隱遁惕和，蓋上世之真人也。
　　玄品錄卷之一竟
　　玄品錄卷之二
　　句曲外史吳郡海昌張天雨集
　　西漢
　　道隱
　　鄭樸，字子真。隱居谷口，玄靜守道，履至德之行。與君平皆修身自保，非其服弗服，非其食弗食。成帝時大將軍王鳳以禮聘之，竟不訕而終。楊子法言稱其耕於巖石之下，不訕其志，而名震京師。云漢中有祠。
　　道儒
　　楊雄，字子雲，蜀郡成都人。少貧好道，博覽無所不見。默而好深湛之思，清掙無為少嗜慾。不汲汲於富貴，不寂寂於貧賤，不修廉隅以徽名。當世自有大度，非聖哲之書不好也。非其意，雖富貴．不事也。作《太玄法言》等書，皆極天人之指歸，為漢名儒。蓋其學本於老氏，蹟其書可見也。如唯寂唯寞，守德之宅。爰清爰靜，遊神之廷。《太玄》中藏心于淵，美厥靈根。測曰：藏心于淵，神不外也。皆入老氏之室者。
　　道品
　　三茅君，大君諱盈，字叔申。中君諱固，字季偉。小君諱衷，字思和。咸陽南關人也。大君生于景帝中元五年丙申歲，二弟於戊戌庚子歲生。大君年十八棄家辭親，入恆山中，讀《道德經》、《周易傳》，精思求道。復造西城，感遇總真王君，使主衣書圖錄，遂得道為總真弟子。還家時年四十九，能起死回生，父母心異之。事父母至終喪，停家凡五十三年。中君景帝時察孝廉，元朔元年舉賢良，拜五官郎。政和二年轉太子太傅，元鳳元年拜破胡校尉武威太守。小君少以節行著名，隱華陰山。武帝建元三年舉方正不就，徙梁國為孝王上賓。宣帝地節二年遷洛陽令，轉西城校尉，上郡太守，元帝即位，拜五更大夫，轉西河太守。中君時為執金吾並當之官。鄉里祖送者數百人。大君對賓曰：吾雖不作二千石卿相，亦當有神靈之職。天帝見，選補東嶽上卿霍林司命君，領拔學道，總昊越生死之籍。此亦上真宗師神官之要位也。來年四月三日，當昇舉。諸君能來顧如今日否，若見省者，亦不須有所損費，自當有以相供待也。至期果有迎官來下，乃與宗族辭庾民。謂鄉里子弟曰：我今此去，權停江水之束句曲之山。季偉思和雖見事晚，必能自悔釋官委祿，以來求我。言畢，謝時人而去。蓋元帝初元五年丁丑，君年一百二歲矣。二弟在官，聞兄白日神仙，各棄官還家，以永光五年壬午三月六日渡江求兄於束山。既見，悲听流涕，君告二弟曰：悟何晚矣。遂授以神散靈方濟度，俱成真人，而治句曲山之洞，金壇華陽之天。遂號中君為定錄神君，小君為保命仙君，皆天職也。大君至哀帝元壽二年庚申年一百四十五，以是歲八月十八日己酉，受九錫玉冊文，遷任赤城玉洞之府，位為司命上真束嶽上卿太元真人。君告二弟曰：吾今去便有局任，不得數相往來，要當一年再過來於此山。三月十八日、十二月二日期要，吾師總真君及南獄太虛赤真人遊盼於二弟之處也。將可記識之有好道者，待我於是日自當料理之，有以相教訓於未悟。於是二君留治茅山，洞內立官結搆，於外將道著萬物，流潤蒼生，德加烏獸，各獲其情。神驗禍福，罪惡必明。內法既融，外教坦平。爾乃風雨以時，五禾熟成。疾癘不起，暴害不行。境無災青，邑無賊兵。時父老樞歌曰：茅山連金陵，江湖據下流。三神乘白鵲，各治一山頭。召雨灌旱稻，陸田亦復柔。妻子咸保室，使我百無憂。白鵲翔青天，何時復來遊。三君往，曾各乘白鵠集山之三處，時人互有見者，是以發於歌詠矣。乃復因鵠集之處，分句曲之山為大茅君、中茅君、小茅君三山焉，統而言之，盡是句曲之一山耳，無異名也。
　　東漢
　　道品
　　張陵，道書諱道陵，字輔漢，沛國封縣人。生於餘杭天目山。本太學諸生，博採五經，晚乃嘆曰：此無益於年命。遂學黃帝九鼎丹經，丹成於繁陽山。又得隱書於嵩山石室。時值中國紛亂，漢致陵遲，知文道凋喪，不足t拯危佐世，退隱於餘杭者十年。乃與弟子入蜀，蜀之百姓翕然奉事以師之。專以廉恥慈愍化民，不喜用刑罰。有疾病者，皆令自疏平生罪過，與神盟以身死為約。故皆改惡從善，開鹽泉以利百姓。驅逐大蛇，戰鬼二十四敗，為二十四治，為蜀人除害。蓋備修制命，山嶽眾神之衛，而功德並著，號為天師。偏得其道者，弟子王長。趙昇。
　　道隱
　　向長，字子平，河內朝歌人。潛隱、於家，性尚中和。好道《老》、《易》嘗讀《易》至損益卦，喟然嘆曰：吾已知富不如貧，貴不如賤，但未知死何如生耳。貧無資，好事者更績焉。受之取足，而反其餘。建武中男女嫁娶。既畢，動斷家事，肆意遊於五嶽名山，竟不知所終。
　　道化
　　逢萌，字子慶，北海都昌人。聞王莽殺其子宇，謂友人曰：三綱絕矣。不去，禍將及人。即解冠桂東都城門，將家屬浮海客於遼東。萌素陰陽，知莽將敗。乃首戴瓦盎，哭於市曰：新乎，新乎。因遂潛藏，及光武即位，乃之瑯琊勞山養志修道。人皆化其德，連徵不起，以壽終。
　　道隱
　　嚴光，字子陵，會稽餘姚人也。少有高名，與光武同遊學。及光武即位，光乃變姓名、隱身不見。帝思其賢，乃令以色物訪之。後齊國上言有一男子，披羊裘釣澤中。帝疑其光，乃備安車玄燻，遣使聘之。三反而後至舍於比軍，光外不起。帝即其外所撫光腹曰：咄咄，子陵不可相助為理耶。光又眠不應，良久乃張目熟視曰：昔唐虞著德，巢父洗耳。士故有志，何至相迫乎。帝曰：我竟不能下汝耶。於是昇輿嘆息而去。復引光入，論道舊故。相對累日，帝從容問光曰：朕何如昔時。對曰：陛下差增於往。因共偃外，光以足加帝腹上。明日太史奏客星犯帝坐甚急，帝笑曰：朕故人嚴子陵共外耳。其答司徒侯霸書有曰：懷仁輔義天下悅，阿腴順旨要領絕。除諫議大夫不屈，乃耕於富春山。後人名其釣處為嚴陵瀨。建武十七年復特徵不至，年八十終於家，帝傷惜之。
　　道隱
　　梁鴻，字伯鸞，扶風平陵人。家貧，牧豕於上林苑中。曾誤遺火，延及他舍。鴻悉以豕償之，其主猶以為少，鴻願以身居作。後歸鄉里，勢家慕其高節，多欲女之，鴻並絕不娶。同郡孟氏有女，狀肥醜而黑，力舉石臼。擇對不嫁，年至三十。父母問其故，女曰：欲得賢如梁伯鸞者。鴻聞而聘之，女求作布衣麻屨，織作筐緝績之具。及嫁，始以裝飾。入門七日，而鴻不答。妻乃跪床下請曰：竊聞夫子高誼，簡斥數婦妾，亦偃賽數夫矣。今而見擇，敢不請罪。鴻曰：吾欲褐裘之人，可與俱隱深山者。爾衣綺縞傅粉墨，豈鴻所願哉。妻曰：以觀夫子之志耳，妾自有隱居之服。乃更為椎髻、著布衣，摻作而前。鴻大喜曰：此真梁鴻妻也，能奉我矣。字之曰德曜。共入灞陵山中，以耕織為業，詠詩書彈琴以自娛。仰慕前世高士而為四皓，以來二十四人作頌。因東出關，過京師作五噫之歌曰：陡彼北荒兮噫，願見帝京兮噫，宮室崔鬼兮噫，人之劬勞兮噫，遼遼未央兮噫。顯宗聞而非之，求鴻不得。乃易姓運期名曜字侯光，與妻子居齊魯之問。又去適昊依大家皋伯通，居應下為人賃春。每歸，妻為具食，不敢於鴻前仰視，舉按齊眉。伯通察而異之曰：彼傭能使其妻敬之如此，非凡人也。乃方舍之於家疾且苦，告主人曰：慎勿令我子持喪歸去。及卒，伯通等為求葬地於昊要離塚傍，咸曰：要離烈士，伯鸞清高，可令相近。鴻友人高恢。
　　道隱
　　高恢，字伯通，京兆人。好老子，隱於華陰山中，與梁鴻友善。及鴻東遊，思恢作詩曰：烏嚶嚶兮友之，期念高子兮僕懷，思想念恢兮爰集。玆二人遂不復相見，恢亦高抗，終身不仕。
　　道品
　　魏伯陽，吳人也。本高門之子，性好道術，不肯仕宦。閒居養性。時人莫知其所從來，謂之治民養身而已。入山作神丹，既成服之，死而復生。與其弟子姓虞者，皆仙去。道逢伐木者，乃作手書，寄謝鄉里人及二弟子。伯陽作《參同契》，五行相類凡三卷。其說似《周易》，其實假借爻象，以論大丹之意。而世人者，不考丹事，多作陰陽釋之，殊失其旨。按《參同契》一書，大儒朱元晦、蔡元定皆深取其義，議論多及之，非洞明《易》、《老》淵旨者，弗能窺也。
　　道陽
　　臺咚，字孝威，魏郡鄴人也。隱於武安山，鑿穴為居，採藥自業。刺史行部及使律事致謁，咚載病往謝。刺史乃執贊見咚曰：孝威居身如是，甚苦如何。件曰：件幸得保終性命，存神養和。如明使君奉宣韶書，夕惕庶事，反不苦耶。遂去，隱逸終不見。
　　道隱
　　韓康，字伯休，一名恬休，京兆灞陵人，家世著姓。常採藥名山，賣於長安市。口不二價，三十餘年。、時有女子從康買藥，康守價不移。女子怒曰：公是韓伯休耶，乃不二價。康嘆曰：我本欲避名，今小女子皆知有我焉，何用藥為。乃逐入霸陵山中。
　　道默
　　嬌慎，字仲彥，扶風茂陵人也。少好黃老，隱逅山谷。因穴為室，仰慕松喬導引之衛。與馬融蘇章鄉里，並時皆推先於慎。汝南昊蒼甚重之，因遺書以觀其志，曰：仲彥足下勤處，隱約雖乘雲行泥，樓宿不同。每有西風，何嘗不嘆。蓋聞黃老之言，乘虛入冥，藏身遠涯，亦有理國養人。施於為政，至如登山絕跡，神不著其證，人知睹其驗。吾從先生欲其可者，於意何如。昔伊尹不懷道以待堯舜之君，方今明明四海，開闢巢許。無為箕山夷齊，悔入首陽足下。。審能騎龍弄鳳、翔嬉雲間者，亦非狐兔燕雀所敢謀也。慎不答。年七十餘，竟不肯娶。後忽歸家，自言死日。及期果卒。後人有見慎於敦煌者，故前世異之。
　　道隱
　　法真，字高卿，扶風那人。好學而無常，家傳通內外圖典，為關西大儒弟子。自遠方至者數百人。性恬靜寡欲，不交人問事。太守請見之，乃幅巾詣謁，太守欲以功曹相屈。真曰：明府見待有禮，故敢自同賓末。若欲吏之，真將在南山之南，北山之北矣。同郡田弱薦真體兼四業，幽居恬泊。將蹈老氏之高蹤，不為玄燻屈也。臣願聖朝就加衰職，必能奏清廟之歌，致來儀之鳳也。帝虛心欲致，前後四徵，真曰：吾既不能逐形遠世，豈飲洗耳之水哉。、遂深自隱絕。友人郭正稱之曰：法真名可得聞，身難得而見。逃名而名我隨，避名而名我追，可謂百世之師者矣。乃共刊石頌之，號玄德先生。
　　道化
　　劉寬，字文饒，弘農人，年七十三。一旦遇青谷先生降之寢室，授其杖解法，將去入華山行九息服黑。又授以爐火丹方，修之道成。後來華陽洞中，主始學道者。寬仕漢位至司徒太尉，好行陰德，拯寒困。萬民悅而附之，如父母焉。
　　道隱
　　龐公，南郡襄陽人，居峴山之南。未嘗入城府，夫妻相敬如賓。刑州刺史劉表數延請不能屈，乃就候之謂曰：夫保全一身，孰若保全天下乎。龐公笑曰：鴻鵲巢於高林之上，暮而得所棲。電龜穴於深淵之下，夕而得所宿。夫取舍行止，亦人之巢穴也，且各得其所樓宿而已。因釋耕於瓏上，而妻子耘於前。表指而問曰：先生苦居畎畝而不肯官綠，後世何以遺子孫乎。龐公曰：世人皆遺以危，今獨遺之以安。雖所遺不同，未為無所遺也。遂攜其妻子登鹿門山，因採藥不返。
　　道儒
　　廖扶，字文起，汝南平輿人。習韓詩歐陽尚書，教授嘗數百人。父坐事下獄死，扶感父以法喪身，憚為吏，及服終而嘆曰：老子有言，名與身孰親，吾豈為名乎。遂絕志世外，專精經典，尤明天文推步之衛。州郡公府辟召皆不應。扶知歲荒，聚穀數千斛，悉用給宗族姻親。又斂葬遭疫死亡不能自收者。時人號為北郭先生。年八十終于家。
　　道言
　　樊英，字季齊，南陽魯陽人也。少受業三輔，習京氏易，兼明五經，又善風角算河洛七緯推步災異。隱於壺山之陽，州郡前後禮請不應，舉賢良方正有道皆不行。永建二年，順帝策書備禮玄燻徵之，復固辭稱疾篤。乃韶切責郡縣駕載上道，英及京，稱病不肯起，乃強輿入殿，猶不以禮屈。帝怒曰：朕能生君、能殺君，能貴君、能賤君，能富君、能貧君，君何以慢朕命。英曰：臣受命於天，生盡其命天也，死不得其命亦天也。陛下焉能生臣，焉能殺臣。臣見暴君如見仇偉，立其朝猶不肯，可得而貴乎。雖在布衣之列，環堵之中，晏然自得，不易萬乘之尊，又可得而賤乎。陛下焉能貴臣，焉能賤臣。非禮之祿，雖萬鐘弗受也。申其志，雖簞瓢不厭也。陛下焉能富臣，焉能貧臣。帝不能屈而敬其名，使出就太醫養疾。帝令公車令導尚書奉引，賜几杖待以師傅之禮。朝廷每有災異，韶輒下問變，復之效所言多驗。年七十餘卒于家。
　　道品
　　王遠，字方平，束海人也。舉孝廉除郎中，稍加至中散大夫。博學五經，尤明天文圖讖河洛之術，逆知天下盛衰之期，九州吉凶觀諸掌握。後棄官，入山修道。道成，孝桓帝連徵不出。使郡牧逼載以詣京師，遠低頭閉口不肯答。詔乃題宮門扇版四百餘字，皆說方來之事。帝惡之，使人削之，外字始去，內字復見，墨皆徹版裹。方平無復，子孫里人累世相傳，共事之。同郡故太尉公陳耽為方平駕道室，朝夕朝拜之，但乞福消災，不從學道。方平住耽家四十餘年，後與耽云：吾期運將盡，當去不得復，停明日日中當發也。至時方平死，耽知其化去，不敢下著地，但悲涕嘆息曰：先生捨我去耶，我將何如。具棺器燒香，就床上衣裝之。至三日三夜忽失其尸，衣帶不解，如蛇蛻耳。方平去後百餘日，耽亦死。或謂耽得方平之道化去，或謂方平知耽將終，委之而去也。其後方平欲束之括蒼山，過昊住胥門蔡經家。經者小民也，骨相當仙。方平故往其家，因語經曰：汝生命應得度世，然汝少不聞道，今氣少肉多，當從尸解耳。尸解一劇，須臾如狗竇中過耳。告以要言，乃委經去。後經果蟬蛻，失所在。去十餘年忽然還家，語其家云：七月七日王君當來過，到其日可作數百斛飲食以供從官。乃去，到期日，方平果來。麾節導從，威儀奕奕如大將軍也。要麻姑會於經家。比舍有陳尉者，叩頭乞拜。願得驅使比於蔡經。方平曰：君且起，可向日立。方平從後視之曰：噫，君心不正，影不端，終不可教以仙道也。當授君地上主者之職、臨去以一符一傳著小箱中，與陳尉云：可以消災治鬼。陳尉後年一百十歲，嘗得方平賜書，真書廓落，大而不工。先是無人知方平名，遠者乃因陳尉傳之。
　　道化
　　韓崇，字長季，昊郡毗陵人也。少好道，林屋仙人王緯作璋玄曾授之以流珠丹一法。崇奉而修之，大有驗。璋玄語之：子行此道，亦可以出身仕宦，無妨仙舉也。崇遂仕，稍至宛陵令，行仁以為政，用道以撫民。虎狼深避，蝗不集界。遷汝南太守，拔書佐袁安安。後位至司徒，時人通以崇有識物之鑒也。陰皇后葬京師，近郡二千石。妻當會園陵，而崇獨居清素。妻忿崇哭泣，韶問其故，太常馮夷答曰；汝南太守韓崇，清苦遠尚，味道忘形。身享重官，而妻自紡。績政化仁，簡視民如傷。探達奇博，有君子之鑒。斯則昏夕之夜光，陛下之子產也。妻不通寒儉之節，哭怨無衣將足以顯，崇明德耳。上奇之，加崇俸祿，秩中二千石。後孝明皇帝巡狩汝南，上治崇府。崇使妻出，住孤獨老嫗家。上聞之嘆曰：韓崇所謂百鍊不銷也。賜縑五十疋。崇在郡積十四年，政化著洽，舉天下最。年七十四，璋玄乃授以隱解法，得去入大霍山。復授以遁化泥丸紫戶衛以度世。後來華陽洞中為左理中監。陶隱居云：《漢書》所傳事跡略同，而置辭小異耳。
　　道衛
　　夏馥，字子治，陳留人也。少好道，服木餌和雲母。後入昊山，從赤鬚先生受鍊魂法。在華陽洞中為明晨侍郎。馥少時被公車辟召，懸辟書著桑樹乃去。其用懷高邁如此。隱居云《後漢》及《高士傳》並言，馥陳留圉人，桓帝時舉，直言不就。
　　道化
　　劉斕，字子翔，漢書作字子相。斕本穎川人，少好道德。而家世大富，常能周施而不以為惠，恤死救貧非一人矣。舉上計緣拜郎中，遷陳留太守。出長安五百里中，斂死恤窮，損己分人。行達陽平，遂遇馬皇先生告斕曰：子仁感天地，陰德神鬼，太上將嘉子之用情矣，使我來擭汝以長生之道。斕叩頭自搏，願乞侍給。因將入桐柏山中，授以隱地八衛，服五星之華法。得度名東華，入華陽洞中為定錄府右理中監。
　　三國
　　道儒
　　張跡，字子明。少遊太學，學兼內外。并州牧高幹表除樂平令不就，徙遁常山，門徒且數百人。太祖為丞相，辟不詣。太和中韶求隱學之士，郡累上璿，發遣老病不行。廣平太守盧毓到官三日，綱紀白承前致版謁跡。毓教曰：張先生所謂上不事天子，下不友諸侯者也。豈此版謁所可光飾哉。但遣主簿奉書，致羊酒之禮。卒年一百五歲。是歲太守王肅至官，教下縣曰：前在京都聞張子明，來至問之，會其已亡，致痛惜之。此君篤學隱居，不與時競，以道樂身。昔絳縣老人屈在泥塗，趙孟升之，諸侯用睦。愍其耄勤好道，不蒙榮寵。書到遣吏，勞問其家。顯題門戶，務加殊異。以慰既往，以勸將來。
　　道默
　　焦先，字孝然，河東人也。漢末關中亂，先失家屬，獨竄於河渚問。食草飲水，無衣履。時太陽長朱南望見之，謂為亡士，欲遣船捕取，同郡侯武陽語縣，此狂癡人耳。遂註其籍，給糜日五升，人灣輕易之。然其行不踐邪逕，泌循阡陌。及其裙拾，不取太穗。飢不苟食，寒不苟衣。每出見婦人則隱翳，須去乃出。自作一瓜牛廬，淨掃其中。營木為床，而草褥其上。至天寒時，構火以自炙，呻玲獨語。太和青龍中，嘗持一杖南波，河水泛服，輒獨云未可也。由是人頗疑不狂，所言多驗，會謂之隱者也。年八十九終。
　　道默
　　石德林，安定人也。建安十六年，關中亂，南入漢中。初不治產業，不畜妻學。常讀老子《五千文》及諸內書，晝夜昤詠不絕口。食不足，頗行乞，乞不取人。問其姓名，口不肯言。時人號之日寒貧，蓋專志玄默者。
　　道品
　　左慈，字元放，廬江人。少明五經，兼通星緯。見漢祚將盡，天下亂起，乃嘆曰：值此衰運，官高者危，財多者死。當世榮華，不足貪也。乃學道衛，精思於天柱山中，得石室丹經，修之能變化萬端。曹公召試之，欲從學道。慈曰：學道當得清諍無為，非尊貴所宜。曹性猜忌，屢欲殺之，不能也。慈在荊州劉表作牧，以為惑眾，復欲殺慈。慈先知，委表束去。及見昊主孫權，權素知慈有道，禮重之。按《真誥》：慈今在小括山常行來，數在此下尋更受職也。慈顏色甚少，正得爐火九華之益，隱居括蒼。在建安末，慈嘗渡江尋茅山，仍得入洞。又乞丹砂合九華丹，即李仲甫弟子葛玄之師也。
　　道品
　　葛玄，字孝先。從左元放受經法，嘗餌木，尤長於治病救劾鬼魅之衛，能分形變化。昊大帝要與相見，欲加榮位。玄不聽，求去不得，待以客禮。一日語弟子張恭言：吾為世主所逼留，不遑作大藥，今當以八月十三日中時去矣。至期，玄衣冠入室，外而氣絕，顏色不變。弟子燒香守之三日。三夜夜半忽大風起，發屋折木聲如雷，燭滅。良久燃燭，失其所在，但見委衣床上，帶無解者。明旦問鄰人，鄰人云：了無大風。風止在一宅內，籬落樹木並敗折也。按《真誥》：玄初在長山，近入蓋竹，亦能乘虎使鬼，無所不至，但幾於未得受職耳。隱居註云：是抱朴從祖，即鄭思遠之師也。少入山得仙，時人咸莫測所在。傳言束海中仙人寄書，呼為仙公。故抱朴亦同然之。
　　道品
　　鮑說，字太玄，束海陳留人。年五歲語父母云：本是曲陽李家兒，九歲墮井死。其父母尋訪，得李氏推問，皆符驗。說學兼內外，明天文河洛書。仕至南陽太守，嘗行部入海，遇風飢甚，取白石煮，食之以自濟。後遇真人陰君授道訣，復師左元放受中部法，《三皇內文》。能役使鬼神，封山制魔。百餘歲卒。按《真誥》說及妹並是七世祖積行陰德，故令福逮說等。今並作地下主者，在華陽中。隱居云：說用泰清尸解法，當是主者之最高品矣。說女鮑姑，散騎常侍葛洪之妻也。
　　道言
　　張玄賓，定襄人也。魏武帝時舉茂才，歸鄉里師事西河蘇公。受服木餌，兼行洞房白元之事。後遇真人樊子明，於少室山授以遁變隱景之道。昔在天柱山，後來華陽內為理禁伯。理禁伯者，主雨水官也，亦保命之監國也。玄賓善談空無，乃談士常論無者大有之宅，小有所以生焉。積小有以養小無，見大有以本大無。有有亦無焉，無無亦有焉。所以我目都不見物，物亦不見無。寄有以成無，寄無以得無。於是無則無宅也，太空亦宅無矣。我未生時，天下皆無無也。自云：昔曾詣蓬萊左公宋晨生，與其論無，粗得人意。桐柏諸真亦不能折之。過此以往尚不能本有，安能本無耶。其高氣秉理如此。
　　道儒
　　王弼，字輔嗣，山陽高平人。少察慧，十餘歲便好老莊。吏部尚書何晏甚奇之，曰：若斯人者，可與言天人之際矣。晏註《老子》始成詣弼，見其所注精奇，因以所註為道德二論，復條向者勝理，謂之曰：此僕以為極可得，復難否。弼便作難一坐，便以為屈。嘗立論以為天地萬物，皆以無為為本。元也者，開物成務無往不存者也。陰陽恃以化生，萬物恃以成形，賢者恃以成德，不肖恃以兔身，故無爵而貴矣。弼又作《易傳》，先儒宗之。
　　晉
　　道然
　　孫登，字公和，汲郡人。無家屬，於郡北山為土穴居之。好讀《易》，撫一絃琴，性無患怒。人或投諸水中，欲觀其怒。登既出，便大笑。嘗住宜陽，山有作炭人，見之，知非常人，與語登不應。文帝聞之，使阮籍往觀。既見與語，亦不應。嵇康從之遊三年，問其所圖終不答。康將別，謂曰：先生竟無言乎。登乃曰：子識火乎，生而有光而不用其光，果在於用光。人生而有才而不用其才，果在於用才。故用光在乎得薪，所以保其耀。用才在乎識真，所以全其生。今子才多識寡，難乎兔於今之世矣，子無求乎。康不能用，後作《幽憤詩》云：昔慚柳下，今愧孫登。竟莫知所終。
　　道質
　　郭文，字文舉，河內軟人也。少愛山水，尚嘉遁。每遊山水，彌旬忘返。父母終．，服畢不娶。辭家遊名山，但著鹿裘葛巾，採竹葉木實貿盥以自供食，有餘穀輒恤窮匱。王導聞其名，遣人迎之，既至，置之西園。溫嬌嘗聞先生安獨無情乎，文曰：情由憶生，不憶故無情。嬌又問曰：先生獨處窮山，若疾病遭命，或為烏烏所食，顧不酷乎。文曰：藏埋者亦為螻蟻所食，復何異乎。導嘗眾賓共集絲竹，並奏試使呼之，文瞪眸不轉，跨躡華堂如行林野。于時坐者，咸有鉤深味遠之言。文常稱得達來語、天機鏗宏，莫有窺其門者。一日一忽求還山，及蘇峻反入，皆以為知幾卒。葛洪庾闡並為作傳，讚頌其德云：梁乾化封靈曜真君。
　　道質
　　嵇康，字叔夜，譙國銓人。康早孤，有奇才，遠邁不群。身長七尺八寸，美辭氣、有風儀，而土木形骸不自藻飾。人以為龍章鳳姿，天質自然。學無師授，博覽無不該通。與魏宗室婚，拜中散大夫。嘗修養性服食之事，彈琴詠詩有足於懷，以為神仙稟之自然，非積學所致。至於導養，得理則安，期彭祖之倫可及，乃著《養生論》。每思郢質所與神交者，惟陳留阮籍、河內山濤。豫其流者，向秀劉伶。籍兄子咸，王戎遂為竹林之遊。戎自言與康居山陽二十年，未嘗見其．慍喜。康嘗採藥遊山澤，會其得意忽焉忘返，時有譙蘇遇之，謂為神人。至汲郡山中見孫登，遂從之遊。登沉默自守無所言說，康臨去乞一言，登曰：君才則高矣，保身之道不足。又遇王烈，共入山。烈嘗得石髓如飴，自服半，餘與康，皆凝為石。又於石室中見一卷素書，遽呼康往取，輒不復見。烈乃歎曰：叔夜志趣非常，而輒不遇命也。山濤將去選官，舉康自代。康乃與濤書告絕，略曰：聞道士遺言，餌木黃精令人久壽，意甚信之。遊山澤觀魚烏，心甚樂之，一行作吏，此事便廢，安能舍其所樂而從其所懼哉。今但欲守陋巷，教養子孫，時時與親舊叔離闊，陳說平生，濁酒一杯，彈琴一曲，志願畢矣。此書既行，知其不可羈屈也。南海太守鮑說，通靈者也。東海徐寧師之，寧夜聞說室有琴聲，怪其妙而問焉，說曰：嵇叔夜。寧曰：嵇臨命東市，何得在玆。說曰：叔夜示形有終，而實尸解耳。見顧凱之《嵇康贊》。
　　阮籍，字嗣宗，陳留尉氏人。容貌環傑，志氣宏放。傲然獨得，任情不羈，而喜怒不形於色。或閉戶視書，累月不出。或登山臨水，經日忘歸。博覽群籍，尤好莊老。嘗著《達莊論》，叔無為之貴，文多不錄。作《詠懷詩》八千餘篇，為世所重。嗜酒、能嘯、善彈琴，當其得意忽忘形骸，時人多謂為癡。聞步兵廚營人善釀，有貯酒三百斛，乃求為步兵校尉，遺落世事。又能為青白眼，見禮俗之士以白眼對之。嘗於蘇門山中遇孫登，與商略終古、及柄神導氣之術，登皆不應。籍因長嘯而退，至半嶺問有聲若鸞凰之音，響乎巖谷，＇乃登之嘯也。歸著《大人先生傳》，其略曰：世之所謂君子，惟法是修，惟禮是克。手執圭璧，足履繩墨。行欲為目前，臉盲欲為無窮。則少稱鄉黨，長聞鄰國。上欲圖三公，下不失九州牧，獨不見群蝨之處棍中。逃乎探縫，匿乎壤絮，自以為吉宅也。行不敢離縫際，動不歌出揮襠，自以為得繩墨也。然炎丘火流焦邑滅都，群蝨處於揮中而不能出也。君子之處域內，何以異，夫此亦籍之本趣也。每率意獨駕，不由逕路，車跡所窮，輒慟哭而返。嘗登廣武觀楚漢戰處，嘆曰：時無英雄，使堅子成名。景元四年卒
　　道儒
　　向秀，字子期，河內懷人。清悟有遠識，雅好老莊之學。少為山濤所知。莊周所著內外篇，秀於舊註外而為解義，妙演奇致，大暢玄風，唯《秋水》、《至樂》上篇未竟。惠帝之世，郭象，字子玄者，述而廣之。秀與嵇康、呂安為友，趣舍不同。康傲世不羈，安放逸一俗，而秀雅好讀書。秀將注《莊子》先以告康、安，咸曰：此書詛復須注。徒棄人作樂事耳。及成，以示二子，康曰：爾故復勝否。安乃驚曰：莊周不死矣。復註《周易》，大義可觀，而與漢世諸懦互有彼此，未若隱莊之絕倫也。康又善鍛，秀每為之佐，相對怡然，傍若無人。後應本郡計緣入洛，文帝問曰：聞有箕。山之志，何以在此。秀曰：以為巢許狷分之士，未達堯心，豈足多慕。帝甚悅。其後鄰人有吹笛者，發聲嘹曉力追想曩昔嵇生遊宴之好，感音而嘆，作《思舊賦》云。位至散騎常侍卒。
　　道儒
　　皇甫謐，字士安，幼名靜，安定人。漢太尉嵩之曾孫也。年二十，不好學。晚就鄉人席坦受書，居貧帶經而農，遂博綜經籍百家之言。沉靜寡慾，始有高尚之志。以著述為務，自號玄宴先生。著禮樂聖真之論，後得風痺疾，猶手不報卷。或勸修名廣交，謐作《守玄論》以答之：貧者士之常，賤者道之潰。遂不壯，耽玩墳典忘疾與食，時人謂之書淫。或箴其過萬將損耗精神，謐曰：朝聞道，夕死可矣。況命之脩短分定懸天乎。舉孝廉相國辟，又舉賢良方正俱不應。自表就武帝借書，帝送一車書與之，雖羸疾，而披閱弗息。累徵竟不仕，大康二年卒。所著帝王世紀、高士逸士烈女等傳，並重于世。
　　玄品錄卷之二竟
　　玄品錄卷之三
　　句曲外史吳郡海昌張天雨集
　　道品
　　葛洪，字稚川，丹陽句容人。少好學，家貧，躬自伐薪以貨紙墨。夜輒寫書習誦，遂以儒學知名。性寡欲無所愛玩，不知棋局幾道櫺蒲齒名。為人木訥，不好榮利。閉門卻掃，未嘗交遊。時或尋書問義，不遠數千里崎嶇冒涉，期於必得。尤好神仙導養之法，從祖玄昊時學道得仙，號曰葛仙公。以其鍊丹祕衛授弟子鄭億，洪就隱學，悉得其法焉。咸和初，二司徒王導召補州主簿，後選為散騎常侍，領大著作，皆固辭不就。晚欲鍊丹，聞交趾出丹砂，求為勾漏令。帝以洪資高不許，洪曰：非以為榮，以有丹耳。帝從之。行至廣州，刺史鄧岳留，不聽去，乃止羅浮山鍊丹。在山積年，優遊閒養，著述不輟。其自序曰：洪體之進趁之才，偶好無為之業。假令舊翅，則能凌厲霄玄，騁足則能追風躡景。猶欲戢勁翮於尺鎢之群，藏逸邇於跛驢之伍。豈屍大塊稟我以尋常之短羽，造化假我以至駑之賽足。自卜者審不能者上，豈敢力蒼蠅而慕沖天之舉，策跛鱉而追飛兔之軌哉，是以望絕於榮華之塗而志安乎。窮圯之域，華蕾有八珍之甘，蓬華有藻稅之樂也。世儒徒知服膺周孔，莫信神仙之書，不但大笑之，又將毀謗真正。故予所著《抱朴子·內外篇》，凡一百一十六篇，雖不足藏之名山，且欲緘之金匱，以示識者。蓋以自號名其書云，洪博問學識，江左絕倫。著述篇章，富於班馬。又精辯玄蹟，析理入微。一日坐至日中，兀然若睡而卒，年八十一。視其顏色如生，體亦柔軟，舉入棺甚輕如空衣，蓋尸解仙去矣。
　　道權
　　王羲之，字逸少，司徒導之從子也。善隸書，為古今之冠。論者謂其筆勢，以為飄若遊雲，嬌若驚龍。每自稱我書比鍾縣當抗衡，比張芝草猶當鴉行也。深為從伯敦導所器重，起家祕書郎，後為右軍將軍會稽內史。羲之推好服食養性，不樂在京師。初渡浙江，便有終焉之志。會稽有佳山水，名士多居之，謝安未仕時亦居焉。嘗與同志宴集於山陰蘭亭，羲之自為序，或以潘岳金谷詩序方之，王羲之比於石崇，聞而甚喜。性愛鵝，山陰有道士養好鵝，羲之往觀焉。意甚悅，因求市之。道士云：能為寫《道德經》，當舉群相贈耳。羲之欣然，寫畢，籠鵝而歸，其任率如此。後稱病去郡，於父母墓前為文，自誓不復出仕。既去官，與東上人士盡山水遊之，又與許先生邁共修服食採藥。卒年五十九。
　　道品
　　許邁，字叔玄，一名映，丹陽句容人。總角好道，潛致幽契。曾從郭璞筮卦，遇大壯之大有，上六爻發，謂曰：君元吉，自天宜學輕舉之道。初師鮑說，受中部法及《三皇內文》。一旦辭家，謂餘杭懸霤山近延陵之茅山，是洞庭西門，港通五嶽，陳安世、茅季偉所嘗遊處。於是立精會於懸霤，而往來茅嶺之洞室。朔望時節還家定省，而父母既終。乃遣婦孫氏還家，散髮去累，政名玄字。遠遊與王右軍父子周旋，子猷乃修在三之敬。嘗遺羲之書云：自山陰南至臨安，多有金堂玉室、仙人芝草，左元放之徒漢末諸得道者皆在焉。永和四年秋，絕跡於臨安西山，又入在臨海赤山，遇良友王世龍趙道玄傅太初者，遂師世龍。授解束之道，修反行之法，服玉液朝腦精。二三年中，面有光華，還顏反少，極為成道。於是茅司命劫定錄君舉之，使奏聞上宮，移名東方，署為地仙。時三官都禁左郎遣典柄侯周舫，主非使者嚴白虎來於赤山中，即欲執之以去，且請其罪狀。出丹簡罪簿，各執一通，而問映云：夫欲學道慕生、上隸真人，玄心柄邈、恭誠高靈者，當得世功相及、禍惡不遘，陰德流根、仁心上逮，乃可步真索仙、度名洞府耳。云何父手殺謝弓，且亂逆三光。又許朝斬李記之頭以代蔡扶之級，又走斬射潘蔡等，支解鈴下曹表等，水沉湯雲之尸，火燒徐昂之骸。絞殺桓整，劍割振嗜，酷害虐暴，刑濫四十有三。張皇冤事在天帝禍戾山，積善功無一。又汝本屬事帛家之道，血食生民，通愆宿責，列在三官。而越幸網脫，奉隸真氣。父子一家，各事師主。同生乖戾，不共祭酒。罪咎之大，陰考方加。有如此積罪，亦無仙者，當可得欺太上之曹使，汝得名刊不死之紫鐮耶。汝其無對者，有司必執也。映自強長嘯，振褐撫髮，爾乃整氣扉口，叱叱而答曰：大道無親，惟善是與。天地無心，隨德乃矜。是以圾泉流血，無違龍髯之舉。三苗丹野，涿鹿絳草，豈妨大聖靈化，高通上達耶。吾七世父許子阿者，積仁著德，陰加烏獸，遇凶荒之年，人民飢饉，加之疫癘，百遺一口。阿乃施散家財，拯其眾庶，親營方藥，勤勞外舍。臨人之喪，如失其親。救人之患，如己之疾。已死之命懸子，阿手垂窮之身，撫之如子。度脫凶年，賴阿而全者四百八人。仁德不墜，後當鍾我等。是以功書上帝，德刊靈閣，使我祖根流宗澤，應光後緒。故使垂條結華，生而好仙，應得度世者五人，登升者三人，錄名太上策簡青宮，豈是爾輩所可豫乎。言畢，紡等豁然而笑。時司命君即遣中候李遵握火鈴而來呵攝之，於是紡及白虎乃走去耳。李遵未來之時，映懼怖失膽亦喪氣矣。亦賴其師王世龍助映為答到，亦幾至敗也。於是即得度名東宮，當為仙之中者。云梁乾化三年七月，封歸一真君司命君大茅君也。
　　道權
　　謝安，字安石，陳郡陽夏人。世儒學，行少，有重名。寓居會、稽，出則漁弋山水，入則言味屬文。無處世意，坐石室，臨濬谷悠然，嘆曰：此亦伯夷何遠。安善談莊老，一日與支許共集王濛家。安顧謂諸人：今日可謂彥會，時既不可留，此集固亦難常，當共言味以寫其懷。許便問主人有《莊子》否，正得《漁父》一篇。謝看題，便各請四坐通。支道林先通，作七百許語，叔致精麗才，藻奇拔眾，咸稱善。於是各言懷畢，安問曰；卿等盡不。皆曰：今日之古。，少不自竭。安後粗難，因自叔其意，作萬餘言，才峰秀逸。既自難千加，意氣擬託，蕭然自得，四坐莫不厭心。支謂曰：君一往奔詣，故復自佳耳。簡文帝時為相曰：安石既與人同樂，不得不與人同憂。召之必至。時弟萬總藩任之重，安雖處衡門，其名猶出萬之右，自然有公輔之望。年四十餘，始有仕進志，征西大將軍請為司馬。將發新亭，朝士咸送。高崧戲之曰：卿屢違朝旨，高外束山，諸人每相與言，安石不肯出將如蒼生何，蒼生今亦將如卿何。安後為相，值晉室多故，而能以雅量鎮物，從容談笑。折桓溫不軌之氣，舉用群才，破符堅百萬之師。其功烈不在王導、溫嬌之下。安雖受朝，寄束山之志始末不渝。及出鎮新城，盡室造泛海之裝，欲領經略，粗定自江道還束。雅志未就而薨，韶贈太傅，謐文靖，西山真德秀，謂安石秉政十有六年，始則遏強臣篡竊之謀，終則挫強敵并吞之銳，其功偉矣。然安石初心未嘗為功名計也？其高情雅度，庶幾乎孔明、子房之風。
　　道品
　　楊羲，字義和，昊郡人，徙家句容。晉咸和五年庚寅歲九月生。幼而通靈，美姿容，善言笑。工書畫，與王右軍並名海內。許先生邁長史穆年並懸殊，而早結神明之交。簡文帝為瑯瑯王，進位承相用，長史薦為公府舍人。及帝即位，乃不求遷。叔高蹈遺榮，精思致感。永和五年受中黃子制虎豹法，六年從魏夫人長子劉璞傳靈寶五符，時年二十一。興寧三年六月感紫虛元君紫微夫人、九華安妃降于家，或降長史山癬，癬在茅山。所傳經誥轉使錄示許君父子，至是遂為長史傳經之師。九華安妃應運為儷，嘗告之曰：明君夷質虛閒，祕構玉朗蘭淵，高流清響金宮。所謂能珍寶藏奇，幽真內煥。標拂靈篇，乘數順生。素德神園，丹金玉清。興煙拔景，冥鼓遐聲也。必三事大夫，侍宸帝躬。高佐四輔，承制聖君。理生斷死，賞罰鬼神。攝命千靈，封山召雲。主察陰陽之和氣，而加為昊越鬼神之君也。三官中常有諺謠云：楊安大君，董真命神。正我等之謂耳。君將乘龍駕雲，白日昇天。若其不耐風火之煙，欲抱真形於幽林者，且可尋劍解之道，作告終之術乎。自盡出默之會，隱顯之邊。臨時分處，有任於明君矣。西城總真王君又教服日月之華法。簡文帝從而師之，以太元十一年丙戌歲解駕，年五十七。宋宣和勸書曰：朕存嬰霄府，盼景龍臺。瞻秀之神鄉，企九華之妙誨。欽厥列仙之躅，昭茲闡化之功。束華上佐司命揚真人，積學洞微，研心合漠。得中黃之隱訣，受南真之祕傳。董司昊越之疆關，總神靈之要方。翎揚於至道，宜褒極於隆名。庶期沖鑒之臨，永侈蕃棋之錫。可特封洞靈顯化真人之號。
　　道品
　　許穆，字思玄，一名謐，汝南平輿人。六世沮光，徙居丹陽。以永興二年乙丑歲生。起家太學博士，出於餘姚令，徵為尚書郎，遷郡中正護軍長史，給事中散騎常侍。外混世業，內修真學。嘗慕兄遠遊之高軌，值簡文晏駕專靜山廬。與楊君深結神明之契，興寧中眾真降楊備傳經誥。太元元年解化，年七十二。子姪禮定虛柩於郭西大墓。真誥云：君挺命所基綠業已久，乃周武王九宮上相長里薛公之弟。兼許肇遺功，復應垂祉後胤。故乘運託生，因資成道。玉剖所授為上清真人，爵登侯伯，位編卿司。理仙撫治，佐聖牧民矣。宣和勸書曰：朕降總真之玉境，陸耀景之龍臺。爰授曆於元肩，以濟生於下土。凡著功於道品，咸進位於仙宗。上清真人許長史，清素外融，神明內得。靈音斐暢，密參群聖之遊。欽駕超遙，高佐上清之理。方流羅於大梵，宜崇配於德名。庶昭丕佑之臨，益廣元為之化。可特封太元廣德真人。
　　道品
　　許刻，字道翔，小字玉斧，長史第三子也。清穎瑩潔，特絕世倫。生咸康七年辛丑歲正月。郡舉上計緣主簿祖司徒府，辟緣並不赴，立宅句曲之雷平山前，密修上道。興寧三年七月，紫微夫人降教。自是與眾真酬接書疏，備修迴元飛步二景、儀璘之法。嘗願早遊洞室，不欲久停人世。以太和五年庚午歲，詣北洞告終。北洞良常洞也。時年三十。耆舊相傳云：緣在北洞石壇上燒香禮拜，因伏而不起，明旦視形如生。茅小君授言，許子乃能委形冥化，從張鎮南之夜解。鎮南即天師第三代系師魯也。自此居方隅洞館，常來四平方臺。真誥云：後十六年當度束華為上清仙公，隱居稱為玄中真師者也。宣和封混化元一真人。誥詞曰：紫極涵元，雖鴻濛於一氣。丹臺列籍，實綜第於萬真。凡褒位於仙宗，蓋恢功於道甫。束華侍晨、上清仙公許真人，研三神以觀妙，凝九緯以挺生。北洞告終，自適幽人之介。束華躡景，獨超上相之遊。雖高謝於世名，其敢志於仁蔭。尚期沖佑，益闡元綱。
　　道隱
　　劉鱗之，字子驥，一字遺民，南陽人。少尚質素，虛退寡欲。不修儀操，人莫之知。好遊山澤，志在逐逸。嘗採藥衡山中，深入忘返。見一僩水，水南有二大菌。一菌閉，一菌開。水探廣不得過。或說困中皆仙方靈藥諸雜物，燐之欲更尋索，終不復知處也。凡人致贈，一無所受。去燐之家百餘里，有一孤姥病將死，嘆息謂人曰：誰當埋我，惟有劉長史耳。何由令知，鱗之先聞其有患，故往候之，值其命終，乃身為營棺殯送之。其仁愛惻隱如此。一日聞武陵溪漁人得入桃花源，听然欲往。未果，尋而卒。《陶徵士記》中稱為高尚士，固可想其人矣。
　　道衛
　　索襲，敦煌人也。虛靖好學，不應州郡之命。舉孝廉賢良方正，皆以疾辭。遊思於陰陽之術，著天文地理十餘篇，多所啟發。張茂時與敦煌太守陰澹奇而造焉，經日忘返，會病卒，年七十九。澹素服會葬，贈錢二萬。澹曰：世人之所有餘者富貴也，目之所好者五色也，耳之所玩者五音也。而先生棄眾人之所收，收眾人之所棄。味無味於恍惚之際，兼重玄於眾妙之內。宅不彌畝，而志忽九州。形居塵俗，而柄心天外。雖黔婁之高遠，莊生之不願，蔑以過也。乃縊玄居先生。
　　真隱
　　張忠，字臣和，中山人也。永嘉之亂，隱於泰山。恬靜寡欲，清虛服氣。餐松餌木，修導引之法。不修經典勸教，但以至道虛元為宗。其居依重巖深谷，鑿地為穴室。弟子亦以穴居。去忠六十餘步，五日一朝。其教以形不以言，弟子受業觀形而退。立道壇于穴上，每旦朝拜之。食用瓦器，鑿石為釜。左右居人績之衣食，一無所受。好事者頗或問以水火之祥，忠曰：天不言，而四時行焉，萬物生焉。陰陽之事，非窮山野叟所知，其遣諸外物類如此，在期頤而視聽無。爽符堅遣使召之，賜以衣冠，辭曰：年朽髮落，不堪衣冠，請以野服入見。堅謂之曰：先生考槃山林，研精道素。獨善之美有餘，兼濟之功未也。故遠屈先生，將任齊尚父。忠曰：昔因喪亂避地泰山，與烏獸為倡，以全朝夕之命。屬堯舜之世，年衰志謝，不堪展效。尚父之昆，非敢竊擬。山柄之性情存巖竇，乞還餘齒，歸死岱宗。堅以安車送之，行達華山嘆曰：我東嶽道士，歿於西嶽，命也。奈何行五十里，及關而卒。使者馳馴白之，堅遣黃門郎韋華持節策吊，賜命服，鎰曰：安道先生。
　　道儒
　　宋纖，字令文，敦煌效穀人也。少有遠操沉靖，不與世交。隱居酒泉南山，明究經緯，弟子受業三千餘人。酒泉太守馬岌，高尚士也。具威儀，嗚鐃鼓造焉。纖重樓深閣，距而不見。岌嘆曰：先生名可聞，而身不可見。德可仰，而形不可睹。吾而今而後，知先生人中龍也。銘詩於石壁曰：丹崖百丈，青壁萬尋。奇木蓊鬱，蔚若鄧林。
　　其人如玉，惟國之琛。室邇人遠，實勞我心。卒時年八十三，鎰曰：玄虛先生。
　　道默
　　陶淡，字處靜，太尉侃之孫也。幼孤好導養之術，謂仙道可期。年十五六，便服食絕穀，不昏娶。家累千金，僮客百數。淡終日端拱，曾不營問。頗好讀《易》，善卜筮。於長沙臨湘山中結廬居之，養一白鹿以自偶。親故有候之者，輒移度櫚水，莫得近之。州舉秀才，淡遂轉逃羅縣埤山中，終身不返，莫知所矣。
　　道隱
　　陶港，字淵明，侃曾孫也。少懷高尚，博學善屬文。穎脫不羈，任真自得。嘗著《五柳先生傳》，以自屍曰：先生不知何許人也，亦不詳其姓字。宅邊有五柳樹，因以為號焉。閒靖少言，不慕榮利。好讀書，不求甚解。每有會意，便听然忘食。性嗜酒，家貧不能常得。親舊知其如此，或置酒而招之。造飲輒盡，其在必醉。既醉而退，增不吝情去。留環堵，蕭然不蔽風日。短褐穿，結簞瓢屢空，晏如也。常著文章自娛，頗示己志。忘懷得失，以此自終。贊曰：黔婁有言，不戚戚於貧賤，不汲汲於富貴。極其言，玆若人之儔乎，酣暢賦詩以樂。其志無懷氏之民歟，葛天氏之民歟。其自序如此，時人以為實錄。自以曾祖晉氏宰輔，恥復屈身。後代自宋高祖王業漸隆，不復肯仕。所著文章皆題其年月，義熙以前明書晉氏年號，自永初以來唯云甲子而已。嘗言五六月北窗下臥遇凍風暫至，自謂是羲皇上人。元嘉四年卒，年六十三。顏延年誅之，謐曰：靖節徵士。
　　道品
　　陸脩靜，字元寂，昊興東遷人。父琳九徵不起，謐高道處士先生。疏有重輸，足有雙踝，掌有大字，背有斗文。篤好文籍，旁究象緯。及長好方外遊。南詣衡湘九疑，訪南真之遺跡。西至峨眉西城，尋清虛之高躅。宋元嘉末市藥京邑，文帝召不往，因還廬山。明帝泰始三年，韶江州刺史王景宗禮聘來朝，勁住後堂，又勁會于華林園之延賢綰，王公畢集。先生鹿巾謁帝而升，帝肅然加敬，遂以受季真取到楊許真人上清經法動付。先生總括三洞，為世宗師。仍動北郊天印山立崇虛綰，為傳經宗壇。明年帝疾，即其館修金錄齋。一夕有黃氣如寶蓋狀，彌覆壇宇。帝復感異夢，疾良愈。元徽五年正月，忽若趨裝，將還舊山，弟子皆訝之。乃三月二日鯈然解化。動送冠履，藏簡寂觀。謐曰：簡寂先生宣和贈丹元真人。
　　道言
　　董京，字威輦，不知何郡人。初與隴西計吏俱至洛陽，被髮而行，逍遙昤詠，常宿白社中。孫楚時為著作，數就社中與語。後數年遁去，莫知所之。於其寢處，唯有一石竹子及詩二篇，其一曰：乾道剛簡，坤體敦密。芒芒太素，是則是述。末世流奔，以文代質。悠悠世事，孰知其實。逝將去此至虛，歸我自然之室。又曰：孔子不遇，時彼感麟，麟乎麟胡不遁世以存真。
　　道化
　　單道開，敦煌人。常衣廳褐，或贈以繒服，皆不著。不畏寒暑，晝夜不外。恆服細石子，一吞數枚。日一服，或多或少。好山居，而山林諸神見異形試之，無懼色。石季龍時從西平來，一日行百里。至秦州，表送到鄴，季龍令佛圖澄與語，不能屈也。澄曰：此道士觀國興衰，若去者，當有大亂。及季龍末，道開南渡許昌，鄴中大亂。昇平三年至京師，後至南海入羅浮山，獨處茅茨，蕭然物外。年百餘歲卒于山舍。動弟子以居置石穴中，弟子乃移入石室。陳郡袁宏為南海太守，登羅浮石室口，見道開形骸如生，香火瓦器猶存，嘆曰：法師行業殊群政，當如蟬蛻耳。乃為之贊云。
　　南史
　　道隱
　　宗炳，字少文，南陽人。宋武帝既誅劉毅領荊州，問毅府諮議參軍申永曰：今日何施而可。永曰：除其宿釁，倍其惠澤，貫叔門次，顯擢才能而已。武帝納之，乃辟炳為主簿。不起，問其故，答曰：柄丘飲谷三十餘年，豈能折腰為趨走吏耶。帝善其對而止。炳妙善琴書圖畫，精於言理。每遊山水，往輒忘歸。兄臧為南平太守，逼與俱還。乃於江陵三湖立宅，閒居無事。召為太尉行參軍，驃騎道憐命為記室，並不就。衡陽王義季為刻州，親至其室，與之歡宴，命為諮議參軍，終不起。好山水，愛遠遊。西陸荊巫．南登衡嶽。因疾還江陵，歎曰：老疾俱至，名山恐難褊睹，唯澄懷觀道外以遊之。凡所遊履，皆圖之於壁，謂人曰：鼓琴動操，欲令眾山皆響。古有金石弄為諸桓所重，桓氏亡，其聲遂絕，唯炳傳焉。文帝遣樂師楊歡就受之。
　　道儒
　　沈道虔，昊興武康人。少仁愛，好《老易》。居縣北石山下精廬，與諸孤兄子共釜庾之，資困不改節。受琴於戴達，王敬弘深敬之，州凡十二命，皆不就。有竊其園菜者，外還見之，仍自逃隱，待竊去乃出。又有拔其屋後大筍，令人止之曰：惜此筍，欲得成林，更有佳者相與。乃遣買大筍送與之，盜者慚不取，道虔使置其門內而還。鄉里少年相率受業道虔，常無食以立學徒。武康令孔听之厚相資給，受業者咸得有成。文帝聞之，遣使存問。道虔年老蔬食，恆無經日之資，而琴書為樂，孜孜不倦。卒，子慧鋒修其業，不就州辟。
　　道隱
　　劉凝之，字隱安，南郡枝江人也。慕老萊嚴子陵，為人拒其家財，與弟及兄子立屋於野外，非其力不食。州里重其德行，辟召並不就。臨川王義慶、衡陽王義季並遣使存問？凝之答書，頓首稱僕，不修百姓禮。人或譏焉，凝之曰：昔老萊向楚王稱僕，嚴陵亦抗禮光武，未聞巢許稱臣堯舜。時刑州年飢，義季慮凝之餒斃，餉錢十萬。凝之大喜，將錢至市門，觀有飢色者悉分與之，俄頃立盡。性好山水，一日一攜妻子泛江湖，隱居衡山之陽，登高嶺絕人跡，為小屋居之。採藥服食，以終其身。
　　道隱
　　褚伯玉，字元璩，昊郡錢唐人。少有隱操，寡嗜欲。年十八，父母為婚，娶婦入前門，伯玉從後門出。遂往刻中居瀑布山，性耐寒暑，時人比之王仲都。在三十餘年，隔絕人物。王僧虔為昊郡，苦禮致之。伯玉不得已，停郡信宿，纔交數言而退。高帝即位，手詔昊會二郡以禮迎遣，又辭疾。上不欲重違其志，劫於刻縣白石山立太平館居之。卒年八十六。伯玉常居一樓，上仍葬樓所。孔珪從其受道法，為於館側立碑。
　　道儒
　　顧歡，字景怡，一字玄年，昊郡鹽官人。年六七歲知推六甲。家貧，父使田中驅雀，作《黃雀賦》而歸。二雀食稻過半，父怒將撻之，見賦乃止。鄉中有學舍，歡貧無受業，於舍壁後倚聽無遺忘者。夕則然松節讀書，或然糠自照。及長篤志不倦，聞昊興束遷邵玄之能傳五經文句，假為書師，從之受業。年二十餘更從豫章雷次宗，諮玄儒諸義。母亡，水漿不入口六七日，廬于墓次。遂隱居不仕，於刻中天台山開館聚徒受業，常近百人。性好黃老，修服食。不與人通，每旦出戶，山禽集其掌取食。兼解陰陽書為術數，多效驗。山陰白石村往往邪病，村人告訴求哀於歡，歡乃往村中為講老子，病者皆愈。又有病邪者問歡，歡曰：家有何書。答曰：唯有《孝經》。歡曰：可取《仲尼》居置病人枕邊恭敬之，自痠也。病者果愈，人問其故，答曰：善禳惡，正勝邪，病所以癢。孔珪嘗登嶺尋歡，共談四本，歡曰：夫中理唯一，豈容有二，四本無正，失中故也。於是著《三名論》以正之。．歡口不辯，長於著論。又註王弼《易》二擊，學者傳之。齊高帝輔政後為揚州主簿，及踐祚乃至，稱山谷臣。進《政綱》一卷，優詔稱美，束歸賜塵尾素琴。知將終，賦詩言志，曰：五塗無恆宅，三清有恆舍。精氣因天行，遊魂隨物化。鵑鵬適大海，蜩鳩之桑拓，達生任去留，善死均日夜。委命安所乘，何方不可駕。翹心企前覺，融然從此謝。自剋死日，自擇葬時，卒於刻山，時年六十四。身體香軟，蓋尸解仙化焉。還葬舊墓，木連理生於墓側，縣令江山圖表狀。
　　道儒
　　杜京產，字景齊，昊郡錢唐人也。少恬靜閉意榮宦，博涉文義，專修黃老。與同郡顧歡同契，於始寧束山開舍授學。建武初徵為員外散騎侍郎之職，京產曰：莊生持釣，豈為白屋所回。竟辭疾不就，卒。
　　道質
　　宗測，字敬微，宋徵士炳之孫也。測少靜退，不樂人問。常嘆曰：家貧，親老不擇官而仕，先哲以為美談。余竊有惑，誠不能港感地金、冥致江鯉，但當用天之道，分地之利。孰能食人重祿，憂人重事乎。驃騎豫章王疑辟為參軍，測答府召云：何為謬傷海烏，橫斤山木。豫王復遣書請之，測答曰：性同鱗羽，愛止山壑。眷戀松雲，輕迷人路。縱岩巖流，有若狂者。忽不知老至，而今鬢髮已白，豈容課虛責有，限魚烏慕哉。欲遊名山，乃寫祖炳所作《尚子平圖》於壁上。測長子賓官在京師，知父此旨，便求祿還為南郡丞，測遂付以家事。刺史安陸王子敬、長史劉寅以下皆贈送之，測無所受，唯寶老莊二書自隨。子孫拜辭悲泣，測長嘯不視，遂往廬山止祖炳舊宅。魚復侯子響為江州，厚遣贈遺，測曰：少有狂疾，尋山採藥。遠來至此，量腹而進，松木度形，而衣薜蘿，淡然已足，豈容當此橫施。子響命駕造之，測避不見。唯與同志庾易劉此，宗人尚之等往來講說。建武二年徵為司徒主簿，不就卒。測善畫，自圖阮籍遇孫登於行郭，坐外對之。兼好音律，善《易老續》皇甫謐高《士傳》三卷，又嘗著《衡山廬山志》云。
　　道儒
　　沈麟士，字雲禎，昊興武康人。幼而俊敏，年七歲聽叔父岳言玄賓，散言無所遺失，岳撫其肩曰：若斯文不絕，其在爾乎。及長，博通經史，有高尚之心。晦于邑之餘，不溪家貧，以織簾為業。誦書口不息，鄉人號為識簾先生。精於禮傳，嘗自話訓鄉曲。或勸之仕，答曰：魚縣獸檻，天下一契。聖人玄感，所以每履吉先。吾誠未能景行坐忘，何為，不希企日損。乃作《玄散賦》以絕之。講經教授，從學士數十百人。各營屋宇居止其側，時人為之語曰：昊羌山中有賢士，開門教授居城市。宗人吏部郎中淵、中書郎約等並表薦麟士義行，徵為著作郎不就。乃與約等書曰：名者實之賓，本所不庶中央，無心空勤，南北為惠，反兇將在於斯。年過八十猶手鈔，燈下細書，復成二三千卷，時人以為養身靜默所致。製《黑蠔賦》以寄意，註《周易兩繫》、《莊子內篇》、《老子要略》與他經數十卷。卒于家，年八十五。臨終遺教依皇甫玄晏棺中貯《孝經》一卷，穿壙二尺置棺，不設几位，四時他席玄酒而奠，子彝奉而行之。昊郡陸惠曉、張融皆為之誅，唐刺史顏真卿撰《沈氏述祖德記》，表慶樹于祖碑以旌其美焉。墓在金鵝山。
　　道質
　　庾易，字幼簡，新野人也。志性恬靜，不交外物。臨川王映臨州表薦餉麥百斛，易謂使人曰：走樵採麋鹿之伍，終身毛褐。馳騁日月之車，保自耕之祿，於大王之恩亦已深矣。固辭不受。以文義自樂，安西長史袁象欽其風，贈以鹿角書格、蚌盤研、白象牙筆，並贈詩曰：白日清明，青天寥亮。昔聞巢許，今睹臺尚。易以連理几竹翹書格報之。建武三年詔徵為司空主簿，不就卒。
　　道儒
　　庾承先，字子通，穎川郎陵人也。沉靜有志，是非不涉於言，喜慍不形於色，人莫能窺也。玄經祕典靡不該綜，九流七略咸所精練。乃與道士王僧鎮同遊衡嶽，鄱陽忠烈王欽其風味，要與遊處，令講《老子》。遠近名士，成來赴集。論難鋒起，承先徐相酬答，皆得所未聞中。大通三年盧山劉慧斐至釗州，承先與之有舊往，從之荊峽學徒，因請講《老子》。湘束王命駕臨聽，還山王親祖道並贈篇什。
　　道品
　　陶弘景，字通明，秣陵人也。十歲得葛洪《神仙傳》，讀之謂人曰：仰青雲睹白日，不覺為遠矣。神儀明秀，朗目疏眉，細形長額聳耳，右膝有數十黑子。作七星文，讀書萬餘卷，一事不知以為深恥。善琴棋，工草隸。未弱冠，齊高帝作相，引為侍讀。除奉朝，請先生故事多所取焉。家貧，求宰縣不遂。永明十年脫朝服掛神武門，上表辭祿。詔許之，賜以束帛，動所在月給狹苓五斤、白蜜二升以供服餌。及發公卿祖之征虜亭咸云：宋齊以來未有斯事。於是止於句容之句曲山，乃山中立館，自號華陽，隱居人問。書剖即以隱居代名。始從束陽孫遊嶽，受符圖經法，褊歷江左諸名山，訪求楊許諸真跡。嘗謂門人曰：吾見朱門廣廈，雖識其華樂而無欲往之心。望高巖瞰大澤，知此難立正，自恆欲就之。且永明中求祿得輒差舛，若不爾，安得為今日之事。先生為人圓通謙謹，出處冥會。心如明鏡，遇物便了。言無煩舛，有亦隨覺。永元初更築三層樓，弟子賓客居其下，與物遂絕。特愛松風，欣然聞其響。有時獨遊泉領，望見者以為仙人。性好著述，尚奇異，尤明陰陽五行，風角星算，山川地理，方圓產物，醫術本草。帝代歷年嘗造渾天象，高三尺許，地居中央。天轉而地不動，以機動之悉與天會，云修道所須也。深慕張良為人，云：古賢無比。齊末為讖曰：水刃木為梁。及梁武兵至薪城，遣弟子戴猛之假道奉表。及聞議禪，代先生授引圖讖，數家皆成梁字，令弟子進之。帝既早與之遊，即位恩禮逾篤。先生已得神符祕訣，神丹屢成而報。帝每給藥物，又服所製飛丹有驗，益敬重之。得所上書，燒香虔受。帝使造年曆至己巳歲，而加朱點實太清三年也。帝手動招之，錫以鹿皮巾。唯畫兩牛以答，一牛散放水草問，一牛著金籠頭，有人執繩以杖驅之。帝笑曰：此人無所不作，欲教曳尾之龜，豈有可致之理。國家大事無不前以諮詢，月中常有數信，時人謂為山中宰相。天監四年移居積金束僩，以修上道，自隱處四十許年。年逾八十而有壯容，仙書云：眼方者壽千歲。先生末年一眼有時而方。既妙解術數，逆知梁祚將覆。預製詩云：夷甫任散誕，平叔坐論空。豈應昭陽殿，化作單于宮。祕詩在筐，化去。後門人方稍出之。太同末士人競談玄理，不習武事，比侯景篡果在昭陽殿。逆期先知去日，為告逝篇。大同二年卒，年八十一。贈中散大夫，謐貞白先生。所著山世書數百卷，弟子受法者三千餘人。從子栩撰《華陽隱居陶先生本起錄》，《昊興謝淪撰》、《陶先生小傳》，《李渤撰梁》、《茅山貞白先生傳》，賈嵩撰《蓬萊都水監陶真人內傳》。宣和封宗元栩教真人誥，誥詞曰：朕膺琅霄之景命，握龍漢之寶符。蓋將敷暢靈音，恢崇道化。闡微言於至教，薦休命於列真。蓬萊都水監陶隱居振跡榮羅，懼精華，闕神交，無累跡，雖相於山中，誠感夙通。賦已仙於海上，顧德名之莫擬，豈妙蔭之敢忘，尚都顯號之榮，永介涵生之祉。
　　玄品錄卷之三竟
　　玄品錄卷之四
　　句曲外史吳郡海昌張天雨集
　　南史
　　道品
　　周子良，字元和，茅山陶隱居之弟子也。本豫州汝南縣人，寓居丹陽建康西鄉清化里。祖文朗宋江夏王國左常侍所生，父耀宗文朗第五子，郡五官緣，早卒。繼父耀旭，揚州議曹從事。母永嘉徐爭光懷娠五月，夢室中仙聖皆起行四面來遠己身，以建武四年丁丑歲正月二日人定時生。十歲隨母還永嘉，天鑒七年隱居束遊海嶽度嬌，至永嘉憩于天師治堂，而子良始已寄治內住，時年十二。因求入山服節為弟子，始受《仙靈錄》、《老子五千文》、《西嶽公禁虎豹符》，便專心於香燈之務。凡好書畫，人問雜仗經心則能。後隨往南霍及反木溜，十一年從還茅嶺，進受《五嶽圖》、《三皇內文》。十二年秋其家中表親族來投山居，乃出，就西阿別解住。子良密受靈旨、降真接仙。而隱居未嘗有疑。蓋自十四年乙未歲五月二十三夏至日，忽爾寢外彌綸，良久乃起，是為感降之始。其年十月二十七日，日跌後平外尸解，時年二十。隱居料理筐蘊而永無遺記，十一月甲子旦因往燕口洞，果得一大函書。遂登崎嶽鉤取，拜請將還，即是從來受旨所封。函中皆散紙雜揉，乃依日月次第類為《周氏冥通記》四卷。隱居又撰《周玄人傳》於記前，進之武皇帝。子良蓋三生學道，初生周達家，次生劉偉家。學道精勤之福方流今身，已經三過上仙籍。其中或犯非法而復落去，故經生死乃遂始得保命府，改名太玄，字虛靈，為保籍丞。後更奏束華為保晨司，而刻名紫玉之簡者矣。眾真降教玄旨，具于本記中也。
　　道術
　　孫文韜，一名韜，字文藏，會稽刻縣人。入茅山師隱居，參受真法。及見楊許三真手書上經，稍學模寫，遂大巧妙。後學大王書，殊有深分，當時稱之。華陽南洞九錫文碑，許長史舊館壇碑，並韜之跡也。南｀洞碑陰云：文韜心柔容毅，跡方智圓，既業不群物，故異簡刊焉。所謂異簡之刊，山中絕考矣。
　　道儒
　　馬樞，字要理，扶風郡人也。博極經史，尤精《周易》、《老子》義。邵陵王綸為南徐州刺史，引為學士。遇侯景之亂，綸舉兵援臺，留書二萬卷付樞，樞肆志尋覽，殆褊乃喟然嘆曰：吾聞貴爵位者，以巢由為栓桔。愛山林者，以伊呂為莞庫。束名實，則董芥柱下之高。骯清虛，則枇糠席上之說。稽之篤論，亦各從其好也。比求志之士，望途而息，豈天之不惠高尚，何山林之無聞甚乎。乃隱於茅山，有終焉之志。樞少屬離亂，凡所居處，盜賊不入，依託者常數百家。陳元嘉元年文帝徵為度支尚書，辭不應命。晚年目精洞黃，能視間中物。有白燕一雙，巢其庭樹。馴狎闌麻，時至几案。春來秋去，幾三十年。大業十三年卒。撰《道覺論》行于世。
　　道品
　　薛彪之，晉陵人。少不狎俗，無羨榮秩。齊建武二年停東川採訪真祕，三年乃反。啟動於句曲大茅東嶺洞天館行道，松餐僩飲，彌歷年歲也。館即晉真人任敦成道之所，壇鼇猶存，殊有靈驗。先生是以訪古求真，而即地焉。
　　隋
　　道術
　　徐則，東海刻人也。幼沉靜寡欲，受業於周弘正，善三玄，精於論議，聲擅都邑。則嘆曰：名者實之賓，吾其為賓乎。遂懷柄隱之操，杖策入縉雲山，從學者數百人。陳太建中，應召來憩至真觀，期月辭入天台山。因絕粒養性，所資惟松木而已。雖隆冬沍寒，不衣綿絮。初在縉雲山，太極真人徐君降而謂之曰：汝年出八十，當為王者師，然後得道也。時晉主廣鎮揚州，聞其名，手書召之，則謂門人曰：吾今年八十有一，王來召我，徐君之言信而有徵矣。遂詣王，王請受道法，則辭以時日不便。其後夕中命侍者取香火，如平常朝禮之儀，至五更而死。肢體柔弱如生，停留數旬顏色無變。王遣使送還天合藏之。時自江都至于天台，在道人多見則徒步云：得放還至其舊居。取經書道具分遺弟子，仍令諍掃一房，曰：有客至，宜延之於此。然後跨石梁而去，不知所之，須臾柩至，方知其靈化。時年八十二。王聞而益異之，遣畫工圖其像，柳警為之贊云。
　　張羨初仕後周，為司成中大夫，撰老子莊子議几五十二篇，名日《道言》。
　　唐
　　道品
　　王遠知，瑯瑯人。祖景賢梁江州刺史，父曇選陳揚州刺史，母駕部郎中丁超女也。嘗晝寢夢靈鳳集其身，因而有娠，又聞腹中啼聲。沙門實誌謂曇選，日生子當為神仙宗伯。遠知生於梁大通二年，少聰敏，博綜群書。初師宗道先生臧矜，後入茅山嗣修陶隱居經法。陳主聞其名，召入重陽殿令講論，甚見嗟賞。及隋煬帝為晉王鎮揚州，使王子相柳顧言相次召之，遠知乃來謁見，斯須而鬚髮變白，王懼而遣之，頃復其舊。煬帝幸涿郡，員外郎崔鳳舉就邀之，見於臨朔宮，帝躬執弟＃１子禮，勃都城起玉清玄壇以處之。及幸揚州，諫不宜遠去京國，帝不能從。唐高祖之龍潛也。遠知嘗密傳符命。武德中太宗平王世充，與房玄齡微服以謁之，迎謂曰：此中有聖人，得非秦王乎。太宗因以實告，遠知曰：方作太平天子，願自愛。太宗登極將加重位，固請歸山。貞觀九年勃潤州於茅山置太平觀，並度道士，降璽書曰：先生操履夷簡，德業沖粹。屏棄塵雜，柄志玄虛。吐故納新，食芝餌木。念眾妙於三清之表，返華髮於百齡之外。道邁前烈，聲高自古。非夫得祕訣於金壇，受幽文於玉岌者，孰能與於此乎。朕昔在藩朝早獲問道，眷言夙範，無忘寤寐，近覽來奏請歸舊山，已有別動。不遺高志，並許置觀，用表夙心。未知先生早晚以屆，江外所營楝宇，何當就功。佇聞委曲副玆引領，近已令太史令薛頤等往詣，令宣朕意。其年八月十四日謂弟子潘師正曰：吾見仙格，以吾小時誤傷一童子吻，不得自白日昇天，見署少室伯。將行在即，至十六日沐浴加冠衣，焚香而寢，顧問侍者曰：日時早晚。對曰：辰時。曰：好。即整冠而化，年一百二十六歲。調露二年，贈太中大夫，鎰曰：昇真先生。則天嗣聖，加贈金紫光祿大夫，天授二年改鎰曰：昇玄先生，時稱王法主云。
　　道言
　　徐洪客，泰山道士也。隋亂貽李密書曰：大眾久聚，恐米盡人散，師老厭戰，難以成功。宜乘進取之機，因士馬之銳，沿流東指直向江都，執取獨夫，號令天下。密壯其言，以書招之，洪客竟不出，莫知所之。致堂胡君曰：洪客之謀奇而正，非惟李密不及，唐諸人皆不及也。天下未嘗無才，或隱屠販寄於盜賊。洪客魏徵優遊黃冠中，而抱匡時之略，懷濟世之具，而人不知也。隋煬無道，民怨可也，軍叛可也，士大夫去之可也。為道士柄身煙霞，脫跡塵垢。人君得失，天下理亂，何預己事。而慷慨發言，探達要領，勸人次策，直取獨夫。詩云：人之秉彝，好是懿德。其此之謂矣。然李密不足與言，洪客無乃未知。晉陽興師，或無路自達，聊於蒲城公發之耶。以此一言，觀其人胸中之奇固多矣。而迄不自見，雖太宗得天下，亦寂無所傳聞，豈已死歟，抑如黃石公魯仲連之流歟。嗚呼，可謂高士矣。
　　道權
　　魏徵字玄成，魏州曲城人。少孤落魄，棄貲產不營，有大志。隋亂隱為道士。後佐太宗，以直諫勸行仁義。致貞觀太平，為一代宗臣。《唐書》本傳不備錄。
　　道衛
　　薛頤，河東汾陰人。少好玄言。大業中去俗為道士，解天文律曆。煬帝時引入玉清觀內道場，亟令章醮。武德初遣直秦府，頤嘗密謂秦王曰：德星守秦分，王當有天下，願王自惜也。累遷至太史令。貞觀中將封禪泰山，有彗星見，頤因言考諸玄象，恐未可東封。會褚遂良亦言其事，於是乃止。頤後上表請復為道士，太宗為置紫府觀於九豐山，拜頤中大夫，行紫府觀主事。又勁於觀中建一清臺，候玄象，有災祥、薄蝕謫見等事，隨狀上聞。前後所奏與京臺李淳風多相符契，淳風在隋亦嘗為道士，號黃冠子，以論撰自見云。
　　道隱
　　王績，字無功，絳州龍門人。性簡放，不喜拜揖。兄通，隋末大儒也。績累應孝悌廉潔舉，授祕書正字不樂求為六合丞，以嗜酒不任事。時天下大亂，遂解去，嘆曰：網羅在天，吾且安之。乃還鄉里，有田十六頃。在河渚問有隱士仲長子光者，服食養性。績慕其真素，徙與相近，子光瘡未嘗交語。嘗與對酌，悠然歡甚。績有奴婢數人種黍，春秋釀酒、養亮鴉、蔣藥草自供。以《周易》、《老子》、《莊子》置床頭，他書罕讀也。欲見兄，輒渡河還家，愛遊北山束皋，因號東皋子。乘牛經酒肆，或留數日。武德初以前官待詔門下省故事官，給酒日三升，或問待詔何樂耶，答曰：良醞可戀耳。貞觀十八年卒。
　　道品
　　葉法善，枯蒼人也。自曾祖三代為道士，皆傳卜筮、攝養之術。少受符錄，能厭劾鬼神。顯慶中高宗聞其名，徵詣京師，將加爵位，固辭之。留內道場供待特異，高宗時廣徵方士，合鍊黃白。法善上言金丹難就，徒費財物，有虧政理，請柬其真偽。帝然其言，因令法善試之，出者九十餘人，遂一切罷之。法善自高宗、則天、中宗歷五十年，常往來名山，數召入禁中，盡禮問道。睿宗即位，稱其有冥助之功，先天二年拜鴻臚卿，封越國公。仍依舊為道士，止於京師之景隆觀。贈其父慧明銀青光祿大夫，歙州刺史李邕撰碑。當時尊寵莫與為比。法善生＃２於隋大業之丙子，卒於開元之庚子，凡百七歲。八年詔曰：故道士鴻臚卿員外置越國公葉法善，天真精密，妙理玄暢。包括祕要，發揮靈奇。固以冥默難源，希夷罔測。而情柄蓬闆，跡混朝伍。保黃冠而不杖，加紫綬而非榮。卓爾孤秀，泠然獨往。勝氣絕欲，貞風無塵。金骨外聳，珠光內耀。斯乃體應中仙，名昇上德。朕嘗聽政之暇，屢詢至道。公以理國之法，數陳昌言。謀參隱諷，事宣弘益。嘆徽音之未泯，悲形解之俄留。曾莫整遺殲，良奄及水。惟平昔感愴于懷，宜申禮命，式旌泉壤，可贈越州都督。
　　道品
　　孫思邈，京兆華原人也。七歲就學，日誦千餘言。弱冠善談莊老及百家之說。洛州總管獨孤信見而嘆曰：此聖童也，但恨其器大，適小難為用耳。周宣帝時以王室多故，隱居太白山。隋文帝輔政，徵為國子博士，稱疾不起。嘗謂所親曰：過五十年當有聖人出，吾方助之以濟人。及太宗即位，召詣京師，嗟其容色甚少，謂曰：故知有道者，誠可尊重，羨門廣成，豈虛言哉。將加以爵位，固辭不受。顯慶四年高宗拜諫議大夫，又固辭。上元元年辭疾請歸，特賜良馬及鄱陽公主邑司以居焉。當時知名之士宗令文、孟說、盧照鄰等執師資之禮以事焉。思邈嘗從幸九成宮，照鄰留在其宅。時庭前有病黎樹，昭一鄰為之賦，其叔曰：癸酉歲余臥疾長安光德坊之官舍，父老云是鄱陽公主邑司，昔公主未嫁而卒，故其邑廢時有孫思邈處士居之。孫君道合古今，學嬋數術。高談正一，則古之蒙莊子。探入不二，則今之維摩請耳。其推步甲乙，度量乾坤，則洛下閎安期先生之儔也。照鄰有末疾，醫所不能愈，乃問其道何如。思邈曰：吾聞善言天者，必質之於人。善言人者，亦本之於天。天有四時五行，寒暑迭代，其轉運也。和而為雨，怒而為風，凝而為霜雪，張而為虹霓，此天地之常數也。人有四肢五臟，一覺一寐，呼吸吐納，精氣往來，流而為榮衛，彰而為氣色，發而為音聲，此人之常數也。陽用其形，陰用其精，天人之所同也。及其失也，蒸則生熱，否則生寒。結而為瘤贅，陷而為癱疽。奔而為喘，乏竭而為焦枯。診發乎面，變動乎形。推此以及天地，亦如之故。五緯盈縮，星辰錯行，日月薄蝕，孛彗飛流，此天地之危診也。寒暑不時，天地之蒸否也。石立土踴，天地之瘤贅也。山崩土陷，天地之癱疽也。奔風暴雨，天地之喘乏也。川漬涸竭，天地之焦枯也。良醫導之以藥石，救之以緘劑。聖人和之以至德，輔之以人事。故形體有可愈之疾，天地有可弭之災。又曰：膽欲大而心欲小，智欲圓而行欲方。詩曰：如臨深淵，如履薄冰，謂小心也。犀犀武夫，公侯干城，謂大膽也。不為利回，不為義疚，行之方也。見幾而作，不俟終日，智之圓也。復問養性之要，答曰：天有盈虛，人有述危，不自慎，不能濟也。故養性必先知自慎也。慎以畏為本，故士無畏則簡仁義，農無畏則墮稼穡，工無畏則慢規矩，商無畏則貨不殖，子無畏則忘孝，父無畏則廢慈，臣無畏則勳不立，君無畏則亂不治。是以太上畏道，其次畏天，其次畏物，其次畏人，其次畏身。憂於身者不拘於人，畏於己者不制於彼，慎於小者不懼於大，戒於近者不侮於遠，如此則人事畢矣。思邈自云：開皇辛酉歲生，至今年九十三矣。詢之鄉里，咸云數百歲。人話周齊，問事歷歷如見。以此參之，不啻百歲人矣。然又視聽不哀，神釆甚茂，可謂古之聰明博達不死者也。魏徵等受詔修齊、梁、周、陳、隋五代史，恐有遺漏，屢訪之，思邈口以傳授，有如目睹。太子詹事盧齊卿，童幼時請問人倫之事，思邈曰：汝後五十年位登方伯，吾孫當為屬使，可自保也。後齊卿為徐州刺史，思邈孫溥果為徐州蕭縣丞。蓋初謂齊卿之時，溥尚未生而預知其事。凡諸異跡多類此。永淳九年卒，遺令薄葬，不藏冥器，祭杞無牲牢。經月餘顏貌不改，舉尸就木，猶若空衣，時人異之。註《老子》《莊子》，撰《千金方》三十卷，《攝生真錄》、《枕中素書》、《三教會》各一卷，並行于代。
　　道術
　　周隱遙，字息元，居洞庭苞山。自云角里先生之後，山有其祖用。里村言其世數人得道，隱遙精修太陰鍊形之術，不以晝夜更動息，不以寒暑易纖厚，不食而甚力，雖飲而無漏。貞觀中召至長安館，於內殿問修息之道，對曰：臣所修者，匹夫之事，功不及物。帝王一言之利，萬方蒙福，得道之效速於臣。人區區所學，非萬乘所宜留意。懇求歸山，詔遂其所適。他日贊皇李德裕聞其有道，建寶曆崇元聖祖院為供養之所，院在句曲山華陽南洞前，令狐楚有記。
　　道隱
　　田遊巖，京兆三原人。初補太學生，後罷歸，遊於太白山。每遇林泉，會意輒留不能去。其母及妻子並有方外之志，與遊巖俱遊山水。二十餘年後入箕山，就許由廟束築室而居，自稱許由束鄰。調露中高宗幸嵩山，遣中書侍郎薛元超問勞其母。遊巖山衣田冠出拜，帝令左右人扶止之，謂曰：先生養道山中，比得佳否。遊巖曰：臣泉石膏育，煙霞瘋疾。既逢聖代，得遂逍遙。帝曰：朕今得卿，何異漢獲四皓乎。元超曰：漢高欲廢嫡立庶黃綺方來，豈如陛下崇重隱淪，親問巖穴。帝於是甚歡，因將遊巖就行宮并家口給傳，赴都授崇文館學士，令與太子少傅劉仁軌談論。帝後將營奉天宮幸嵩山，遊巖舊宅先在宮側，特令不毀，親書題額懸其門，曰：隱士田遊巖宅。
　　道質
　　盧鴻一，字顥然，本范陽人，徙家洛陽。少有學業，頗工篆籀楷隸。隱於嵩山，開元初遣使備禮，再徵不至。五年下詔曰：朕以寡薄忝膺大位，嘗恨玄風久替，淳化未昇，每用翹想遺賢，冀聞上皇之訓。以卿黃中通理，鉤深詣微，窮太一之道，踐中庸之德，確乎高尚，足伴古人。故比下徵書，仁諧善績。而每輒託辭，拒違不至。使朕虛心引領，于今數年。雖得素履幽人之貞，而失考父滋恭之命。豈朝廷之故與生殊趣耶，將縱欲山林不能反乎。禮有大倫，君臣之邊不可廢也。今城闕密邇不足為難，便勃資束帛之既，重宣斯旨，想有以翻然易節副朕意焉。鴻一赴徵，六年至東都謁見，不拜宰相。遣通事舍人問其故，奏曰：臣聞老子言禮者，忠信之薄，不足可依，山臣鴻一敢以忠信奉見。上別召昇內殿，賜之酒食，詔曰：盧鴻一應辟而至，訪之至道，有會淳風，爰舉逸人，用勸天下，特授諫議大夫。鴻一固辭，又制曰：昔在帝堯全許由之節，緬惟大禹聽伯成之高，則知天子有所不臣，諸侯有所不友，逐之時義大矣哉。嵩山隱士盧鴻一抗邊幽遠，凝情篆素，隱居以求其志，行義以達其道，雲臥林壑，多歷年載，傳不云乎。舉逸人，天下之人歸心焉。是乃飛書巖穴，備禮徵聘，方佇獻替，式弘理政，而矯然不群，確乎難拔。靜己以鎮其操，洗心以激其流，固辭榮寵，厚風俗不降其志。用保厥躬，會稽延陵，未可名屈。太原王霸終以病歸，宜以諫議大夫放還山，歲給米百石，絹五十疋，充其藥物。仍令府縣送隱居之所，若知朝廷得失，具狀以聞。將還山又賜隱居之服，並及草堂一所，恩禮特厚。鴻一有草堂圖十志，好事者傳寶之。
　　道儒
　　白履忠，陳留浚儀人也。博涉文史，嘗隱居于古大梁城，人號為梁丘子。景雲中徵拜校書郎，尋棄官去。開元十七年刑部尚書王志惜表薦履忠，隱居讀書，貞苦守操，有古人之風，堪為入閣侍讀。及徵至京師，履忠辭以老病。韶曰：處士前祕書省校書郎白履忠，學優網簡，道賁丘園，探蹟以見其微，隱居能達其志。故以汲引沬泗，物色夷門，素風自高，玄冕非貴，几杖云暮，章秩宜加。俾承禮命之優，式副寵賢之美，可朝散大夫。履忠尋表請還鄉，手詔曰：孝悌立身，靜退勵俗，年過耆耄，不雜風塵。盛德與聞，通班是錫，豈惟旌賁山藪，實欲獎勸人倫。且遊上京，徐還故里。乃停留數月而歸。著《三玄精辯論》一卷，註《老子》及《黃庭內景經》，有文集十卷。
　　道品
　　潘師正，字子真，貝丘宗城人。少喪母，廬於墓側，以至孝聞。大業中度為道士，師事王法主，盡以道家隱訣及符錄授之。師正清靜寡欲，居於嵩山之逍遙谷積二十餘年，唯服青她飯松葉飲水而已。高宗幸束都，因至谷中，見其蕭然獨處，惟一薜荔繩床將朽，惻然問師正：山中何所須。對曰：所須茂松清泉，此山中不乏。又命作符書，辭曰：不解符書。帝與天后嘆異之而去，明日步輩載至行宮，與語留連，信宿乃還。尋動所司於其所居造崇唐觀，嶺上別立精思院以處之。復改置奉天宮，又勃所司於逍遙谷口特開一門，號曰：仙遊門。又於苑北面置尋真門，皆為師正立名焉。數步輦迎至之時，太常奏新造樂曲，帝令以析仙、望仙、翹仙為名，前後賜詩凡數十首，甚見尊禮。永淳元年將卒，謂弟子曰：吾默逐於此，乃復過勞世主驚擾靈嶽，誠罪人也。汝等學道，不厭探眇。卒時年九十有八。帝與天后追思不已，贈太中大夫，謐體玄先生，詔司功王適撰碑文。
　　道術
　　劉道合，陳州宛丘人。初與潘尊師同隱嵩山。高宗聞其名，令於隱所置太一觀以居焉，數召入宮。及將封泰山，屬久雨，帝命於儀鸞殿作止雨之術，俄而霽朗。帝大悅，即令馳傳先登太山以祈福祐。前後賜查，皆散與貧乏。高宗嘗命其合還丹，丹成而上之。咸亨中卒。及帝營奉天宮，遷道合之殯室。弟子開棺，將易衣改葬，其尸唯空皮，而背上開折，有似蟬蛻，盡失其齒骨，眾謂尸解。高宗聞之，嘆曰：劉尊師為朕合丹，乃自服仙去矣。其所上者卒無異焉。
　　道品
　　司馬子微，一名承禎，字子微，河內溫人。周晉州刺史瑯瑯公裔孫。少好學，薄於為吏，遂為道士，事潘師正，傳其符錄及辟穀、導引、服餌之術。師正特賞異之，謂曰：我自陶隱居傳正一之法，至汝四葉矣。子微嘗褊遊名山，乃止於天台山。則天聞其名，召至都，降手動贊美之，及將還，動麟臺監李嬌餞之於洛橋之束。景雲二年睿宗遣其兄承緯就天台山迎之京師，入宮中首問陰陽術數之事，對曰：《道德經》言為道日損，損之又損，至於元為。且心目所知見者，每損尚未能已，豈復攻乎異端，增其智慮哉。帝曰：理身元為則清高矣，理國元為如何。對曰：國猶身也，《老子》曰遊心於澹，合氣於漠，順物自然，而無私焉，而天下理。《易》日聖人者，與天地合，其德是知天，不言而信，不為而成，元為之旨，理國之道也。帝嘆息曰：廣成之言，即斯是也。子微固辭還山，仍賜寶琴一張及霞文被而遣之，朝中名士贈詩，李適為倡屬和三百餘人題日白雲記。盧藏用因指終南山謂先生曰：是中大佳，何必天台。答曰：以余觀之，仕宦之捷逕也。藏用有慚色，蓋其初隱於終南云。開元九年玄宗遣使迎入京，親受法錄，前後責賜甚厚，十年駕還西都，子微又請還天台，玄宗賦詩贈行。十五年復召至都，動於王屋山自選形勝，置壇室以居焉。子微因上言五嶽洞府各有上清真人降任其職，山川風雨陰陽氣序是所理焉，冠冕章服佐從神仙皆有名數，更請立齋柯之所以別山林之神。玄宗從其言，因動五嶽各置真君祠一所，其像設制度依按道經創意為之。子微工篆隸書，玄宗命以三體寫《老子經》，因刊正文句定著五千三百八十言為真本而奏上之。勃所居為陽臺觀，上自題其額，賜絹三百疋以充藥餌之用。年八十九卒於王屋，其弟子表稱解去之日有雙鶴遠壇，及白雲從壇中涌出，上連于天。而師容色如生，玄宗探嘆之，乃下制日．一司馬子微心依道勝，理會玄遠。褊遊名山，密契仙洞。存觀其妙，逍遙自得之場。歸復其根，宴息無何之境。固以名登真格，位在靈官。林壑未改，遐霄已曠。言念高烈，有愴于懷。宜贈徽章用光丹錄，可贈銀青光祿大夫，鎰貞戶一。仍御製碑文，韋渠牟作傳。
　　道華
　　吳筠，字貞節，華州華陰縣人。少通經，善屬文，舉進士不第。性高潔，不奈流俗。入嵩山，依潘尊師為道士，傳正一之法。苦心鑽仰，乃盡通其術。開元中南遊金陵，訪道茅山，久之遊天台觀滄海，與有名士相娛樂。文辭傳京師，玄宗聞其名，遣使徵之。既至，召入大同殿，與語甚悅，令待詔翰林。一日問以道術，對曰：道術之精無如五千言，其諸文辭蔓語徒費紙剖耳。又問神仙修鍊之事，對曰：此野人事，當以歲月功行求之，非人主所宜問。筠每開陳皆名教世務，以微言諷，天子重之。賜號宗元先生。天寶中李林甫楊國忠用事，綱紀日素，筠堅求還嵩山，累表不許，乃韶於嶽觀別立道院。綠山將亂，求還茅山。許之。既而中原大變，江淮多盜，乃束遊天台刻中。與李白、孔巢父為方外交。有文集二十卷，權德輿為序，其《玄綱三篇》、《神仙可學論》等，為達識之士所稱。筠之在翰林特承恩寵，高力士好佛，故嘗短筠於上前，乃堅求放外。然其辭理宏探，文彩煥發，每製一篇，人爭傳寫。雖李白之高放，杜甫之雄雅，能兼之者，其唯筠乎。
　　道權
　　李蹬，字長源，本居鬼谷。七歲知為文。開元十六年以奇童召對，張九齡尤所獎愛，呼為小友。及長博學，善治《易》。常遊嵩華終南間，慕神仙不死術。天寶中詣闕獻復黃帝九鼎議，帝憶其蚤慧，召講《老子》有法，得待詔翰林。肅宗即位，靈武物色求訪會，泌亦自至。已謁見，陳天下成敗事。帝悅，將授以官，固辭，願以客從，入議國事，出陪輿輩。眾指曰：黃衣者聖人，白衣者山人。因賜金紫，拜元帥廣平王行軍司馬。帝嘗曰：卿侍上皇，中為朕師，今下判廣平行軍，是朕父子資。卿道義云：崔圓李輔國以泌親信疾之。泌畏禍，願隱衡山。有詔給三品祿，賜隱士服，為治室廬山中。泌嘗取松穋枝以隱背，名曰養和。後得如龍形者以獻帝，四方爭效之。代宗立，召至舍蓬萊殿書閣。初泌不肉食，因賜第韶強食肉。德宗在奉天召，赴行在授左散騎常侍。泌始鑿山開車道至三門以便瓖漕，以勞進禮部尚書。三年同平章事，帝嘗從容言：盧杞清分敢言，然少學不能廣，朕以古道，人皆指其奸，朕初不覺也。對曰：陛下能覺杞之惡，安置建中之禍，李揆和蕃顏真卿使希烈，其害舊德多矣。又楊炎羅不致死，杞擠陷之，而相關播懷光立功，逼使其叛，此欺天也。帝曰：卿言誠有之，然建中亂，卿亦知桑道茂語乎，乃命當然。對曰：夫命者已然之，言主相造命，不當言命，言命則不復賞善罰惡矣。帝曰：朕請不復言命。俄加崇文館學士，修國史。泌請廢正月晦，以二月朔為中和節。因賜大臣戚里尺謂之裁度，百官進農書以示務本。帝悅，乃著令與上巳九日為三令節，皆賜繙錢。燕會四年八月日蝕東壁，泌口東壁圖書府大臣，當有憂者，吾以宰相兼學士當之矣。明年果卒。泌出入禁中，事四帝，數為權倖所嫉，嘗以智免。且時時儻議能寤人主，亦自有建。明柳沘稱兩京之復，泌謀居多，其功乃大於魯連范蠡云。
　　道品
　　李含光，廣陵江都人。本姓弘，避則天諱易焉。家世業儒，父孝威，號貞隱先生，精黃老之術。神龍初含光以清行度為道士，居龍興觀。開元十七年，從司馬子微於王屋山，一見目之曰：真玉清之容也。居嵩陽二十餘年。司馬仙去，玄宗召詣闕，與語嘆曰：吾見含光，知司馬真人猶然在世。一日問及金鼎，對曰：道德公也，輕舉公中之私耳，時見其私，聖人存教，若求生詢欲，則似擊風。玄宗深感異之，召居陽臺觀。歲餘稱疾，乞歸茅山，纂修經法。天寶四年十二月命中使資璽書徵之，既至館，於禁中每欲咨稟，必先齋沐，請傳道法。辭以疾，復求還山。乃特勸楊許故宅紫陽觀以居之，御製詩餞別，禁山中採捕魚獵，食葷血者不得入。時經誥真跡已多散逸，奉詔搜訪，備得寶書進上之復召。山人王昱請含光楷書上經十三紙以補闕，若曰：欲得神仙，手筆代代相續耳。七年三月十八日玄宗受三洞經錄于大同殿，遙禮度師，賜號玄靜先生，法衣一襲以伸師資之禮。大曆四年十一月十四日坐蛻于紫陽別院，執簡如生，時年八十有七。以左玄大夫贈，正議大夫顏真卿柳識撰碑，並刻開元手詔二十四通于石。
　　道華
　　張志和，字子同，初名龜齡，東陽金華人。父遊朝好道，通莊列二子書，著《象罔》、《白馬》證諸篇佐其說。母留夢楓生腹上產志和。年十六擢明經以策干，肅宗得待詔翰林，授右金吾衛錄事參軍。後以親喪不復仕，居江湖，自謂煙波釣徒。著《玄真子》十二卷，因以為稱。又述《大易》十五篇，其卦三百六十有五。兄浦陽尉鶴齡恐其遁世不返，為築室會稽東郭。茨以生董，緣棟不施斤斧，豹席稷屠，閉門十年。浙江東觀察使御史大夫陳少遊往見，為終日留，表其居日玄真坊，巷日迴軒巷。又為創橋以達其居，行者謂之大夫橋，遂作告大夫橋文以謝之。嗚根杖摯，隨意所適。垂釣去餌，不在得魚。肅宗嘗錫奴婢各一，志和配為夫婦，名夫日魚僮，婦日樵青。人問其故，魚僮使捧釣收綸蘆中鼓植，樵青使蘇蘭薪桂竹裹煎茶。竟陵子陸羽校書郎裴脩問：孰為往來者。答曰：太虛作室而共居，明月為燈以同照，與四海諸公未嘗離別，何有往來。顏真卿為昊興刺史，志和來謁，真卿以蚱艋既敝，請為更之。志和曰：儻惠漁舟，願為浮家，泛宅沿訴江湖之上，往來曹書之問，即野夫之幸矣。其詼諧辯捷，皆此類也。好畫山水，酒酣或擊鼓、吹笛，舞筆、飛墨，應節而成。憲宗圖其漁歌，求之不能致。為御史李萼寫圖幛，千變萬化，觀者愕盼。在坐六十餘人，各署姓名爵里于其下，志和悉以兩言，目之潛皆屬對，舉席嘆駭。然立性孤峻，不可得而親疏，故顏公作浪跡先生碑云：視軒裳如草芥，屏嗜慾若泥沙。希跡乎道丈夫，同符乎古作者。李德裕亦稱其隱而有名，顯而無事，不窮不達，嚴光之比云。
　　道華
　　賀知章，會稽永興人。少以文辭知名，舉進士用。陸象先薦以國子四門博士，轉太常博士，累遷至禮部侍郎，加集賢院學士，又充皇太子侍讀十三年。玄宗封東嶽，召知章講定儀註。因奏名昊天上帝君位，五方五帝臣位，帝號雖殊，君臣異位。陛下享君位于壇上，群臣祀臣位於壇下，誠足垂表來葉為變禮之大者也。然禮成於三獻，亞終合於一處。上曰：朕正欲如是，故問卿耳。於是勁三獻於行事五方帝及諸神座於下壇。行事後，遷太子賓客銀青光祿大夫兼祕書監。知章性放曠，善談笑，當時賢達皆傾慕之。天寶三載，因病夢遊帝居，乃上疏請為道士，求還鄉里，捨本鄉宅為觀。先是表乞永周湖數頃為放生池，詔許之，復賜鑑湖刻中曲。動其觀為千秋觀，命其子典設郎曾為會稽郡司馬，以便奉養。御製詩贈行，並序曰：天寶三載太子賓客賀知章鑒於止足，抗歸老之疏，解組辭榮，志期入道。朕以其夙存微尚，年在遲莫，用脩掛冠之事，俾遂赤松之遊。正月五日將歸稽山，遂餞東路，乃命六卿庶尹三事大夫供帳青門，寵行邁也。豈惟崇德尚齒，亦將勵俗勸人。毋令二疏，獨光漢冊，乃賦詩贈行。凡預玆宴，皆宜屬和。遺榮期入道，辭老竟抽簪。豈不惜賢達，其如高尚心。環中得祕要，方外散幽襟。獨有青門餞，群公悵望探。皇太子已下，咸就餞別。因自號四明狂客，又稱祕書外監。晚尤縱逸，遨遊里巷。每醉後屬詞文不加點，尤善草隸書，與昊郡張旭齊名。還鄉壽養，卒年八十有六。肅宗以侍讀之舊，乾元元年十一月詔曰：故越州千秋觀道士賀知章器識夷澹，襟懷和雅，神清志逸，學富才雄。挺會稽之美箭，蘊崑崗之良玉。故飛名仙省，侍講龍樓。常靜默以養閒，因譚諧而諷諫。以莫齒辭祿再見欽，誠願追二老之蹤，竟遂四明之客。允吁初志脫落朝衣，駕青牛而不還，狎白鷗而長往。舟壑非昔，人琴兩亡。惟舊之懷有深，追悼宜加褥禮，式表哀榮，可贈禮部尚書。
　　玄品錄春之四
　　＃１『弟』原為『帝』，據文義改。
　　＃２『生』原為『主』，據文義改。
　　玄品錄卷之五
　　句曲外史吳郡海昌張天雨集
　　唐
　　道華
　　李白，字太白，山東人。少有逸才，志氣宏放飄然，有超世之心。父為任城尉，因家焉，白有知鑒客并州，識汾陽王郭子儀於行伍問，稱為人傑。而志尚道術，謂神仙可致，不讀非聖之書，恥為鄭衛之作，故其言多似天仙之辭。李陽冰所謂三代以來，風騷之後，驅馳屈宋，鞭撻揚馬，千載獨步，唯公一人。少與魯中儒孔巢父、韓準、裴政、張叔明：陶沔等隱於祖徠山，酣歌縱飲，時號六逸。天寶中客遊會稽，與道士昊筠隱於刻中。既而玄宗召筠赴京師，筠薦之於上，遣使召白入見，與語以七寶床，賜食與筠俱待詔翰林。白既嗜酒，玄宗欲製新樂，府亟召白，已醉外酒肆。召入以水灑面，即令秉筆，頃成清平調詞三章，帝嘉之。嘗醉殿上，引足令高力士脫韓，由是被讒放去。乃浪跡江湖，終日沉飲。時侍御史崔宗之謫金陵，與白詩酒倡和。嘗月夜乘舟自釆石達金陵，白衣宮錦袍於舟中，顧瞻嘯傲，傍若無人。初賀知章見白，賞之曰：此天上謫仙人也。天台司馬子微亦謂：白有仙風道骨，可與神遊八極之表。後因從祖陳留採訪大使彥允，請北海高天師授道錄于齊州紫極宮，製青綺冠被一副，將東歸蓬萊，仍羽人駕丹丘耳。世以為太白之精，一號上清鑒逸真人。
　　道術
　　孟談，汝州梁人也。舉進士，垂拱初，累遷鳳閣舍人。說好方術。睿宗在藩召，充侍讀長安中，為同州刺史加銀青光祿大夫。神龍初歸伊陽之山第，以藥餌為事。談年雖晚，莫志力加壯，嘗謂所親曰：若能保身養性者，常須善言莫辭口，良藥莫離手。睿宗即位召赴京師，將加大用，固辭衰老。景雲中優詔賜物百段，動令每春秋二時給羊酒糜粥。開元初河南尹畢構以談有古人之風，改其所居為子平里。卒年九十三，撰《家》、《祭》、《禮》各一卷，《補養方》三卷。
　　張果，不知何許人也。嘗著《陰符經玄解》，盡其玄理。後授銀青光祿大夫，號通玄先生。
　　道默
　　朱桃椎，益州成都人。澹泊絕俗被裘，人莫能測其所為。長史竇軌見之，遺以衣服鹿積麂韓，逼署鄉正委之地，不肯服，更結廬山中，緝木葉自蔽，贈遺一無所受。嘗織芒屨置道上，見者曰：此朱居士層也。為齋求茗易之置其處，輒取去，終不與人接。其為屨草柔細，環促結密，人爭躡之。高士廉為長史，脩禮迎致之，降階與之語，不答瞪視而出。士廉再拜，曰：祭酒其使臣以無事治蜀耶。乃簡條目，薄賦斂，州大治。屢遣人存問，見輒走林草自匿云。
　　道術
　　王希夷，徐州滕縣人也。孤貧好道。父母終，為人牧羊收傭以供葬。葬畢，隱於嵩山。師道士黃頤向四十年，盡傅其閉氣導養之術。頤卒，更居兗州祖徠山中，與道士劉玄博為棲遁之友。好《易》及《老子》，嘗餌松柏葉及雜花散。景龍中七十餘歲，氣力益壯。刺史盧齊卿就謁致禮，因訪以治人之術，希夷曰：孔子稱己所不欲，勿施於人，可以終身行之矣。及玄宗束巡，勃州縣以禮徵至駕前，年已九十六。上令中書令張說訪以道義，宦官扶入宮中，與語甚悅。開元十四年下制曰：徐州處士王希夷絕學棄智，抱一居貞，久謝囂塵，獨往林壑。朕為封巒展禮，側席旌賢，賁然來思，克應嘉召。雖迂綺季之跡，已過伏生之年。宜命秩以尊儒，俾全高於尚齒。可朝散大夫，守國子博士。聽致仕還山，州縣春秋致束帛酒肉，仍賜衣一副絹百疋。
　　道默
　　武攸緒，則天后兄惟良子也。恬澹寡欲，好《易》、《莊周》書。少變姓名，賣卜長安市，得錢輒委去。后革命封安平郡王，固辭，願隱居。后疑其詐許之，以觀所為。攸緒廬巖下，如素遁者。后遣其兄攸宜敦喻，卒不起，后乃異之。盤桓龍門少室問，冬蔽茅椒，夏居石室。所賜金銀鐺高野服，王公所遺鹿裘素幛瘦梧諸物，塵皆流積不御也。暮年肌肉消告，瞳有紫光，晝能見星。開元十一年無疾卒。攸緒當諸武赫焰，未嘗輒出，卒不蹈其禍云。
　　道隱
　　秦系，字公緒，越州會稽人。天寶避亂刻中，後客泉州南安有九日。山大松百餘章，相傳束晉時所植。系結廬其下穴石，為研注《老子》，彌年不出。刺史薛播數往見之，歲時致羊酒，而系未嘗至城門。其後束度秣陵，隱於茅山。年八十餘卒。南安人思之，為立亭，號其山為高士峰云。
　　道品
　　張蘊，字藏真，晉陽人。所居洪州山中，因號洪崖子。身長七尺五寸，鬚眉秀異。工琴書，善長嘯。開元中明皇召見于湛露殿，授太常卿，累加至司徒，辭曰：陛下何惜一丘一壑，不令臣追跡巢由。還山服氣絕粒，好畜古物。嘗乘雪精騾，侍者五人。橘栗葛拙木常所服者，垂雲笠、六角扇、方木鏡、葛木如意、魏惠壺諸物，朱衣席帽出入人問，望之真神人焉。所著書有《老子》、《周易》、全二禮》、《穀梁註》，《河東記》三十卷，《大周昌言》十卷。《豫章記》曰：隋開皇問改豫章為洪州先生，蓋上古有道之士復見於隋唐問云。按《真誥》洪崖先生今為青城真人，墓在武威姑臧縣。
　　五代
　　道言
　　張薦明，少以儒學遊河朔，後去為道士。通老子、莊周之說，晉高祖召見，問道家可以治國乎。對曰：道者妙，萬物以為言，得其極者，尸居衽席之問，可以治天地也。祖大其言，延入內殿講《道德經》，拜以為師。薦明聞宮中奏時鼓，曰：陛下聞鼓乎，其聲一而已，五音十二律鼓無一焉。然和之者，鼓也。夫一，萬事之本也，能守一者可以治天下。祖益善之，賜號通玄先生。
　　道華
　　鄭遨，字雲叟，滑州人。敏於文辭。唐昭宗時舉進士不中，見天下已亂，拂衣遠去，乃入少室山為道士。聞華山五粒松脂淪入地千歲，化為藥能去三尸｀，因徙居華陰求之。與道士李道殷、羅隱之友善，遨種田，隱之賣藥以自給。道殷有釣魚衛，鉤而不餌，又能化石為金。遨嘗驗其信然而不之求也，世自為三高士。節度使劉凝以寶貨遺之，一無所受。唐明宗召以左拾遺，晉高祖召以諫議大夫，皆不應。賜號逍遙先生。天福四年卒，年七十四。遨好飲酒奕棋，為詩章，寫縑素。人問傳為寶玩，或圖其形于屋壁，瞻禮之。跡雖遠而名愈彰，與夫石門荷孫之徒異矣。
　　道質
　　問丘方遠，字大方，舒州宿松人。幼慧辯，學《易》於盧山陳玄悟，問大旨於香林左玄澤，澤奇之。後居仙都山隱真巖，從劉處靖修出世之術，而子史群書不忘披覽，嘗自言葛稚川陶貞白，吾之師友也。詮《太平經》為三十篇，備盡樞要。唐景福二年錢繆謁于餘杭大滌洞，築室以安之，表上其行業，昭宗累徵之。方遠以天文推尋秦地將欲荊棘，唐祚當革伴之，園綺無出，山林竟不起。乃降詔褒異就頒命服，賜號妙有大師玄同先生。由是真靈事跡顯聞昊楚，門下弟子二百餘人。廣平程紫霄應召於秦宮，新安聶師道行教於昊國，安定胡謙光魯國孔宗魯皆得其奧者。天復二年二月十四日，沐浴端坐而化。葬于大滌之白鹿洞，錢武肅王夢騎鶴訪別。
　　道質
　　聶師道，字宗微，新安歙人也。性穎悟真淳，言行謙謹，養親以孝聞。師聞丘大方，即郡之東山建問政山房。嘗覽《內傳》，見服松脂法，入百丈山採松脂，遇蔡真人父子及彭真人。一入山遽逢三仙人一日夜，人問月餘矣。其皇精習之命也，師道深自嘆異。每林中拾薪勵藥，虎豹彌尾從之，或以薪藥負其背上，送歸而去。歙之近山獸不傷人，皆師道有以感之也。母問師道遊學所益，具陳其事，喜而曰：汝以孝養我，以道資我，何幸為汝母矣，此蓋宿慶所及。出遊南嶽九疑，擬尋梅真人、蕭侍郎於玉筍，梅即南昌尉福，蕭即子雲，字景喬，梁之公子。自東陽太守避侯景亂，全家入山，二君俱得道此山。一日遊郁木坑，乃遇謝通脩，自言本居南嶽，與彭蔡同隱。攜至所居，授以《素書》一通。復還問政三十餘年，每焚修，即以彭、蔡、謝真形瞻禮。昊太帝霸江淮，聞其名，徵至廣陵，建玄元宮為所居，賜號逍遙大師問政先生。．居廣陵又三十年，弟子五百餘人。後乃隱化而往，絕世思望，而問政山屢有雲鶴見。歙之鄉里親族以為師道之還故鄉，若令威之歸華表也。有詔褒贈曰：詢諸贈典，繫乃彝章，啟有厥由，子何不舉。故淮浙宣歙管內，道門威儀。逍遙大師，問政先生，為國焚修，大德賜紫。聶師道早通玄理，夙契真風，野鶴不群，孤雲自在。昔太祖創基之際，已命焚修，及元勳匡國之初，早曾瞻敬眷言，素業實冠玄關。雖昇遐屢歷於光陰，而遺懿益隆於寰宇。況教門上請，台輔奏陳，且將啟玄墟，即回故里，是用加之峻秩，錫以崇階式表，休恩庶昭往行，可贈銀青光祿大夫鴻臚卿問政先生。
　　宋
　　道品
　　陳搏＃１，字圖南，譙郡人。小時戲渦水，上有青衣嫗抱乳之曰：令汝永無嗜欲，聰明過人。唐長興中舉進士不第，去隱武當山，辟穀鍊氣。作詩八十一章，號《指玄篇》。後唐明宗封為清虛處士，俄徙華山雲臺觀，常閉門外，累月不起。周世宗召至禁中，驗之信然。顯德末乘白騾將入東都，聞宋太祖即位，大笑曰：天下定矣。太宗時召之，圖南疏辭曰：臣性同猿烏，心若死灰，不曉仁義之淺深，安識禮儀之去就。敗荷作服，脫摔為冠。體有青毛，足無草履。苟臨軒陛，貽笑聖明。太宗再遣中謁者，必起之，且賜詩曰：
　　曾向前朝出白雲，後來消息杳無聞。
　　如今若肯隨徵召，盡把·三峰乞與君。
　　圖南不得已詣闕，冠華陽巾，躡草履，羽服垂紳，以賓禮見，賜號希夷先生。遣詣中書堂，使謂宰相宋琪等曰：搏獨善其身，不干勢利，入華山已四十年，計近百歲，以天下治安，故來朝覲，亦可念也。琪等遂問修養之道，答曰：聖上有天日之表正君臣，合德圖治之時勤行修鍊，何以加此。士大夫日往乞善言，皆答曰：優遊之所，勿久戀。得志之處，勿再往。識者題之。圖南淹通群經，而尤精《易》學。蓋以授弟子穆修，修傳李之才，之才傳康節先生邵雍。又以太極圖授種放，放傳穆脩，穆脩傳濂溪先生周茂叔。圖南以故數發機，先語後所以然者，世傳其有人倫風鑒。始太祖居潛曰：與趙忠獻公遊長安市，圖南遇諸途，曰：可飲乎。太祖曰：願與趙學究俱。圖南睥睨之曰：亦可也。既至酒家，忠獻苦足痺亟就右坐，圖南詬曰：紫微垣一小星，敢上次乎。引而下之其召也。太宗令見壽王，圖南及門而還曰：王門廝役，皆將相具，何必見王。由是太宗屬意真宗矣。端拱二年，豫知其終，以表來上曰：大數有終，聖時難戀。命弟子賈德昇於張超谷鑿石室，室成而逝，彌月五色雲蔽山谷不散。
　　道儒
　　王昭素，酸棗人也。早學道，尤邃於易，嘗曰：坤為十月卦，十月純陰，用事猶有陽氣在內。故薺麥先生直至坤卦之末，尚有龍戰之象，龍亦陽也，則知陽無剝盡之理。蓋陰陽者，剛柔迭用，變化日新，生生所資，而無盡者也。其於道深矣。鄉人尊其行，有訟不之官府，而獨詣央焉。開寶二年，召至講《易》，瑜月求歸。特授國子博士，以禮餞之，時已耄矣。至九十餘乃卒，其首縮入腹中，世言其能龜息云。
　　道言
　　澄隱，字棲真，常山人。通內外學，太祖征太原還，幸其居，棲真時年八十，容色甚少。太祖問其養生者，對曰：臣養生則精思鍊氣耳，帝王則異於是。《老子》曰：我無為而民自化，我清靜而民自正，無為無欲，凝神太和。黃帝陶唐享國永年，得此道也。帝大悅。其亦孫思邈之流乎。
　　道言
　　張無夢，字靈隱，鳳翔整屋人也。與種放劉海蟾為方外交。遊天台赤城，廬於瓊臺。嘗曰：一者道之用也，其要則無方、無體、無用、無為、無為無不為矣。飛蠕蠢類皆含道性，得其道者，無所不變。小則糞蟲變蜩，大則人可變仙矣。於是觀天地變化，草木盛衰，風雲捲舒，日月還轉，水火相激，陰陽相摩之理，著《還元》百篇。真宗召見，問以長生久視之旨，對曰：臣居山中，但誦《易經》、《老子》書而已，不知其他。因命講《易》，即說謙卦。上曰：獨說謙，何也。對曰：方當大有之時，宜守之以謙。上深然之，復命講《還元》篇，曰：國猶心耳，心無為則氣和，氣和則萬寶結矣。心有為則氣亂，氣亂則英華散矣。此還源之大綱也。真宗嗟異之，賜秩著作郎，辭不受，力丐還山。後卒於金陵，年九十九。碧虛子陳景元，其弟子也。
　　道言
　　劉烈，九江人。幼好道，遇異人，建隆中得道者。因結廬廬山，密修其道，自號虛谷子。往有譚景昇者作《化書》，烈提其要曰：太虛茫茫而有涯，太上浩浩而有家。得擷氣之門所以收其根，知元神之囊所以韜其光。若蚌內守而石內藏，藏之為元精，用之為萬靈，含之為太一，放之為太清。大率以柱下漆園黃庭為宗。嘗謂學道者，萬物不能遷其性，一心湛然而無思。時導其氣，則百骸皆適。抱純白養太玄，然後不入其機，則知神之所守，氣之所生，精之所復，何行而不至哉。
　　道言
　　張乾曜，漢天師二十四代孫也。天聖八年召至闕下，仁宗問以白日沖舉事，對曰：此非所以輔政教也，陛下苟能返古之朴，行以簡易，志盧清明，神氣完和矣，奚事沖舉。上嘉之，賜號澄素先生。
　　道質
　　傅霖，青州人。少與張忠定公詠同學，忠定既貴，求之三十年不可得。嘗慨思其人，作詩以志其意。晚年守宛丘，有被褐跨驢叩戟門大呼曰：語尚書青州傳霖來。閤吏走白其言，忠定怒曰：傅先生天下名士，汝何人敢斥名氏乎。霖笑曰：別子一世，尚爾童心，是豈知世問有我哉。忠定問曰：何昔隱今出耶。曰：子將去矣，來報子耳。忠定曰：詠亦自知之。曰：知復何言。遂別去，不告所往。瑜月忠定卒。
　　道默
　　率子廉，衡山農夫也。愚朴不遜，眾謂之率牛。晚入南嶽觀為道士。觀西南七里有紫虛閣，故魏夫人壇也。道士以其荒寂莫肯居者，唯子廉樂居之，端默而已。人莫見其所為，然頗嗜酒，往往醉外山林問，雖大風雨不知，虎狼過其前不害也。故禮部侍郎王公枯出守長沙，奉詔檮南嶽謁魏夫人壇。子廉方醉外不能起，直視公曰：村道士愛酒不能常得，得輒徑醉，官人怒之。王公察其異，載與歸，月餘落莫無所言。復送還山，曰：尊師韜光內映，老夫所不測也。當以詩奉贈，既而忘之。一日晝寢，夢子廉來索詩，乃作二絕句，書版置閣上，眾道士驚曰：率牛何以得此。太平興國五年六月二十七日忽謂觀中人曰：吾將有所適，閣不可無人，當速遣繼我者。眾益驚曰：天暑如此，率牛安往。狼狽視之，則死矣，始大異之曰：率牛乃知死日耶。即葬嶽下，未幾南臺寺僧守澄自束都還，遇子廉南薰門外，神氣清舉，守澄問何故出山，笑曰：閑遊耳，寄書與山中人。澄歸乃知其死，驗其書則死日也。發其塚，杖屨而已。
　　道術
　　趙吉，代州人。既得道，行丐高安城中，故為不潔清者。元豐三年蘇轍子由謫高安，忽過子由曰：吾知君好道，而未識其要，陽不降陰不昇。肉多而浮，面赤而瘍。教君挽水溉百骸浹日，諸疾除矣。苟不息，度世可也。子由用其言驗，他日問及養性，告曰：亦嘗夢乎，方其夢也，亦有存歿憂樂之知乎。曰：是，不可常也。吉笑曰：有夢覺之異，則性不全矣。子由雙然異焉，知其誠有道者。吉自言往在廣陵，為同學蔣生毒，其兩目遂翳，然時能脫翳見童子碧子炯炯。其臍以上骨如龜，心以下如鋒，兩骨相值，其問不合如指。時蓋百二十七歲矣。後至興國軍太守楊繪元素留之，居無幾，俄為所畜騾跟而死，元素為葬之。元祐元年，蜀沙門法震來見大蘇公束都曰：法震至雲安酒家，見丐者云吾姓趙，頃識蘇公，黃州幸為我多問。子由聞之，驚問其狀，知為吉也。興國軍太守朱彥博子時在坐，歸告其父，發其藏，唯一杖兩經在耳。道書稱尸解之下者，留足一骨，豈謂是耶。
　　道言
　　李昊，劍州人。善符禁，陳述古知陳州官舍多鬼，因空所舍堂，致昊鬼即止。蘇轍子由請曰：何能爾耶。昊曰：彼多欲，故鬼侮之。吾斷欲久，非有他也。問從問所以養生者，答曰：人稟天地五行以生，與天地均五行之運。於天地無窮，而人壽不過百年者，自戕之耳。夫生而知物我之辯，內而在我，外而在物。物我之情，不忘於心。我與物為二，則所受五行之氣判然。與五行大分不通，因其所受厚薄各盡所有而止。故或壽，或夭。今誠忘物我之異，使是身與天地相通如一，則五行之氣中外流注而不竭，安有不長生者哉。
　　道華
　　朱自英，字隱芝，句曲朱陽里人。生於太平興國元年。八九歲從牧兒郭干村，能吹笛致鶴，父母以為不祥，棄之。乃從茅山朱元吉著道士服，時年十二，端拱之初也。繼與明真張鍊師居積金山頂，試辟穀術。人稍趨之，遂思遠遊。至襄陽，遇異人陳鐵腳，挾往青城山。復過瀨鄉校偉太清宮古藏經，遇水星童子武仙，童名抱一挾往河中府，謂此行已抵太陰鍊形，一度行止神變。景德元年，嗣茅山經錄二十三代。真宗遣使，祈胤山中，明年生仁宗。事具《宋史》。奉旨住持玉清昭應宮，勁建乾元天聖兩觀，賜號國師。明肅太后傳大洞．畢法，加號觀妙先生。還山因得抱一蜀中所寄書，意警責姓名顯耀，暴露天機。先生對之，泣數行下，弟子莫測也。天聖七年十一月坐蛻于乾元，手執祥符所賜玉如意，汗流浹體，額有凝珠，尸解之上者。
　　道品
　　劉混康，字混康，晉陵人。嘉祐五年試經為道士，一夕夢神人告曰：汝欲學道，當擇名山。嘗患世無良師，每散髮登壇，以天為宗。已而聞茅山毛宗師有道，一見授以經錄。庵居積金峰，一日三羽士造其廬，指庵之東隅曰：汝即此以居，抱神守中，德惠及人，當無愧古人也。又顧其額間曰：此無作之地，道之所尚，不可以有疵。手為捫之，明日瘢滅。元祐元年哲宗聞其名，以高道召，勃住上清儲祥宮。紹聖四年，動江寧府即所居潛神庵為元符觀，別勁三茅山宗壇與信州龍虎山、臨江軍閤皂山為經錄三山云。徽宗益大其觀，加號元符萬寧宮，賜九老仙都君玉印玉榻，具景震劍御書畫寶，賜不一先生。累表災變，上雖加嘆而不能用其言。大觀二年再召出山，群鹿遮道，一鹿觸車而斃，命座之道左。先是所蓄鶴聞召飛去，先生曰：鶴去鹿斃，吾無還期。四月至京，館于新作元符之別觀，夜夢天帝召詁，朝駕幸，進上所誦《大洞經》。十七日丁酉倏然解化，年七十二。動建藏真觀於葬所，累加至葆真觀妙沖和先生，贈太中大夫，鎰靜一。
　　道言
　　查掙之，字清遠，金陵人。父攜入茅山，劉先生見而奇之，曰：此子他日人天師也。師喜躍，誓不復歸，遂為入室弟子。元祐問從劉先生入朝，先生被旨住儲祥宮，以師歸主元符宮事。政和三年七月三日召門弟子曰：吾今年四十六歲，昔先師授記以為過叨朝廷厚恩，壽當不逾於此。遂命脩遺表，捉筆親題表後云：陛下天縱聖哲，尊道崇德。自古帝王，未有過者。然念帝王奉道與臣庶不同，一言一動，上合天心，則萬方蒙恩。《太上五千言》以去奢去泰，慈儉為先，乃陛下之師寶，致道之津梁也。伏願陛下清心寡欲，以保聖躬，節財儉用以固邦本，聽納忠良以廣言路，天下幸甚。如臣下愚固，不當冒死陳詞，實念先師付託之重，嘗令臣以盡忠報國為先。當今之際，不進一言以裨聖德，則臣違天負師，抱恨泉壤矣。操筆陳情，伏增感愴，臣淨之再言。押書畢而逝。表聞徽宗，嗟悼不已。以其表降付藏真觀，刻石山中。
　　道化
　　徐守信，海陵人。為天慶觀傭役，服弊布衣曳繩屨，或跌行。終日無所為，惟執篇掃除，且誦《度人經》不絕口。有道士徐元吉他方來，病癩甚。眾厭惡，弗肯與處，斥居觀後茅廬中。守信獨事之謹，元吉已而死，丐錢為斂葬。既巳歸茅廬哭三日，出而佯狂。稍稍有異事，人皆神之，稱為神翁，始知得道於癩道士也。自是四方多來問災祥。哲宗不豫，遣香至神翕所，翕書吉人以進。未幾，徽宗嗣位。崇寧初召之，不肯起，強輿至東都，復不可留。乃禮歸之，即海陵為建仙源萬壽宮使居焉。大觀二年，召赴闕。四月十七日聞茅山劉先生化于儲祥之別觀，乃曰：劉先生去，我亦去矣。即二十日庚子解去。故降詔語有云：誠意感通，異人杳至。了然委化，不約而同。贈太中大夫，與劉先生誥無異詞也。
　　道品
　　張繼先，漢天師三十代孫。先生九歲得其法，淵默寡言，清瘦白哲眉目，真天人也。徽宗遣使召之，既至，秩以碧虛大夫。先生方十三歲，辭不受。崇寧四年再召，命彌解州鹽池怪事，甚神異，賜號虛靖先生。政和中大內災，命醮禳之，因奏紅羊赤馬之厄，其語祕。靖康初虜引去出塞，朝廷再遣使與郡太守詣先生廬，致召必起之。先生行至餘杭，而色憂不怡，人莫之測。已而乃聞虜復入寇，急召入朝，至泗州天慶觀端坐化去，年三十六，實丁未歲也。後薩道人守堅復遇先生青城山，高宗命設像於內中觀堂，所著《大道歌》、《心說》傳于世。
　　道言
　　劉高尚，濱州安定人。家世為農，九歲不茹葷，後稍稍不語，問以事則書而對。其語初若不可曉，已而輒驗。家人為築別室以居，久之言皆響應，遠近以為神。徽宗三使往聘之，辭疾不奉詔，賜號高尚處士，建觀以居，其徒因以其號名之。靖康之亂虜人見高尚，皆下馬羅拜，不敢入其里。高尚嘗有言曰：世之人以嗜欲殺身，以貨財殺子孫，以政事殺人，以學衛殺天下。後世識者，以為名言。周少隱既為之傳，又推廣其言，而為之說。以為此古博大真人，所以救溺、起死、還真之論，豈世俗工言語文章者所能至哉。先生農家子，未嘗讀書事師而有是言，豈神仙中之深知道者乎。蓋又與夫熊經烏伸，吐故納新，區區積歲月之功而欲著名於仙籍者，固有間矣。
　　道言
　　王道堅，龍虎山道士。政和問徵赴闕，館于太一宮。徽宗問以修鍊延年之衛，奏曰：清靜無為，軒黃所以致治。多欲求仙，漢武所以罔功。未修鍊，非天子事也。時方校定《道藏》經，制授太素大夫，凝神殿校籍同校定道經。徽宗豫知國當有厄，命道堅禳之，奏曰：修德可以回天，檜禳之事，不敢誤國。力請還山。紹興初高宗復遣使召，先一日道堅嗚鼓集大眾舉頌，有為報長安，使休尋海上山，比使至，已化去矣。
　　道術
　　留用光，信州貴溪人。貌奇古而黔，既壯無所聞。往遊南嶽，至撫州臨川縣，路逢一道人，自言是張輔元，與用光偕行。用光行為張負，止為張炊。次長沙，張謂曰：子事吾勤亦至矣，向吾慢子，觀子之變，子益加敬吾。今入蜀，有一篇授子，子其祕之。遂去，啟視乃《五雷書》。慶元問衢州旱，郡守沈作礪夜夢黑龍蟠于城隍廟門，日一視之，乃用光醉外也。即延命檮雨而雨，郡上其事，復檮雨于朝亦雨。用光年幾四十，未得度為道士，至是即御前賜冠服，賜號沖靖先生。寧宗為出內帑錢，撒上清官新而大之。理宗立復召，用光謂使者曰：歸奏天子治天下者，道德五千言足矣，山林野人來將奚益。竟解化龍虎山中。向之所遇張輔元，或謂為漢天師也。＇
　　玄品錄卷之五竟
　　＃１『搏』原為『搏』，據文義改。