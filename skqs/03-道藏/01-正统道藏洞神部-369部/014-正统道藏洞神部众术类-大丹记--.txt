大丹記
　　經名：大丹記。原題魏伯陽。訣，疑係隋唐人偽託。一卷。底本出處：《正統道藏》洞神部眾街類。
　　大丹記
　　太素真人魏伯陽口訣
　　龍者汞也，虎者銀也。汞於砂中而受黑，銀於鉛中而受黑，二黑各得天地之元黑也。論日：金性玲，產南方水中，汞生於砂是也，故云陽中有陰之位也。石性熱，產北方黑基之中，銀生於鉛是也，故云陰中有陽之位也。論日：五金之主，北方坎卦之中，玄含黃芽。又日：子藏母胎，母隱子胞，知白守黑，神明自來。汞從砂中出，離南方母胎，歸束方甲乙木震卦，為龍也。銀從鉛中出，離北方母胎，歸西方庚辛金兌卦，謂之白虎也。反砂為汞，反銀為金，謂之雌雄也。歌日：龍呼於虎，虎吸其精，兩相飲食，遇金乃并。故記題云：龍虎丹是也。須反砂為汞，反銀為金。故云：鉛非鉛也，汞也。黃帝見其色如金之華，故日美金華也。淮王鍊秋石者，八月之節，金之正位也，綠其色白，故曰秋石。見其色黃白，如萬物之初芽，故日黃芽。四名各異，原同一體。歌日：鍊銀於鉛，神功自然。灰池炎鑠，鉛沉銀浮，謂之黃芽。芽性微熱味尤甘，雖為長生之至藥，然孤陽為芽，未可多服也。須合之以汞，為雌雄黃芽也。歌曰：用鉛不用鉛，還向鉛中作。五金切忌鉛錫，不得錯而用之。
　　狐剛子請問魏伯陽日：既切忌鉛錫，將何藥物為鼎器而制之。伯陽日：鼎鼎元無鼎，藥藥元無藥。黃芽不是鉛，不離鉛中作。狐剛子日：既無鼎藥，又不是鉛，何物制之，得名黃芽。魏公云：植禾當以粟，覆雞用其子。燕雀不生鳳，狐兔不乳馬。異類不同種，安能合體居。制金須得金，制銀須得銀。物類轉相因，假黑自相須。不怕藥不聖，只恐藥不真。若明真正，曉會義理，何慮藥不成。經云：夫物芸芸，各反其根。金生於土，太妙之門。
　　用藥斤兩訣
　　取黃芽八兩，屬乾剛，屬陽，屬虎。汞八兩，屬坤柔，屬陰，屬龍。故日：乾剛坤柔，陰陽龍虎。每兩有四大分，一斤有六十四分，每分有六銖，以應爻數。水一，火二，分兩三，藥四，土五，應五行之數。從復卦起火，至臨卦，至泰，至大壯，至央，至乾，是陽極。至媾，至遁，至否，至觀，至剝，至坤終，是陰極。計十二卦，應一年之候。藥在鼎如子在胞，上水下火，以順陰陽。水黑下降，火黑上騰，二黑交泰，寒暑不失，自然化成。雖聖與賢，不測爐中之變化。十二卦，火候足，二十四黑周遭。火味苦，木味酸，水味鹹，金味辛，土味甘。從南方周天，卻還中央。戊己之味，是曰還丹，丹者赤也。名還丹者，是歸其本質，故曰還丹。
　　火候訣
　　初一月半斤，十日。二月一斤，加至二十日。三月一斤半，至三十日。四月二斤，加至四十日。五月二斤半，加腸極五十日。六月二斤，陰生六十日。七月一斤半，七十日。八月一斤，八十日。九月半斤，九十日。十月百日寒定，乃開慮失精氣也。起自寅，王至午，墓在戌。如旦候則一百日成。又云：一日十二時，九十日計一千八十時，以象三周之候足矣。
　　真鉛真汞用藥鼎器肘後訣鼎鼎用何鼎，須用土龍子。
　　真訣不合用鐵及瓷為鼎，即合用戊土器為鼎。所言土龍子，即合黃土鼎。如夫婦在房室之中，自相愛慕，汨滿自死。又父母胎鼎，亦取中官之象。
　　藥用陰陽精，俱來歸戊己。
　　陰陽之精，真汞也。真鉛生於黑鉛中，真汞產於朱砂裹。且二物變於天地，抽啊運行之氣，是日月之精一亦名嚨虎j 亦名坎離，亦名陰陽，亦右夫婦。戊己土是五行之母，因母懷養，而成大藥。人服長生，五金土木瓦石等，並化為寶。
　　戊己不自專，卻是由黃鉛。
　　戊己即土龍之子，黃鉛即黃芽，為外色微黃也，故名黃芽，亦名黃銀。其功不可測，千變萬化，能制伏朱汞，能死八石五金，是大丹之祖也。
　　太一陰家兒，離九陽之女。
　　太一陰是月名，離九陽是日名。言二物是日月之精華，得交會之方，將匹配為夫婦也。
　　顏貌恰相當，不能自相許。
　　二物俱白，所云顏貌恰相當也。不能自相許者，為二物本不相見，一束一西，須得為之匹配，片時會合，運動火氣，安置土鼎，即情意密密，自成至藥。
　　火候不在多，只如雞抱子。
　　用火溫養，常如雞抱卯便即是，多則傷氣并漏也。
　　黃芽為氈被，厚煖不輕舉。
　　汞性本飛走不定，被黃芽制之，火氣溫養，不能飛走，自然成至藥自死。
　　聖人會天機，只是識龍虎。
　　聖人達天機，妙在識真龍。真虎溫養成丹。救死延生，濟技孤危。
　　顏貌既衰老，改過移別主。
　　黃芽制汞，汞漸老死，喊出移入，別鼎中養。又為傳神，種轉相制伏。所以呼．為改過移別主。
　　其三遂不入，子母還同處。
　　汞見黃芽死，終不入黃芽。喊出別養為，子母頭假死。汞為母，又假黃芽同處，入水銀吸食而死，所以云子母還同處。古歌日：淮南王煉秋石，黃帝美金華。秋石是真鉛，金華鉛是黃芽，本非是凡鉛，鉛內取精華。子母同一處，如在仙人家。
　　眾子皆長成，顏色悅澤好。
　　其母黃芽制汞，已成至藥，顏色轉加鮮明，呼為眾子皆長成，顏色光澤好。太一歌日：雲物將欲似黃芽，紅菊含如帶紫花。服之長生飛雲霞，用為財寶濟汝家。
　　洗滌用華池，去惡除煩燥。
　　言至藥已成，更入汞母光明砂溫養，卻著水銀，飛在砂上，名日洗滌用華池，去惡也。此是五行顛倒相養之衍。
　　陰陽數既滿，合體成金砂。
　　言至藥熟，號金砂。
　　卻入九家蒲，赫然成河車。
　　藥熟別喊入金合中，養六十日，三兩成紫光河車，能點土木瓦石鉛錫銅鐵，並為紫磨金。火數如前，金主四，土主五，內用金合外用土鼎，呼為九家黃。
　　遇吾此真訣，宿福信無涯。
　　遇此真訣，皆是宿世名係仙籍，方遇也。
　　勿妄傳非人，殃禍發如麻。
　　言若亂傳非人，為三官所答。
　　大丹記竟