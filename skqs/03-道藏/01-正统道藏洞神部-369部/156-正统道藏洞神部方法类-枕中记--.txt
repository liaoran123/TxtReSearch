枕中記
　　經名：枕中記。不著撰人。一卷。底本出處：《正統道藏》洞神部方法類。參校版本：《雲笈七籤》。該書卷第三十三孫思邈《攝養枕中方》收有本書部分內容。
　　枕中記
　　夫治身者不以憂畏，朋友遠之；治家者不以憂畏，臣僕侮之；治國者不以憂畏，鄰境叛之；治天下者不以憂畏，道德去之。故憂畏者，生死之門，禮教之主，存亡之由，禍福之本，吉凶之元也。是故士無憂畏，則身名不立；農無憂畏，則稼穡不滋；工無憂畏，則規矩不設；商無憂畏，則貨殖不盈；子無憂畏，則孝敬不篤；父無憂畏，則慈愛不著；臣無憂畏，則煎庸不達；君無憂畏，則社稷不安。故養性者，失其憂畏則心亂而不理，形躁而不寧，神散而氣越，志蕩而意昏，應生者死，應存者亡，應成者敗，應吉者凶。夫憂畏者，其猶水火，不可暫忘也。人無憂畏，子弟為勃敵，妻妾為寇仇。是故太上畏道，其次畏天，其次畏物，其次畏人，其次畏身。故憂於身者，不拘於人；畏於己者，不制於彼；慎於小者，不懼於大；戒於近者，不悔於遠。能知此者，水行蛟龍不能害，陸行虎兕不能傷，五兵不能及，疾病不能侵，讒賊不能謗，毒螫不能加，善知此者，萬事畢矣。
　　夫百病橫生，年命橫夭，多由飲食。飲食之患，過於聲色。聲色可絕之逾年，飲食不可廢之一日。為益亦多，為患亦切。且滋味百品，或氣勢相伐，觸其禁忌，更成酩毒，緩者積年成病，急者災患而卒至也。
　　凡夏至後迄秋分，勿食一切肥膩餅確之屬，此與酒漿瓜果相妨，當時未必即病，入秋節變多諸暴下，皆由涉夏取冷太過，飲食不節故也。而或者以病至之日便謂得病之初，不知其所來之漸矣。欲自知慎者，當慎之於微也。夫養生者，當少思、少念、少欲、少事、少語、少笑、少愁、少樂、少喜、少怒、少好、少惡。行此十二少者，養生之都契也。
　　多思則神殆，多念則志散，多欲則損智，多事則形勞，多語則氣爭，多笑則傷藏，多愁則心懾，多樂則意溢，多喜則忘錯昏亂，多怒則百脈不定，多好則專迷不治，多惡則憔悴無歡。此十二多者，喪生之本也。唯無少無多者，幾乎道也。故處士少疾，遊子多患，事務繁簡之殊也；田夫壽高，貴命年夭，嗜慾少多之驗也。故俗人競利，道士罕營。
　　夫常人不可無欲，又復不可無事，但和心約念，靖躬損思慮，則漸漸自息耳。
　　封君達云：體欲常勞，食欲常少。勞勿過極，少勿至虛。常去肥醴，節鹹酸，臧思慮，損喜怒，除馳逐，慎房室。春夏施寫，秋冬藏精。又魚繪生肉諸腥冷之物，此多損人，速宜斷之，彌大善也。心常志善，不欲謀欺詐事，此大辱神損壽。
　　彭祖曰：重衣厚褥，體不堪苦，以致風寒之疾；厚味脯謄，醉飽饜妖，以致疝結之病；美色妖麗，媚妾盈房，以致虛損之禍；淫聲哀音，怡心悅耳，以致荒娩之惑；馳騁遊觀，弋獵原野，以致發狂之失；謀得戰勝，兼弱取亂，以致驕逸之敗。斯蓋聖人戒其失理，不可不思以自勗也。養生之道，勿久行、久坐、久聽、久視，不強食，不強飲，亦不可憂思愁哀，飢乃食，渴乃飲。食已行數百步，大益人。夜勿食，若食即行五六里無病。
　　常須日夕有所營為，不住為佳，不可至疲極，不得太安無所為也。故日：流水不腐，戶樞不蠹，以其勞動不息也。
　　想爾曰：勿與人爭曲直，當喊人壽算也。若身不寧，當反舌塞喉，漱津咽唾無數，須臾即愈。
　　道士有疾閉目內視，心使生火以燒身令盡，存之使精如髻露即愈。若有痛處，皆存其火燒之，秘驗也。
　　禁忌
　　凡甲寅、庚申日，是屍鬼競亂，精神躁穢之日也，不得與夫妻同席、言語、面會，必當清冷沐浴，不寢警備也。其日可宜遣欲。
　　凡服食藥物，不欲食蒜、石榴、堵肝、犬肉、猜肉，房中都絕為上。服神藥勿向北方，　　大忌。亥子日不可唾，忘精失氣，喊損人年命。
　　凡入山日未至山百步，先卻行｀百步反足乃登山，山精不敢犯人，眾邪伏走，百毒藏匿。凡服食忌血味，使三屍不去。
　　凡求仙必不用，見死人屍大凶。又忌三月一月之中不得與女人同處，大凶。
　　避忌
　　勿以冬甲子夜眠臥。
　　凡求仙忌十敗：一勿好淫，二勿為陰賊凶惡，三勿酒醉，四勿穢慢不爭，五勿食父母本命肉，六勿食己本命肉，七勿食一切肉，八勿食葷膩五辛，九勿殺一切昆蟲眾生，十勿北向大小便，仰視三光。勿北向解脫衣裳，勿北向罵晉犯破毀，勿犯日月星辰，勿以八節日行威罰，勿以朔晦日怒，勿以六甲日食鱗甲之物，勿以丙申日食鸚肉，勿以丙午日食雉肉，勿以乙卯日大醉，勿以二月九日食魚，勿以三月三日食五藏肉及百草心，勿以四月八日殺伐草木，勿以五月五日見血，勿以六月六日起土，勿以七月七日思念惡事，勿以八月八日市諸附足之物，勿以九月九日起林席，勿以十月五日罰責人，勿以十一月十一日沐浴，勿以十二月晦日內三日不齋燒香念道。此忌法，天人大禁，三官告察。以是日乃為重罪矣，或令人三魂相疾，七魂流競，或胎神所僧，三宮受惡之時也。是以惡夢交其丹心，狡魅乘其未闕，精液解犯，神真恍惚，流變多禁。真識忌術，子能奉修則為仙才，不奉天禁則為傷敗。
　　天官大神忌食生血，忌燒六畜毛，忌燒蒜皮及諸薰菜，皆伐亂胎元，臭傷嬰神。慎之！
　　凡學道之士，勿傳衣及履屐巾褐，大凶。勿吊喪臨屍經穢污。若有崇奉六天及事山川魔神者，勿居其室，弗饗其撰，勿著其衣，勿冠其巾。蓋避其屍穢之下氣，遠其邪風之往來。
　　凡學道之士，勿抱嬰兒，仙家大忌。
　　八節日，勿雜處，所以專精求妙，忌履穢污，常須薰香數沐浴。違之者凋敗，慎之者飛昇。
　　夫陰丹內御房中之衛，黃道赤氣交接之益，七九朝精吐納之要，六一迴丹雌雄之法，雖獲仙名而上清不以比德，雖均致化而太上不以為貴，此穢仙濁真，固不得視乎玉闔者矣。且夫險轍履冰，多見倒車之敗，縱有全者，臭亂之地仙耳。
　　夫建志內學養神求仙者，當數沐浴致靈氣也。
　　夫學道者，每事欲密，泄一言一事，輒臧一算。算，三日也。
　　夫朝拜別作冷衣，不可他雜。出入靜戶，並以水漱口。燒香時出戶勿反顧。
　　凡咽液者常閉目內視。凡書章符當北向，勿雜筆硯，必先燒香。
　　凡耳中忽聞叫喚啼呼及瀨水雷聲鼓嗚，若鼻中聞臭氣血腥者，並凶徵也。急燒香沐浴齋戒三日，守三元帝君，求乞救護。行陰德，為人不能為，行人不能行，矜孤愍窮，扶危拯傾，即眾惡自滅。
　　凡買藥物，勿與人爭貴賤，可從長者佳人買之，勿令多口嫉妒人見之。
　　夫喜怒損志，一反慼損性，榮華惑德，陰陽竭精，皆學道之大忌，仙法之所疾也。理護衣被，使有常人常燒香，使泠然不雜也。
　　夫習真者都無情欲之感、男女之想也。若丹白存於胸中則真不感應，靈女、上尊不降矣。縱有得者，不過在於主者耳。陰氣所接，永不可以修至道。吾昔常恨此，賴改之速耳。故知真道不可對求，要言不可偶聽也。誠之哉！誠之哉！
　　導引法
　　常以兩手摩拭面上，令人面有光澤，斑皺不生。行之五年，色如少女。
　　臥起平氣正坐，先叉手掩項上，因仰面視上，使項與兩手爭為之，三四止，使人精和血通，風氣不入，能久之不病。訖，又屈動身體四極，反張側掣，宣搖百關，各為之三。
　　臥起先以手巾若厚帛拭項中四面及耳後周匝，熱溫溫然也。順髮摩項良久，摩兩手以治面目，久久令人目明，邪氣不干。都畢，咽液三十過，以導內液。又欲數按耳左右令無數，令耳不聾鼻不窒爾。
　　常以生氣時咽液三七遍，閉目內視。訖，按體所痛處，每坐常閉目內視，存見五藏六府，久行之，自得分明了了。常以手按兩目近鼻兩毗，閉氣為之，氣通乃止，周而復始，常行之洞視千里。常以手按兩眉後小穴中三九過，又以手心及指摩兩目顏上，以手旋耳三十過，皆無數時節也。畢，以手逆乘額三九過，從眉中始，乃上行入髮際中。口傍咽液無數也，常行之，令人眼目清明，一年可夜書。亦可人中密為之，勿語其狀，善矣。
　　行氣法
　　凡欲求仙，大法有三：一曰保精，二日行氣，三曰服餌也。凡此三事，亦附淺至深，不遇至人，不涉勤苦，亦不可卒知之也。然保精之術，近有百法，行氣亦有數千條，服餌之方略有十種，皆以勤勞不絕為務。故行氣可以治百病，可以去瘟疫，可以禁蛇獸，可以止瘡血，可以居水中，可以辟飢渴，可以延年命。其大要者，胎息而已。胎息者，不復以口鼻噓吸也，如在胞胎之中，則道成矣。
　　夫善用氣者，噓水，水為之逆流；噓火，火為之滅炎；噓蟲豹，蟲豹為之伏；噓金瘡，疼血則止。聞有毒蟲所中，雖不見其人，便遙為噓咒我手，男左女右，彼雖萬里之外，皆即愈也。又中惡卒病，但吞之，三九之病亦登時差之。但人性多躁，少能安靜以思其道耳。
　　凡行氣之道，其法當在密室閉戶，安狀軟席，枕高二寸半。正身偃外，瞑目閉氣，息於胸膈，以鴻毛著鼻口上而毛不動，經三百息，耳無所聞，目無所見，心無所思，當以漸除之耳。若食生冷、五辛、魚肉及喜怒憂志而行氣者，非止無益，更增氣病，上氣嗽逆。不能頓閉之，稍稍學之。初起於三息、五息、七息、九息而一舒氣，尋更嗡之。能十二息不舒氣，是小通也。百二十息不舒氣，是大通也。百二十息不舒氣，可以除病，隨病所在念之，頭痛念頭，足痛念足，欲令其愈，和氣攻之，從時至時便自銷矣。此治身之大要也。凡行氣常以夜半之後生氣時閉氣，以心中數之，令耳不聞。恐有誤亂，以手下籌，能至於千，即去仙不遠矣。
　　凡吐氣，常令入多出少，常以鼻入口吐。若天大霧、惡風、猛寒，勿行氣也，但閉之，此謂要妙。
　　彭祖曰：至道不煩，但不思念一切，則心常不勞。又復導引、行氣、不息，直爾可得千歲。更服金丹上藥，可以畢天不朽。
　　清齋休糧，存日月在口中，晝存日，夜存月令。
　　餌藥法
　　按諸服食之方，凡有千數，但費詞難領。今採余經見效者數十條，以補不迨。其神丹大藥，及未有效者，此不論之。
　　夫欲服食，先草，次木，次石，此將藥之大較，所謂精粗相代，階淺以至深也。
　　凡人從少及長，體習五穀，不可一朝而遣。凡藥為益遲微，無充飢之驗，唯積之不已，方令骨髓填實，則五穀居然而自斷也。五穀之中，大麥為上，盛冬不死，故可食也。次橡子，非果非穀，而最益人，服食未能斷穀，啖之，為佳，無氣而受氣，無味而受味，消飲而止痢，令人強健不極。次有棗、栗，亦佳。
　　斷穀常餌法
　　袂苓末五斤 生栗末五斤 胡麻九蒸九曝，屬末五斤
　　右三味。先以水一石煮肥大乾棗五斗，令喊半出，研濾令皮核極冷。更以水」斗，別洗取皮核中甜味，令盡。以微火煎如稠糖，下之，令玲，和藥搗一萬杵，密封，稍稍餌以當食，不食不廢服大藥。
　　又法
　　取天門冬，去心、皮。末，服方寸匕，日三。無問人問山中，常勿廢之，久久益善。亦釀酒服之，治癥痕、積聚、風、癲狂，去三蟲伏屍，除瘡濕痺，輕令益氣，令人不飢。百日則還年卻老，能早服益善。常於好地多種薯蹟，蒸食當穀，大佳。
　　服藥兼袂苓以當諸食法
　　取狹苓五斤，冷治，搗，下篩。白蜜三升，和之，納銅器中，重釜煮之，數過轉。非銅器，好瓷器亦佳。蜜乾出，搗三萬杵，日一服三十丸，如梧桐子，日三服。百日百病除，二百日夜書，二年使鬼，四年玉女來侍。
　　凡合仙藥，先齋戒三日，煎藥於幽隱處，勿使人畜見之，唯作藥者身自臨之，以木蓋器上，勿露之，火唯冷木，用心伺候，欲多作任意。藥成，納密器中，勿泄之，萬歲不敗。
　　又法
　　取胡麻三斗，黃黑無在，精治擇，釜中微火熬之，令香，細搗為末，下篩。白蜜三升，和令調，煎之，如狹苓法，搗三萬杵。旦服，丸如梧桐子三十丸，盡一劑，腸化為筋。
　　此二方與世方少異。若年少者當餌袂苓，若年過四十當服胡麻。
　　凡狹苓治少，胡麻養老，亦可二物並合，倍用蜜共煎為丸。老少並治，不必別作也。
　　長生服餌大法
　　凡服食先服草木藥，大覺得力，然後服石藥。藥有逆順，所謂差之毫毛，失之千里也。然後可服丹，不相害也。
　　服油法
　　凡欲餌神藥及雲母，當先服之。麻油一斗，菰白三斤，切之，納油中，微火煎之，令菰黑焦去滓，合酒。溫服半升，日再或三合。百日血脈充盛，一年後乃可服藥。
　　服巨勝法
　　胡麻二斗大豆一斗
　　右各熬令香，取豆黃合搗篩。服五合，日三，漿送亦可，蜜和，服鸚子大一枚。日四，漸自不飢，然後服四鎮，可以補虛勞耳。
　　餌雲母法
　　本草云：雲母，上品藥，味甘，無毒，平，主下氣，堅肌，益精，去身死皮肌，中風寒熱邪氣，明目，安五藏，耐寒暑，久服志高不老，延年神仙。生齊雲山及琅琊北定山石問，二月採。澤瀉為之使，畏蟬甲及露水。
　　雲母有八種，各有異名，向日視之，乃別。色黃白而多青者，名雲英，宜春服之，令人身輕入水，不寒，增壽四千年。色青黃煌煌而多赤者，名雲珠，宜夏服之，令人身輕耐寒暑，增壽三千年。色如冰雪，乍黃乍白者，名雪沙，季夏服之，身輕生光，耐風寒，增壽二千年。色黃白矗晶者，名雲光，宜秋服之，堅筋骨，通經脈，增壽一千年。色青白而多黑者，名磷石，宜冬服之，身輕，入火不灼。五色備者，名雲母，四時可服。雜黑而強肌者，生銅鐵間，名地塚#2不可服，伐人命。赤色而重厚者，名陽起石，是五雲之根，別入藥用，不可服。
　　凡雲母，厚一寸，有千八百重，雜以砂土埋，第一精者，盆中陰地歲月便自生長。
　　煉法
　　薄擘去砂土，以束流水漬數日，乃槌破而擘之。訖，又以水淘汰百許過，極令爭，乃隨遲速用之。
　　若遲用者，當以五月久茅屋漏水於白瓦器中漬之，百日灑出。若有水垢不今者，更以束流水淘汰數過，灑令燥，其浮泛細者亦別器盛之。八月中，以新布兩人各持一頭，亦可擊竹竿頭，於山野爭草上拂取露，絞取汁，隨拂汁足淹雲母乃止，不足更取漬也，以漬雲母五六十日以外，乃可取用，著溫暖處，勿令寒凍。欲為粉者，便灑取令燥，作熟皮囊盛，急擊以手授之，從旦至中，碎靡靡出，以絹篩取，餘滓更授，取盡止#3。猶不大細，以指機看，當見艮員者，更於大木盆中少水沒和泥。良久，以水淘汁，細絹灑取，餘滓又研淘，取盡止，清澄之。亦可授竟以紗葛粗篩，乃於白燥盆中研之，絹灑如法亦善。亦可先研，以絹灑澄，令燥，仍用皮囊接，細絹篩之。亦可露水漬之，百日出，令燥，搗，以囊於水中灑取汁，澄乾治之。凡如此法，成粉令極細如氈，指襪彌得光明，佳也。若猶不精，可以露水煮粉如沸點，燥乃更臼搗，重絹篩之。
　　若速用者，取淘竟者薄擘，絹囊盛，納沸湯裹，出，浮寒水中。又納湯，又浮水，如此十過，當一易水，令玲，候視軟出，曝乾，韋囊中按之，使成粉。
　　服雲母方出衛叔卿《玉匱素書》
　　取雲母一斤，五色具者，細擘之，以久茅屋溜水若秋百草上露，以潰之百日，內韋囊中盛，挺之，絹篩，著竹筒中，塞口，懸飯下，白沙一石填上，蒸之一日一夜，氣達去之，納黍稻米一石，一日。又云：一宿一日，氣達又去，更納新黍、稻米一石，一日氣達去之，乃出，以白蜜一升合和於銅器中，湯上煎之。合可丸，丸如麻子。以星宿出時一服二丸，服三五十日。如梧桐子三丸，常以鸚鳴服一丸。三十日，身輕目明。五十日，腹中癢。七十日，三蟲伏屍皆去。八十日，皮膚光澤。九十日，入水火不燒濡。百日，易以筋骨。三百日，走及奔馬。一年，為真人。又云：年七十己上四百日，已後乃得仙。此是用一斤法，多者益之，一云用二斤，一云三斤。
　　又法
　　取桂十斤，削取三斤，搗，下篩。蔥白莖四斤，熟搗，布絞取汁，以和桂屑，納生竹筒中，木蓋密口，懸蒸。黍米五斗下，米熟為水，又納雲母粉一斤，一日復化為水。服一橡斗許，日三服。三十日，貌如童子。
　　又法
　　取雲母粉一斤，硝石白者一斤，搗篩之，白蜜三升，合攪，納生竹筒中，漆固口，埋北垣下。三十日出之，盛銅器中，稍稍似水，若酒水。服之二十日身光，三十日露不著身，五十日火不能害，百日之後便成仙人。
　　消玉法
　　取美玉一斤，細末之，納雲母水中，十日消，可服半斤。諸石屑內中皆消，不但是玉。
　　又法
　　取雲母粉一斤，硝石一斤，合搗如泥，納瓶中，漆固口，埋濕地，入三尺亦可。懸井中十日化為水。服一橡斗，日三，稍加之。卻老還少，身形光澤。余試之，三法已驗。
　　服雄黃法
　　本草云：雄黃味苦，甘平大溫，有毒。主治寒熱鼠瘓、惡瘡疽痔、死肌、疥蟲暨瘡、目痛、鼻中息肉及絕筋破骨百節中大風、積聚癖氣、中惡腹痛、鬼注，殺精物惡鬼邪氣百蟲毒，勝五兵，煞諸蛇蟲毒，悅澤人面。練食之，輕身，神仙餌之皆飛入腦中，勝鬼神，延年益壽，保中不飢。昔抱朴子及陶．隱居在江左之日，雄黃與金同價，將合大藥，求索無處。自古諸仙聖等皆慨此物不足，以所學道不以時成，況此二賢耶！齡年志道，壯乃知方，亦渴玆藥，遂一年問息心於服餌矣。余至貞觀年中遊峨媚山，市得武都雄黃四十餘斤，顆立奇大，光色炤爛，近古所無，自非聖德所加，可能致此物？見此藥已覺四體輕飄飄然，有凌雲之氣，余听逢聖代，屬此神物，惟同志者速宜將之！
　　仙經曰：諸石之中，惟丹砂、雄黃為上。煉治之法兼服不難，宜可營之。此乃度世要藥，未及大丹，其餘服餌皆不出此。夫其醉飽者，莫能信之。
　　餌雄黃法
　　取雄黃末之，飛取花，蒸之數日，白蜜丸之。服如彈丸，日三，稍臧之。去三蟲，長生也。煉松脂和之，甚佳。亦可多作，不限二斤也。土釜飛之。
　　又法
　　取雄黃末，以清酒和蒸之，次用白蜜成丸。服雄黃，虎狼百毒不敢近，入水辟蛟龍，辟五兵，一切蠱毒妖魅皆不能加，心開目明，甚有威武。又法取雄黃、水銀等分，合搗相得，納銅器中，蒸之三日三夜，當化為水。若未化，更蒸之，數上下出之，炭火媼之，數上下當作紫色。白蜜丸之，服如麻子三丸，日三，至千日通神。
　　又法
　　取雄黃水和以煉松脂，作服如小豆大二枚。十日三蟲下，二十日百病愈，百日能便通神。抱朴子曰：雄黃當得武都山所出者純而無雜，其色赤如鸚冠而光明曄曄者，乃可用耳。其但純黃似雌黃色無光明者，不任作仙藥，為可合治病藥耳。餌服之法，或以蒸煮之，或酒餌，或以消石化為水乃凝之，或以堵胴裹蒸之於赤土下，或以松脂和之，或似法物煉之引之，而布巾如冰，服之皆令人長生，百病除，三屍下，瘢痕滅，白髮黑，墮齒生，千日則玉女來侍，可得役使以致行廚。又玉女常以黃玉為誌，大如黍米在鼻上是真玉女也，無誌者是鬼試人。余先服之，已具見之矣。
　　真人授魏夫人穀仙丸一名制蟲丸
　　夫學仙道者，宜先服之，填骨補筋，駐年還白，體生異光，久服神仙。昔者，右真人郭少金以方授介象，又授劉根、張陵等數人，並按而服之，遂皆致神仙。凡合藥當在別室今潔處，不合雜人多目臨視，亦宜沐浴齋戒三日，乃可搗治之。
　　甘草六兩炙丹砂三兩，精明者研之大黃五兩，錦文者乾地黃七兩五味子五兩白木三兩人參五兩半，堅重者狹苓四兩當歸三兩半天門冬四兩木防己一兩猜苓三兩細辛二兩央明子二兩。
　　右十四味，並令得精新上藥，無用陳久。先各細搗篩乃秤散，取兩數定乃入臼，以次先納甘草搗一千杵，次納丹砂又千杵，如此以次盡十四種，合一萬四千杵，畢，乃下白蜜和調。治畢，又搗萬六千杵，都合三萬杵，藥成，盛之密器。後食服如梧桐子十丸，寧從少起，亦可服三十丸。此藥內養，臧病無毒，無所禁忌。食一年，乃大得其益，無責旦夕之急效也。俗中女子服之，令多子而無傷。
　　《三元真一經》云：涓子告蘇林曰：必欲作地上真人，須先服食，去三屍，殺滅穀蟲。蟲有三名，伐人三命。一名青姑，伐人眼命，是故目間面皺，口臭齒落，由青姑之氣穿鑿泥丸故也；二名白姑，伐人五藏，是故心耄氣少，多忘荒悶，由白姑之兵貫穿六府之液故也；三名血屍，伐人胃命，是故腹輸煩滿，骨枯肉焦，意志不開，所思不固，失食則飢，悲傷憂慟，精誠不感，神爽雜錯，由血屍之蟲流噬魂胎之闕也。不去三屍而服食者，穀雖斷蟲猶存，非益也。又所夢非真，顛倒翻錯，邪欲不除，都由蟲在其內播動五神故也。欲求真道長生，當先服制蟲丸者，即此方是也。如不知此道，求神仙未之有也。
　　合仙藥祭法
　　凡欲合神藥，先齋戒七日，入室沐浴，著粉七日。訖，具藥物，必須天晴明及開成除日，若寅日於中庭爭地西北向，以藥物著地，地安一高機，桃上以棗一升、酒一器、脯一胸，主人再拜，長跪啟日：臣某天真之子，上皇之孫，上天醫女，至奉上上太一君左玉房仙官，臣某合藥，服之延年，謹設醮再拜。諸餌丹砂、八石、雲母、百草丸散，欲延年養生求神仙之法，當祭太一君。不祭者，作藥多不成，縱成，服之無益，不能得仙。故祭者，太一臨之，或遣玉女來下，神氣所加，令藥神驗，皆齋戒稱臣。作丸者，臨納藥入臼時祭。作餌者，然火時祭。作散者，須成乃祭。祭時皆先具諸果藥，羅列著太一座問，乃祭，用案南向，用酒五杯，脯五胸，棗二盤。撰祭厚者，用酒五斗，脯五片，棗二斗，燒香再拜，祝曰：
　　謹請九天真人，高皇太上、天真太一君、地真太一君、太一玉童、太一玉女、華蓋火光使者，下臨其席，再拜叩頭，曰：乞為甲移災去厄，長生久視，今當合某種藥伏願諸太上老君、太一君臨盤共服，黃宮紫蓋之下，願藥氣無縱無橫，無飛無揚，和合仲氣，延命遐長，謹奉天神，神藥盛明，天師舉火，玉女侍傍，分天之氣，太一乃臨。某再拜上酒畢，乃送辭。當齋三日，勿履穢，然後可祭。祭時不欲令人見知，唯欲清冷一處，若不可無人者，夜半子時亦佳，勿使人見之。道家服藥一年一祭，不必待合藥乃祭，祭餘砟唯得行人食之，餘人不得食。
　　服藥禁忌法
　　凡服玉，忌酒、五辛、魚肉。服丹，忌入污穢及見血，視死血尤凶。服丹砂及雄黃，皆忌血食，若不斷者，久久令人半身不遂。服松柏，忌猜、犬、鹽豉。服天門冬，忌鯉魚肉。服莒蒲，忌熱食。服木，忌桃、李及酒。服黃連，忌堵肉。服胡麻，忌猜、犬。服黃精，忌梅。服地黃，忌犬。
　　夫血氣強盛者，宜早將之，形骸枯悴者，實難救也。此皆眾仙秘道，慎勿輕傳。苟非其人，不可妄授。神農日：上藥養命，中藥養性，下藥治病。此之謂也。
　　仙人養生延年服五芝方
　　五靈芝者，五老之精氣也。萬物草木皆察天地陰陽之精氣，唯松柏受真精氣最多，經霜霰而不凋，秋冬不變色，受命延長，千秋萬歲。神仙智人商量草木服食功力，總不如松柏，仙人道士參詳眾方，並不如此五靈芝方。世有道士學仙養生求延年長命及長生者，可依方採攘，合和服之，自古至今，效者非一。若非好道君子，莫傳此方。
　　採松柏法
　　常以三月四月採新生松柏葉，可長三四寸許，與花蕊及葉一時採取，蔭乾。乾訖，細搗為末。闕文。
　　蜜為丸，如小豆大。常以每月一日及十五日日未出時，燒香，東向，手持藥八十一丸，以酒下之。服一年延十年命，服二年延二十年命。欲得長肌肉，加少大麻、巨勝。心力弱者，加狹苓、人參。此藥除百病，壯元氣，益五藏六府，清神明目，少強不衰老，延年益壽，神驗。若用七月七日露水丸之，更佳。服藥祝日：
　　神仙真藥、體合自然。服藥入腹，天地同年。祝訖服藥，斷堵肉、五辛。最切慎之！
　　枕中記竟
　　#1餌藥伕：此篇上原有『食宜篇」，係符度仁《 修真秘錄》 『食宜篇』 錯簡於此，今刪。
　　#2塚：《雲笈七鑲》作『碌』 。
　　#3止：原作『上』，據《雲岌七籤》 改。