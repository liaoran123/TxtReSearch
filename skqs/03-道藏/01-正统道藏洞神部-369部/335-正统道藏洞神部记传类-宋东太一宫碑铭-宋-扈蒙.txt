宋東太乙宮碑銘
　　經名：宋東太乙合．磚銘。宋扈蒙撰。一篇。底本出處：《正統道藏》洞神部記傳類。
　　宋東太乙宮碑銘
　　翰林學士承旨中奉大夫尚書吏部侍郎臣扈蒙撰
　　建皇極，奉天統，稽茂典，崇明祀，斯聖人之能事也，惟我后得之。斡玄化，倨鴻休，福蒸民，佑至德，斯元神之景既也，惟皇宋受之。於鑠鴻祚，誕膺火德，稽命曆之成數，允謂昌期，牧造化之全功，諒由真主。肆我應運統天睿文英武大聖至明廣孝皇帝，握乾符而御寓，宅坤載以開階，斷鼇足以立四維，重張地紀，受龍圖而畫八卦，載炳人文。警飲而定寰中，拱揖而朝天下，遂使蠻夷戎狄，皆趁於象闕之前，噤侏兜離，合奏於宮懸之下。鴻圖巨業，偭萬古以無階，睿化淳風，幾一變而至道。亦何必神遊姑射，始洞其希夷，歲在攝提，方稱其開闢而已哉。加以昭事天地，統和人神，郊丘之盛禮繼行，寓縣之靈祠必茸。乾坤以之交泰，風雨為之弗迷，帝道式敷，頌聲斯作。縣是萬機多暇，逸禮咸修，宣室問神，每凝情於祕錄，靈臺觀象，思索隱於常文。以為虞舜之納於大麓也，則曰裡於六宗，漢后之茂，其丕搆也，則日祠於五時。禮神之道，從古攸然，將與物以皆春，必為民而祈福。乃以太平興國八年，歲在協洽，春三月，詔立太一宮於皇都之巽地，所以宅神靈而昭睿德也。臣謹按太史公書云：天神之貴者曰太一，太一之佐曰五帝。古者天子常以春秋祭太乙于束南郊，牲用太牢。昔漢武帝既行之於前，而唐玄宗亦祠之於後，其禮亞二郊之祀，其位次兩儀之壇。夫如是則崇重威靈，從可知矣。又聞諸陰陽家流云：太乙之神，其類非一，則有君棋臣棋之號，大遊小遊之名，或則司水旱之權，或則主兵荒之珍。唯五福太乙，上循五宮，下視九土，所至則民皆富壽，所臨則歲必豐禳，《詩》謂百凶以之而不作，《書》云：五福由之而必臻，蓋七曜之歲星，四時之春令也。則知歷代英主，前朝舊章，尊而杞之，良有以也。先是日官奏議，方士獻言，且云五福之以纏，當蒞四宮之分野，昆將去遼碣之弊俗，撫昊越之舊封，請就彼方，預修靈宇。殊不知聖人與二儀合德，天子以四海為家，惟萬乘之所都，即百神之俱會，蚓乃房心列象，皇上帝之明堂，梁宋名區，蓋中原之福地，就開仙館，必吋靈心。聖上先天弗違，事神如在，亦將復泰時甘泉之故事，蹈回中睢上之前規，於是詔大匠以計功，輟近臣而祇事，卜玆勝地，創是新宮，逮其視成，固不愆素。觀其壯麗也，則崇塘屹屹，百雉岡連，峻宇耽耽，千楹洞啟。廣閑逼吞於聞闔，飛甍上軋於昭回，金殿八隅，朝陽爛其丹碧，瑤壇三襲，夕露綴其珠璣，皇天外之藥宮，乃海中之蓬島也。觀其象設也，則瓖姿溫潤，寶座熒煌，秋月如珪，瑩其雜珮，晨霞似火，賁乃長倨，搴彩霧以為旗，揭彤雲而作蓋，群仙列侍，還如校籍之時，眾聖咸歸，宛似朝元之處。其或霓旌絳節，擁風馭以聿來，湘瑟維笙，導雲車而昭格，則必天香馥郁，遠散於神州，仙樂悽清，旁聞於帝甸。盛矣哉，其靈應也如是。亦何假竹宮望拜，始近其神光，嵩嶽登封，方隆於聖運者哉1 ．甲申歲秋八月，皇帝發宸衷，備法駕，乘鳳輦，建鸞旅，親詣斯宮，曲盡其禮。是日也，千乘萬騎，如霆如雷，干旎貌虎之士，森武衛於外，簪纓鴛鷺之列，陪禮容於內。十神以之咸秩，萬祐於是來臻，蓋瑟祀之克誠，感明靈之幽贊。尋又詔選十洲之羽客，洎中禁之貴臣，共稟規程，同為監護，每歲以三元令節、四序良辰，備清醮於仙壇，禱鴻禧於福祚。夫如是，則萬壽千齡之慶，允輯於皇家，五風十雨之期，不愆於歲候。斯蓋天有成命，運丁嘉會，將以保瑤圖於億載，茂玉葉於千枝，不然則何以感穹昱之降祥，受神祇之儲祉也如是哉？宜刊翠淡，用紀玄功。銘曰：惟皇撫運，欽若玄造。則天之明，奉天之道，o 法古御今，凌軒鑠嗥。是日丕圖，永安大寶。惟天陰隱，萬象攸尊。健行不息，高明不言。生成物類，宰制人元。夫如是者，必有司存。司存伊何，太乙居大。上履霄極，俯觀寰海。惟福是儲，惟人所在。皇金闕之元輔，乃玉皇之冢宰。其神不測，其道惟幾。靜執玄化，高居紫微。鴻休露灑，景福姻霏。吋人時之玉燭，應天象之縱璣。位冠九宮，環循八極。恩厚福謙，仁深輔德。彼偏方之陋俗兮非神所宅，此中區之正位兮繁神是格。蚓新宮兮雲搆，復正殿兮姻開。廣庭兮寫篠，高榭兮崔鬼。佇霓裳兮可接，俟雲餅兮肯來。響禳祈於萬祀，福蒼黔於九垓。
　　宋東太乙宮碑銘