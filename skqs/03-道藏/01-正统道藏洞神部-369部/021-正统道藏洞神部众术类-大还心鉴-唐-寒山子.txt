大還心鑑
　　經名：大還心鑑。寒山子撰，當出朴晚唐五代。一卷。底本出處：《正統道藏》洞神部眾術類。
　　大還心鑑
　　《寒山子至訣》云：但悟鉛真，藥必自神，但記汞正藥，必自聖。修之合聖，天地同慶，得因師傳，為道之徑。所以古之聖人，不直而言之，愚者容易，託之《周易》，寄之五行，合之符契，合真之妙者，莫若大丹之神歟！．大凡愚人聞之大丹，疑恨萬端，有智者了解，用之一神，所以祕易成難，貴道不可輕也。昔三聖遺言，著之金簡，名日《參同契》世皆傳寫，悟無一二。得其理者，未敢造次，明其事者，猶豫因循，疑來倏忽而邁，榮華閃目，金玉縈心，財色介懷，百年空棄。長生之道，罕有留心，不知世色勞神，光陰侵歲，以此之故，遞有多疑。或至人述以近遠之丹，愚者便說秦皇、漢武，秦皇口是心非，貪情欲海；漢武雖慕玄境，心在色情，何得而長生不死？何不言黃帝與上古人乎？黃帝傳玄女還丹之衛，言補金汞於丹田，後人不訣真宗，恨入御女之道。且太山仙女，必無對偶說淫色之心，愚者惑之於萬古。其歌訣書，在金丹論中，得者可明矣！．余早年慕道，幸得傳真，克奉仙師，親承旨教，只論鉛汞龍虎之妙，真人去四黃之大非，損八石之參雜。且鉛汞合天地之元紀，包日月之精華，上冠於乾，下順於坤，總七十二石，統天地精光，修鍊成丹，服之延駐，可不信乎？且五穀既能救命，豈可不奉神丹，黃精猶服長生，鉤吻服之必死，目擊可見，真聖奉之。然神丹為萬法之尊，是皆夙契道妙，久卻留心，非一朝一夕耳。然還丹之靈，不救自刑之禍，聖法慈愍，不救夙業之殃。此亦在人弘心道旨，又不可輕信狂言，非惑於神術乎！．今以大還心鑑，著明心域，心明丹為至藥，不惑他物，物非其類，丹必不靈，心非其道，雖成必禍。此深可誠，而省己修進也。論大丹唯一陰一陽之道，即合天地機也，一金一石謂之丹，亦天地合也。一金，真鉛，白虎是也；二為汞者，丹砂中水銀是也。陶壇真人云：若用世問汞，水銀化白煙。此至言也。神符白雪之妙，馬真人日：汞與水銀別，迷人用之拙。即知此言，從凡化聖，聖不離凡，因凡入聖。凡中有聖，聖中出凡，即知水銀本在丹砂，命合鉛汞，汞成至寶，色還本丹，丹更不成，卻歸水銀，即真汞矣，既至真汞，即從凡入聖，可以統領萬靈，即馬真人云汞與水銀別也。自後之學者寡昧，不能至此矣！．陶真人若言非世問水銀，又云砂產於金也，汞生於鉛也，此非世問，可不審察妙旨矣！．自古真人，皆從凡入聖，與大丹同契，以至上昇。而迷者多惑，如丹唯一陰一陽，龍虎二物，鉛是水一之名，北方河車，金生於水，金數四，水數一，共為五也。汞青龍，束方木，木數三，木生火，丹砂者，本火之精，二之與三，共為五也。五土也，土無定位，四季立名，水與金共五，木與火共五，故曰三五道還丹，道之玄也，丹之妙，罕有玄解知之。知之者，聖人乎？可謂造化在乎手，變轉自由耳。不知真訣，假如念誦真歌，不遇師承，終無妙理。余憶昔年迷謬，徒歷山川，一事不為，虛棄財貸，忽然省悟，如醉醒焉！．目前可致，煙霄足知，大道不遠。蓋人祕易為難，恐愚者得之容易，即天官臧算，神道奪壽。故《真人誠經》云：世皆延年，為人薄命，漸被陰境侵之，已至陰陽死也。至陽生之神衛乎？春不修行益生，損人侵物，何長生乎？雖遇至人，道不相契，固不傳其非人乎！《科儀》云：希長生還丹，取成大丹，不可不知鑪鼎也；知鑪鼎又不明火候，又不可知心也，知心又慮多難，與夙殃也。萬一自知，’又不可妄傳授於人也。道不傳即廢，傳非人即殃。故知萬妙，不離其心也，心為出世之宗，丹為延年之藥。服之歸陽官，即陰司落名，已後縱往，亦神解上仙。此真聖之言，不惑矣！．余覽古賢真旨，至《參同契》、《金碧經》、《古文龍虎》，傳三聖遺文，眾真歌訣，不離真妙之鉛汞乎1．恐後之有疑未決者，更序之於心鏡，必欲明其大道，照曜真元，滌學者疑滯，使之皆曉。愚者惑狂夫之說，悟而見受，可謂青雲可致，朗月常明，序而說之，知不惑者眾矣！.
　　大還心鑑竟