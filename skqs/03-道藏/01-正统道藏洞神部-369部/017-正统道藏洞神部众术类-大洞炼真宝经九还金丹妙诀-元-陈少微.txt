大洞鍊真寶經妙訣
　　經名：大洞鍊真寶經妙訣。唐玄宗時衡嶽道士陳少微撰。《新唐書·藝文志》著錄。作者自稱矜黃龍岩穴中遇至人授以靈砂要訣，因述為靈砂七返訣七篇、金丹至訣二章，並為序論。徒人分此書為二種，几二卷。今合並為一。底本出處：《正統道藏》洞神部眾街類。參考：《雲笈七籤》卷六八、六九。　
　　大洞鍊真寶經九還金丹妙訣
　　衡嶽真人陳少微字子明撰
　　夫還丹本陽九之精，降受二十四真。真水真火，內外包含，含化五神，五神運氣，積而為砂，積砂成丹，稟積氣極，乃號紫華紅英大還之丹。大還丹訣，皆因師師相承，傳之口訣，靈文藏於洞府，金簡祕在仙都。仙人恐絕道源，演述隱文祕言，留傳於世。遂使後來明俊，博採尋幽，曠日劬勞，終無所悟，漸漬沈溺，倏忽形腐神消，尸魄化為魔魅，探可悲哉。然大道所運，稟之專精。專精變通，功必歸於鍊汞。鍊汞要妙，備載二章。二章之中，分為九品。上三品則抽砂出汞，鍊汞投金，修金合藥，合於七篇。中三品略陳五石之金，四黃伏制，陽金變通。下三品和合大丹，鑪鼎火候，成丹證真之訣。俱列於九品二章之中也。
　　證品含元章
　　《大洞鍊真寶經》，皆隱祕真鉛真汞。真汞之訣者，則上品光明砂中抽得汞，轉更合內水火之氣，然名為真。而光明砂一斤，其中含汞十四兩。
　　抽砂出汞品第－
　　抽出汞。訣日：先取筋竹為筒，節密處全留三節。上節開孔，可彈丸許龐。中節開小孔子，如筋頭許大，容汞溜下處，先鋪厚蠟紙兩重，致中節之上，次取丹砂細研，入於筒中，以麻緊縛其筒，蒸之一日。然後以黃泥包裊之，可厚三分，埋入土中，令筒與地面平，筒四面緊築，莫令漏泄其氣，便積薪燒其上，一復令火透其筒上節，汞即流出於下節之中，毫分不折。忽火小，汞出。未盡尚重而猶黑紫，依此更燒之。令其汞合大數足，如紅馬牙、白馬牙、紫靈砂，抽汞一同此訣。餘別訣飛抽者，損折積多，而同抽訣最妙然，具列於其章上品也。
　　鍊汞添金出砂品第二
　　同類丹砂雖抽出汞，未可便添合於金化砂，砂終不出，七篇猶未周備。且投金化砂，祕於鍊汞。其汞則重受內水火之氣，遇本金相投，含化而便生
　　砂。
　　鍊汞。訣曰：汞一斤，石硫黃三兩，先檮研為粉，致於瓷缽中，下著微火，續續下汞，急手研之，令為青砂。後便將入於瓷瓶中，其瓶子可受一升，以黃土泥緊泥其瓶子外，可厚二分，以蓋合之，緊密固濟。致之鑪中，用炭一斤，於瓶子四面養之三日。瓶子四面，長須有一斤炭，三日後，便以武火燒之，可用炭十斤，分為兩分，每一上炭五斤，燒其瓶子。忽有青焰透出，即以稀泥急塗之，莫令焰出，炭盡為候。候寒開之，其汞則化成紫砂，分毫無欠，即取黑鉛一斤，將其黑鉛先於鼎中，鎔成汁。次取紫砂細研，投入鉛汁中，歇去火，急手炒令和合為砂。便致鼎中細研，鹽覆蓋，可厚二分，緊按令實固武火飛之半日，靈汞即出，分毫無欠。然依七篇，反＃１數投化合金生砂。如第二反化寶砂，篇中用汞，汞則兩度，用石硫黃燒令成砂，兩度著鉛，卻抽歸汞，添金化砂。第二反＃２英砂用汞，則三度燒抽入用。第四反出妙砂中用汞，汞則四度抽燒。第五反化靈砂用汞，汞還五度抽鍊。第六反出神砂甩汞，汞亦須六度燒抽。如七反化出玄真絳霞砂用汞，汞一依前七度，著石硫黃燒成紫砂，七度用黑鉛抽歸靈汞，每度燒皆用石硫黃三兩，卻抽歸汞，則用黑鉛一斤，轉轉燒抽火候，一依前訣。其汞燒抽變鍊，則含其內，水火之精氣，亦合於七篇之大數。自然水火金三光稟氣，相會合精，而化靈證真也。
　　修金合藥品第三
　　且陽元之魂，遇陰氣所感，伏形成魄，謂之兌金。兌金則見陰質，而更含藥精，漸令去其滯氣，靈汞投化，轉轉增光，反濁歸清，然後正陽之體。其修金用藥，窮真合元，令其靈通於七篇也。
　　空青、曾青，甲乙之氣，赤金之精，精結受其陰靈而所化也。功能成汞為金，倦經號日秋石，金之隱名也，與丹砂類合。丹砂亦號曰秋石。其曾青出於蜀川、蔚州、鄂州，始興但出赤金，處年古即生，從寶至空，從空而曾，故號曾也。形如黃連。累累相綴。又似蚯蚓糞，方稜色深，如波斯青黛，層層而生，打之如金聲，是其真也。空青似楊梅，新從坎中出打破，其中有水，久而即乾，如珠金星璨璨，近泉而生，常含其潤，受極陰之氣，與硝石同功力，亦不可知耳。
　　玄英者，本是顆鹽之津液，流入土久，而深至泉面，而結形如龜甲，其色白光通徹。益州赤盥液化者，稍紅光，為上。蒲州者功次。功能制伏飛揚之金，與硝石合功用之力，敵於曾青者也。
　　化石，謂能消化金石，故號化石。是太陰之極氣，至陰之靈精，功能制極陽之金石，能伏能化，變鍊之力，合於玄英，力至靈也。
　　石靈，本稟坤坎之精，陰極之氣，結成其質，方而稜，如片石，光白，似顆盥之類，味微淡於顆鹽，功則能伏制陽精，銷化火石之毒力，亦與石硫黃敵體變鍊，功性能發明金精，去麋滯氣。七篇之中，假之為使。
　　馬牙硝，亦是陰極之精，形若凝水石，生於蜀川。其功亦能制伏陽精，消化火石之氣。獨用伏制則力稍微，合於石鹽，陰毒則甚矣。
　　北庭砂，所稟陰石之氣，性含陽毒之精，功能銷敗五石之金，各遣證於本性，能成能敗，力頗並於硫黃，去穢益陽，其功甚著。本質亦作顆生，而淺紅色光明通透為上。七篇中用之為使，使引其陽金之精，破敗陰魄。若合於大鵬砂、赤靈、硫黃，用之變鍊，功則高於造化。
　　麒麟竭，出於西胡，稟於熒惑之氣，生於陽石之陰，結而成質，色如紫鉚，形若爛石。其功亦能添益陽精，銷陰滯氣，增添其彩，亦有大功。真者於火中燒之，有赤汁湧流，不易本色者，是其元也。
　　石膽，所出於嵩嶽蒲州，稟之靈石異氣，形如瑟瑟，性本流通，精感八石，液化五金，陽精遇之，得歸中宮。若欲識真，塗入銅鐵，火燒色似紅金。伏制變鍊，頗最有功。又以銅器盛水，投少許入其水中，水色青碧，數日不異者，是真也。
　　大鵬砂者，雖稟陽精，從陰所養，體如琥珀，質似桃膠，其性和，而能消灑陽金，革陰滯質。若合硫黃、赤鹽，變鍊其陽精，轉轉增光益色。七篇之中用御正陽之氣，復歸真元，其功甚大矣。
　　赤戎盥，所出西戎之上，味稟自然水土之氣，結而成質。其方王土氣本而黃赤，其鹽亦隨王氣而生，號言戎鹽。味微淡於石盥，力則能鍊伏陽精，增明光輝。若合石硫黃用，其功能反魂成魄，鍊魄生光，制伏四黃，定質還歸戊己。欲辨其真元，於火中燒汁，流紅赤，凝定轉益其色，則是本元也。
　　石硫黃，本出波斯南明之境，稟純陽火石之精氣，結而成質。質性通流，含其猛毒，藥品之中，號為將軍。功能破邪歸正，反濁還清，挺立陽精，銷陰化魄，元真運轉，偏假其功。鉚金遇之，精銷魄敗。色微稍青光者力大，凝黃色者力次，赤黃色者力小。合和大丹，伏鍊銷化，須其力大者。用之審察元氣，辨其高下，然合於七篇。化金生砂，砂漸演精明威，乃證於九丹也。
　　中三品陳五石之金品第四
　　夫五石之金，各皆稟五神之陰精，合於山澤異氣，結而為魄。且鐵所稟南方陰丁之精，結而成形。銅所稟束方乙陰之氣，結而成魄。銀稟西方辛陰之神，結精而為之質。鉛、錫俱稟北方壬癸之氣，錫受壬精，鉛稟癸氣。陰終於癸，故鉛所稟於陰極之精也。金則所稟於中宮陰巳之魄，性本至剛，服之傷腸損肌。銀性戾，服之傷肝。銅性利，服之傷腎。鐵性堅，服之傷肺。鉛性濡滑而多陰毒，服之傷其心胃。其五金陰毒之甚，服之久皆傷肌敗骨，促壽損命。凡見之士本求長生，不明五金之性，擅意將其鉚石之金，轉轉修鍊。且其鉚石之金，皆受五神陰濁之氣，結而成質。質體沉頑，雖遇四黃，能變易其體，陰毒之性，終不輕飛。縱令鍊化為丹，服之亦乃傷於五藏。知其本性，則至理殊乖，欲服求倦，勻道彌遠。
　　四黃制伏品第五
　　四黃者，雄、雌、毗、硫。其質皆屬於中宮戊土之位，性各含陽火之毒，毒能敗五藏之氣。若別制伏去其火毒，則能成易變轉五金之質。若能制伏，拒火色而不易本元，有汁流通，曰功能變轉五石之銅銀，而化成黃金之質。若伏火色，變白如輕粉，浮液流利者，化於五金，盡成白銀，而四黃功力，各稟本氣變化。其五金，雄黃功能變鐵，雌黃功能變錫，毗黃功能變銅，硫黃功能變銀化汞。且四黃功，亦能反鐵為銅，反銅為銀，反銀為金，轉轉變化，其硫黃功力最高，能添陽益精，反濁歸清，此乃是七十二石之將也。其四黃遇於赤鹽、大鵬砂、石膽，則伏質歸本，不易其色。若遇石鹽、馬牙硝、石膽，亦伏於火，則變質反而為白色，如輕粉。是以《大洞寶經》、《鄭君修真內傳》論其七十二石制伏訣，皆須含元胞胎，以黃土等分，和鉛粉及石腦，作鼎伏之。綠土勻四黃同類，鉛又能消火之毒，石腦伏石。其《修真傳》中諸石變通之訣，文理稍煩，不能具載。且略陳四黃五金伏制之弘規，乃列之於品彙。
　　陽金變通品第六
　　陽金者，所稟陽之精，五神吐符會氣，託形為丹砂。丹砂而外包八石，內含金精。金精則先稟氣於甲，受形為丙，出胎見壬，結魄成庚，增光歸戊，陰陽昇降，各歸其源。且如鉚石、五金，俱受五陰神之氣結，亦分為五類之形。形質頑狠，志性沈滯。汞則稟五陽神之靈精，會符合為一體。故能輕飛玄化。感御萬靈。汞本託胎於丹砂，位居南方，易胎乃為壬水。水則見汞形於北方。降魄成庚。庚則西方白金，鍊形來甲，是束方青金，增精於戊，戊則中宮黃金也。化質歸高，功成於九。是以陽金遷變，動用化機，運質易胎，合其五方之體。然後授天地，革陰陽，超於三元，脫質歸真，號之還丹。
　　成丹歸真章
　　夫合大丹者，先須積陽之精，七反紫金，運動變鍊，遷化五神，銷形去質，輕化流通，假之真水。然要火功，推演至精，九九數終，真水內火，黑鉛石，硫黃是也。鉛屬北方壬癸水，硫磺性稟南方丙丁火，真鉛者含其元氣。從鉚石燒出，未經煙抽抽鍊者，為之真鉛也。
　　合和品第七
　　取其真鉛一斤，七反玄真絳霞砂中。紫金十五兩，二物各於別甘鍋，鎔銷為汁後，則均合一處。去火，急手炒令為細砂。入硫黃五兩，三物合於缽中，熟研之一日。然後遷於鼎中，運火燒之六轉。轉添陽鑪鼎，火候列在於後火候品中。然大丹先受于天，運之於人，養育變鍊，累積正陽，內含水火，外含三光，五神混蒸，忽乃輕揚，化赫成丹，還歸南方，清澄優游，坐紫微堂。此亦獨內外水火，運轉感化，而成大還丹也。
　　鑪鼎火候品第八
　　夫大丹鑪鼎，亦須合其天地人三才五神而造之。其鼎須是七反中金二十四兩，應二十四氣。內將十六兩鑄為圓鼎，可受九合。八兩為蓋。十六兩為鼎者，合一斤之數。受九合，則應三元陽極之體。蓋八兩，應八節。鼎並蓋，則為二十四兩，合其大數，其鼎須八卦十二神定位，然後將其合了紫金砂，入於鼎中，緊密固濟，莫令泄陽氣，則致於鑪中。
　　造鑪。訣日：於甲辰旬中，取戊申日，於西南申地取諍土，先壘土為壇，壇高八寸，廣二尺四寸，壇上為鑪。鑪亦高二尺四寸，為三台，下上通氣。上台高九寸，為天，開九竅，象九星。中台高一尺，為人，開十二門，象十二辰，門門皆須具扇。下台高五寸，為地，開八達，象八風。其鑪內須徑一尺二寸。然致鼎於鑪中，可懸二寸，下為土臺子承之。其臺子亦高二寸，大小令勻鼎相當然，則運火燒之。
　　火候。訣曰：夫用火之訣，亦象乎陰陽，二十四氣，七十二候。五日為一候，三候為· 一氣，二氣為一月，七十二候則應二十四氣，二十四氣則為十二月，十二月為之一周年，陰陽運數足矣，而丹成。夫起火之時，取十一月甲子日夜半甲子時，動火。先從子門起火，五日，用炭三兩，須常有熟炭三兩，在其鑪中，不得增少。次開丑門發火，五日，用炭四兩。次開寅門下火，五日，用炭五兩。次開卯門著火，五日，用炭六兩。次開辰門著火，五日，用炭七兩。次開巳門著火，五日，用炭八兩。此六門是陽門火。須堅安炭，如陽氣發動。次至午門著火，五日，用炭九兩。次開未門著火，五日，用炭八兩。次開申門著火，五日，用炭七兩，次開酉門著火，五日，用炭六兩。次開戌門著火，五日，用炭五兩。次開亥門著火五日，用炭四兩。至亥門，此六門陰門火，須橫安炭，亦象為陰陽氣候。從子門運火至亥門，周旋十二門，終計有炭七十二兩在鑪中，應於七十二候之數，則成四氣十二候。六十日兩月為一轉，則開看之。更添石硫黃二兩，和紫金砂於缽中，以玉槌研之半日。卻入鼎中，封閉固濟。依前每門五日，運火燒之。次還從甲子日子時，於子門起火，用炭五兩。丑門，用炭六兩。寅門，用炭七兩。卯門，用炭八兩。辰門，用炭九兩。巳門，用炭十兩。至午門，卻退炭歸九兩。未門，用炭八兩。申門，用炭七兩。酉門，用炭六兩。戌門，用炭五兩。亥門，用炭四兩。此第二轉運火，每門五日為一候，周旋十二門，用十二候，六十日足，計有八十四兩炭在鑪中。增第一轉，炭十二兩，應十二節之數，則候鑪中火歇，開看之，色如褐土，金星璨然，而又添石硫黃二兩，和砂重研，卻入鼎固濟之。又依前運火，周遭十二門，每門亦五日為一候，還從子門起火，五日，用炭七兩。其炭長須應七兩熟炭在鑪中，不得增少。又丑門火，五日，用炭八兩。次寅門火，五日，用炭九兩。次卯門火，五日，用炭十兩。次辰門火，五日，用炭十一兩。次巳門火，五日，用炭十二兩。次至午門火，五日，卻退炭歸十一兩。次未門火，五日，退炭至十兩。次申門火，五日，退炭至九兩。次酉門火，五日，退炭至八兩。次戌門火，五日，退炭至七兩。次終於亥門火，五日，退至六兩。其十二門，門門須依本數，著炭周迴十二門，匝合有一百八兩炭在鑪中，增於第二轉炭二十四兩，應二十四氣之數，終十二門，六十日足。候鼎寒，開看色微欲紫。又添石硫黃二兩，出金砂和研令相合，卻入鼎中，固濟之後，亦依前門門五日火候。亦從甲子日夜半甲子時，子門起火，五日，用炭九兩。則開丑門著火，五日，用炭十兩。次開寅門著火，五日，用炭十一兩。次開卯門著火，五日，用炭十二兩。次開辰門著火，五日，用炭十三兩。次開巳門著火，五日，用炭十四兩。次至午門，卻退炭至十三兩。次未門火，五日，退炭至十二兩。次申門火，五日，退炭至十一兩。次酉門火，五日，退炭至十兩。次戌門火，五日，退炭至九兩。× 次終亥門火，五日，退炭至八兩。此轉十二門周遭，計鑪中有炭一百三十二兩。又增第三轉，炭二十四兩，亦應氣候。足寒之開看，其含砂色漸金，紫光之星，璀璨流輝。又添石硫黃二兩，出金砂於缽中，和硫黃熟研。卻入於鼎中，固濟令緊密，視上下無遣漏泄。然後依前門門運火。亦取甲子日子時起火，從子門先入炭十一兩，亦五日。次丑門入火，五日，著炭十二兩。次開寅門入火，五日，用炭十三兩。次門卯門著火，五日，用炭十四兩。次開辰門入火，五日，著炭十五兩。次開巳門入火，五日，著炭十六兩。一則至午門退運火，五日，著炭卻至十五兩。次至未門入火，五日。著炭十四兩。次至申門入火，五日，著炭十三兩。次至酉門入火，五日，著炭十二兩。次至戌門入火，五日，著炭十一兩。次至亥門入火，五日，著炭十兩。從子門終於亥門，巡十二門周，著炭計合有一百五十六兩。炭在鑪中，旋繞其鼎，積運燒之六十日炭數。又增於第四轉，炭二十四兩，其鑪內鼎四外，紫氣迴繞，看之如霧。候寒開鼎，看其金砂，色轉化為紫光之丹，丹內紅星點點，似欲輕涌。更添石硫黃二兩，和於缽中熟研半日，則卻入鼎中，封固濟。然後依氣候，運武火一轉。還從甲子日甲子時，子門起火，五日，著炭十七兩，次丑門火，五日，著炭十八兩。次寅門火，五日，著炭十九兩。次卯門火，五日，著炭二十兩。次辰門火，五日，著炭二十一兩。次巳門火，五日，著炭二十二兩。次至午門火，五日，退炭卻著二十一兩。次未門火，五日，著炭二十兩。次申門火，五日，著炭十九兩。次酉門火，五日，著炭十八兩。次戌門火，五日，著炭十七兩，次終亥門火，五日。合有炭二百二十八兩，在其鑪中。增於第五轉，炭七十二兩，應七十二候足，其鑪鼎中紫氣連天，日月失輝。山河震岌，乃是丹成之候也。歇鑪出鼎於香壇之上，然則開看，其丹赫然輕飛，脫離於質，如芙蓉花九層，連於鼎蓋之上，十五兩分毫無欠。其鼎內有滯灰二十四兩，如紫金色。其紫灰一丸如麻子大，則可以制汞一斤，及五石金，盡化為上寶。然則遷其鼎於三洞，各鎮其功，功合歸真，迥然蟬蛻，此乃還丹之力，其實偉哉。
　　成丹歸真品第九
　　夫倦有品類，真則一同。如七反之砂丹，功力甚著，服之亦得為高倦。尚未證其真者，何也。綠尚有質礙之體，未能輕化，離於五濁，猶為真水世火，所能銷鑄。且九還之丹成，飄飄輕化，迥脫去質。圓光洞耀，紫氣衝天，遇物而化，無有礙也。千鼓萬輪，終不銷鎔，而精光轉益，炎火之內，亦不能燒。首得服之者當，則羽化雲飛，便為高上之真人也。故積精而．致倦，積倦而成真。真者則超於至陽，與天地長久，凌雲氣出沒，宰制萬靈，役使草倦，巍巍高上，昇其紫闕，乃號日真人矣。然乾坤不渝，陽精豈滅。世類淪化，惟真長存。
　　大洞鍊真寶經九還金丹妙訣
　　＃１『反」字上疑缺『第一』二字。
　　＃２第二反：疑當作r第三反』。