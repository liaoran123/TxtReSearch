大還丹照鑑
　　經名：大還丹照鑑。一卷，出於五代宋初。底本出處：《正統道藏》 洞神部眾術類。
　　大還丹照鑑
　　夫大還丹者，虛無之系，造化之包一氣以為先，闢二儀以垂象，則所謂天玆顯瑞，物稟含靈；總四象以成形，區五行以定體！窈冥之內，斯道莫可窮；恍惚之中，唯情不能度。適自廈古，迄至於今，廣演繁文，細敷輿論，致後學罔明其旨，顧前賢畢了之機，俱隱玄言，曷探秘法？余生居梓郡，世本皇都，衹自童稚之年，便慕神仙之道。心專棄官，不務榮名，知死事之畢期，遂求生之延駐，想世間多種，唯人最靈，萬法登真，莫不由己。遂遊勝境，或步囂塵，訪志友以討論，冀明師以傳授。洎乎天不辜願，果值奇人，指示龍虎之形，方明龜蛇大體，乃更褊尋仙訣，廣閱丹書，將明可久之元，用證返淳之理。遷凡易聖，非積行以難儔，轉魄歸陽，在虔誠而自偶。何況大丹者，光凝日月，玲浸雲霞，澄兔窟之精輝，混龍胎之流影。靈蹤罕露，塵跡寧諳，究此者悠哉，信死者倍矣· 。其有貪財逐利，厚己薄人，縱妻妾以滿堂，誰能代死？假使金玉以盈屋，豈續長生？萬種千般，荒郊堆土，何曾百歲？唯恣既娌。奉道者無非慾貪，苟學者剛言深會，以至鬢銷黨色，容臧童顏，始歎隙影難留，仍嗟逝波不返。如此流輩，豈不傷哉！．或有近學之徒，恨執先師之作，論還丹則陰陽莫曉，言賦命則動息傷神。錯認汞鉛，妄求赤白，或云內化五臟，外化五金，點金須得庚，化銀須用艮。或云金化金兮銀化銀，自此更無別神聖。此大謬，認上仙之說焉，得妄將草石，欲造金銀，實為天地懸殊，可謂謬矣！予嘗念愚昧，不知陽中有陰，陰中有陽，伏汞即汞結河車，吸鐵者須明磁石，乃合夫婦之道，自然法度周旋，但明性情，克無不就。若世別有黃白之妙，則神仙之道全非。古今一門，更無二議。偶因閑暇，採摭仙經，重刪先聖格言，留為後人軌範，名曰《照鑑登仙集》 。總成一卷，分作三十三篇，實謂鑒彼痕疵，厥號登仙，令妍醜便分，遣精微易會，悉是靈文秘旨，丹訣玄機。俾盡顯於前賢，庶普明於後學。伏願仙真鑒祐，上帝垂慈，洞化迴匡護之心，太清資拔昇之道，以貽同志，用滌弘襟。略覽者似玩珠珍，得卷者如懷異寶，儻依經訣，必契超凡。若以自意修治，定是耗財罄產，非人勿示，輕泄陰誅。時廣政壬戌二十五年寅月上元集序。
　　北方歌曰
　　北方玄武身本黑，家鄉體住崑崙國，尋常定志有長生，方圓任性可生得。隨流信運長為客，誰識我身性無白？不獨含著五行精，就中偏感陰陽魄，調和兌震為夫婦，四象排來在高處。分明指似後人言，莫使昏迷錯天路。
　　真水異號
　　曰白金曰靈珠，曰真身舍利，曰流汞曰流砂。曰玄珠曰眾生，曰活寶，曰九轉金丹，曰摩尼珠。曰丹砂曰夜光珠，曰太陰真水，曰窈冥華池。曰烏金礬曰崑崙礬，曰黑金曰聖石。曰金公，曰玄武烏驢乳，曰波斯礬。
　　西方歌曰
　　西方白虎本屬陰，為男為女亦為金，長立子宮胎產午，成形兌體坎同心。嬌姿玉貌欺冰雪，素質含光灑輕血，則知喚作白琅訐，怎識我身是明月。無媒自嫁得黃芽，生死須歸戊己家，炎烈下時寒國上，陰陽催促總成砂。若人會得吾此語，目前便是三清路，駕鶴沖天日有期，定知永劫拋塵土。
　　真金異號
　　曰白虎曰白金，曰太白曰太玄，曰太真曰太素，曰真水銀。曰水精曰秋石，曰石液曰玉液，曰真鉛曰乾精，曰美金花。曰雄金曰河車，曰柔銀曰真金，曰坎男曰玄液，曰水中金。曰神符白雪，曰聖無知，曰錫怯脂，曰白馬牙，曰好丹砂。
　　南方歌曰
　　南方朱雀，其身赤猛烈，雄強勢難敵，性共乾坤，造化齊體，並陰陽難消息。水妻土母木家子，白帝金形胎受此。四象皆因我氣生，萬類須由我氣死，性連甲乙氣偏通，媾扇金娘嫁木翁，歸投戊己到中宮，看看變轉總交紅。此歌不悟殷勤說，句句從頭細分雪，莫言積學但陰功，始解消詳吾志訣。
　　真火異號
　　曰太陽曰恍惚，曰赤石曰赤盥，曰朱雀曰朱兒，曰紅鉛曰火鉛，曰真火曰紅石英。
　　東方歌曰
　　東方有木本名砂，為男為女亦為芽，受氣午成須立子，含精育質長金家。自從成長多年月，朝朝各自向天涯，莫欺形貌黑皴皺，渾身總是日精華。忽若遇著陰家子，不假良媒自相曰許，迎歸寶帳到中宮，陰陽氣合情意與。特地為胎重造化，運動坎離巡八卦，十月懷胎母子分，定知霄漢膠鸞駕。
　　真木異號
　　曰青龍曰曾青，曰木精曰火精，曰玄女曰金液，曰姥女曰流汞。曰流珠曰明噹，曰金津曰赤髓，曰離女曰雌金，曰坤精。
　　中方歌曰
　　中央戊己屬句陳，體合虛無與道鄰，純抱元和精粹氣，陶身萬煉總成真。木妻火子水家鬼，水土相鎮不能起，還教卻產西方金，遞代相承壯精髓。雖然我身無正形，志事限憑四象生，四象不因連我氣，水金木火豈能成？褊通金木恩情熟，留向胎中親養育，兩物相和氣總並，須憑丙火來煎蹙。丙火元來是我命，節候輪排依法令，自合天人造功機，誰見仙家真徑路？
　　真土異號
　　曰黃土曰真土，曰紫土曰菊花，曰太易曰真黃芽，曰真龍虎，曰二氣靈砂，曰大還丹。
　　論二氣產黃芽第一
　　夫黃芽者，乾坤感合，造化成形，陰抱陽魂，陽抱陰魄。陽靈而血輝瑩徹，陰真而玉彩通明，奪月而素光爭發，鬥日而紅霞亂起。金身醫鬣遍，體生皮，長於陽位，暗共陰精。與五金之作媒，統一石而為主，明之者頓沖於霄漢，昧之者長處於風塵。日用而皆不識，波波而成皓首。
　　歌曰
　　乾坤感應始為形，造化元因北戶成，日月周旋魂魄合，陰陽交媾結為精。分明一氣從金長，認取黃芽自水生，無限虛於塵世裹，時人日用不知名。
　　識鉛汞第二
　　夫修大藥，先明鉛汞之真元；合煉成丹，須達坎離之正理。鉛包陰髓，是為虎而坎方；汞產陽精，故稱龍而離位。坎月離日，會來往之梯媒；離女坎男，應返還之綱紀。鉛受辛育，故大還丹照鑑被褐而懷金；汞察甲胎，自著誹而含木。鉛非世錫，汞豈凡銀？鉛是天地之根基，汞是陰陽之靈氣。鉛含曰魄，汞飲月魂，鉛是真鉛，汞非常汞。抽五行之筋髓，相結成金；合兩象之精華，變凝成液。日虧月滿，魄沉而自喪；陽魂月缺，日。盈魂消，而卻終陰魄。陰陽感合，配成龍虎之夫妻；水火返交，斷出乾坤之丹藥。陽能制魄，運行而自作金；形陰以拔陽，返轉而始為神質。陰陽滿足，待成出世之丹砂；水火數終，便是騰霞之流液。紅霜鼎上，忽赫赫之朝霞；素粉爐中，奪熒熒之瑞雪。澄澄血彩，曉日吐於扶桑；湛湛水輝，秋月浸於寒渚。青峰迅鶴，孤樓桂樹之花；芳霄漢橫，霓迥族芙蓉之翠艷。搗研之際，散芬馥之馨香；九撚之時，流光輝之微動。變煉成寶，服食迴顏，刀圭而頓得沖虛，羽化而翱翔天地。
　　廣成子口訣第三
　　世上忙忙沒了程，百年如夢瞥然榮，不知道有雲衢客，剛自爭超塵裹名。若欲留年從太一，須吞靈藥便長生，純燒天地陰陽髓，煉取乾坤日月精。
　　傳付二味
　　要伏離宮亦等閑，搜求坎戶取精研，但比夫婦成交感，孕出黃芽見本源。若不親傳師指受，此外徒勞虛費錢，火候仍修終九九，丹成直待是三年。
　　楊真人口訣第四
　　淮王煉秋石，黃帝美金花，世人不悟莫咨嗟，神仙之藥遍中華。不用鉛不用砂，迷愚之者亦如麻，修取鉛煉取砂，頃刻之問見黃芽。得黃芽，莫饅誇，將此黃芽配女家，夫妻和合歲月賒，身披紫服駕雲霞，驗之刀圭是河車。
　　再歌
　　陰中有陽，陽中有陰，既識砂中汞，須求鉛裹金。二味實天地之大寶，日月之至精，煉得此者，下鬼不欺。
　　梁丘子口訣第五
　　水中鉛，火裹鉛，水火二鉛同一原，不知咫尺是神仙，敬將朱砂酒醋煎，千千萬萬化為煙。假如伏火只成頑，欲得人問作地仙，煉取五行四象全，陰功濟世真上天。
　　彭真君口訣第六
　　陰陽造化不須傳，只用水銀是黑鉛，不傷汞不傷鉛，此物道中玄復玄。世人識得真龍虎，成道只在片時問。
　　程先生口訣第七
　　白虎者，是鉛中之精華，青龍者，是砂中之元氣，精氣交媾而變黃芽，鉛得汞而相親，從無而入有；汞得鉛而輪體，從有而入無。二氣相生，得歸真一，變轉四象，不失五行，內外坎離，陰陽出沒，精研戊己，秀光迫然，聚為碧峰，散還紫府。金水相配，數立卦爻，天地開而混沌交，日月合而三才足。鼎器非異，胎息難分，心在腹而千智生，藥居鼎而萬種化。屯從子數，蒙至午修，鑪上霞飛，輝光奪日，餌之延壽，寒暑不侵，點化五金，永為世寶。
　　羅浮先生口訣第八
　　世上喧喧車馬人，紅顏綠鬢不長春，藥術相傳萬甲子，學者茫茫尋不真。尋不真，莫生慎，蓋為黃芽不得真。鉛是鉛，汞是汞，世上之人總錯用。草黃芽，木黃芽，世上聞說也亂誇，自古口傳不形紙，燒者徒勞盡破家。堪分付，遞相傳，固濟元來此道門，妄傳非人遭殃禍。父子龐疏不合言，黑服硫黃燒不煙，餌之中壽幾千年，更加金室乾坤內，脫世浮空得飛仙。
　　陰長生口訣第九
　　金作骨兮鉛作身，陰陽定配龍虎親，紅顏二八三才合，八卦分張斗建寅。從子午不須移，七十二候莫參差，姥女因媒歸太一，紫微宮內生雄雌。鉛中寶砂中珍，此物含弘象五神，七月懷胎分六甲，終歲人轉乃成真。淮南法煉秋石，黃帝金花燒琥珀，白酒盃添九醞香，晶輝甘甜號龍液。一人有一人無，三姓同家二子俱，狐兔非群不乳馬，異類天然種性殊。冥復冥玄復玄，此法非人不可傳，世人不知世上藥，知我還命不由天。
　　淳于叔通口訣第十
　　夫太陽之精，名曰青龍，青龍屬木，木色乃青。青中又返藏其火，火色赤，歸南方則丹砂也。木是火母，配居東方，所得青龍之號，非人問凡木矣！青龍即汞也，妮女也，經云：河上詫女，靈而最神，得火則飛，不染垢塵。鬼隱龍匿，莫知所存，將欲制之，黃芽為根。訣曰：黃芽即鉛也，黑也，色稟北方，是太陰之精，好伏不動，善能制陽，陽性好飛，能被陰伏。且砂屬火，陽也，內懷奇靈；鉛屬水，陰也，以性製靈，水能滅火，豈不明矣！論曰：木性能直而被金之所傷，水性能柔而被土之所剋，土德雖厚而被木之所害，金性堅剛而被火之所鎔，此五行之相剋，大道之常義也。故世人陰陽不曉，鉛汞幽深，誤用相和，而為丹藥，服之則毒衝五臟，蓋為未測浮沉。如斯餌者之人，豈見善終夭壽？皆至少死，實可愍傷。世人少其所識，多其所惑，而自誤矣！
　　玄黃子口訣第十一
　　求仙覓黃芽，須得真鉛花，並是自成者，乃可作金砂。重飛服一粒，騰空入碧霞，周遊天地外，處處是仙家。
　　尹喜真人口訣第十二
　　至藥須用鉛j 盃向黑中聚，若欲識黃芽，先應問陰土。真鉛配坎男，戊己來相顧，只此號黃礬，便是還丹祖。
　　陶植真人口訣第十三
　　真汞非水銀，還向此中得，若要真水銀，須求坎裹力。又訣曰舛一中有一真為陽，是水之子，屬在西方。
　　玄光先生口訣第十四
　　夫養生之術，非難亦非易，世人也用鉛，不得修鉛志。才與脫黑衫，便即露素質，灰池炎火上，刀圭依法律。鉛百還同此，抽時莫教失，持入赤色門，點時堅如石○ 藥用真水精，八數為第一，妙精亦八兩，陽人身上出。兩般相合和，飯山須秘密，凡曲烏龍上，數滿經一兩真龍腦，還要肥蘇膩，白色真龍腦，蒼色亦不是。用在臨時，二物合為體，大還丹照鑑別有方法製，取須使真金器。世人會此語，地仙只這是，若將非處用，映禍一肩立至。十年暗障日，五載不見明，若點一粟粒，須臾即抵聖。
　　歌曰，《 參同》 、《 金碧》 盡藏情，賴有陰君序節明，學人更遇清霞訣，龍虎從茲識本形。
　　天生元氣本虛無，紅顏長者體如酥，火裹變身還火裹，仙人得意號玄珠O 世人識柔不識剛，便道黃芽色帶黃，學來若到盃鉛境，始信黃芽色不黃。
　　爾朱翱真人口訣第十五
　　置天立地混沌分，造化含花處處焚，一陰一陽乃成道，秋石蒼蒼浪子孫。玄武朱雀明前路，湧泉真汞守乾坤，鼎鼎製鉛成寶物，姥女藏頭不肯出。十二葫中紫河車，四十二氣烈仙窟。顏如玉貌如霜，，棗葉雄朱修修畢，手搏日月入爐中，炎炎赫赫魂不失。非濟凡問飢凍疾，不如學道急須出。水煮冥冥白虎身，獸鑪上下兩莫測，大象不遊於兔穴，大悟不拘於小節。迷者心差皆總失，非傳下界盲瞽人，滅族亡身不可出。六評六訝，爾翱己去往蓬萊，白日霞仙今古密。鶴叫前程洞庭湖，禮我聖祖為留術。去元聲甘如蜜，一七二七七萬畢，開鑪忽見火一團，光彩炎炎赫赫奕，雖濟凡問飢凍疾，不如訪道棲金室。
　　沖虛子口訣第十六
　　歎羨巨江月影沈，金之主起見鉛心，須當努力求仙訣，莫使蹉跎歲月深。
　　又歌曰
　　九鍊鉛精大道成，我家何慮不長生，朝尋弄玉過仙府，暮謁麻姑入太清？神照本來自靈氣，漢武榮知有俗情，萬事只今空寂寞，一生飄蕩落浮名。
　　董大仙口訣第十七
　　日魂月魄無形狀，採得天然太新樣，契合神仙實難論，雲霄起在黃芽上。龍騰虎狀變金田，始末須得出世鉛，為家為屋自然居，配儷之時頃刻問。認得離胎爭欲言，不在文書口訣傳。
　　元陽子口訣第十八
　　《 還丹篇》 、《 還丹篇》 ，欲得黃芽先炬鉛，陽壬不去火中走，陰丙如何得作？ 雞抱卵兮日數足，母生子兮十月，但得坤來為屋宅，坤至何愁不作？伏吾此法在目前，違吾此法饒萬。八石須向火中走，莫弄水飽費君，還丹不是世難學，自是時人志不。若明魏君訝十首，千迴海水變桑。
　　羅公遠真人口訣第十九
　　世人不知丹有神，試喫狼毒必害人，將知世上有善惡，何不將身近善鄰。女媧煉得五常氣，變化成形補天地，三十六籌世問知，七十二石列具位。天得一而能長，地得一而方久，金得火而轉精，木成炭而不朽。故知唯煉唯精，大還如何不有？凝我神定我心，志精可以成黃金，河車本向鉛中取，姥女還須汞裹尋。傍思之物饅周彰，太一出水入公量，淮南調鼎彭祖山市變牢性記去香鹽密嘗，得道同歸不死鄉。文一武莫疏失，釜下唯鋪綠海，鑪中少用搏桑日。赫奕魚鱗透目光，須同魏伯雲中莫學姐娥月裹藏。鄧都落名天府地下陰官大怖畏，兵刃水火不能，何但蟲蛇兼虎兕。亭亭金骨皆堅，鬱鬱綠身褊綠毛，曾觀東海幾迴，數度曾偷王母桃，驅策雷公使神鬼千年少別遼東水。固濟精研須緘紫煙碧焰噴人。乘龍駕鶴傾城，七日應歸維氏道是易亦大難，青龍白虎自相盤，陰車濕陽車乾，夫妻相對卦中安，四方末住霑顏色，五箇王侯盡罷官。
　　抱朴子口訣第二十
　　朱砂水銀入華池，收得黃芽人不知，本是仙人留口訣，世上喧喧亂言說。七十年中付一人，分付還須有仙骨，一一事須手眼傳，採取只在片時問。河車覆在丹田裹，制伏只在黃芽邊。
　　質轂子口訣第二十－
　　鉛若是真，不失家臣，鉛若不真，其汞難親。
　　楊玄－口訣第二十二
　　世上人人盡好藥，箇箇元來尋不著，也道用鉛不用鉛，及至用鉛還是錯。用鉛不用鉛，不用得長年，用鉛須用鉛，用鉛住丹田。無鉛不成丹，還丹生在鉛。金公能住水。黑鉛有黃芽，黃芽入汞家，覆載以河車。
　　歌曰
　　鉛向鉛中出，鉛同色不同，若能分皂白，日日是仙翁。
　　僧若訥口訣第二十三
　　黃芽砂汞造，陰殼含陽花，不得黃芽理，還丹應路賒。世人煉至藥，盡認鉛黃花，黃花是死物，那得到仙家。黃芽非外藥，內象取精華，若到黃芽地，金銀徒爾誇。
　　歌曰
　　芽若是鉛，去鉛萬里，芽若非鉛，從鉛而始。鉛為芽母，芽為鉛子，既得金花，捨鉛不使。
　　張華真人歌鉛汞第二十四
　　赤龍化為粉，白虎利如霜，其中投石液，還要帝流漿。調神清五臟，欲得鍊三光，專守堅冰性，如何陰使陽。
　　二味口訣
　　虎伏龍亦藏，龍潛先伏虎，但畢河車功，不用隄防慮。黃老學飛仙，狂迷不得路，迴首指牝鸚，不測陰陽數。卻坐太一宮，參商方始遇，左右得近神，四相皆扶護。乾坤法象成，自有仙人顧。
　　劍州張司馬口訣第二十五
　　九九之中乾體開，華池金液自徘徊，陰陽鼎上先光彩，鉛花鑪裹考三才。即知造化由人手，術正藥真神自來，到此修時應出世，四時不用苦相催。
　　評曰
　　其色光輝耀日月，無窮改變不思議，但住鉛砂成寶後，歇頭一任丙丁吹。
　　函谷關老君鉛汞歌第二十六
　　紅鉛黑鉛大丹頭，紅鉛黑鉛體同，黑金取精赤取髓，解用赤黑藥無用赤入黑保長生，用黑入赤天仙大還丹照鑑矣。顛倒兩法總稱鉛，黑能變化赤天仙。至道之人莫容易，貪財好色不須傳，函谷關頭梁石山，老君鐫石留此言。
　　岑真人口訣第二十七
　　天生太素，地產靈津，能伏能飛，變化如神。陰陽宗祖，道契君臣，聖人秘寶，非者不聞。且太素為君，靈津為臣，合和兩性，呼吸相吞。為夫為婦，男女姻親，變化鉤牽，恩愛傳真。
　　歌曰
　　東方青龍，丙丁甲乙，西方白虎，壬癸凝液。二氣含真，世人難覓，機持此寶，一水一石。灰池焰爍，名除死籍。
　　傳付心訣再歌
　　水神投金碧，乾坤日月精，坎離為既濟，三才顯其名。陽數居陰殺，陰數歸陽刑，欲知顛倒術，相剋是相生。若修諸八石，千萬無一成，欲覓真道者，壬癸上尋庚。
　　崔玄真岷山子口訣第二十八
　　岷山寶室九仙居，日月縈迴洞底虛，為有真人常鎮此，玉留盤結氣長舒。曾遊海嬌崑丘客，遠控龍駢亦探蹟，鍊得華九轉成，中有白銀相報積。月中玉兔坎中陽，外柔形容內有剛，二象雄雌同一體，還如金向水中藏。金水相合是魂魄，三才變異誠難測，倏然龍虎兩交並，化得龍兒在杳冥。狀似凝酥黃芽雪，亦如玄圃玉華結，本非世上起機心，元是真人留祕訣。留祕訣不參差，晃山石室有丹砂，至道之人依此法，飛取青龍作一家。季魂周天成氣質，重與水銀相固密，似子還婚小女兒，蘇張下說情難失。相傳此物是黃芽，重重金鼎貯金華，制成雄黃偃藥砂，六一緘封須祕密，莫教神室有纖瑕。火候初從一陽起，乾坤兩卦成終始，文經武緯啟靈機，一法先王傳祕旨。蟾蛛天上盡還生，丹鼎開時見道情，每度恢奇別起象，璘編紅紫狀難名。卻取金合雄作匱，世光流盡赤龍飛，燒金學道岷山子，親得真人受玄旨。玄旨唯論汞與鉛，修得黃芽身不死，鍊丹鍊志兼鍊神，不營名利顯清芬。逃名遠去塵埃外，棲託空閑契上。莫學人寰囂薄士，役役終身愛名，雖然有意慕樁年，未免將身在朝市。
　　竇真君七返砂歌第二十九
　　金公年六十，六十金公老，妮女年六十，六十姥女少。金公年三十，姥女還漸少，老翁得少妻，枯楊自生篠。夫妻同一處，成道和合了。根本是黃芽，金公元一家，姥女入鉛室，須臾地變荼。覆月合仰月，仰月急須賒，固濟重固濟，固濟似丹家。丙丁張下詖，混沌自甜葩，七八陽數極，九六更須加。四殼陽既滿，五色似朝霞。去陽除覆月，上上好黃芽，黃即黃金色，白即白馬牙，變化成運載，故號曰河車。玄明與濱伏，夫婦同一家，本是王陽術，黃帝美金花。智者．能隱秘，愚者向人誇，若達此道者，鶴控白雲涯。
　　漢祖天師口訣第三十
　　鉛抽髓髓抽精，精髓相合丹必成，一斤水銀十七兩，一兩變化是鉛精。將此鉛精作大丹，老子九轉入生研，一兩水銀特牛力，服之令人貌若仙。貌若仙兮筋骨堅，筋骨堅強返枯槁，截舌人問不須道，未能隱顯出沒藏。切須慎口莫顛狂，若教上界天神怒，恐遭非橫及刀光。
　　果州謝自然口訣第三十－
　　白女正當年十六，自誇弱質顏如玉，常嗟歲月無良媒，晝夜孤單唯獨宿。爺娘不審他心意，饅說張三並李四，幾度為話總不成，教人羞天復愧地。忽遇黃婆來扣門，說道金公體性溫，遂將二命問君平，君平斷言此好婚。不偏不曲合乾坤，審此因綠甚宜良，至今子孫滿帝鄉。昔時不因黃婆力，如何得契合陰陽。
　　曹真人口訣第三十二
　　捉取東青龍，配與西白虎，更將南朱雀，會偶北玄武。四者窮其根，本來同宗祖。世人不知探，眾石多錯侯，不解演陰陽，配合為夫婦。陰陽氣本雙，始得俱相聚，就中最妙者，須得中央土。泥鑪不假法，運火心須苦，一日兩卦候，進退依節度，細窮日月盈，莫遣失風雨。十月還丹成，身除貧病苦，滄海與桑田，變時君始睹。誰人得吾道，不得輕取與，容易泄天機，謫罰殃七祖。
　　太白山隱士韓蘊中口訣第三十三
　　夫大道弘遠，陰陽難窮，造化發生，世人莫測。妄談虛而白首千萬，耗財比延命，而駐顏返傷殘而短壽。古今好者，計喪如麻，蓋目乖師，不明宗旨。水銀稱陰，陽是四黃，頑鉛相投，採花為土，草木立號，為虎為龍，凡世金銀，配在子母，修丹服餌，自取無常。滿目如斯，妖訛大謬。余往昔究，皆歷如然，豈知精術有妙法，特顯至真。夫水即鉛也，汞也，坎中之男，德居壬癸，鍊陰銷鑠，九轉沉浮，數足成乾，配金西位，世人亦用，不得其元。龍虎有形，剛柔自別，金公滅火，白雪須真，五運化生，自然伏火，此為真也。夫汞即居離中，得女離即火也，朱砂也，得壬癸丙丁，還氣東方青陽，白藏出於中央，只在目前，難睹其容，窈冥恍惚，實謂朦朧。
　　嚴君平口訣第三十四
　　鉛是鉛汞是汞，只這兩般是鉛汞，龍是龍虎是虎，只這兩箇同宗祖。若能識此坎離宮，離官之下出黃土。黃土出黃芽，黃芽之下金花成，金花成，金花之下結紫精，紫精成，紫精之下出白金。白金沉黃金浮，世人採沉作丹頭，搜取赤髓相和種。種有時採有日，換筋骨添壽歷，天仙地仙不思議，點鉛鐵兼瓦礫。一二三四五，水火木金土。但知明此訣，便是長生路。
　　大還丹照鑑竟