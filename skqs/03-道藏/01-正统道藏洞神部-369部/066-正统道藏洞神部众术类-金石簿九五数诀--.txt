金石簿五九數訣
　　經名：金石簿五九數訣。唐代著作。一卷。底本出處：《正統道藏》洞神部眾術類。
　　金石簿五九數訣
　　夫學道欲求丹寶，先須識金石，定其形質，知美惡所處法。
　　朱砂
　　出辰錦州，大如桃棗，光明四映徹瑩透，如石榴者良。如無此者，次用馬牙上好者為。次紫色重者為，下並不堪用之。
　　雄黃
　　出武都，色如雞冠，細膩紅潤者上。波斯國赤色者為下。
　　玉
　　出藍田，形質不同，有五色，其中白者為上。但取明諍潤澤無瑕，扣之作清聲者，為上。
　　石硫黃
　　出刑南林邑者，名崑崙黃，光如瑁璃者上。波斯國亦堪所事用特生。
　　譽石
　　出鸛鵲窠中，形質亦多，出處又眾，但梁漢并州及嵩山及雍州山谷，斫破如側揪，又似暮子，大如碗，小如拳，白如玉者，上。其餘所出處，並不堪用。
　　赤石脂
　　出昊郡及澤州，色如腆脂細膩者，為上。
　　白石脂
　　出昊郡，與赤石脂同處，色如凝脂狀者，為上。
　　白石英
　　出壽陽及澤州，種數亦多，但取表裹光明而無點汙，著水中與水同色者，為上。無問龐細，皆堪也。
　　雲母
　　出瑯琊、彭城、青齊廬等州，並有此物。有六種，向日看乃分明，其色黃白多青者，名雲英。色青黃晶日者，名雲液。色唯皎然純白無雜者，名雲精。色青白而多黑者，名雲母。煥然五彩，曜人目為上。
　　石鍾乳
　　出邵州，凡於銷爍之中，不必要須上好，但顏色潤澤，龐而且厚者，即堪用也。
　　磁石
　　出磁州，但引得六七緘者，皆名上好，即堪用。
　　石腦
　　本出茅山四平，色亦多種，但取蒲州出者，其色如握雪者，即堪入用，波斯國者為上。
　　陽起石
　　是雲母根，其色有黃黑，唯太山所出黃白者上，邢益齊鵲山純白者，最良。
　　金精
　　取未經鍊生者，色如翠碧之，狀有金星極多者，良。
　　黃礬
　　出瓜州，此物有五種，合鍊道中，多用黃白，餘者不多入用。黃礬形如金，打破有金星葉點文，揩著銀上，便為黃色，能制水銀住汞，汞即著上不落，似馬牙形，燒色上碎末者，不堪用。
　　白礬
　　出昊地者上，趙地者次，餘處者不堪使用。
　　絳礬
　　出波斯國，形如碧瑁璃，明諍者則為上好，餘所出並不堪用。
　　雞屎礬
　　出波斯國，形如雞屎，色亦帶青黃白，於此道中，深為祕要。
　　誨礬
　　出安南及呵陵，形赤黃黑色，此物五礬數內事，須得此為使，打破有金星點是真。
　　空青
　　出柳州廬越州，鉗色，紫青而且碧，形若螺文，旋空而不實，中心有孔，如崑崙頭，又以樹蚪子恰相合。況似拷拷有金星點，是真上。又出廣州。此物多假，世上少有真者。此道之中，深為祕要。其藥空中小丸顆者，即名空青。曾青與空青不異，妄立別名。但有丸之青，並所懷之母，亦名曾青，不但為顆者。今諸藥本皆立別名，不可非他古人，吾亦依別列矣。
　　曾青
　　出蜀山及越州佳，問其色如翠碧，又似黃連，亦如蚯蚓糞青紫色為上。
　　石桂英
　　出有乳之處，其色甚白，握之便染手，如把雪者良。
　　理石
　　出梁州青寧三州，並好，如索針，顏色黃白潤澤可愛者，良。
　　朴硝
　　不中風者為上，出益州，顏色狀不枯燥，色帶青者，良矣。
　　磋硝
　　出於益州，如陰地積。問人云：火山亦有，雪色潤者，良。
　　石膽
　　出梁州，信都亦有，用羌理者，色青帶碧者，良。有用嘮山所出，形如月，黃綠相聞者，好。此二所出，嘮山稍勝，餘所出者，不如蒲州者為上。
　　硝石
　　本出益州羌武都隴西，今烏長國者良。近唐麟德年甲子歲，有中人婆羅門支法林，負梵甲來此翻譯，請往五臺山巡禮，行至汾州靈石縣，問云：此大有硝石，何不採用。當時有趙如珪、杜法亮等一十二人，隨梵僧共採，試用全不堪，不如烏長者。又行至澤州，見山茂秀。又云：此亦有硝石，豈能還不堪用。故將漢僧靈悟共採之，得而燒之，紫姻烽姻。日：此之靈藥，能變五金，眾石得之，盡變成水。校量與烏長，今方知澤州者堪用。金頻試鍊，實表其靈。若比烏長國，乃澤州者稍軟。
　　天明砂
　　出波斯國，堪捍五金器物。此藥尤多假偽，但自試之，辨取真偽。口含無苦醉酸鹹，好青白色，燒之不沸，汁流如水，枯似膠枯，即真矣。若燒有紫姻氣，燒上有漆者，並是真也。可擇而用之。
　　黃花石
　　本有名無用，中有黃花石，出波斯國者上。江束北亭虔州者次，諸路有銅礦之處皆有，最下，不堪用。其形似銅礦質，有金星點，赤色，重燒有腥姻之黑，研水銀便上，波斯國生，即是真也。又云j ．似紫礦欲，似麒麟竭，此說非真。真者顏色甚光潤耳。
　　不灰木
　　出波斯國，是銀石之根，形如爛木，久燒無變，燒而無灰，色青似木，能制水銀。餘所出處，不堪所用。波斯者為上。
　　戎鹽
　　出郭三十里高崖下，自然流出，非人能造。嘗之不鹹不蜇人口。若是真者，累卵即知好惡。一云：出戎州，色青白者上。未窮其本，何者是真。此道用之，與河東關內顆鹽對試用之，戎鹽全勝諸鹽。既知如此，須貴戎鹽。
　　太陰玄精
　　出河束解縣鹽池中，鹽根是也。近水採之，形體如玉質，又如龜甲。黑重者不堪，黃白明淨者為上。此亦制汞化之作粉矣。對試比鹽州稍最，故知如此鹽州者為上。
　　鹵鹹
　　出同州東北可十七八里陂澤中，亦是鹽根，形似河東細小顆鹽，味苦而不鹹。本方無何方處。世人錯用平澤中地生白軟之黑，將為處鹹，深為誤矣。
　　滑石
　　本出蔡州、青州者為上，時人錯用崑崙中所出者，入六一泥用，全非所元。若用療病，即崑崙者勝，其體柔白而色，削之如蠟者為上。
　　寒水石
　　極白而似水者，良也。
　　胡同律
　　本自西域樹中而出，有津流出，化為此藥。＇亦名胡同淚。今人不知其意，遂妄名胡同律。律之與淚聲勢相似，其有不知方之人，誤寫作律字，以此舉世共錯。其物形如地下鹽石，金銀匠用之捍作，極佳，鍊金銀食，尤善。
　　石榴丹
　　出太和山，形如石榴，外帶赤色，腹內有子，如石榴子。自古相傳云．一許由服之得仙，亦未知其的實。於此道中，深為祕要。
　　禹餘糧．
　　出束海束陽澤州諸山，並有五種色，青黃赤白黑，比來人用皆取黃色。如蒲黃者良，赤色亦好，唯白諍者最上。
　　砲砂
　　但光明映徹者堪用。云：火山有，不如北亭者，最為上好。
　　雌黃
　　出武都，顏色黃明如金簿，破看如雲母光，無夾石者為上。
　　金芽
　　本出蜀郡，又出荊襄道。色黑而滑，打破中有碎脈，如金縷之狀。比患腳黑者，皆以此藥醞酒服之，而得除差，名金牙酒。
　　代赭
　　出雁門界山，赤色者良，黃色者不堪。又云：尉州界大王城出，有赤脈者上好。
　　石鹽
　　出平州北奚界之中，形狀似黑雲母，光潤者為上。鹽州亦有，黑力稍軟，波斯國者為上。
　　紫石英
　　出太和山，形如擂蒲頭，光明徹透，色裹輕明者為上。陳州界亦有，於此道中，亦為大要。表裹紫瑩，則為上好。
　　石中黃子
　　出沁水源，形如鵝卵之狀，打破其中有黃汁，如雞子黃。若得三二升服之，則長生不死矣。
　　金石簿五九數訣竟