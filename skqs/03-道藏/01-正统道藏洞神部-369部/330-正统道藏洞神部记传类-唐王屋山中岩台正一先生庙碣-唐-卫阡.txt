唐王屋山中巖臺正一先生廟碣
　　經名：唐王屋山中巖奎正一先生廟碣。唐衛阡撰。一篇。底本出處：《正統道藏》洞神部記傳類。
　　唐王屋山中巖臺正一先生廟碣
　　左威衛錄事參軍衛研談
　　古之所謂列仙者，執大全以御于自然，遊無參以至于不死，旁午眾妙而登夫大元，蓋著自玄元，成於天師，備諸簡寂，而詳乎貞白。得貞白之道者日昇玄，昇玄以授于體玄，自三真在天，群學無主，主道之柄，必將有人。天以司馬真人為木鐸歟？不然，玄標靈符，適駿若是。尊師族司馬氏，世居溫晉彭城，王權之後，隨親侍都督晨之孫，皇代襄滑二長史仁最之子。夫軒冤奕世，是謂令緒，忠賢繼出，必生異人。故子阿推惠，許真於降跡，初成行慈，茅君所以升道，抑有由也。宗師諱承禎，字子微，法號道隱。生而能言，幼而知道，天錫奇表，神仙正性，老壯大旨也。引而伸之，楊許內學也，默而存之。潔其行，聳其德，識窮精微。思入虛極，議者謂冥冥之翮，不可屈而致，年二十一，始服巾褐入道，師體玄先生，先生中嶽之隱几者也。尊師神凝用簡，情汰事落，其秉操不可瀆，其執勤不知倦，體玄乃洗然異之。他日以《金根上經》、《三洞祕錄》、許真行事、陶公微旨、盡授于我尊師。高悟獨得，虛融大通，發揮道真，出入玄奧。嘗夢有鳳烏銜璽，置于法案，刻曰授君東華上清真人，由是寶其壽，神其行，聽於氣，息於踵，則七日而外物，三月而遺形，一年而遊於無有矣。且鑿逐而遁其隱跡，非應物也，狂歌而遊其內修，非教人也；吐騰奇術而眩愚，非保真也；偃仰下位其容身，非高世也。尊師是以務弘道不滯其用，方善救不寧其居，入覲聖上，九重肅廣成之謁，出應時賢，群公交予訓之請，故行而無邊，事而無傳，虛受以曲成，廣照以吹萬。或外符能鼓其動，或內撻善閉其關，或燕處而潛偶群真，或冥升而密行上界，斯則不可測已。而後遊句曲，步華陽之天，棲桐梧，入靈墟之洞；尋大霍，釆金瓶之實；登衡山，窺石摩之祕，皆山鬼貢藥，天真授經，猛獸護門，野禽繞座，若此又不可備論也。開元十二年，天子修明庭之撰，思接萬靈，動汾水之駕，獎邀四子，乃徵尊師入內殿，受上清經法，仍於王屋山置陽臺觀以居之。師以王屋小有之天，總真之府，景氣幽欽，神祇會昌，蚓吾道苟行，奚適不可，翻飛投足，遂有終焉之志。更於觀之乾維高丘之午，窮極絕界，得中巖臺，上直大壇，下繚大阜，巨木圓抱，嗚溪中洛，每養龍大谷，相鶴中峰，燎金洞之眾香，吸石窗之鮮氣，有日矣。初，隱居抄撰道書，為《登真隱訣》，其存修之道，率多闕文，尊師乃著《修真祕旨》十二篇，見行於世。至如發晨蘊以陳呎，步宵壇以飛章，迴冥威於三官，走故氣於百鬼，一以皇極增峻，息金革水旱之虞，一以人寰載清，無流庸疵癘之做，亦尊師之力也。抱一守寂，反道歸根之詳既洎，鍊景迴元，乘颼蹈氣之衛又備，可以逶迤造物，保合大均，觀變化而沖和其心，撫陰陽而寥廓其紙，豈兩儀之細而同其濁質，萬化之雜而拘其清神哉！．歲乙亥，夏六月十八日，顧謂近侍日：吾已受職玄都，不復得住。遂部署封檢，將若遠適。迨昏，有赤雲繚繞，摩地而來，簫聲泠然，乘空而去，眾咸驚．駭，謂必上昇。遽套戶而入，已蛻形矣。越二十一日，群弟子相與痙杖烏於西北之松臺，制贈銀青光祿大夫，縊日貞一，並上自製碑，申寵章也。門人日：尊師之生也，五百世甲子矣，常見體如寒松，心若明鑑，居絕憂喜，生無嗜慾。昔住嵩蟑，則後阜松生；及移臺嶺，則束壁泉湧；幽居於南嶽，則玄鶴蔽野；坐忘於玆山，則綵雲滿室，若乃高姿逸軌，近類華陽，俄聞偉蘇，遠齊抱朴，其善誨善誘，則常以為己任，若性與天道，亦不可得而聞。宜其馳轅於妙門，遊刃於真宰，邁玄德而同世恤，宣至理而障群偽，及揮斥萬仞，翱翔四空，凝冰者理順，捕影者心伏，戲，豈古登天遊霧而不死者夫。河東郡寶鼎縣主簿司馬綱，師之猶子也，餐味密訓，倘佯精廬，禦侮道門，翹足仙事，乃恢張遺寢，制造新廟，將謂靈仙不妄，且以虔奉有所考室也。侈而太之立主也，尸而祝之，徒見反宇。連· 蓮高松杳翠，靈響虛應，圓光夜燭，亦神異也。會惟昔之得道者，智有如江如海惟深也，我師則無不在，德有如丘如陵其高也，我師則不可，升故塞于瀛縣，馨于圖史，豈遊其門者能象其邊而綴其美乎？誠以立祠者表靈之道，刻石者弘教之端，思存乎阜鄉之遺風，景行乎寫平之故事，若述作之奇偉，見于萃集，感應之幽微，存乎內傳云爾。乃作頌日：
　　大元混茫，上境遼廓。沖用斯應，翰飛是託。道其深微，人孰營度。不有真匠，疇能係作。偉哉真匠，乘運挺生。超乎長存，隱乎無名。玄退首出，' 道再演成。潤色大象，猜那之精。至精伊何，能修體妙。大象伊何，能勤廣照。周麾後學，緣飾垂教。弱喪知歸，晞光胥效。從道於中，以克大道。終處其厚，奄荒無有。七域昭賁，百靈奔走。夫生在命，此身能久。且日無待，著名別仙。嗣武貞白，齊明稚川。解玉何地，迥旌幾年。靈廟之下，空瞻洞天。
　　唐王屋山中巖奎正一先生廟碣竟