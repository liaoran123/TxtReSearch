金華沖碧丹經祕旨傳
　　經名：金華坤碧丹經祕旨傳。南宋孟煎編集。底本出處：《正統道藏》洞神部眾術類。
　　金華沖碧丹經秘旨傳
　　余之家世西蜀，孟君三世孫也。寓居峨媚之西峰，生平酷嗜行持，而遍參雲水，游謁江湖，足跡半天下。偶於嘉定戊寅問，遊於福之三山，參訪鶴林彭真士，所論行持叔話問，深有所喜。一日彭君擁出玉蟾白真人所授傳法書＇數階，閱之皆神靈祕典。於內忽挾帶出一書，急收之。余再拜請觀。彭云：子有仙緣，令吾挾出。展讀之，即號《金華沖碧丹經》。內外皆出塵事業，二事皆同。余下拜扣求玄旨，蒙彭君一諾而授，當以焚香誓告，狀盟天帝尊師，而得其傳。後至己卯月，吾歸川一所，閱前項所得丹經。雖得其傳，未嘗下手親作，乍信乍疑。平昔亦不曾舉拈此事，於是不敢下手，恐虛費功力。
　　次嘉定庚辰年問，復遊至白鶴洞天，遊山至頂，遂極晚，見林巒幽古，蘿藤錯雜，鶴唳猿啼，於山嶺深處，似有草廬數問，肩戶無人。煦遂扣其門，有一小山童一人而出。曰：誰氏至此。某答曰：西蜀人氏孟煦，閒遊訪道參玄，而來至此，略求少歇，未審可乎。小童入而復出，曰：師尊請入相見。乃得進入，拜見仙顏。先生容貌奇古，聲若嬰兒？某方展威儀，灶香下拜，告問尊師先生仙號。先生曰：蘭為姓，乃號元白老人者，此也。先生少留一宿，當夜得齋，但出山酵、莖果、白芋、黃精而已。一餐頓覺五臟清凍，四肢和悅，非比尋常。某自知其夤緣在此，有遇奇真矣。
　　但先生請坐，所問某平日課何為道。答曰：弟子行持為功，內鍊為道。先生笑曰：行持與內鍊，皆非至道。某遂下拜告曰：先生之付度弟子流脈修持，未審師旨，如何可得聞乎。先生云：汝得誠信不怠，次志修之，吾當授汝。先生曰：內以玉鉛玉汞，外以金液金膏，一般調制，火候兩途。某且驚且異，再告先生曰：某曩遊三山，有彭鶴林真官所傳白玉蟾仙師丹法，卻符合此理。先生云：汝既得所傳否。某曰：見有斯文於此，取出與先生看之。求教良久，先生視過，曰：此書玉蟾子為彭君內學不明，以平叔外丹之旨印可，倣言真鉛一二。是書於探鉛結胎，分明法象，並火符缺欠。斯明彭君緣分淺，故以致不完者矣。先生云：聖人傳藥不傳火者，果如是乎。
　　復曰：此書上古丹經，自軒轅氏投廣成子，於崆峒山，傳授九鍊金碧大還丹法，扶天濟世，超脫塵寰之書，即金碧古文龍虎上經正文。外有九還七返，金液神丹隱旨，皆廣成君所傳於世。自後神仙隱士鍊丹，皆從此道，白日沖舉者，不可勝數。隱而不明者，亦多矣·。知名者，漢天師、魏伯陽、唐葉靖能、繼長生、馬明生、杜光明等。得此書則形神俱妙。晉有吳許二君、葛金果，皆得斯旨，合家大小，咸得長生，改形度世。惟淮南劉安王，神人指授，皆自太極中鉛汞，煉成白雪靈丹。獨魏伯陽，昊之太守，棄官入山，與張李二子，同心修鍊大藥，完成不肯泄漏天機，隱去丹經隱旨，則作《參同契》，補完於龍虎丹經正文之末。託大易而言火候，而法象，而藥物，皆遺作詞，深古難令曉會，至今無傳。先生云：吾得是道於奇仙古，隱知其本源，修鍊已畢。汝今有緣，而能至此，可以敵血盟，誓告天，流傳祕要，隱書法象，九轉神丹。
　　某依師訓教，百拜誓盟，而得其傳。閱誦之問，大槃皆與彭君相類，運水火法象全殊。是夕已晚，早問拜謝先生，迴山出嶺，頓覺心下未釋懸懸，便欲再回所隱，重求玄奧。但見白雲遮嶺，林木依稀，恍惚若夢，人邊俱無，草廬並隱，驚異惶然，如癡如醉。少頃日高，山下有一道人過嶺，詢問其故。其道人云：昔此山有高隱仙人，在此修丹之地。某遂聞知思之，號元白老人者，即玉蟾之化也。又見白雲覆嶺，正顯師化。古仙蘭公之姓耶，得遇祖師，夙綠有幸，再與重傳玄奧。吾即派嗣玉蟾仙師，不敢自怠，本末繼於仙踵，即號蘭元、白者二師，並其十一也。歸蜀，隱於峨媚之西峰，告天築壇，建室復立，名日金華沖碧丹室，亦依彭君之靖名也。
　　予得此書，齋戒沐浴，邀請至士三人，一志修鍊，周歲而成，時嘉定辛巳年也。予得合閒受福，老幼二十五人，皆男女親屬不等，悉霑天恩，俱服換質神丹，一載問改形度世。蜀守臣吳晞叛亂，不能為吾之害也。余思之奇文秘旨，元白先生云：遇奇人勿隱，見非人莫張。今將縑素編成，來歷書于寶匣，藏隱名山石譬之中，遇有綠得之，天所傳也。吾所知後，獲斯文者，仙家之子也。或再鍊畢，隱於名山，後復藏是書，吾之願也。時寶慶改元乙酉，純陽月圓之乙巳日，西蜀孟煦盟。