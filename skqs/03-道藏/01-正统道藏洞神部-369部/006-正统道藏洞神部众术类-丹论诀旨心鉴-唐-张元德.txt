丹論訣旨心鑑
　　經名：丹論訣曰心鑑。一卷。原題賬元德撰，應出於晚唐五代。底本出處：《正統道藏》洞神部眾術類。
　　丹論訣旨心鑑
　　序訣章第一
　　《參同契》云：諸術甚眾多，千條有萬餘。即知大丹之妙，唯鉛汞二物為至藥也，非用四黃八石。若大丹有石藥之氣入二物中，即有大毒，凡言死。水銀固生人，即須陰陽之氣，水火結成為大丹，服之長生。若用礬石、硫黃、砲砂等，燠伏為藥，服之有大毒，久久損人，乃有食銅壞鐵之功，豈堪服食？□礬石有殺虎之能，此可為深戒。大凡學得傳受一小法。即言世人少雙，將丹與人服之，倏有夭橫之斃，深可哀之！．自後見者生嫌，皆云丹石發於瘡廊癱腫，蓋此謬惑之徒，毀謗金丹之功不可服餌。凡石乳之輩，能不食為妙，不可以徇情色，強而服之，致枉夭者，百有百矣！．宜審省解之藥，須宣瀉，喫防己、葵菜、甘草湯，漸出之，可服大藥也。且大丹是天地玄元正真之氣，太皇眾仙之食，包四象以成形，依乾坤而自化，結成紅紫，色變為丹，名曰正陽、專陽、元陽，一還丹也，豈可容易而會？奉道君子，審而保之，傳付得人，道不廢矣！天生造化，用合三才，依易象布卦節，順陰陽之氣候，一年之大終，日月之度數，而成丹也，固可得之，古仙皆因此而成仙也。長生久視，凡者聞之撫掌大笑，智者一聞悟解，大契真元。余恐不才，故引《三聖真人歌》證之，《金丹論》明之，更不煩重他說。夫還丹者，被日月運成，還其本元，卻歸本丹砂之色，名曰還丹。丹有三等．．一名正陽丹，上元也；二名專陽丹，中還也；次名元陽丹。本一體而三品，並大還之宗也。不知此妙，不可言其修丹之衛事也。又單以鹵水煮伏丹砂，獨伏水銀，並不可，何也？孤陰無陽也。久久損人，不是正陽之位。又有用曾雌殺水銀雄雌成之，亦不堪服食。此互相傳受，非真聖之良藥者，何也？八石俱有毒也。《金碧經》云：損去五礬，不用八石。訣云：不用藥，用五行。此為理之至要者矣！
　　明辯章第二
　　夫硫黃三兩，能制水銀一斤，故知汞力不如硫黃。汞一兩之力，如牛一頭，即知硫黃一兩，制水銀五兩，水銀力不如硫黃也。如此說功力，大丹不用硫黃，用真鉛也真鉛五兩，能制水銀二斤，水銀力不如真鉛也。故陰伏陽，非陽能伏陰，此之為反也。夫至道求長生，養志修真，不得大丹，終無得理。忽遇此訣，皆多積福，方得知此祕文若傳非人，皆七祖受殃，及損子孫。凡修大丹，不在藥味，事在五行精究，易象分明，辯節序之運移，知日月度數，陰陽相使，神仙之要，合道之宗。輒不可信八石四黃，非長生之妙藥。夫鉛汞，大丹之根，五行之本，八石之主。金性玲，居其陽，坎中一陽也。汞即生於朱中是也；石性熱，居其陰離中二陰也。鉛中金，真鉛也。故曰陰陽相合，所以陽即是君，陰即是臣，石浮金沉之義，明矣！．君臣相得，浮沉得度，藥物和合，即神仙之妙要也。若不知君臣，不辯朋本類，徒費千金，終無得理。必知君臣，合君臣乾坤之要，大丹之術自明矣！．且以鉛為君，能引五藏；以汞為臣，能殺三賊，通於神明，光于四海，故《玄人訣》云：用鉛不用鉛，五金生於鉛中；用鉛不用鉛，五金自出鉛中。此至玄之言也。賢者審而知之，方知道可成也。用鉛不用鉛，鉛者五金之精髓，七寶之良媒。夫大丹，乃與天地而齊畢，五金切忌於鉛，將何物而制之？《五金歌》日：以黃芽為根，黃芽是何物？又欲用何鼎器？黃芽不是鉛，不離鉛中作。胡剛子問日：用何物作？又云：不用五金八石，用何物而生？魏生答日：種禾當用粟，非類不可成也。若以五金八石為之，即狐兔不乳馬，騖雀不生鳳，何異將膠補釜，醫病用野葛乎？異類不同種，安能合體居，點金須用金，花銀須用銀。黃芽鉛裹得，方知此道親。鉛若是真，不失家臣；鉛若不真，其汞不親。白虎作腦，黃芽為根，青腰使者，赤血將軍，此青汞中有丹砂也，非用曾青也。若人得此術，可保重之，若泄之，當臧壽，殃子孫。《陰符》云：師者言：不同道者，祕之，恐招殃咎也。夫慕道之人，至誠感神，曉會其義，方知大道難求，世人罕會。世人愚迷，不見其義，雖精覽方書，一無成者，何也？一且不遇至人明師，二乃措意罔象自為，多有此輩。余曾嵩山見司馬希夷修大丹，喜乃問訪之，火已五月，余問之，伊又祕，奈何欲明此道，恐此子虛為累日，久見之不成也。他又云：大道有三般，二內一人看，遂於鉛汞中用雄黃也。果非大藥之妙，只是罔象尋文自為。又見李尊師子虛，於二味中入硫黃，亦言內用一人看。此二子並非正解，傳處俟也。余愍而哀之，二子根性不純，熟邊不反，徒自孤我，終無得年。且內一人看，即戊己之鼎，此子不了，虛而為之，徒經皓首，果不遇余，非余之過，皆道不合。人《五金歌》日：不是藥不聖，恐藥而不正，不怕藥不神，恐藥而不真。若智者曉會此義，是正真通靈真人也，何愁龍虎大丹不成。可謂日月在手，造化由心，真實不虛之說耳。丹者，《龍虎真文》云：虎者真鉛也，龍者真汞也，反鉛為黃芽，反水銀為真汞，真鉛不枯，真汞不飛。即此，非世問水銀也。已出一切塵俗耳。《馬自然歌訣》云：汞生水銀死，鉛因靈芽是，出世為還丹，迷人不能委。汞與水銀別，迷人用之拙，若了此真源，可以凡俗隔。後之學者，固不遇真師傳矣！．訣日：用鉛八兩，為陽為乾為虎，又水銀八兩，為陰為坤為青龍，此二物能變化。為鉛，亦陰也，本黑，水一陰也。又一爻陽也，水銀，木也，三也，為朱砂，火也，火數二，火中陰也。故藥自有陰陽，遞相制伏，為於至藥，此二靈物，是天地陰陽之正象，豈凡八石四黃為丹乎？智者詳之，．此太古一切真人仙人，真境真母也，故言乾坤剛柔，配合龍虎，八兩屬乾，八兩屬坤，一兩有四分，分有六銖，一分應一卦，一兩應四卦，八兩有三十二卦。乾八以應三十二卦，坤八亦應三十二卦，合六十四卦，道之本也。二八共一斤，以應六十四卦，銖有三百八十四，象一年三百六十日。古仙觀易象，合乾坤，應為於節候，一年大畢，合周天數。豈更有四黃八石，何以合之乾象乎？口訣云：黃芽一，水銀二，木三人二，水一金四土五，法天象地。此中矣，孤陰亦不可，孤陽亦不可。又訣云：白金為君，本黑金精也，西方之位，太陽之精，《金碧經》云：鍊銀於鉛，神物自生，灰池炎鑠，鉛沈銀浮。潔白見寶，可造黃金芽。又隱言名黃輕，又日黃芽，又名秋石。秋是西方之位，石是兌長之名，其性陰，陰中陽也，是長生之至藥芽，是萬物之初也，故號芽。綠因白被火變色黃，故名黃芽。淮南王號秋石，王陽得之名黃芽，木古真人名還丹。《至丹論訣旨心鑑訣喜一。：二物何靈，而堪為大丹？真人日：金於鉛中九鍊，受其水火氣足，水銀於太陽中受氣足，此二物各於陰陽中受氣畢，故聖人採之為大藥，相和入土器中，上下水火昇降，功畢千變萬化，勿遇相類相從。龍吟雲起，虎嘯風生，道之交感，非類不可。若以雜石藥參雜，意希化寶，舉浩劫而不成。此二物太古真人之法，千金不可傳也。故金丹證之矣！.
　　金丹論章第三
　　夫丹砂，太陽之精，本受太陽之正氣，因火變白，居青帝之首，為汞之名，是木生于火，自含德而至靈。鉛本黑精化，為西方庚辛正位，是以金生水，水生于木，二物自相匹敵，若非至靈至聖，何以成丹乎？大凡愚人或言，豈有餌金丹而長生久視？余嘗愍而傷之，自古真人聖者，皆修鍊藥長生，雖百千萬人皆知之，豈有不信乎？皆指秦皇漢武，然大丹之靈，不救自刑之禍。昔劉玄穆事魏先生，看火一年，妄情有疑，遂不遇而早夭；徐景休勤心積德，不息昏旭，師受以藥，長生于仙，在太白山，亦一千餘歲。此二子疑以不疑，咫尺萬里，得與不得，雲泥有殊。今喻而言之，足可信矣1．且陽春既發，令節已行，萬物承春之氣，花落子孕，感氣而實，堪人食之。此氣非目擊自然乎1．且五穀而可濟人之命，然目擊而不見乎！．況至藥靈丹，服之而可變骨為真人矣！．自是世人迷忘所計，不信不修，不遇不為，已虛度百生，沈累多劫，是足傷乎！．貪榮顯，求色慾，以名利所係，形枯質朽，三官奪命，被陰司誅罰，又何以得長生乎？又狡計多非，損己敗正，奪人功而成自家業，又何遇至人傳受乎？修心靜念，攝情歸道，則可遇矣！．若謗毀先德，侵擾無辜，又何而聞之？夫五穀尚能滋神氣養命，是敗腐之物，猶延人益生，豈況神丹，而元玄德之功，換凡肌，脫病質，駐顏益命乎？與子論之，目擊可知耳！．不欲廣陳委細，事涉繁詞，其餘妙旨清虛，盡著金簡。徐君、魏先生，淳干公，此三人各通至術，並神仙之徒。謝玄沖、蘇躺二子，亦羽化金丹之客，人皆知之，何言及矣！．況名山郾市，往往有物外之流，混俗世問，自韜姓字，非其道同，如何得知之請審？非言勿輕泄侮，令子得罪，將謗金丹與聖人，令子沈千劫之囚矣！．子不聞《參同契》云：金與砂為主，稟和於水銀。即二物自靈矣！．又聞不用藥用五行，即具金木水火土也。又不聞：白馬牙，好丹砂，卯酉二八和兩家。又淮南鍊秋石，黃帝美金華。又鉛不是芽，芽不是鉛，真鉛真丹砂，伏鍊成一家。巡火近九轉，然成黃芽。又火花白藥，花紅流汞，石自相同。流珠入體虎吞食，不知何處認金公。又自古燒丹者，難窮鉛汞情，若人知此理，修制自通靈。又孤陽不獨化。孤陰不獨成，本來同二物，‘自有變身明。又龍虎相逢遇，何時不自顧，白液共相吞，相吞作夫婦。隨化成黃芽，逐時依后土，若得紫河車，便是神仙倡。又神丹修得訣，神用便由人，生殺在我手，參詳定為真。修丹不得術，終歲損心神，莫鍊枯鉛汞，拋功與土塵。又天地日月中，神藥號金公，金公爾是鉛，本向鉛裹蒙。分明向君說，迷者又忽忽，點汞安鉛裹，金花約略同，此花不是藥，徒自枉拋功。此者神仙術，何曾不大通，熟念《參同契》，仍依古類融，但得真鉛理，修持必見終。又鉛汞合天地，修作大還丹，丹成芽自見，非此實為難。太古真人說，如今得見歡，方知神不誑，須信道將安。中有五彩靈，變化伏其般，十月脫胎出，令人見可觀。為報榮華子，百年凋與殘，何空棄世，兀兀道將闌。孰說君猶，詞虛理更漫。嘮見南山塵，積年為丘山。茫茫苦海中，生死成波瀾，自古帝王居，至今何足看。又白液鑪中化，黃芽變漸成，憶初相見日，難看水銀形。陽極生陰火，火衰陽氣併，自變紫河車，服食堪長生。又一箇月，白液初凝恰如雪；兩箇月，似乳為酥漸漸結；三箇月，半含藥綻垂珠劣；四箇月，二物抱持如點血；五箇月，飛騰戀母聲嗚咽；六箇月，行到子宮陰氣絕，色似鵝兒分明別；七箇月，垂陰受氣手足厥；八箇月，欲成藏府金凝血；九箇月，點點殘珠長毛髮，十箇月，母子分明欲相別。此時母困子體全，似見顏容尚如雪。鉛脫胞後，鉛面肉白如雪。更向鑪中溫養之，名為食乳肌膚悅，出兒毒氣當依訣。藥已成，入赤色，六十日出毒服食。此藥如兒在母胎，精神爽朗分肌骨。勸君學者須精微，莫枉悠悠拋日月。此中妙，不能說，有次第，莫虧越，但能修得黃芽成，變轉之功不休歇。食長生，換白髮，有白銀，救孤拙，仁者得之修不闕。與道契，宿綠探，傳之得人正在心。非道者，罪將沈，得亦為災禍害侵。關造化，不容易，取次不得輕傳付。君不聞古人語，妄有傳之殃七祖。君須信，不在疑，腎者通明必得之。今日囑君千萬意，歷歷結盟當記之。陽初復，十一月用下火也。陰起妮，十一月至四月陽極，至五月一陰生，轉大也。鑪寄中央戊己。土鼎中，上下互相奏謹守，固之勿令走，消息不失看節候。有龍有虎相奔驟，嬰兒寂寂顏初幼，由母養之母肥瘦，子成因母長相救。陽極乾，陰極坤，乾四象，易之門，六十四卦修中尊。龍虎相噴自相吞，立生定位此中存，水火為媒掬我魂，陰陽養我明晨昏，八節運移寒與溫，看看漸交黃芽根。日日相催母感恩，因之結實立真門，千秋萬歲生子孫，審藏祕慎勿須論。此道玄微未可言，時人笑道濁昏渾。寧可探居市與村，莫將妙藥示凡者，見之謗之言語誼。君切記，祕而藏之可金匱，長生之術傳道人，自有天官錄名字。
　　大還丹宗旨章第四
　　夫言還丹者，即可服食而仙也，自古之天人留此衛，降下人間，傳付黃帝，黃帝得之，白日鼎湖昇仙。若古往神仙，不一一具言也。夫論還丹，皆至藥而為之，即丹砂之玄珠，金鉛汞虎之靈異，有上仙自然之還丹，生太陽背陰向陽之山。丹砂皆生南方，不生北方之地，自然還丹，是流汞抱金公而孕也。有丹砂處皆有鉛及銀，四千三百二十年丹成，左雄右雌，上有丹砂，下有曾青，抱持日月陰陽氣，四千三百二十年，故乃黑足，而成上仙天人還丹。下界神仙，修鍊鉛汞一年成。取十一月一陽生而下火，至來年十一月成丹，象上界仙人、天人、聖人取食者還丹。故為自然還丹，是仙人、天人、聖人取食之，今修者象而成之大千之數，服之亦長生羽化，與天同功。問日：何以一年象之天生還丹之數？答曰：上界】 日一夜，為人問五年，且人間一年十二月，三百六十日，一月三十日，又一日十二時，一月三百六十時，合一年四千三百二十時，象天生自然還丹。此亦上界真仙，流傳人問，有依法度，日月精氣，四時運移，得成服之，皆延年上昇。上士修真契理，羽化上昇；中士服之地仙；下士延年長生不死。服食之門，別有法矣！. 
　　玄記章第五
　　赤松了曰：丹砂之精，有白有朱，含火得白是虎，號朱是火丹，丹中生汞，三者同一體也。白虎金，象西方之艮，含五彩之瑞，包八石之異。鉛是白虎，與汞為匹敵也。二物為之君臣，天地為夫妻，為子母，神而妙之，不與三黃同，不與八石類。迥然造化而修制之，為還丹也。余昔遇道人傳授，修之合符，已至羽化，敢歌訣之。歌曰：神術妙難測，鉛汞人不識，鉛汞天地精，陰陽天地力，功歸於戊己，能生一切食。萬物用土功，土是母之極，母養一切子，子亦因母植。三物自通靈，二氣玄元直，功在城垣固，務在堅柔識。必在於人成，由人所心憶，心靈藥自靈，心迷藥難測。至道至心虛，玄中妙難息，智了得宗源，他年致雲翼。梁朝四公子訣有歌曰：鉛汞合神功，交歸太玄旨，全在五行中，盡入三才智。神仙留至門，服食令人異，若得真鉛門，神同自然矣。
　　丹論訣旨心鑑竟