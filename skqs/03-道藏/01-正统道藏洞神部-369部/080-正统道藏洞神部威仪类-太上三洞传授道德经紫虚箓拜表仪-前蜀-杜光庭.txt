太上三洞傳授道德經紫虛籙拜表儀
　　經名：太上三洞傳授道德經紫虛錄拜表儀。唐末杜光庭編集。官傳授太玄部經戒法錄之儀式。一卷。底本出處：《正統道藏》洞神部威儀類。
　　太上三洞傳授道德經紫虛籙拜表儀
　　廣成先生杜光庭集
　　弟子聽師戒約，起謝訖。
　　次起左旋行，誦通玄讚八首：
　　至道常虛寂，玄化應真精。分神通一切，凝景在三清。
　　恍惚生有象，沖寞見無形。逐運開綠會，因機說妙經。
　　修之登景漢，慢之墮幽圖。天女散金華，神童唱玉聲。
　　十華迴寶蓋，九鳳遏雲營。若能弘至蹟，家國悉安寧。
　　五億諸天界，三千道境中。是非更有待，生死互無窮。
　　妄起貪瞋獄，虛成殺害宮。謬言人我異，安知彼此同。
　　六骸俱不實，萬法悉歸空。體隨煩惱盡，心與色塵終。
　　未能求解脫，常只處樊龍。若欲常自在，稽首至道宗。
　　天堂與地獄，凡夫及聖人。悉從方寸起，非復有餘因。
　　悟則聰明友，迷為愚瞽鄰。苦魂猶有識，罪魄亦含神。
　　何為沈惱難，良由不信真。棄此身上寶，染彼世問塵。
　　既依流浪海，還沒死生津。若欲度此苦，安坐自觀身。
　　善哉元始尊，慈悲度一切。德出虛空表，功滿塵沙界。
　　廣說大乘經，發生無上慧。輸迴周億劫，教化通三世。
　　精貫有形中，妙窮無色際。邊遍方方域，道應天天帝。
　　權實度天人，機綠隨巨細。神用難可窮。方圓無不制。
　　罪福猶鏡象，生死若輪迴。但觀明裹去，誰識暗中來。
　　未慕三天闕，唯愁五苦臺。罪魂隨運盡，幽魄應綠開。
　　精氣空浮爽，形骸久化灰。且甘為鬼質，誰念入仙胎。
　　徒願青書錄，終悲黑簿催。法輪難再睹，長夜足堪哀。
　　我身良可惜，宜各修生道。孰云白玉芝，多蔭黃金草。
　　結志行六度，專心樂三寶。白元來降接，赤子常攜抱。
　　朽年暫晚學，壯歲須及早。知足自逍遙，貪榮更憂惱。
　　坐觀環堵大，靜覺乾坤小。守一若無移，終天豈云老。
　　三千分世界，五億化諸天。一一開淨域，方方有勝綠。
　　九光生院草，七寶滿池蓮。行館排朱日，飛臺映紫泉。
　　燒香皆玉女，說法盡神仙。梵引九嘯鳳，鑪飄五色姻。
　　稽首虛皇闕，歌詠太上前。慎莫忽宿命，當須信福田。
　　道化三元布，神凝萬象分。龍漢開玄錄，天書下赤渾。
　　應期鏗法鼓，隨方啟妙門。太上垂至蹟，威德被乾坤。
　　神經三一侍，妙理五千文。字列金華府，名傳玉帝君。
　　心中生寶日，身上起羅雲。十仙何足友，載劫乃長存。
　　次昤授經讚
　　或不遍通玄讚，八符，即以此讚續第二首
　　飄飄太虛嶺，流景在上玄。經始無終劫，常保天地人。國主學理世，道士誦得仙。賢者今奉受，依法以相傳。時無至德子，保祕不妄宣。宗之昇太清，棄之墮九泉。我說無為道，沖寂得自然。
　　次師還本位，弟子就南方面北各跪，降五靈衛官，一一稱名受。
　　臣今為弟子某官某授度《道德尊經紫虛實#1錄》，告事訖，請下束方九天中天真官屬，九夷蒼老君，青腰玉女，青華玉童，束極諸靈官從甲乙官，將歲星真束嶽仙官神仙兵馬九萬人，入弟子某身中紫微宮，營衛真經，永昇道果，某受。
　　請下南方三天中天真官屬，八蠻越老君，絳宮玉女，丹靈玉童，南極諸靈官從丙丁官，將熒惑真南嶽仙官神仙兵馬三萬人，入弟子某身中太一絳宮，營侍寶經，永昇道果，某受。
　　請下中央一天中天真官屬，三秦傖老君黃庭玉女，戊己真人九靈黃童，中極諸靈官從戊己官，將鎮星真氣中岳仙官神仙兵馬一十二億萬人，入弟子某身中玉堂宮，侍衛尊經，永昇道果，某受。
　　請下西方七天中天真官屬，六戎氏老君官將，太素玉女，素靈玉童，西極諸靈官從庚辛官，將太白真西嶽仙官神仙兵馬七億萬眾，入弟子某身華蓋宮中，侍衛真經，永昇道果，某受。
　　請下北方五天中天真官屬，五狄羌老君官將，太玄玉女，太玄玉童，北極諸靈官從壬癸官，將辰星真北嶽仙官神仙兵馬五億萬眾，入弟子某身太倉宮中，侍衛寶經，永昇道果，某受。請下太極典經仙官，太玄道德侍衛，與天地玉童玉女，三一侍經官屬，入弟子某身三元宮中，營侍尊經，永昇道果，某受。
　　唱訖弟子再禮
　　次唱十方
　　至心歸命束方無極太上道德天尊一禮。
　　至心歸命南方無極太上道德天尊一禮。
　　至心歸命西方無極太上道德天尊一禮。
　　至心歸命北方無極太上道德天尊一禮。
　　至心歸命束北方無極太上道德天尊一禮。
　　至心歸命束南方無極太上道德天尊一禮。
　　至心歸命西南方無極太上道德天尊一禮。
　　至心歸命西北方無極太上道德天尊一禮，
　　至心歸命上方無極太上道德天尊一禮。
　　至心歸命下方無極太上道德天尊一禮。
　　次懺悔
　　上清玄都大洞三景弟子，奉行道德傳授法事某嶽某帝先生，小兆真人臣某，上啟太上無形無名虛無自然至真大道無上天尊，太上太道君，太上老君，無極大道道德眾聖至極天尊，三十六部尊經玄中大法師高上老君，無上真人文始先生，河上真人，太極真人，太極左仙公，玄一三真人，天師嗣師系師三師君，三界十方一切眾聖，隨機宣化，應感真靈：臣以至愚，叨承妙化，弘持大法，轉贊三尊，而志在立功，廣加開度，使棲心慕教之士，咸入法門。既佩靈文，不敢閉絕，凡有祈向，難以抑違。弟子某等嫌切明誠，翹慕修奉，唯進忘退，勇猛精勤，心神並丹詞色俱懇，輒以依科付授，盟告上玄三界真靈，克賜監證。伏惟至真上聖道德天尊，五帝四司三官眾聖，垂祐護之福，降感應之慈，原赦弟子某九世七玄億曾萬祖，三師眷屬，爰及己身，積劫以來，未悟真道，陰罪陽過，生死愆瑕，後債前冤，宿新釁業，無邊無量，並賜蕩除。賜令九祖生天，六親同福，三途長夜，普及冤親，乘此勝綠，盡蒙開度，削落地簡，刊紀仙名，道行超昇，學業速就，門戶隆盛，災厄銷平，國祚延洪，道風遐扇。臣等傳經授道，動靜乖科，萬罪千尤，咸乞原赦。預聞大法，凡厥有心，惠力所覃，幽明俱泰，稽首禮謝十方歸命正真三寶。
　　次起旋行，誦光明讚一首，真人讚六首
　　立功須及早，學道亦當時。晝夜宜勤苦，發意莫狐疑。
　　燒香常禮拜，誦經恆奉師。勇猛加精進，專誠無想思。
　　四等將六度，三奔與五雌。洗塵入空寂，虛心將自持。
　　唯期不轉退，豈為人所嗤。若能如是者，朝夕自仙飛。
　　大道雖無心，可以有情求。佇駕空洞中，迴陌翳滄流。
　　淨明三界外，蕭蕭玉京遊。自無玄挺運，誰能悟冥趣。
　　落落天漢澄，俯仰即虛柔。七玄散幽夜，返胎順沈浮。
　　冥期苟潛凝，陽九無虞憂。睹此去來會，時復為淹留。
　　外身而身存，真仙會良儔。　
　　疊畫玄中趣，湛湛清漢波。代謝若旋環，樁木不改柯。
　　靜心念至真，隨運順離羅。感應理常通，神適逮自祖。
　　澹遊初無際，繁想洞九遐。飛根散玄葉，理返非有他。
　　常能誦玉章，玄音徹霄霞。甲申洪災至，控翮王母家。
　　永享無終紀，豈知年劫多。玄都七寶林，十華並彌羅。
　　紫姻冠靈暉，雲京秀玉阿。上有福德堂，宮室互參差。
　　皆是清信士，真仙飛天家。三界通玄路，五道清不邪。
　　善綠應根生，累功享福多。牽對相尋續，大法諒不虛。
　　無有萬年人，皆與劫同祖。依依歡樂世，發言成詠歌。
　　此世歡無極，當奈來運何。
　　八觀因綠門，罪福從中生。時見有心者，思悟感天靈。
　　吾今為是故，開說真妙經。如從經中言，憶劫皆受榮。
　　習道行勸戒，以經度我形。思念宿命根，洗拔先身嬰。
　　超越過三羅，八難於是冥。
　　魂返入定質，神操從是榮。滅度如蛻胞，曠朗睹八清。
　　轉輪得神仙，由我改心精。受報無窮量，志定入福庭。
　　七十二相好，皆從身中明。項負七寶光，照耀諸天形。
　　蕾買迅八景輿，風迴匡綠餅。昇入玄玄門，期樂樂未央。
　　妙通轉我神，弘普無量功。道成天地初，輪化發九重。
　　滅度歷生死，綠對各有宗。孰悟去來苦，形魂無始終。
　　積善隆福基，身拔五難鋒。脫離三惡道，蕭蕭入閑堂。
　　念度無邊境，思定感神通。法輸三度迴，輔我高仙功。
　　迴我大樁步，飄昇太極宮。
　　右每章讚畢，眾官唱善禮一拜，
　　次師復位謝恩口啟言功謝過章
　　上清玄都大洞三景弟子無上三洞法師，奉行道德，紫虛傳授法事某嶽某帝先生，小兆真人臣某，稽首再禮，上啟太上無極至真無上無為大道道德天尊，三十六部尊經玄中大法師高上老君，河上真人，文始先生，十方已得道大聖眾至真，三界內外一切諸天真君：臣以福善所鍾，遭值明運，三洞垂化，濟度天人，叨荷師真，授傳祕妙，救人佐國，行教立功，常懼任重力微，弗克負荷，思傳後學，弘紹法門。弟子某等信向翹勤，情旨丹切，列詞奉信，志在稟修，謙懇之誠，理難抑絕，即以某日，依三洞科典，敷啟壇場，露表告真，對齋析請真靈降鑒，障難不生，既合天儀，似可傳度，以今某時傳授事訖。自始及末，勞歷仙官、內外吏兵，一切官屬，關達奏御，營衛有功，各依太真之科，校功酬賞。臣以愚昧，玄理難明，進正犯違，千愆萬罪，特乞赦宥，許以自新，眾官門人，咸賜福祐，善稱三界，福滅九陰，道氣扶持，真靈接助，學道成就，克獲神仙，七祖生天，存亡蒙澤，若居世上，福祿日增，為天人師，弘道利物。臣及弟子某等身中所佩三五真官，受功事竟，各還宮府，恩惟太上道德眾尊省納，臣口啟即時上御，廣加間宥，侯須告報，臣某誠惶誠恐，稽首再拜以聞。
　　次納吏兵
　　臣傳度經法事訖，前後所出身中仙官、吏兵，功曹使者，主領撿押，還復宮室，無令錯互，須召又到，一如故事。畢，叩齒咽液各三止。
　　次復鑪
　　香官使者，左右龍虎君，侍香諸靈官，當令臣傳授之所，自然生金液丹碧芝英，百靈眾真交會，在此香火御前，十方仙童玉女，侍衛香姻，傳臣向來所啟，徑達至真無極玉皇尊帝御前。各三禮
　　次吟奉戒讚
　　奉戒為身寶，永劫享靈期。虛心會虛寂，精感在精思。
　　九鸞陪玉軼，八鳳薦金芝。青童歌妙曲，玄女唱清詞。
　　神尊示光景，太上湛希夷。天華雜香起，法雨散靈滋。
　　勤苦修生道，翹想作仙基。精誠如不息，鶴駕自當之。
　　次十二願
　　次學仙讚
　　次出戶呎
　　次辭三師
　　次讚引至玄師前，散如常儀。
　　眾官弟子各禮謝復位。
　　弟子受道三日外，相率自拜謝
　　恩表。
　　弟子未慣法事科式，監保師一人代為行之如左：
　　具法服，陳香火，澡漱，讚引至地戶。
　　次入戶呎，向戶左叩齒三通，呎曰：
　　四明功曹通真使者，傳言玉童，侍靖玉女，為我通達道室正神，上元生氣入我身中，畢，便以左足前進，右足隨之昇壇。
　　次上御案香，呎曰：
　　香乃玉華散景，九凝姻，香雲密羅，徑沖九天，真靈下盼，仙佩臨軒，侍香金童，傳言玉女，傳此信香，上聞帝前，令臣所啟，咸賜如言。
　　次各就本位立，存神。
　　弟子眾官各暝目，存見玄都十山三尊，太上十方真人，十方天尊，三十六部尊經居天尊座左，玄中大法師居座之右，老君，河上真人，尹先生居虛無之中，左青龍，右白虎，前朱雀，後玄武，衛壇四方，三十六師子在壇前羅列，已身頭巾七星，五藏生五氣羅文覆身上，三一侍經各千乘萬騎，天地各有萬八千玉童玉女衛身，分明羅列訖。　　
　　次嗚法鼓三十六
　　次發鑪
　　太上玄元五老神真，太玄玉童，太玄玉女，左右侍香，龍虎眾官，關啟無上至真大羅天中太玄都玉京玄司，臣今以佩受《道德尊經紫虛寶錄》，三日限滿，拜表謝恩，願得自然正真之氣，浹降臣等身中，所啟上達徑御無極大道玉皇尊帝御前。各禮三拜。
　　次長跪，嗚法鼓三十六通，出官如法。
　　謹出臣身中，五體真官功曹吏出臣身中，三天執法開化陰陽功曹，度道消災散禍解厄君吏各十二人，出臣身中，治職君吏某治建節監功大將軍，前部效功，後部效殺，驛亭令、驛亭丞，四部監功謁者#2臣身中，上仙上靈直使正一功曹，左右官使者，陰陽神次吏，科車直符吏，剛風騎置吏，驛馬上章吏官各二人出。出者嚴裝顯服，冠帶垂纓，整其威儀。直使功曹戴通天之冠，衣皂執單衣，正一功曹冠朱陽之積，絳章單衣，使者冠九德之冠，五色壽命單衣，腰帶虎符，齊執玉版。直使功曹住立上方，正一功曹住立中央，理病功曹營衛臣身，左官使者建節在前，右官使者持幢在後，陽神決吏立左，陰神決吏立右，上部功曹住立上方，中部功曹住立臣身中，促氣功曹催促十方，上部使者遠望上天，中部使者遠瞻八方，都官使者匝繞臣身，中郎吏虎賁察奸鉤騎都官僕射，天鄒甲卒，天丁力士，收氣食氣吏，收神食神吏，收鬼食鬼吏，收邪食邪吏，收精食精吏，收毒食毒吏，誅符破廟吏，科車赤符吏，剛風騎置吏，驛馬上章吏，飛龍騎吏等，屯住臣前後左右。功曹使者嚴裝事竟，羅列鹵簿，關啟太玄。道德五千文官屬領仙監齋君吏，天師所布下二十四治，三十六靖廬，七十二福地，三百六十名山，崑崙等上宮三萬六千神，日月星宿，遊璣玉衡，天地五帝，三界官屬君將吏兵，及道上二玄三元四始，四面方位風炁注炁甲子諸官君，將吏考召君，束九夷南八蠻西六戎北五狄中三秦胡越氏羌傖等君，五嶽四瀆丘沼君，諸廟神衹所在高山，山川溪谷山林孟長，十二溪女，根原本始土地之主，社稷將吏，一時嚴裝，與臣等身中功曹使者飛龍騎吏等，上啟太上無極至真無上無為大道道德天尊，三十六部尊經玄中大法師，高上老君，河上真人，文始先生，三界十方一切已得道大聖眾，天地表裹無量正神：臣等億劫福綠，生值道化，真經御運，正法度人，惟善是從，不陋微賤，而臣等已參初法，修奉護持，今年某月某日，蒙師某君於某官觀，傳授道德青絲金紐、《紫虛寶錄》，及《真經》上下、《河上公章句》、《想爾要戒》、《存圖》、《傳訣》、《朝儀》、《齋法》，三日限畢，拜謝恩朱表一通，上聞九天，功曹使者，飛龍騎吏，以時騰奏，請省表文。
　　次開函取表
　　新授太上道德高玄高上紫虛弟子臣某等，稽首再禮，上言太上玄元老君，高上老子，玄中大法師，河上真人，文始先生，無上真人玉案下：臣等下土至愚，塵微冗賤，億劫綠會，猶奉法門，而妙道度人，太上垂化，唯善是與，無棄於人，頃歲已來，參受正法，今蒙真師某嶽先生某，授以青絲金紐、《道德尊經》、《高上紫虛天書秘錄》、《河上公章句》《想爾要戒》、《存圖》、《傳訣》、《西昇上品妙真玄經》、《六甲存圖》、《歷藏玉歷》、《朝儀》、《齋法》，畢盡付授。自惟糞土凡穢，非天挺之才，實懼修奉未精，弗任負荷，村心省已，戰汗交襟，唯勵丹誠，永期尊奉。伏惟至真眾聖，道德高尊，三洞威神，三寶官屬，降以真氣，賜以光靈，使存注感通，功行圓備，魔精摧伏，道化隆昌，佐國立功，濟人度物，真靈覆祐，存搬沾榮，九祖七玄，三途六趣，神功所被，咸享福緣。謹以三日限畢，拜謝恩朱表一通，上詣太上曹，伏須告報，臣某等誠惶誠恐，死罪死罪，稽首再拜以聞。
　　次叩齒三通遣表
　　臣重因眾真上官，功曹使者，飛龍騎吏，分別關奏，操臣新受經法，三日限滿，依法拜謝恩黃繒朱表一通，上聞天曹：臣謬參治錄，耳目閉塞，檢校不聰，所上表文，恐有錯誤，行列不端，文字不整，脫漏顛倒，音句不屬，將前作後，以左為右，事任陰陽神央吏傳言，書佐習字小吏隨表進對，龍頭書刀尋文削治，長毫利筆依儀證定，毋令上官典者有所遺卻，閉昇表，逕達太上太清金闕玉陛御前，左歷歷關右吏歷啟諸官君歷第以次分別關啟#3，當令臣所請者下，所召者到，所濟者度，所奏者達，若有下官故邪精鬼賊，在雲路之中遏截表文，使不上達者，錄付近獄，依律治罪，以明天憲，臣伏在案左，恭俟玄恩報應。
　　謄章進表仙官　此呎默念：
　　靈寶大帝，勃下九天。玉帝命令，動震乾呈。統攝北部，掌執鬼仙。千千萬萬，隊仗擁前。旌旗閉目，烈火衝天。敢有午酉，擲視吾前。收斬見帝，永送羅鄧。官一小吏，五體神仙。各隨章表，直造帝前。違吾之命，當奏三天。逼遏鬼旱，束送魔遷。四靈衛護，不許離前。掃蕩魔賊，功果周圓。齋事告畢，言功紫顏。
　　急急如律令！
　　靈混太極，大道以無窮。神兵受詞語，飛攝入太空。
　　操伏　焚表訖　起身　納官
　　臣上表事竟，所出臣身中功曹使者，一切靈童官吏，各從眾妙門而入，在左還左，在右還右，直使功曹主領檢押復於宮室，毋令差互，後召復到，一如故事。
　　十二願
　　復鑪
　　香官使者，左右龍虎君，侍香諸靈官，當令臣傳授之所，自然生金液丹碧芝英，百靈眾真交會在此香火御前，十方仙童玉女侍衛香姻，傳臣向來所啟，徑達至真無極玉皇尊帝御前。
　　出堂
　　太上三洞傳授道德經紫虛採拜表儀竟
　　＃１『實』，當為『寶』之誤。
　　＃２據前後文，此處當脫『出』字。
　　＃３此句文字，疑有舛脫。