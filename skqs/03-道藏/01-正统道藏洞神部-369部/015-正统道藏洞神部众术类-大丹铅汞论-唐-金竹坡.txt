大丹鉛汞論
　　經名：大丹鋸汞論。唐金付坡撰。一卷。底本出處：《正統道藏》洞神部眾街類。
　　大丹鉛汞論
　　第一
　　夫大丹之術，出乎鉛汞。而鉛汞之藥，乃大丹之基。觀其互換感發之‘機，交相制伏之妙，皆出乎天地自然，非人力所能致也。且鉛屬陰，黑色，而為玄武，其卦為坎，位屬北方壬癸之水，水能生金。水中有金，其色白，而為白虎，其卦為兌，西方庚辛金也。汞屬陽，色青，而為青龍，其卦為震位，稟東方甲乙之木。木能生火，故砂中有汞，其色赤，而為朱雀，其卦為離，南方丙丁火也。以是論之，則坎為水，為月，為鉛。離為火，為日，為汞。當無一毫之差，可也。僕每至半途而悔，中道而廢，復參異人乃日：天生於坎，地生於離。坎屬水，為月、，為鉛。離屬火，為日，為汞。坎離互用，日月相交，鉛汞相持，虎龍相返，然後相成。僕遂先以水鉛而制離汞，後以離汞為真鉛，復以真鉛制汞魂，而為真汞，然貽外丹，得造化之大全。由是始悟五行顛倒術，龍從火裹出。五行不順行，虎向水中生。丹經言不妄發。吁，以鉛制汞，得汞中之寶，而汞伏於鉛，得水中之金，而鉛始見。以鉛制汞。以汞制丹，日鉛曰汞，不偏其用。日汞日鉛，不專其用。鉛汞制伏，黃婆會遇，外丹夫何遠之有。
　　第二
　　採取真鉛真汞：以掙鉛八兩，取山澤銀四兩，投入鉛內，鎔掄取花，得八兩，謂之鉛黃花。朱砂八兩，同研細，入神鼎，水火打經三轉，自然真死，為大丹之基，汞脫無窮之寶。
　　第三
　　結法：黑鉛取花於山澤，名日鉛黃花，白虎，丹經為水中金是也。朱砂取汞於水火，名日玉液，位居青龍，丹經為砂中汞是也。石水中，金砂中，汞合為一處，各用八兩，以體乾坤之妙，和合匹配，同歸神鼎，封固牢密，埋入神爐，水火既濟，運用抽添，鉛得汞而降，汞得鉛而伏，乃為龍虎大丹。再歸土釜，脫養辰砂，增添無極，三七四六，感黑白雪黃芽，皆自鉛汞中產。張真人日：不識真鉛正祖宗，萬般作用枉施功。鐘離先生日：抱太一之黑，為八石之首者，朱砂也。砂中有汞，汞乃砂之子也。抱太一之熙，為五金之首者，鉛也。鉛中有銀，銀乃鉛之子也。難取者鉛中銀，易取者砂中汞。鉛汞相合，緞鍊成至寶。此神仙簡秘之妙，得此者無忽焉。
　　第四
　　三姓會於元宮：母砂、靈砂、朱砂、謂之三姓。用母砂包靈砂，入鉛黃太乙匱養死。次以靈砂包朱砂，又以母砂包靈砂，入鉛黃太乙匱內，養七日。母在靈在朱在，謂之三在，混而為一，謂之四象。乃神仙之秘法，為世上之至珍。
　　第五
　　三姓再會：生靈砂包朱砂，用母砂包在外，入四象匱內，養七日，三姓再死，研細，增添無有紀極。
　　第六
　　白雪化生：粉霜四兩，生雄貼身，入大匱末內，養七日，其粉真死，雪白可愛。此粉有大功，乾汞點化，無施不可。
　　第七
　　白雪變黃粉：白雪取乾真寶，碎為白屑，上火下水，既濟未濟鍊養，色變如黃粉，見火成汁，傾出成膏，其味甜，有回陽起死之功，糝制成功之妙。
　　第八
　　鉛黃信轉為大寶：用淨鉛一、一斤，銀半斤，合鎔成汁，入信半斤，投之良久，取出坐鍋放玲，打碎。此信一陀，分胎去鉛銀，以信為末，與朱對勾，入火鼎內，打死。信在上，朱在底。此朱有大藥之基，須是煎去折半，其藥方靈，可為蓋頭。
　　第九
　　鍊養鉛汞大丹：鉛坑至寶形如布線者八兩，乃老翁鬚是也。攪為碎屑，以砂合貯之，入汞八兩，鍊養四十九伏，自然化為丹粉。灶之成丹，不復成寶。此可為大匱，養辰砂。
　　轉制四神為大丹
　　一秘：用神仙三丹妙訣，山澤至寶一十六兩，山澤先天太乙一十二兩，同入甘鍋煎，鉛黃半斤為末作置，將朱五兩逐旋於中，脫死為末。靈砂五兩作一陀，以死朱五兩貼了，外用四六母砂一斤，包令固密，再以鉛白霜死。大凡包裹外牆，築入油缸固濟了。畢用養七日，一緞，寒取出，其朱，靈母砂，杵為末，作大匱。此為一秘也。
　　二秘：山澤鉛銀煎取黃花半斤，先將母砂一斤，逐塊包裹朱砂，逐漸養死，剝去母砂。次以朱砂靈砂對停包曩，逐漸於黃花匱末內養死，取出搗為一處，以成大匱。此二秘也。
　　三秘：依前黃花半斤，將靈砂四兩，逐漸於內養死。卻將死靈砂與硃對停為末，煆作州陀。外以四六母砂一片包裊，黃花匱內養令真死，與母混而為一，以作大匱。此謂之三秘也。夫是三秘，乃大洞真訣，皆以凡鉛死汞為真鉛，以真鉛死朱為真汞，鉛汞一處，合鍊養嬰兒，靈中之靈，聖中之聖也。
　　脫養嬰兒
　　夫嬰兒妮女，雖同其源，實易其體。詫女者，未結胎。嬰兒者，已結秀。嬰兄既產，能神能聖，能通能變，運用無方，變化莫測。在天為白雪，在世為鉛壺，在人則為粉霜，神仙比之為妮女，不過、一水銀爾。以其產朱砂之腹，為汞之精，、砂之黑，攪之不濁，澄之不清，竟在高山，裂石不能得其形，柔和明淨，糠枇不能汙其質。此為長生之藥，點化之珍，世之至寶，無可比倫。凡夫濁質，不明造化之根，不遇神仙之訣，乃欲其成乾汞至寶，以歸一身之所用，以縱一己之私欲，何其不自揣量。然人欲求其訣，當先尋師。欲得其方，先修其行。察陰陽之動靜，驗天地之循環，明辯藥材，扣求水火法，參稽互考，褊閱丹經，尋訪明師，直與天地同其軌轍，與內丹同其關鍵，可不秘乎。泄之非人，罪及七祖矣。
　　脫養粉箱成大藥
　　粉霜四兩，入銀末一兩，同研勻，入油缸內，上以前三洞藥丹末捺頭，用黃土末作蓋，封固堅牢，用火四兩，緞養五日五夜。次取出粉霜，再研細，銀薄捲作筒子，入粉在內，捲暑令緊，入三洞丹頭中，養之三七日。此粉有大功，可作大丹轉糝之法。
　　外丹大乘濟物利人肥身養道
　　嘗聞異人日：天盜地，地盜人，人盜萬物，三才相盜之道，外丹之衛，莫不由是乎。外丹以鉛為祖，以銀為母，以汞為婦。鉛盜天之黑，銀盜鉛之黑，汞盜銀之黑，互相盜竊，其理一也。其外丹欲以變化一，生生而不窮，非得此三才相吞柑盜交和之理，其何以知外丹相生相養相吞相合之妙也。且夫外丹之衛，與天地造化，初無少異。大丹以鉛為祖，以銀為母，以汞為婦，以鉛用銀，是感先天一元之黑也。去鉛用銀，以銀養汞，是感後天銀母之黑也。汞既以死為鉛，故謂之真鉛。由是以知汞之盜銀，子之盜母，其理與天之盜地，地之盜人，而有感異之說乎。真鉛既死，得所謂之真汞，又果何物耶。殊不知汞者，即感後天之黑而生也。未經緞鍊，故謂之真汞。能將真鉛杵為細末，又將真汞混而為一，復求朱砂而養之，則鉛汞相合，陰陽配匹，互相鍊養，而可謂之鉛汞真死之藥耶。汞既已死，母黑散耗，不言可知。至此須明其形神俱妙，與道合真之理，方與天地造化，異事而同其源。是故銀者，汞之母。形者，神之舍。神歸乎舍，形神合一。鉛交其汞，汞死為鉛。銀與鉛合，子與母會，不相分離，不相問隔，所謂和合四象，得外丹大全之用矣。且四象五行，不可缺于一。此一者何也，土也。土者何也，硫黃是也，黃婆也，黃芽也。丹經日：雖用黃婆作媒禮。又日：反鉛為黃芽也。又水銀為真汞。又日：灰池炎灼，鉛汞成銀。潔白見寶，可造黃金。若是真死鉛汞二兩，煎出聖銀，正丹經所謂反汞為黃芽。依前脫養出硃砂，正所謂反水銀為真汞。反還之妙，不容於不知。然則道家何以日順則成人，逆則成道。以銀養硃則銀折，全在乎貼身。以砂養砂則耗折，以砂澆汞則砂活。雖千百載，亦無成功。謂其孤陰不能自生，孤陽不能自成。世之用銀則銀折，所幸有汞，則益其銀。世之用砂則砂脫，所幸有硫，以固其汞。銀無耗散，汞精不飛，以銀養汞，投胎奪舍，返本還元，再緞黃婆，以為媒禮，何謂無成功之效乎。古賢有云：不得硃硫汞不乾，鉛無硃硫汞不耐，正所謂歟。蓋鉛汞者，日月之精，出於天而光照四表。日月之光，著乎山澤，而五金生焉，八石產焉，珠玉結焉。光者何也，精神之發現也。丹者何也，鉛汞真精，感化而為還丹者也。丹久而光，光而明，由是黃白生焉，眾寶出焉。曰乾汞，曰點化，皆由此丹而出。凡世之謂感氣母砂澆淋，皆自此出，此丹之生也。雖然黃白之術，此特神仙之餘事爾。人能於服餌，剋意於內庭而上之，遂使此心立於無患之壽域，臻於長生之藥地，此僕之所以拳拳於同道之士也。
　　大丹鉛汞論竟