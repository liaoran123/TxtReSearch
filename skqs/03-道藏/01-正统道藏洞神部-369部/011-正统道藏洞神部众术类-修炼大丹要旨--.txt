修鍊大丹要旨
　　經名：修鍊大丹要旨。撰人不祥。內收呂仙賜方，當出於宋代。二卷。底本出處：《正統道藏》洞神部眾衍類。
　　修鍊大丹要旨卷上
　　外丹要訣
　　山·澤之物，二八為元。山譯之物，四六為團。以團入元，丙丁合乾。山澤之物，以硫炒堅，用元為匱，養死為鉛。既得真鉛，用汞方全。朱砂同研，再養以元。其砂既死，是謂大全。取元合體，可長於天。觸類而長，真死九還。五者既備，豈可妄傳。某仰觀天地，盜大虛而濟人，鉛汞盜大乙而利物。蓋盜我者，盜我精氣，鍊我魂魄。在我未能收十全之功，何以濟人利物哉。天地相盜之理，愚不可以輕傳。而鉛汞相娠之道，安敢不講究，而推利人濟物之事哉。其衛以鉛為本，以汞為元。世人莫不知鉛汞為大丹之基、往往多不明真鉛真汞之理，與夫互相吞竊之道，是以不知生生無窮之妙也。且鉛汞之盜大乙，當以大乙而資鉛汞，鉛汞之自相吞盜。當知其所本，識其所藏，明其所用，察其所返，斯始得造化之機也。抑又考之，雲龍風虎，則神氣之道者。神由母，氣由子，以神召氣，以母召子，孰召不至，為其有吞竊之患。故鉛汞而無成功，外丹之衛，全在乎形氣，亦不可不知也。一氣之運斷，可知其靈否。孰不知靈者，形不靈而氣靈，生不靈而死靈，水至清而結冰不清，神至明而結形不明。使冰一浮，其水返清，使形一定，而神返明。能知真死之理，可以為大丹矣。
　　火龍玄珠丹鼎法象
　　火龍玄珠大丹
　　採得龍虎一斤，秤四兩研細，以熟帛二重包裹，扎成雞卵之形，剪去剩者令淨，以黃土白砂炒成末，秤一斤四兩，扎成鵝卵形，外以皮紙剪作條子，以雞子清調糊，掃在鵝卵上，留一頭，可頓得雞卵大口子，便令乾其殼，約令厚半指。候乾，以刀子則破砂土包子，逗出其中砂土，用帛子拭令掙，方可用也。先以大殼口在上，於底中先下青龍末八兩，次安玄珠毬子，次用崑崙紙剪環子，搭在青龍末上，留一半許，不得近殼。次下白虎未八兩了，卻以皮紙條襯在白虎末上，外以紙條子蘸雞子清，糊令殼子口了，如殼子厚，令乾。用一大錢，令納生炒了土二升許，在鍋子，坐大鵝卵殼於其中。次以炒了砂土三升許，四下並頂上填實了，以藥合子盥泥固濟，方可入爐。凡下火添水，從本月上入火，留對戶出氣一其十戶皆塞之。上以木盆蓋之，亦留門，戶與下同。逐月轉移門戶用之，如四兩火，子午卯酉四時，抽換新舊之火。初四十九日足，玲取出去砂土了，成一玉毬子。旋旋以刀中心勒破，分成兩片，專記上下弦號之，勿令妄記。中取玄珠，去帛子灰了，以黃蠟封，入油瓷內，以土埋三日，取出細研，半夏糊丸，如蒙藍大。每服三丸，漸加至九丸，盥湯下，日三服，空心服。所得靈汁收起，隨多少依前鍊成，四兩盡為度。再秤，如欠少，以前玄珠添成四兩，再研，扎成一雞卵，入上下弦內封固，入爐火，如前四十九日足，取丹研細，半夏糊丸，如蒙藍大，依前服之。收靈液再鍊，藥盡為度。秤成四兩，再研包入上下弦內封固，入爐j 四十九日足。如此第五轉玄珠出。時鑽一孔子，可入汞一兩在內，以上下弦合了，入合養火，子午卯酉六兩，火養三一日出銀也。第九轉，入汞試之，成庚也。第十轉，打有四兩，入上下弦內，養火一周年，半夏糊丸，如黍米大。每服一丸，新汲水下，服一兩地仙也。用一丸點汞一兩成寶，三丸救死人立活。凡夫服一兩，長年不老。修行人服一兩得仙。秘密勿泄非人，天條甚重。
　　金丹法
　　朱砂四兩或半斤，用草汁並四十八津，重淋之液，入硫半兩，同煮一伏時，久愈佳。如無草，以醋脫煮。卻不用硫庚四兩，用丹頭四錢，入甘鍋作汁，提起用鐵火筋，攪作黃粉，傾入淨甕器內，盡成粉為度。以水？淘之，秤得元分兩不折，為妙。將粉秤一兩在外，餘三兩卻與煮了朱砂，同研勻。庚硃過氣，方入甘鍋中。外一兩金粉，秤七錢蓋面，以紙隔定。再用山澤銀末一四兩蓋頭，以土築實，入灰池中，封固，養火四兩，七伏時。啟合，加火貼鍋，一緞通紅，一宿天明，取出銀末，其金硃真死。可以細研，入油缸中，用火五兩，養二伏時。以西硼蓋頭，大火一煅，煙成至寶。此一灶聖，凡混合血氣流通，金得聖體，剛居柔位，方能產化。
　　右聖几既已交媾，可再鎔成汁，每兩庚入丹頭一錢，如前攪成黃粉，再研。以煮過硃砂二兩，伺入甘鍋中，上覆以前金粉七分，糝面隔絕銀氣。換新母銀硃四兩蓋頭，封固鍋、口，入灰池中，，用火四兩，養緞二伏時。亦用半斤炭煥通紅，一宿天明出爐，所有金硃真死，研細。蓋金氣既多，硃盡變為金末。又用此一鬲銀末在上，乃是神仙之法。神交而形不相交，金木不相問隔，可為長生大匱，水脫硃砂成寶匱，養三黃而點化五金。
　　金丹論
　　僕嘗歷考古今神仙，立大丹之名曰金丹，未聞有一家銀丹之說也。夫金丹者，取其＇不滅不壞，不變不易，堅剛之義，可以永保長生。究其為寶，三黃不能汙其質，丹砂不能吞其形，可與天地同其長久，與日月並其精華，無一物可以比並。且丹日金丹，鼎日金鼎，二者並取金為名也，其必以金之寶而造之也。然後既以造成，賴此金之元氣，可以化世寶三黃，同登玉闕，謂其胤以金寶而造之，然後化之，則明造化之＇、機。胡為丹經他方，充積棟宇一，其問所論丹母，獨言乎真鉛。及其分辨陰陽，和合四象，乃日白金硃砂，黑鉛水銀。至於點化，乃日黃芽白雪，雌雄二精。闆盡丹經，未嘗有一書，及用金為丹之母。特取金良者，以養丹砂，徒費工夫，用火而去。及借白金，以助生育，所養雖存其色，未能盡善。十年之內，參之造化。或以白金造室，或以白金作蓋，或以白金而作外牆，上體陰陽交接之道，下體蝶贏孕子之法。細而詳之物情，能傳其情，交其精，混其氣，和其神，隨物而轉，參合造化，體驗施為，雖漸有所得，而皆未造夫一蹴而就者也，一日而成，簡易明白之境，精一純良之妙矣。
　　僕因思之日，丹砂染銀氣之深，被金氣之淺，則昔之所以為金，今變而為銀矣。染銀氣之淺，被金氣之深，則昔之所以為銀，今變而為金矣。感銀之氣尚淺，被金之氣未深，則為金為銀，而未辨乎餌色，尤不可不明乎、生養感變之道。一決既感而為銀矣，而欲復還而為金，不亦可乎。大抵氣聚而成形者，可以氣而變其形。以質混而成形者，終不能以氣而化其質。僕造此法，多失之。金氣大薄，銀氣大深，為銀以轉為金，未既徒事乎。煙菴之功，雖復還其為金之性，終不免有耗折之偏。繼自以往既識此病，當以金而變養，以氣化氣，色不牢者，而自還可也。吁，黃白之物，雖產於天地造化之妙，亦利於人生養之道，變化之功也。色之淺深，實不逃乎一氣之用，譬之接物，正為梨接桃者，其實甘。以梅接杏者，其實酸。各有本然之性，亦可積習薰陶，蒸染之久，與之俱化，不見其所以為本然者矣。僕夜以繼日，焚香禱告，參驗古今要圖簡易。早遇真仙，傳授大法，乃出世之金丹，頓空之上乘。雖藏之以自祕，亦不敢隱而無傳。
　　造靈砂貼身要訣
　　粉霜一兩成塊者，用三淋荷灰汁，煮一伏時。以雌雄末醋調貼粉身，先入銀母硃匱內，養三日，可以真死。硃砂一兩，硫黃一兩，同於四十八津三淋之液內，煮一伏時，取出。入甘鍋中，上以死粉霜捺頭，以銀硃再捺粉上，養鍊七日，真死。取出，先用死粉貼身，次用死硃，又用伏火飛砲貼。此三貼身，非人世所有，並不吞母。每兩各用半錢重，勻為貼身，切宜祕之。
　　養白雪要訣造成五行法
　　前四象既以真死，卻將粉霜六兩，薑自然汁，煮一伏時，荷灰汁同煮為妙。‘取出，在銀瓶內，上用四象末捺頭，外用禱麥、川椒、香附子、樟柳根、訶利勒五味，通固合外，養緞。再取出，入象末內，養火二七日，真死。研入四象末內合，成五行大丹之匱。卻將粉霜成塊者，用三黃煮貼了，遂入獨粉匱內，養令真死，號日白雪獨神匱。
　　白雪獨神養粉要訣
　　粉霜堅鍊者，用一味薑汁，一味藕汁，同煮三伏時，常如魚目沸。入三黃在汁中同煮，略借氣之用也。次以生雄貼粉身，入白雪匱內鋪，再養火三七日，候粉真死，可檮為末，作獨養粉匱。又於獨粉匱內，養出粉霜。其妙難窮。不過鉛池，便是山澤至寶。又以死粉為匱，復將生粉，用前二汁，入生硫雄，同煮三伏時，取出。可以生雄貼粉於前死粉內，脫出粉霜，可養二黃化物。
　　糝制要訣
　　僕自幼鍊養靈砂，非不知以母養子，以子為母，脫經三次，轉至九還，慣養黃芽，鍊成紅粉。幾二十年不獲，未免含羞忍辱，持缽於人門，閱盡丹經，參求稽考，皆無所取。就後得異人點化，和合四象，鑽簇五行，得合天地之造化，雖點頑成物，變貨成真，尚未造安身立命，利物濟人之域。復思異人言，子母有吞竊之患，鍊紅粉有長生之功。推其所旨，凡三緞而不全就，七養而未全成，後養紅粉，依方煮鍊，別求一匱法，始得大有效驗。今將養粉火訣，載之方軸。後人得之，不可輕泄。大抵紅粉為之藥，附金水長銀芽，凡母之氣，結成其體，與硃靈附陽者，大相遼遠。非假神室緞之不就，非用神符匱養之不成，非三淋荷葉汁煮之不伏。養法常用溫火，先蒸後緞，留而不去。若遽加大火，一緞而折，一養而去。如養嬰兒，如弄姥女，調停火候，方得真死。紅粉死，乃水銀乾。水銀乾，而糝制成寶。若泄此事，禍不旋踵矣。
　　訣曰：煮如蟹眼，緞不純陽，養令溫暖，始不飛揚。一二三日，日一夕各一兩。四日日一夕各兩半。開罐上在下，下在上。五日六七日，一兩半。
　　硃靈口訣
　　夫硃靈者，皆有吞竊之患。惟粉見母，而無吞竊之憂。硃依硫而成體，硫能竊耗母，所以見硫而氣過。雖竭天下之金石，窮天下，之靈苗，亦不能兔此患也。硃也，靈也，粉也，三者互相制伏，始獲點化之功也。靈砂已成，探用刀削，去硫氣，移下鏡面，顛倒入鼎，扶持埋向鼎口，外再納泥正固砂邊，勿令火傷砂體。用炭緩緩緞之，勿令鏡面皮膚破裂。用醋調藥貼身，先入母匱，以陰爐，上火下水，溫養七日。次陽鼎，上水下火，鍊養七日。飯得秘密，硫氣不出，汞氣不飛，子母兩全，始獲其利。某得養靈砂之妙旨，亦得師傳之法，利在點化之妙，止於丹陽。丹陽之法換骨，與世寶爭衡於世，豈為易事耶。眾藥之用，莫如白雪。白雪之藥，即是粉霜。其物甚難於養鍊，雖甩沸湯衝過，荷在汁煮一伏時。入在紅粉匱內。或以神室，上以四象末蓋頭，外用黃藥子、川狼毒、紫河車、八角鏡、瓦松、細辛、鳳尾、石韋八味，蜜調固濟，用火養緞。寒爐取出，剝去外藥，將神室哉粉，入四象末內，養令真死。無拘日數時，依師旨教，深有＇效驗。先又白金三錢，雜以赤金七錢。投下雌粉二錢，並投死靈半兩。其靈分胎在上赤，既以白而死靈，亦不復為赤所染矣。再將赤金一兩同鎔，又以死靈半兩，併前投之，毗粉二錢，先點其靈，後分胎在上，赤物復變為純陽之寶。二以死靈共一兩，止得八錢。又以死信粉二錢點之，同鎔作汁，投下生鐵半兩，生硝三錢，以泥塞口，大火一扇。破鍋，取諍。再換鍋。更得鉛五錢煎之淨，二兩七錢，此換骨之法也。白雪之效，初成上乘之丹法也。後有神符一丹，亦是粉霜養鍊，功效之大，不可與白雪同日語。此某於神符，誠然造於極至之妙。
　　神符要訣
　　白雪中傾下汞，候乾成芽。取聖芽八兩或一斤，鍊養成粉，哉蓮粉霜在內，可煮可燬，養之二七日，每二錢可點赤，而化上色換骨丹陽。此丹依師變轉，又名神符白雪。一錢可點一兩赤物成寶，亦可糝汞一錢，乾一兩成寶。某在丁亥歲造成白雪，脫出神符，又變玉神符白雪，乾汞成寶，點化丹陽。及將前四象灶燒，每一兩只有寶三錢已上。某夜不能寐，日不能食，又參明師，乃日靈砂硫氣不斷，粉中有汞，汞能活硫，日往月來，死而復生。每三兩只主有寶三錢，餘者為膠油糖之物而去矣。某再告師，遂將存汞去硫之訣，始獲十全效矣。
　　鍊硃去硫第一法
　　先養靈砂，成寶去硫。後養硃去硫，四象去硫，五行不去。
　　詩日：
　　以硫結汞斷靈砂，用母我蓮養我家。留汞去硫為大寶，三還伏火見黃芽。
　　死汞一味最為佳，卻以硃汞結成砂。水火鍊來經四七，周天火候聖黃芽。
　　黃芽一味養丹砂，四星匱一是生涯。火候調停纔七七，乾汞成真足可誇。
　　鍊硃靈去硫存汞成寶論
　　夫靈砂硃砂，見寶乾汞成銀，世之絕學也。往往緞鍊靈硃者，世傳之久矣。所作者莫知其數，得寶成事者未審其人。靈砂者，若以草木煮鍊，八石資養，不用母者，不能成其事業。用母而不用草木制者，蝕母甚而不能靈通，母少子多者，亦不能制其真死。既云有母不靈，無＇母不成，既母多而子少，但不借體還魂者為妙。母少而子多者，但不疏碎堅體者為佳。無母者，但疏碎而不能堅剛。純食母者而汞去，借母之體也。有母無母，母多母少，二者皆死，燒煙青脆，無寶者何也。大抵有母無母之義，學人不知。皆為硫之所拘，始者無硫，獨汞不能成二氣之妙。儻成靈砂，既死之後，硫不去寶不能成，其間母與汞事然一體，皆為硫氣所攝，燒之青脆，作汁有艷。有母者，外有白衣，中問青脆。無母者，但青黑作汁。二者俱有，鬼燄黃煙尚存。若便以灶煎硫蝕，母汞經火，愈燥愈裂，汞母難以存焉。皆為硫火，一時盡化為油糖而已，自可嘆哉。空費施為，徒勞作用。古仙云：硫黃在金石之中，為將軍謀慮出焉。又為黃婆，又能擒汞而伏，又能媒合銀母而成其質，殊不能分胎離體成銀爾。有云：太平只許將軍定，不許將軍見太平。汞既伏矣，硫不去而及有所惡，正此義也。僕今既事業在手，漏泄機緘，不為得罪於天，庶幾有補於將來。志誠之士得者，幸無輕視。但念學事業勤苦不易者也，戒之戒之。
　　訣云：
　　小玉即硝四兩，以長流水同煮。獨神即鐵花一斤，一日為度，硃靈死者，但以獨四兩養一兩，封固，入匱灰池中，四圍高灰，可簇火一緞。來日取出，靈砂雪白色。如來日未白，再以靈砂，用小玉，煮少時，再入匱。匱火簇養一夜，定成白體之物。入灶爐中，只以死硼硝些子點之，下生鉛少許，其物成絕色世寶矣。
　　神雪丹陽四皓丹
　　粉霜二兩　水晶毗一兩　硼砂二錢　砲一錢　乳香三錢　焰硝一錢
　　右六件撫細，拌和之，用銀末四兩，拌入水火鼎內，以八斤火足秤，依靈砂法火候一同。寒爐開，其藥飛在鼎口四向，其色黑，可收之。其銀母墜底，去母不用，取藥收之，名曰四皓丹。
　　四皓丹轉四寶神雪丹
　　四皓丹末三兩　粉霜五錢　毗二錢半硼半錢　硝一錢　乳香一字　砲半字　已上並用生者
　　右用銀粉二兩半，同前藥拌撫細勻。生薑汁和為劑，以銀禽子捲成筒子。入藥在內，用細鐵線縛定。用水中金為匱，上下鋪蓋，固濟。入灰池，去令一寸，養火一十六日，子午卯酉各一兩，抽換新火也。日足，冷剝去銀薄，收之，可化丹陽。不然將藥鐵臼杵為細末，可為子母匱。
　　四寶神雪丹轉神符白雪丹
　　將前四寶丹四兩，或半斤一斤，為匱。內轉養粉霜，作白雪丹口訣。
　　神符白雪丹轉輕紅粉丹
　　大光明硃砂四兩，四十八津，煮一伏時。用銀鸞子半兩裹之，入白雪丹，養火七日，一兩，子午卯酉，抽換成寶。亦可充杖子為丹陽，亦合庚道點黃。不然將此物和神符，同養火三七日，可以糝制。一錢紅粉，可乾汞五兩。湯瓶之上寶成，方過氣爐，煙成上等至寶，亦轉為庚矣。
　　神符白雪丹養靈砂為紫河車丹
　　白雪丹匱內，養靈砂七日，成銀。其靈砂和白雪，亦可點杖為十分丹陽，三錢一兩，成上色銀矣。
　　紫河車匱，養三七母砂，二八感氣，一兩火候，二時卯酉。一七日，母砂子白灶成寶，亦對衝杖子，成上等丹陽。將紫河車養出母砂，為銀蟾丹匱，轉養得粉霜，制金矣。
　　養成神粉轉雌黃名金英丹
　　葉子雌黃四兩，四十八津，煮一伏時。洗掙，用十分好庚箔一兩包之，鐵線十字縛之，於神粉匱內，養一十六日。出剝了金箔，一錢點一兩花銀，成菜花金矣。
　　神粉匱養雄黃為金雄丹
　　雄黃四兩，四十八津，煮一伏時。出淨淘洗，用足色庚一兩包之，於神粉匱內，養十六日。取出，金箔一錢，化花銀一兩，成官金矣。
　　丹房雜法
　　藥石一斤，乳細，用瓦缽盛之。以鳳尾草，又名鵝青草，或山慈姑，或馬齒莧，或躑躅，或芭蕉根。但死毗草，皆可用。以四五擔，檮擂碎榨自然汁，或添入清水，用大缸盛之，澄定二三日，取上面清汁，煮藥石七日了，如粥糊狀。再添汁煮三五日，以藥石炭火上燒看煙盡，有半石，可用熬藥，至八九分乾，用好皮紙盛爐灰，頓在缽內藥上，滲去水，烘乾，入合，如法固濟，四兩火養月餘。用甘鍋固濟，窟煆，再入合固濟，養令真死。雪白輕淞無煙為度。方過母氣為匱，每八兩藥，以好銀八兩，火煽鎔作汁，用杭州鍋盛之。將上藥分作六箇小包，逐包撿在銀上，其藥亦微作汁略攪轉。又下一包。如此六包，皆盡通攪轉。提起鍋，候冷，破鍋取出，其銀在下依然白，其藥在上帶黃色，方可為匱。其銀不折分毫。用鉛三兩，入銀內伺鎔，煽去鉛，方可打得其銀，亦可養硃。
　　打靈砂法
　　水銀八兩，好硫二兩，乳細炒成青金，加些雌雄或半兩，入水火鼎，封固得密，下手便下半鼎火，纔火紅上面固藥氣起得盡，用鹽泥刷之，如此半箇時候，方加火至七分。鼎下裹面藥升時，水自然滾。候滾將靜時，加大火鼎一伏時，其堅如鐵。
　　打硃靈法
　　假以前炒成青金頭五兩，入硃砂五兩，同乳細，再加生硫二錢，加再炒半箇時辰，如前法入鼎進火。
　　打硃砂法
　　硃砂十兩，入好硫六兩，加雌二錢，亦可同乳細，入姚中樣火，炒半箇時辰，入鼎固濟，如前法用火。每硃一兩，出鼎止有八錢重。
　　煮砂法
　　硃砂每兩，分作十塊，用絹袋盛之，入藥內煮三日，方貼身入匱。
　　煮藥
　　地榆、五加，或橘葉、漢椒，或貫仲、荷葉灰。
　　貼身法
　　每砂一兩，作十塊，用銀薄一錢，杭州名蠻子，每一兩約二十片，貼上砂，逐塊務要捺得緊實。然後鋪蓮入毗匱，半斤養六兩砂，上下二層，入合固濟。以三兩火養六日，以四兩火養三日。取出，其硃青黑色，裹面紅，方可入母匱。
　　入母匱法
　　山澤銀八兩，以炭末作粉亦得。或以廳糠鋪在大浴盆內，用水和之。次將銀鎔成汁，用竹簡左手挈住，右手提鍋，納銀於竹簡上，淋下糠內，自然珠圓。每母硃半斤，以毗匱藥二兩，拌在母上作衣。每斤母養硃四兩，作兩合，入封固。養火五日三兩，四日四兩火。出合，將靈坏成寶，或點化。
　　點化
　　養得硃靈真死，母子兩全。用硃靈一兩，在甘鍋底。次用骨頭粉一兩蓋，又以鉛粉或黃丹蓋頭，自上發火，大煽作汁。候冷，破鍋取之，用鉛煎得一兩五錢九成銀。
　　煙靈硃法
　　養死砂一兩，用鉛一兩，先鎔作汁，然後下砂，扇去，鉛盡自然雪白。
　　煙母匱
　　將養過母銀，用黃丹二兩，打拌令勻，丹食火一伏時，取出，投鉛煎之。靈砂不倒，再緞即死。硃砂如入母匱了，有八分死。用慈姑草檮碎，或大金螃蟹，但伏硫草，皆可以短樣。砂鍋下面用草，中問用硃靈，上面厚用草蓋，用瓦陀蓋面，不必封固。卻以磚石砌爐中，安藥鍋，四圍用炭，上面亦用炭。自上發火，至下通紅，其鍋亦紅。先以爐灰一斗在邊，用水拌濕，候藥鍋通紅，草煙將盡，取藥鍋在濕灰內，用濕灰蓋之。候冷取出，其硃自然真死。
　　添補靈砂
　　砂二兩，用前藥煮乾。以母四兩成粉，用生毗一兩為末。先炒母熱，次下毗再炒入。卻以此母養砂二七日，一七日二兩火，五日二兩半，二日三兩，再六兩火。一夜取出，其砂得一兩八錢重。用鉛煎成寶。一兩砂得八錢銀。其母銀用黃丹二兩拌勻，皮紙裹，再布裹，埋地內，三日取出烘乾。先以鉛四兩，入甘鍋鎔作汁，次下母同鎔，為添補法。
　　結母砂法
　　母一兩，打作二三片。用水銀五兩，同裝在建盞內，上面黃蠟一兩，清油三四兩，同煮，其油蠟大鎔，半箇時辰取起，候冷，用刀四圍取起，其油蠟作一塊，下面銀與汞交媾，將銀子取下砂，又銀子如前法結之，以銀盡為度，此法度只結二八母砂。
　　硃砂取汞
　　硃砂十兩，乳細，用松炭末和之，裝在大甘鍋內，至六分，用松炭末蓋之。上用小瓦片裝在上，用鐵線結成一團片，蓋在鍋口，用鐵線縛之。打一土窟，先安小瓶在窟內，瓶內用水將甘鍋蓋覆，轉在瓶口，用泥封口，四圍磚砌，上面用大火一緞，再加半爐火。每硃一兩，可得真汞七錢。在瓶內去水，洗得諍。
　　分庚銀
　　每淡庚一兩重，用生硫一兩，或半伏者七錢。忍冬藤，又名鷺鷥藤，兔絲子藤亦可。或躑躅花、荷葉，煮硫四五日，自倒伏。硝二錢半，皂角末拌硝，逐旋添入鍋內作汁，礬二錢半，盥二錢半，上件藥同研細。
　　右將淡金作汁，先用些小硫據之，提起候冷。次下前藥蓋面上頭，用陳壁土和盥蓋頭。又佣小鍋蓋之，鐵線扎縛，封固，通身用泥固之。大火補得十分好，候冷，破鍋取出，其金作一塊在內，銀在外包了。打去外銀，仍將金用前法，再用藥一半，再如此燼之，又如前去銀。第三次於一半藥內，又去一半藥，亦如前法，其金方諍。其銀及藥，投在鉛內煎之，儻金銀內有銅時，先用硝提得淨了，卻分金銀，分銀銅。即次銀，先用壁土泥鹽蓋在上作汁了，不可攪，令其自然二氣相感。破鍋取出，再作汁。用硝伏硝多礬少，再三再四提之，攪得硝礬在鍋內邊上，傾出銀了，再鎔礬，再有銀，以無即止。若七成者，只得七分。
　　縮法
　　《青綠篇》云：用泥法重四十九兩數，水銀半斤，錫半斤，千年草一枝，蜈蚣草一枝，同鍊。
　　呂仙賜方
　　明窗之外著桑柴，一滴方纔養聖胎。七七之中分造化，等閑一笑作金釵。
　　硃砂四兩，桑灰汁二斤，懸煮淨為度。次膽礬四錢，明信四錢，石炭四兩，韭杵真汁煮信黑魚膽煮礬，入六乙匱，玄晶石固定，只在有熟之藥。
　　夫丹者，乃稟天地之氣候，奪日月之精光，有陰有陽，調和須序。先明子母，後察其詳。藥品不知，空自為之，則不成矣。得此者，宿綠有慶，仙籍書名，積行累功，濟人利物。如或非為，甘遭玄憲。純陽呂祖師仙崑，洞中親書賜方。
　　又方
　　明窗要桑柴一味制。枸子根四兩，酸薑草四兩，紅四錢，柴一升，醋一斗，用鍋內煮一宿，煎鍊成膏，以乾為度。碾碎為末，黃臘為丸，一點四兩，每一丸重一錢。即此便是神方。薑草、枸子根二味，可以為汞捷法。
　　又方
　　六乙匱，七日，火二兩炭。硃砂四錢。桑灰一升，水銀四錢，硃砂四錢。水銀占住硃砂，一處乳了，便煮倒信韭菜根汁，金銀花根著了，便成癩頭硝硼砂也。煮信裹，若要信成汁，除非眾石為硼，一石硝一石，蜜陀僧能點金。
　　又方
　　藥頭一錢，錫四兩，水銀二兩，護信二錢，用醋折過，與前方詳用。
　　火田農務
　　混元丹。以見寶砂半斤，入合，澆汞二兩，醋調赤石脂、蚌粉，封口縫了，更不固濟，入以二兩火養三日，第四日加火二兩，通養七日夜，以子午卯酉互換火。日足，取出開看，其汞皆乾。如有些小油汞未乾，再封合，養火三日，候汞乾。再開合，澆二兩。如此四次，得乾汞半斤。如作長生匱，每次澆四兩，七日七夜火，轉汞至百兩止。取上色煙，成無比之寶。
　　靈砂九轉。每澆汞二兩，用火五兩，候申時入火，來日開看，水銀已死。老子日：朝種暮收，早澆晚乾。
　　青芽子砂三兩，澆汞三兩，寅午戌，火各四兩，三日夜開看，如未生芽，又澆四兩，養三日夜，必生黃芽。如生芽不得取動，又澆四兩，養五日夜，又澆四兩，養五日，計一月六次，澆四兩，共二十四兩。日足，取出上面飛成黃芽者，摘稱或半斤，或十兩，或一斤，可取收起。卻別入火養，湧泉變化。其餘合子底不飛者，作芽子不中用，但和先砂，作草匱，一緞成寶。黃芽檮碎，水飛淘，隨水過者，鼎器養為大藥。不隨水過者，白砂硝為寶，不可為藥。或將芽子五斤為母，五日一澆五兩，採摘入生取熟，汞不竭也。四兩砂澆一兩汞，火三兩，養三日，候冷取出。又澆一兩，養三日，候冷開合，寒林芽子生，起不得動。又澆一兩，四次，汞四兩，將手抵芽子硬時，方可摘下，若高二三寸，妙也。逐旋收，任意化物，可變十六變，乃長生室匱澆汞一絕。
　　靈砂九轉。將養成汞五兩，不可犯雜，別作一合子，每日澆汞伍兩，入合內，入灰缸中，每用鼎火五兩，每三日一次澆，其汞湧起，如瓊林玉樹，作珍珠此，頭帶紅色，及珊瑚之狀，其寶可愛也。
　　修鍊大丹要旨卷上竟
　　修鍊大丹要旨卷下
　　硃砂鼎方
　　硃砂真正如箭頭、光明、出辰州者，以三斤為則，用院火絹袋盛之，以桑柴灰熱水淋汁了，再淋滿盛於砂鍋內。卻將硃砂袋懸掛灰汁中，上不露袋，下不著底。又用一砂鍋蓋上，以灰滓固口縫。桑柴火文武燒煮。三七日夜，火不可太急，亦不可太慢，如常魚眼水沸。煮之至期，取出看黑色透明為度。如不黑明，再煮三日夜。如常要看灰汁，如淺隨即添滿，又固口縫。每一夜一次看，如是黑明完了，將出來待冷。卻將新山澤銀剪鑿碎，於砂合子。先以黑紙為貼身，然後銀一層，硃砂一層，裝滿合子，用鐵線十字縛定。仍用赤石脂為末，用紙筋調均，固濟合口，無令氣泄，謂之子母相生。用一土坑，深二尺四寸，埋之三七日。取出，於甘土鍋內銷，自然成汁，即係銷銀，一般比及。埋硃砂時，先做黃蠟鼎模，完備候乾，取出在內，黃蠟空其模子，等候臨期鑄。要燒熱模子，汁下則勻比。鑄之先要將鐵扇草末，放入模內，令乾疾成鼎。之後看鼎大小，蓋用花銀，打造一箇蓋，蓋上留一竅子。如將汞入鼎內，卻於竅內放下鐵扇草末，用灰火溫溫煮之，自然片時，即乾成寶。每一斤，卻用三兩赤毛入內為骨，金公五錢為閏，用乾柳枝攪之勻，又用硼砂焰硝少許入內，去其垢膩，傾內隨成真寶。如無鐵扇草，即用木律草根為末代之，亦可。其詩曰．．一葉一枝花，深山是我家。硃砂見我爛，水銀結成砂。
　　此草與天南星相類，一葉，如大麻葉一般，七瓣一花，如鈴鐸一般，倒垂，花紫心黃者是也。
　　鑄鼎之法，須用雄黃、硫黃、雌黃、五加皮、獨掃、紫河車、馬齒莧、人言。
　　此八味各等分，另為細末，用赤石脂和勻。先於蠟模上帖內外，卻用爛熟紙筋、黃砂泥護塑令厚，伺乾烘出，原蠟鑄之鈔。
　　砂鍋　山澤銀　沙合子　甘土鍋　汞入鼎　赤毛三兩　金公五紛　硼砂焰　硝各少許
　　鐵扇草，青葉紫背，背有毛，青白花，花心黃而空，風吹不動，無風自搖，如有二種。
　　朮律二種，根白葉青，子黃身赤。
　　丹華丹
　　好金腳人言四兩為末，砲砂、硼砂、乳香各半錢，入水火鼎，昇於鼎蓋下。臨用時，入輕粉，以黃蠟油和丸，每二兩可點十兩重。赤毛入真寶，三七四六皆可。然後入梅鍋內，再三煮之，即成寶也。不審輕粉與黃蠟油多少。
　　通神丹
　　水銀八兩，硫黃二兩，用新鐵鍋炒成砂子，或有煙焰，即以醋灑，候研細，入水火鼎，醋調赤石脂封口，鐵線扎縛，晒乾，盥泥固濟。用炭二十斤燬，如鼎子裂，蘸石脂頻抹其處，火盡為度。經宿取出，研細，再入水火鼎。凡七次。忌尸氣婦人猜犬等物，須淨室齋戒，擇日時為之。
　　妙寶真方
　　汞五錢　辰砂五錢　雄黃三錢
　　右用黃蠟一兩，作彈子一箇。卻將馬齒莧十兩煮汁，和白友末五兩、紙筋，就入蘆甘石末、針砂磁石、代赭石、白硫黃、黃丹，金精石、鬱金，研如泥。得所作二分，先將一半裹蠟彈均無縫，候乾，方入汞砂黃等，封閉。就將前藥泥一半，再裹一層，令均候乾。方纔下銷銀鍋內，用磨瓦蓋頂，固濟，務在無令走氣。候乾，再用六一泥通身固濟，鐵線縛住，十分候乾。方用二十四兩炭火，慢慢煨之，一七候，通身紅，就去火。待玲取開，去其外匱，止留貼身之匱，用燒紙灰將米湯和，再燒過，用熟絹一袋盛之，著肉身養之七七。取開為末，將杳核作一眼，去仁，灌入藥末，銅鐵線縛定，盥泥固濟，入香爐火內，燒之一伏時，取出，即成真寶。每日止許食用一錢，不許富貴多用，並不許有違祖願。切不可亂傳非人，罪不輕恕。慎之慎之。有綠遇者，宜自保重耳。
　　九還既濟爐圖
　　爐寘中室，園象爐之南，其制外圓內方。圓徑一尺四寸，方徑一尺二寸，中深七寸，為鐵柵以限，上下通身高一尺五寸，外作三級，每級高四寸，闊三寸，下級闊加倍。究其南面之下地，通虛至柵，以便出灰。上一級書五行，南火，北水，束木，西金，土居於中。次二級書八卦，震束，巽束南，高南，坤西南，兌西，乾西北，坎北，艮束北，後天位。次也下級為呈道火，下時步三匝。于上爐南，設香几園象。北後坐榻，一主人日守坐于上。具炒煮所用器物，皆列置左右兩旁。凡藥物鼎合，並須櫝藏，勿宜褻玩。于外執事者，俱令出次他所，無幹不許輒入。齋房主人有事或出，則肩鑰之。
　　混元九轉金丹訣
　　第一轉養砂成丹寶
　　詩日：白向白中取，赤向赤中求。從教金紫貴，爭奈勝王侯。陰真人日：良無頭，釜無耳，不用藥，直下制。老子曰：紅鉛黑汞大丹頭，水銀一味獨為優。紅鉛硃砂也，黑汞水銀也。先以紅鉛製成白硃砂，然後和水銀，相和合為寶，而成造化之基，滋養無窮之理。次用良無頭十二兩，於鐵合內鋪底，上安好辰砂半斤，再上良無頭末四兩蓋之，以生黃土實填，用醋蜜調赤石脂蚌粉，封口縫。又以六一泥固濟。令乾。入神仙爐，下火四兩，養七日足。候玲，取砂塊成寶，碎之作匱。歌曰：用鉛不用鉛，須向鉛中作。若也用鉛時，用鉛還是錯。又曰：燕雀不生鳳，狐兔不乳馬。若無真父母，所生都是假。
　　第二轉見寶成寒林玉樹
　　以見寶硃砂半斤，入合子內，澆汞二兩在上，以醋蜜調赤石脂末、蚌粉，封口縫，乾了，更不固濟。入爐，先以二兩火，養三日。第四日加火二兩，通養七日，以子午卯酉時換火。日足，取出開看，其汞皆乾。如有些小油汞未乾，再封口，養火三日，火候依前，候汞乾，再開合。又澆二兩，依前火養七日足，開看其汞皆乾。如此澆養四次，得死乾汞八兩。與見寶硃砂，共一斤。更不澆汞，只虛養七日，其合乾汞俱成寒林玉樹，造化無窮。如作生湧泉匱，每次澆汞四兩，養火依前法，七日夜轉轉如此，增汞至百兩，且止之。取上色乾者，灶之則成無比之寶。其物安置室中，夜有光明，鬼神見之潛伏。若打器皿，飛蟲不敢親傍。若用未經煙者一兩，可點紅銀十兩，如山澤之先出者。
　　第三轉寒林變玉笑
　　將前砂汞對停十六兩為末，以十二兩入合，令半實，以筋插數孔，量大小可澆汞四兩，如我蓮子相似。上以餘四兩末蓋之，醋蜜調赤石脂、蚌粉，封口縫，令乾，不固濟。入爐，如前養火七伏時日足。開看，其汞自然成錠子，一如玉筍。若過爐灶之，即成至賓。不養丹任用無窮，修道之士仍加消息。
　　第四轉養小丹
　　歌曰：
　　赤白二物先伏之，方能擒得火龍兒。但教金木歸洪治，自得精成銷絳闈。
　　一點明星開鼎燦，半輪紅日出爐飛。丹成解變人問物，始信權移造化機。
　　將前汞銀四兩，鑄合子一箇，如雞子樣。內盛好辰砂一兩，蜜調赤石脂封口縫，令乾，不固濟。將前件養玉筍匱，鋪蓋，四時換火，養七日。取出，其砂一兩，不折不奪，胎色拒火不動，研為細末。以楮汁丸為八十一丸，以絳紗袋懸井中，七伏時出火毒。須擇三元、甲子、庚申，或日一望甲辰，清淨新井花水，向太陽，服一丸，可延一紀之壽。要丹知靈驗，但將汞四兩，於無油姚子內，上放丹一丸，以盞合，以濕紙擁塞縫口，於炭火中熬之，其水銀作嬰兒笑泣聲相似。良久聲絕時，取看成探上色之銀，即丹之驗也。餘丹置掙室中，以絳紗袋盛之，安於隱密處。仍要積德助貧，自貪富逸，必遭其禍。
　　第五轉小靈丹養黃芽
　　歌日：
　　小靈丹驗早為佳，造化功夫不用誇。七七四時溫養了，開爐一見變黃芽。
　　將小丹八兩，虛養七伏時，不用匱，火候依前法了，其藥成黃芽。
　　第六轉小丹黃芽養種金硃砂
　　歌曰：
　　金砂養就色堪伶，莫用多辭向外傳。花滓好求經潔後，萌芽須採未分前。
　　三龍共處庚辛就，五虎同周辰巳圓。從此紅娘脫身去，一堆金骨始驚然。
　　右將黃芽為末作匱，以辰砂塊子四兩，用真金箔蜜貼身，逐塊裹了，入匱內蓋了，以醋蜜調赤石脂、蚌粉，封口縫令乾。次花滓上等茶芽，同作六一泥固濟，半指厚，令乾。入爐，如前火候，七日足，取其塊成紫磨金，又名金蠶。
　　第七轉金蠶作匱養黃芽
　　以金蠶四兩入合，澆汞一兩，醋蜜調赤石脂、蚌粉封口縫，令乾，更不固濟。卻入黃芽匱內，再以醋蜜調赤石脂、蚌粉，封口縫令乾。依前火候，七日夜。開視，其汞皆抱金蠶，生成金芽，乃真仙物也。亦依前澆汞一兩，封固如前，轉轉如此增養，四次成四兩。同金蠶八兩，第五次澆汞二兩，火候如前轉轉，一次澆十六兩，更不增澆，只虛養七伏時，得庚寶十六兩，乃可鼓鑄鼎也。
　　第八轉鼓鑄金鼎
　　於歲朔及三元、甲子，或上寅日，擇淨室，置爐，建壇三層。上列九星，中畫八卦，下開八門。立劍四維，懸鏡，祭杞三清。然後將庚寶十六兩鑄鼎，如雞子樣，可養大丹成寶，立妙無極。
　　第九轉金丹大藥
　　歌日：
　　造化工夫熟見涯，火龍大休是丹砂。解將凡骨為仙骨，能使貧家作富家。
　　祕訣既從達士得，靈機休對小人誇。好修陰隱皆天地，反此應當禍不差。
　　一依鼎法祭謝，然後好辰砂四兩，納金鼎中，用醋蜜調赤石脂、蚌粉，封口縫。依前火候，養九九八十日足。然後取出，杵研極細。以不近墳墓，取自然楮汁和丸，九九八十一丸，絳紗袋子盛，懸井中七伏時。擇良日，祭天地三清，日月星辰，諸神百鬼，龍神社主，本宅元辰，誠心盟誓。先將一分祭名山大川，有道師眾。
　　歌日：
　　仙方一卷世稀聞，莫向愚癡說此門。漏洩天機遭橫禍，祕藏神訣入仙源。
　　造時莫使凡夫見，養就休同俗子論。三分一分須濟世，丹成家積骯崑崙。
　　至寶訣
　　千里根不以多少，新潤者，交廣生者，老大而佳，即根也。右用一新生鐵跳子，未經用者，入汞於中，以麻油煮之，旋削藥根，如爪甲片大，投入。候黃黑去，再削，旋以帛子裂之。卻取砂子，安別所匱。法以匱至尋常，故古今秘其名，云四氣子末，水和為匱，包而火之，自辰至巳，即成赤金也。四氣之草，人皆識之，是處皆有，人之所仰，如日不可缺。有頌讚日：
　　秋生夏死，養育人命。粉如玉屑，水調稍硬。包彼神砂，置之午家。自辰至巳，脫出金華。
　　外注結時用乾感，緞時用渾沌也。
　　寶主軒轅，亦三年而後悟之，後訣於此。此物乃五谷中一物，稟金氣者，秋冬乃茂，春秀夏枯，取其子粉如玉塵也。人之所常食也。若取其頭白至妙者，水和匱之安灰中，自辰至巳，大火緞為金也。篤志之士，自有神告。悟之者毋輕洩漏，恐貽禍焉。
　　昔人不輕易授受。漢期門郎程偉妻，通神變化，煎水銀成銀。偉從受方，妻謂偉骨相不應得之，逼之不已，妻乃尸解去。
　　賀知章謁賣藥王老，問黃白術，持一大珠遺之。老人得珠，即令易餅與賀。賀心念寶珠何以市餅。王老曰：怪吝未除，術何由成。
　　修鍊大丹要旨卷下竟