混元八景真經
　　經名：混元八景真經。五卷。不著撰人，疑為唐人所撰。底本出處：《正統道藏》洞神部本文類。
　　混元八景真經卷之一
　　混元真人曰：夫天地以前，混沌之初，萬彙未萌，空而無洞，只是虛無。虛無之中有景氣，景氣極而生杳冥，杳冥極方有潤濕，潤顯之極，始結成霧露，霧露之極，方變水，水流霧下，其水滿。流水者，陰氣，陰極始生陽氣。陽氣漸上，炎熱方結為火。火從水生，水火相交，即漸相霍。二物交泰，各生積氣，積氣所生，陰陽相鍊，其數滿足，始結為混沌。混沌既就，方為一氣，一氣所萌，方為天地之母。混沌者，從虛氣而生也，方立陰陽，產五行，立四象。混元氣極，混沌始分，便生元始。元始既生，便分積清之氣為天，積濁之氣為地。天地既立，乃輕清上為天，重濁下為地。其輕清雖然屬陽，卻內生陰氣，陰氣下降為地；其重濁雖然屬陰，卻內生陽氣，陽氣上騰為天。始天降地騰，水火相交，陰陽相戰。交氣極足，方結就太丹，太陽是也。其陽被天地運轉，至有金氣，金氣屬陰，運轉氣足，始生太陰，月是也。自後日月交泰，陰陽相鍊，其數滿足，漸生星辰。自上古至今，不離天降地騰，陰陽相交，日月相合，真氣生產萬物。萬物之中，惟人最靈最貴。所以一生二，二生三，三生萬物，其人并萬物，須稟陰陽五行運轉數足，方可成就。學道者，若不知下手於根源來處，怎得道成？人若依元本修行，一依天地陰陽、五行水火交泰運轉修養，內外相應，真氣滿足，何愁不至神至聖，至神仙也。神仙之道，亦有三等，每等又分三等，三三始九，故有九等神仙。且上三等神仙者，要行觀天之道，則一依天地初生之行度，氣候滿足，方可命長也。其功為是難，謂此道須得不犯破三奇者，可依天地行度，內外相應，大功了畢，得成上等真人之位也。如少年曾犯破三奇者，卻採奪離龍元宮陽精，補之如舊，卻修觀天大功之道滿足，方為中等真人之位。如更不用採奪，只將見在精氣神候滿足，方為下三等地仙矣！以上三品九等神仙之外，且有自然金丹。金丹者，是天地所生，其金丹滿世皆有，但世人不曉上天秘隱之術。學道者萬萬人俱難遇此，乃是內金液大還丹也。更有丹藥之中，最為上丹也。夫內金丹是金液還丹也，不出古文諸丹中，最為第一，遇此然後從無入有，不用人修。若所遇，則採之服食，便可得真人之位也。內金丹者，先採日魂月魄，合陰陽養用而成。凡內金丹者，自有五行四象相剋，抽添否泰，七十二候，二十四氣，四時八節，天地運動相鍊，方得成就內金液還丹也。其丹亦如爛櫻桃，在離龍金堂內成之，三千六百時，天符數足，方可成熟。採取有日有時，此丹上天隱秘，最為難遇。自軒轅之後，得道神仙，皆服此丹，得離囂塵，名為真仙也。後若有知命學道之人，遇至人指訣，得成此丹，更加脩功鍊德造善，一切虛事勿行，功行滿足，得遇此丹。若不除舊乖，立有禍生，前功盡毀。遇此丹者，上有三清上聖及諸洞神仙，立便知聞，須是萬般捨棄，去除三毒。先以潔今腸胃，採得將來，用爭室一問，四面燒香，不住拜求志告，發誓上清，並無外意，方可服之，點化凡軀。服一粒，萬病消除，服二粒，散入遍體；服三粒，行如奔馬；服四粒，髮白變黑；服五粒，老者還童；服六粒，顏貌如嬰兒；服七粒，意去便到，百神來迎；服至八粒，身有紅光，足下雲生；服至九粒，羽化為上等真人，萬般無礙。如金液還丹者，內外有兩般，外還丹者，是日魂月魄為首，束方木精為根，西方金精為本，兩般生就黃芽。若立爐鼎，擇地築壇，採得真氣入鼎中，從無入有，氣候無差，五日一候，三候一氣，一月兩氣，十二月二十四氣中氣，晦朔弦望，之法，丹成為妙之，不見成就者修養，之人陰陽交泰化之功，奪氣候滿足，長生也。此是外丹之驗也。諸丹藥中，蓋其為法功大所以千萬人中也。唯有內丹者採日時用機，心志求在目前不得退心至人不遠道心不退指訣天機也顯露至七分跡，先用三機三乘，三乘者丹有三四時八節水火依天地造開壇取藥，服之採得將來，燒香，上告三清，頻祝老君，斗，日月星辰，重發大願，只如修身萬萬人修難於未有一人了畢天地自然成就，只依法服之，為長生之人也。如要還此丹者便是至誠啟南辰北萬事俱捨，一須望遭遇。此丹只若有的實知命不苟積善圓滿，必遇至人，後方入混沌之源。其經令人省會大半，神仙事初機、命機、天機。上乘、中乘、下乘，九品。九品者，金丹三品，大功三品。大數十二教大藥三品，十二教者，金大藥有三，大功有三，次用都行超乘有三，實綠在下。此者從虛無入至混沌 ，生天地日月，星辰人物等，世界風雲氣候及物，皆從混沌而生也。混者溷也，沌者昏也，混沌之形狀如雞子，上圓下方。初分之際，散清氣為天，濁氣為地，分生人居其中，杳杳冥冥，其中有氣，若明窗隙中塵也。其塵言有又無形質，言無又眼觀有景，將此有無，分立二儀，二儀交合，產出陰陽，陰陽相乘而立三才，三才分四象，四象列五行，五行生萬物。故三才者，天地人也，同 　一氣而生故。
　　問曰：人與天地既同稟一氣而生，何謂天不崩地不陷，而人有死生，其謂何也？答曰：天者陽氣也，輕清之氣，輕清之外，更無輕清，獨處於輕清之位，故日天也；地者陰氣也，重濁之氣，重濁之外，更無重濁，獨處於重濁之位，故日地也。人者沖和也，非濁非清，非重非輕，如人修輕清之行，即生歸於天，如作重濁之因，即死歸於地。故云陽即是生，陰即是死。天不崩者，元是輕清之氣，從輕清而有質，其氣純陽氣候所為，只是順陽運陰，故天之長久也。如卻還行逆氣，務為重濁，氣盡而自然崩也。天元從輕清而有質，豈能返行於重濁乎？故知天不崩也。地不陷者，元是積重濁之氣，從重濁而立，體其氣純，陰氣候所為，只順陰而運陽，故地之長久也。如卻返行順氣，．務於輕清，氣盡而自然陷也。地元從重濁而有形，豈能返行於輕清乎？故知地不陷也。人有生死者，蓋失其元和之氣，不務根源，將自本元純陽真性，只為世利，貪役心機，使神氣疲敗，精魂漸散，既使氣臧精贏，氣盡而自然死也。人處於世，只為聲色利名，而用機貪求，但是有作，為有形質之物，盡屬於陰也，人之所行，只務於陰，故數盡至死，而歸於地。所以有死，即有生，人之既死，四大各歸來處，五行真氣各歸本方。且人元是五行陰陽真氣所化生而成，死則歸於四大，其真氣不能壞，故散而各歸於本位。本位者，人之五藏也，若遇陰陽氣合，復變化成人，故知死者生之根，生者死之苗，有生即有死，若無生即無死。人能將本元真氣，順合天道而修行，莫差常度，則當德合天地，不差其理，即無生死。既無生死。即是神仙也。如達天機，生死自免。
　　問曰：人欲求長生不死，效天地之機不死，可得否？答曰：然陽消陰補，物極元補，若達根源長生有路。若不依根本而修，則千俟萬俟矣！且人生天地之問，不能效天地之長久者，何謂也？蓋謂修行不正，而有錯路，致有生死。若見不死之道，何處更有死生也。既乃不生，即兔於死，既無生無死，即同天地之長久也。
　　問曰：何謂路正錯？答曰：但世人處事，皆失本元之氣，犯破三奇，亂役神思，乖於制御，世人本是神仙之體，反變為凡庶，既為凡庶，無綠得長生久視，直至亡形，此大錯也。若本元無漏，神氣無虧，三奇晝夜分明，神魂安然，無著於世，與天地同德，日月齊明，此謂正也。
　　問曰：如學人曾犯破元神，不拘深淺，若遇至人指教，了達天機，依法而修，死可去否？答曰：犯者破也，為犯，破元神，元神既破，其神亡也，元神既亡，則氣不能足，自然不合＇天地之行動也，縱使強為亦不可行也。
　　曰：如有至人，先曾有犯而後悟者，如何？曰：但先修身，然後養命，此真理也。夫修身者，為曾犯破元神，則氣精不全，卻候修得真氣具足，神氣俱全，方可養命，而致神仙也。為精氣神不足，便將真理而行之，此強為之，其道難成矣！．蓋為內外氣不能相合，是理不正也。
　　問曰：何謂得內外氣相合，與天地不差？答曰：天地者，稟一氣而成，且人亦是稟一氣而生，人與天地皆同一氣而生，是何內外氣不相合？蓋人未悟之時，犯破元神，使內氣不足，故不能合於外氣但將破漏神精，速宜修攝，令如舊，敗失之氣，養令都全，然後依本法而修，自然內氣合於外氣。
　　問曰：人身破壞，如何修攝？答曰：然上文舉陽消陰補；物極元補，只如在世萬物，皆不離於金木水火土而成形質，假令因木而成器者，物致於毀壞，但將木而修，必得全於依舊，若金水火土而修之，此乃異類，不可為也。假令因土而立者，物致於毀壞，但將土而修之，必復得全於元，用金木水火而修，皆各氣而不同，故不可行也。萬物皆效之，故日物極元補。只為人有毀壞，但究根源而補氣，無不足矣！人但修令神氣精足，方可養命而致神
　　仙也。如神氣精不足，而用真理，亦難成矣1 ．不見根源，妄為修作，皆是異類，不可行也。根者本也，本者基也，乃是人立身命之基，為之根本也，故曰本立而道生。又本者元也，元者一也，元一之氣，故日本元。是父一點真精，傳神受氣，氣隨神而行，承母一點真氣，二氣相乘，方成於道，故日一陰一陽之謂道。道生一，一生二，二生三，三生萬物，以立乾坤，無不備也。元一者，是生人之根本也；根本者，是真陰真陽也。人從此而得生，既知人從陰陽而得生，至於毀敗，失了三奇，但卻依陰陽之根源夾處，而修所失者，神氣精自然而足。何謂？推窮所敗之身，元從陰陽而得，至於毀壞，今卻用陰陽氣補失了者，神氣精自令依舊，人能令精氣神全於身，內氣自合於外氣，若得內外氣合，即便壽同天地。更能知於養命，修鍊不久，便登神仙。 　　
　　問曰：雖知毀壞之身，從陰陽二氣而得，卻令取陰陽之氣用修於身，其理即明，其法如何？答日．二然大凡修道，必先修身，身若修全，後養命而致神仙。修身之法者，是為微妙之機，奪神仙之妙用D 微機，暗取陰陽真氣補攝毀敗之軀，令卻全於根本，根本與天地合同，不差分毫，既令修得本元神氣自足。神氣既足，依本法而修，故得長生神仙者也。本法者，天機也，天機本法，並依陰陽運動，執其氣候而行，運動乾坤，抽添鉛汞，出入往來，貫串與內外相應，莫令差錯。功修一載，以具靈通，，功修二載，以具超凡；功修三載，厥號神仙。修身之道，法陰陽氣候五行規則，並在下卷。
　　混元八景真經卷之一竟
　　混元八景真經卷之二
　　勸後學得理者，先須修身，然後養命，必致神仙也。如人身不修，元氣不足，便得真理而行，亦不能達也。謂內氣不足，與外氣不貫串相合，故其為道，難得達也。
　　問曰：上文陽消陰補，其元一之氣，一者是父之一點真精，傳神受氣，乘母之一點真氣，二氣相乘，乃成於形。只如二氣相乘，即是凝珠一顆，精從何處造化，氣從甚處變，通奪天地造化而成人？ 答曰：然父者木也，精者火也，二象元是一氣，木即為主，火即為用。母者金也，氣者水也，金即為主，水即為用。父與母，精與氣，此四者元是四象，遇土即相生，不遇土則相剋。母之元宮者，真土也，四象至此宮，自然相順共聚為寶也，各具本性而生性意智慧。金者性也，木者意也，水者智也，火者慧也，金將本性外立西方，內生肺藏；木將本意，外立束方，內生肝藏；水將本智，外立北方，內生腎藏；火將本慧，外立南方，內生心藏；土無位無正形，隨旺四季，象立中宮，內生脾藏。腎主骨，肝主筋，脾主肉，心主血，肺主皮毛；肝主目，脾主唇，肺主鼻，腎主耳，心主舌，膽為肝府，小腸為心府，大腸為肺府，膀胱為腎府，胃口為脾府。此五位各具本位，氣用立於本方，具前神，故得身體全備，是五行生萬物之理也。人之血肉骨髓，皮毛，筋齒，皆自性意智慧而生，何謂也？此蓋為從無入有，以立陰陽，陰陽分四象，四象入中央，具五行，自然奪天地造化，萬物從而生焉！人能達此，反取陰陽真氣，補攝毀敗之軀，受五行造化氣足，自然達於聖位。但是人身元從無入有，無功而成功，非是容易而得之，今卻依根本而修，自凡入聖，蓋從有作，實非難也。已上所論，卻依法作用，即三十日氣備，三百日造化成，便得體象俱備。身既得就，神氣精用為主也。神者，土氣也；氣者，金水之氣也；精者，火木之氣也；此乃混元八景真經卷二謂之三奇神氣精。然隨母之榮衛經絡，周身引行，至中宮鬲元宮，於母變乳下，十日內生膜一重，其膜上生金液白膏，三十日內其膏滿溢，奔賡而出，流入元宮，灌溉所聚者，神氣精也；四十日內又生膜一重，至六十日第二重，膏滿足，奔奏而出，流入元宮。第三重膜閉，留為積，至七十日，膜生三重；九日膏滿，第三重膏滿奔賡而出，流入元宮。第四重膜閉，留為積。自後每三十日生一重，閉一重，三百日內，生膜九重，閉盡九重。然後三百日奪天地造化，血肉筋骨皮毛並就，故膜不生身，既得成而降生於世。然後取積乳九重，用為食，一年食乳三重，三年食乳九重盡，方得神全氣備也。既得體備氣全，方取百味五辛之物，而用為食，自口而入，過十二重樓，肺乃受之，傳於腎，腎傳於肝，肝傳於心，心傳於脾，脾者土也，能生萬物，能殺萬物。殺者，殺五辛百味之滓，化歸大小便是也。生者，生百味五辛之津，歸於元宮，卻是父之一點真精所住之處，故曰元宮；在臍下三寸，方圓四寸，名日大海；之中有神龜，左鼻能收，右鼻能出，中取脾藏所生百味，五辛之津，轉行周天數足，卻於右鼻中出。自坎宮上朝於舌下二竅中，出左為玉液，右號華池，起於舌，聚嚼至濃，候滿口，復咽至十二重樓，肺復受之。蓋經元官神龜，行周天數足，更不行於諸藏，惟傳於心，心有三毛七孔，別有一穴，號曰聚涎穴。其亢有三竅，其涎自中竅所傳，灌溉一身，洗滌五藏。左竅行榮，右竊行衛，一名榮衛，二名龍虎，三名人中血脈。此血脈度人皮毛下，行周天數足，方化為血。血中血化為肉，肉中肉化為筋，筋中筋化為骨，骨中骨化為髓，髓運即成精。前自十二重樓，後自太和玉枕已上九宮中出者，皆精也，自已下三百六十骨節問，皆是髓。只如陰陽運動，必先動其神，然後動其氣，後方動其精，精降則陰陽相合，是生身之根本也。人能達此機，依法而修，的是修真之要也。
　　問曰：上文舉人身初受父母一點真氣，三十日氣備，又言三百日造化，方得體象俱全，而降生於世，承金液白膏之力，方活於身。今已細思，三十日氣備，依根本造化之功，如何作用？三百日造化之法，如何施攝？次後三年，金液白膏，又從何而得？答 曰：然昔天地未分，受大道真氣而入於中元，先分陰陽，次立三才，乃分四象，次具五行，配六律，生七氣，變八卦，成九宮，森羅萬象，用日月，分晝夜，百刻十二時中，用刻漏為準。已上事，三十日氣備，三百日體象俱全，此自道也。從秒至分，從分至刻，從刻定時，從時立日，從日定候，從候定節，從節定氣，氣上立年。已上大定，用刻漏為準也。人初受父母真氣於交感穴，一同天地造化，三十日氣備，暗奪天地三百日造化，方得體象俱全，白膏金液，是三百日積聚之物。若達此機，依法而修行，可作神仙也。所有三十日結氣之功，三百日造化之法，並在下卷，該載玄機。今既略備，依法子細論之，為人曾犯破三奇，元神不能具足，故於中卷內，先論修身養命，補氣全神，是天地微機生人妙旨，故將此法備於下卷。如後之學者，但先修身，然後養命，功若不闕，無不準的。如得者，慎勿輕泄天機，若容易輕泄，立招殃禍，永沉下鬼，切在珍重寶惜，非人勿泄。戒之！慎之！
　　混元八景真經卷之二竟
　　混元八景真經卷之三
　　混元真人曰：自為問答，所喻事理，言說不盡，若統其說，恐學人難曉，是故並論根元，問難令人省會，天機秘隱，大功大藥，金丹細分之法，著在五巷之內。
　　問曰：上文舉陽消陰補，物極元補，令人細尋根本，依本來處修之。又見世問萬物，有情無情，以及於人，自無形而生有形，無質而至有質，形質既具，暗取天地五行之氣，用質於身，故得體備氣全，卻被陰陽五行返逆其氣，不合於天道而行動，漸令衰朽，以至凋殘，何謂也？答 曰：知世中萬物，不可謂長，而無長可接，不可謂短，而無短可截。故知長短高下，各有所宜，既至於宜，謂之定，定而久不修，謂之極，極而久不修，必致於毀。既至於毀時，但修於根源，依元本而修，必得合於天地。況世中萬物，雖有形質，不具於靈通，故不能致於斯也。萬物之中，惟人最貴最靈，至於毀敗，任自亡形，尚不能尋究根源，用修於身，何況異類乎？今留此書於世，令後人知有長生之路，不死之門，若能依法而修，無不至神仙者也。
　　問曰：前卷內云，為人曾犯破元氣，不能合於天地運動，令人先修其身，然後養命，須自究本源，知本元依法而作用，無不準的其理，何謂？答曰：然修身者，須見天道真氣，運動機宜。夫天道真氣者，有聚有散，有往有來，人之真氣亦然也。只如人身初得，暗合天地機宜，且人之真氣亦然，有聚有散有往有來，聚則元宮為寶，散即周身為氣。若欲修身，但投天地氣候相合而用，自然準驗。若不見天地機宜，雖得根源而修，多不能遂，蓋為真氣聚散，往來不定，其細分並在後卷。凡欲修身，先須除病，無病即身安，身安即神寧，身患即神亂。只為人身有患者，自然神不寧，自身與神尚不能寧，何由更取外氣，合於內氣？安能準的也。但先令身無病患，然後依法而修，自然準驗也。夫人之疾病，皆因五藏不和，榮衛難通，致使患生。但先修身，令自身氣順，氣順則神明。然後調和五藏，次治榮衛，使氣往來，莫虧常則，無令有滯氣，順則五藏相生，氣逆則五藏相剋，氣順則有病自除，氣逆則無病生。病五藏氣順，榮衛周行，往來無滯；五藏氣逆，百脈俱滯，榮衛難通，故知神亂，則周身神氣皆亂，何由更能取外神氣乎？今備將降氣除病之理，具載于後。
　　法曰：但看時候，刻漏不差，即便起功。先導引四肢經絡，次舒展手足，令百節開通，然後動撼渾身，使氣往來無滯。若學人曾遇明師者，知戌亥子三時，是施功之時也。故宜安置，安置既定，陰氣自旺，陰氣既旺，人即寢寐，人既寢外於床枕，氣脈滯於百節，故先引氣，令往來無滯，方用其功，神當自明矣！夫神明者，陰陽不測之謂神，日月晴朗之謂明，舉意動機之謂神，應用不差之謂明。只謂人處於世，不論大小，所求之事，無有不遂者，此蓋用神明矣。如求之不遂者，蓋用神之不明也。如求之、不遂者，是用神不神，故不明也。神不明者，是人機不微妙也。若人用機微妙，萬神皆明，萬事皆成，意無不遂也。既得意遂，謂之神明。若用神明，先用其神，端然正坐，絕慮忘思，候神與氣俱定，乃鼻納口呵。鼻納者，收清氣也，口呵者，出濁氣也。人食百味五辛，皆有刑剋，腐人五藏，使人患生，清被濁而渾之，清自難，見故呵淘濁之氣。淘濁畢，令心氣只於鼻出入，鼻中出入者，輕清之氣也，輕清之氣者，陽也，口中出入者，重濁之氣也，重濁之氣者，陰也。鼻為天門，口為地戶，口通五藏，五藏所出者，只是穢濁之氣；鼻通六腑，六腑所出者，只是輕清之氣。清濁兩路，各別而行，故只令鼻中氣自往來，恐濁氣輝於清氣，所有鼻中取氣，只須是緩緩綿綿，不令耳聞，乃為要妙。使輕清之氣，經營五藏，榮衛周身，沖開四肢，百節變滯，通行使無阻塞。若夫從天門自在出，入即不能通遊百關肢節，故須綿綿出入。但初淘‘濁畢，閉了地戶，留了天門，令神與氣相守，只抱元陽，是守一之道也。候百脈骨節通暢，關節俱開，往來流利，然後取百味五辛已成之津，鍊為神水，添入元宮為寶，是抽添之理也。取者，，取元宮經脾藏所生百味，飲食五辛之津，引元陽真氣，令神氣隨榮衛而運行，自夾脊變關，通於腦前，至頂門而往返，降真氣下入口，便漱咽，歸十二重樓，入肺，乃傳於腎，腎傳於肝，肝傳於心，心傳於脾，脾之所受，更無殺之。物俱生，入於元宮，養於神龜，所受其神龜，然則有白丹砂，上朝於舌，下五行生殺三度。五行生殺，化為神水，遂以三五，經修鍊成寶，更不復傳諸藏，惟傳於心。心有三毛七竅，別有一穴，號日聚涎穴。有三竅，其涎自中竅所傳，復入於藏之左右竅，所傳度入皮膚，下化為榮衛，行周天數足，化為血，血化為肉，肉化為筋，筋化為骨，骨化為髓，髓運成精，鍊入元宮為寶。此為真一，是水中金也。此金三度經五行生殺，號曰三五一也，鍊成一氣，故號為一。又三者木也，木應為春，萬物自春而發生，木者陽也，天也；五者土也，萬物無不由土而生。土者陰也，地也，木精真氣就於土，土將木精鍊為至寶，是三五一也。夫三五一者，乃天地之機微，生身之妙旨，若達此機。可以超凡入聖，上達仙都也。
　　問曰：應推窮人身所立，蓋自虛無體象，從何處得？答曰：蓋因龍虎相合，鉛汞交併，非小小之事，大道天地萬物之綠成，相投氣合於中元，得成體象。若論龍虎根元，六合之內，無有離此而出也。若達此真的根元，神仙如觀掌內。且龍生汞，虎生鉛，真鉛真汞，若得相伏，道合自然。但將鉛汞法而修，無不準也。所有龍虎鉛汞，釋為下文。
　　問曰：願聞滌真之妙理。，答曰：然上文舉令人究根元，依本元而修。且人是父母真氣所化，木是人之父也，土是人之母也，父母真氣返變成人，便是三五一也，此是真的立身之根元也。大但使五藏相順，榮衛流行通暢，無諸疾病，後乃修身，無不準也。
　　問曰：且人父母真氣所化，暗奪天地造化成人，何不依本根元而修？卻取陰陽真氣，奪天地造化，用修於身，無不至神仙者也。又究根元始，於體象，俱備身形，三百日氣足，降世為人厥，號嬰兒，束西未離，南北不分，修何法而立於體？得何氣．而養於身？答 曰：且嬰兒者，無思無慮，無著無貪，饑寒之外，更無一事，故得神定氣寧，漸加殊聖，以立於身。只此法也，得氣者，得母積乳之氣也，是人本出於陰陽二氣，二氣者，四象也。一氣生二象，二象生四象，交加於中宮，故備五行，五行共聚，奪天地造化成人，三十日內，立就乾坤世界，於母雙乳下生金液之津，取用為食，餘者留于積乳，三百日積乳九重，此降世而要食用此積乳之氣，自然增長。學人若達三百日天地造化之大功者，但依本法而修，自然達於神仙，超凡入聖。若要修身者，但依本法，先令氣順，無諸疾病，便乃修身。修身者，豈忘元基哉！．所有修身結氣之功，一切細微妙用機法，並是玄奧之機，述在後卷。
　　問曰：上文舉凡夫欲養命，先須修身，去除疾病，令人將津液鍊為神水，返鍊神水為寶，寶者藥也，元宮有藥，有病自除，遂便依法而修其津液。津液又不能為神水，神水又不能為至寶，惟當法不正，惟當錯用功。答 曰：法無不正，功亦不錯，蓋五藏真氣，未能相順，故致如斯。但先將五藏真氣，制令相順，五藏真氣順，則將津液三返，鍊為神水，神水返鍊為藥。若五藏氣逆於榮衛，亦不能順行，更何況鍊氣為寶乎！
　　問曰：五藏如何得氣順，願聞法要。答曰：內即五藏，外即五行，但究五行元立之機，依法元立而用修五藏，自然相順也。五行者，金木水火土也。木者，位居甲乙，純行陽道，生自丙寅，卦主震，其象青龍也。謂自水而得氣，故象青龍也。氣數九九，氣足即生火，其治丙丁，火數二，卦主為離，其象朱雀，離中陰也。陰者為受青龍之氣也。此二象，只是一氣，木是主，火為用也。金者，位處西方庚辛，純行陰道，生自壬申，卦主為兌，其象白虎也。為從土而得氣，故象是虎也。氣數七，七氣足，合得水，其治壬癸，氣數五，卦主為坎，其象玄武，坎中陽也。陽者，為受白虎之精也。此二象，只是一氣，金即為主，水即為用也。金木水火，若成四象，遇土而相生，不遇土而相剋。土者，處於中央戊己，是帝之位。土數五 ，具五德，旺於四季，解制四象，其氣能生殺萬物，故云土者，是五行之首也。五行者，蓋從陰陽所出，人之五藏，豈離於父母所生？當本受於父母精血，二氣交感，被土制之，方乃成形。父精者，真木火也，母血者，真金水也。母之元宮者，真土也，金木水火被土制之，不能散失，各具本性，生性意智慧而具四象，配入中央，乃立五行。五行即五藏，方可生萬物。萬物者，即是人之筋骨皮毛，以及萬神，故得俱備成人。人若能返取陰陽真氣，合造化修攝於身，何慮不作神仙也？已上並略言之，此是五藏所得之位也。但卻依此根本而修，必得五藏相順，有病自除，既能無病，方可修身。身既得金，然後養命，無不致神仙也。　　　　　　
　　問曰：五行根源所立，並知子細，如何是修五藏之法？答曰：夫修五藏真氣者，須見五行之的，稍不精研，徒勞施工，無由得遂也。五行之實的者，於九竅內驗之，事無不準也。何以知之？綠五藏外通九竅，肝通於兩目，心通於舌，脾通於口，肺通於鼻，腎通於耳，下通於二陰，共為九竅，九竅既有滯，則知五藏不順也。五藏和平，而氣無滯，則九竅俱通利，既無壅滯，即便無病，既無疾病，即便無死，既是不死，即便長生，此是於九竅中驗也。又驗五藏中有無疾病，氣候的驗，各具本色而見，是為驗也。假令肝青心赤，肺白腎黑，脾黃，使五藏氣候鍊得本色，現於面部，是為的驗也。且如肝藏之氣肝應束方甲乙木，其色青，但依肝家獨法作用，莫令諸藏氣相雜，行持畢，取而驗之，只見青色，更無諸色所現。是為肝藏氣順也。餘四藏皆依此例。如五藏各現作用畢，各驗本藏氣候，如不作本位之色，是為不順也。如應本色而現，是為已順也。如是五藏的驗氣沐候，飢寒自如，功至此，飢寒尚不能著，何更有外邪中風，及一切惡，而能為病乎？既是無病，死亦無門，人既不死，即是長生。此是五藏的驗法，如後學人，能將五藏氣順用得見的驗，則為地仙也。
　　混元八景真經卷之三竟
　　混元八景真經卷之四
　　三機
　　初機之法共五篇陰陽等三元四象，五行生數成數，氣數氣候，分三等，及合內外逆順。
　　命機之法，共八篇，論太陰太陽真氣，逐日下時，聚散去住，貫串分內外應用，丹藥功運，次第造化。
　　天機之法共五篇，論合文立壇，象分刻漏，定日月交合去住，弦望晦朔，四季變易。五日一候，四十五日一節，九十日一時，內外相會行持，通計一十八篇。初機法三乘之道，即有三乘九品，出身並各不同。上有上道三品，行抱一守中，莫非龍汞虎鉛之金丹也。中有中道三品，行神水華池，莫非虎鉛龍汞之大藥也。下有下道三品，行運精採氣，莫非乾汞坤鉛之大功也。已上九品立身之肇基，皆自鉛汞而成。鉛汞者，天地萬物之宗祖也。又汞者，本出於木，是木之精。又鉛者，自白金而有，是金之氣，木即是龍，金即是虎。古仙歌曰：若識金精，得之長生，金精是鉛，汞會成丹。鉛汞相投，神仙可求，鉛汞相凝，道無不成。若遇真鉛，可以身延。又云：下士若達真鉛汞，歷盡春秋萬萬年。故非鉛汞，不能立之。鉛汞者，是真陰真陽也，方是真道。
　　乾汞坤鉛下乘三品出身大功章
　　乾汞者，父之精，坤鉛者，母之氣。二氣暗合，陰陽交會機宜，奪造化成人。又父者，木也；精者，火也；母者，金也；氣者，水也。金木水火，謂之四象，土制之，共聚為寶。其數滿二十四氣，隨榮衛運轉周身，日用九十六度，其數又滿三百八十四，陰陽氣足，準此三十日氣圓，三百日形體俱備，降世為人。人能返用生身二氣，施攝於身，奪天地造化，受陰陽氣數滿足，變凡入聖，故曰乾汞坤鉛之大功。大功者，蓋人因乾汞坤鉛之二氣，合而成形，今卻投造化修鍊乾汞坤鉛，氣滿，謂之神符。神符氣備，謂之白雪，白雪氣備，反變乾汞坤鉛，入於至道，故曰大功。人若自生身無破犯元神，神與氣全，達大功之機，修鍊功圓，是為下乘上品，住世號曰神仙。若中年已破犯，可半得大功之機，修鍊功圓，是為喝下乘中品，住世 號曰地仙。若老年之極，其神氣破犯三分之二，而得大功初機，修鍊功圓，是為下乘下品，得滿於常壽，脫殼得為地仙。此是下乘三品之位也。
　　虎鉛龍汞中乘三品大藥氣章
　　虎鉛者，白虎之真氣也；白虎者，金也，金者，陰也，陰者真陰也。又鉛者，白虎中真氣所聚之物，故曰虎鉛。龍汞者，青龍之真精也；青龍者，木也，木者，陽也，陽者，真陽也。又汞者，青龍中精真氣所成之物，故 曰龍汞也。龍汞與虎鉛相合，得土恩育，三百日造化為黃芽，黃芽氣既備變凡為聖，故曰大藥。且如龍與汞，龍屬木，汞屬火，火之氣數滿三，木之氣數滿九，三與九共十二也。虎與鉛者，虎屬金，鉛屬水，金之氣數滿七，水之氣數滿五，五與七共十二，四象之氣共二十四，以應一月之用。又龍位居卯，而虎位居酉，卯酉之位，金七氣，木九氣，合數得十六，應一斤之用。卯即是木，木即是陽也，酉即是金，金即是陰也。陰中有三陽神，神氣精；陽中有三陰神，神氣精。三陽三陰，共得六神，外象即六爻配金木二氣，為八節八卦也。每卦又復出八卦，共八八六十四數卦。次復準此，相生相合，而生三百八十四，爻主身之神。既生已上，神足是身，自有主， 故曰虎鉛龍汞之大藥。且大藥者，是太陰真氣，為萬物之母，世中萬類，皆不離母氣而生，故暗奪天地造化，交合之機宜。又取太陰真氣合太陽真氣，交合得中央真土恩育，氣備謂之黃芽，黃芽氣備，謂之大藥。若自身元無觸犯，神與氣全，得大藥之機者，修鍊功圓，是中乘上品， 號曰中乘上仙。若中年已下犯之，可半得大藥之機，修鍊功圓，是中乘中品，號曰中乘神仙。若老之極甚，而犯三分之二，而後得大藥之機，修鍊功圓，是中乘下品，號曰長壽地仙。此是中乘三品之位也。
　　龍鉛虎汞上乘三品金丹章
　　龍鉛者，龍本無鉛，自虎而有，蓋取白虎真鉛，歸青龍元宮，投陰陽，交合時，火候運用，氣足化為玄珠。此珠雖是四象之氣，獨體未能變化，復入白虎元宮恩育， 故曰龍鉛也。虎汞者，虎本無汞，自龍而生，先取白虎真鉛，伏住青龍真汞。其龍汞既受虎鉛制伏，以備陰陽之氣，後復入白虎元宮，故曰虎汞也。又二十四氣，此二氣合四象，、備二十四神光，玄珠已備二十四氣，復入白虎元宮，又備二十四氣，乃兩度受四象灌溉，五行造化，氣備， 號曰金丹。人得之便為天仙，此是神仙之上道也，故曰龍鉛虎汞之金丹。且始金丹是太陽之真氣，受真鉛結伏，氣備成玄珠，復入白虎元宮。蓋因金得氣而生，故謂之金丹， 號曰水中金。三百日造化既足，大小如櫻桃，色如鮮血，紅紫射人，有光艷。蓋從金而產，故謂之金丹。若得此丹，上曰上乘天仙，中日中乘神仙，下日下乘大仙。若將三等鉛汞齊施，修鍊功圓超三乘，位達於上境，謂之真君。上為上清上位真君，中為上清中位真君，下為上清下位真君。下士若達三乘鉛，歷盡春秋萬萬年。已上三乘，分出九品，超乘又分三位，共十二數，故有十二分，入於乾汞坤鉛理也。
　　陰陽三元四象五行生成氣候氣數法則相合持氣章
　　夫行持者，與內外氣候相合，作用不差，無不達也。陰數一百九十二，陽數一百九十二，共得三百八十四。三元者，天地人，各位三十六，共得一百八，並四象，金七水五，木九火三，共得二十四，兼中宮土氣數五，以五五呼四象入中宮，共得一百二十。則候者，天地日月交合，行用氣候，周身氣一雨，卻從元官上朝於舌，下津生滿口，為一候也。此蓋綠先從脾藏生殺百味五辛之物，殺者，殺穢濁之滓，而入大小二事；生者，生百味五辛之津，入於元宮，神龜所受，於左鼻中收百味五辛之津，轉行周天數；足於右鼻中出自坎宮，上朝舌下二竅，中生津液滿口，號曰一候。如強漱取者，宮氣多不全，不入元宮，此為不足之氣，故須知氣候。但依法行持，陰陽三元，四象五行數足，無不達也。但候滿口津液，咽歸十二重樓，肺先受之，肺為萬物之母，萬物皆因母氣而生，故始傳於肺。肺者，西方之正氣，生數四，五行乘之得九，氣，數七，但候行七轉於腎。腎者，北方之正氣，生數一，乘之得六氣，數五，但行五轉，轉於肝。肝者，束方之正氣，生數三，乘之得八氣，數九，但行九轉，傳於心。心者，火也，南方之正氣，生數二，乘之得七氣，數三，但行三轉，傳於脾。此是子母相傳，自然之道。且如四象滿二十四氣，數五，五呼四象，俱入中宮，得五行之氣， 號曰一周天。凡行四象之氣，須是依行氣之法，但將六門俱閉，候極不任，便方用力咽之，每咽分三咽，送氣直至元宮，令神龜左鼻納之。卻候氣勻，返想神龜右鼻出，散分周身，上朝於舌下，及夾脊雙關，通於腦。返，再咽閉氣候，力極不任，復咽之，準前送至元宮，令神龜左鼻中納，一名運氣，二名行火，三名通行榮衛。凡欲行氣，先須行火，假令行之，肺先行火一度，故得肺氣通入百關肢節，無不至處。肺行七轉，又行火一度，要通腎藏之氣。腎行五轉，又行火一度，要通肝藏之氣。肝行九轉，又行火一度，要通心藏之氣。心行三轉，准法行火五度，四象俱受中宮大乘之黑，方得備四象五行，生成氣數周足， 故曰周天。
　　四象俱備陰陽氣足入造化氣章
　　且如四象得備二十四氣，但依時候，如法行持一十六周天，共得三百八十四，備陰陽氣數滿足，內外自合。根本立身造化之理，皆天地未分，稟陰陽而生之所自，亦自陰陽而有，今既得備陰陽氣滿足，何慮身無主掌。身既有主掌，自然久視。且陰陽立三才，分四象；四象列五行，五行生六律，六律分七政，七政變八卦，八卦變八八六十四卦，每卦分六爻神，合三百八十四爻神，亦補陰陽氣足，外即生三百八十四爻神，內即生三百八十四主身。精光神遞互相生、外備森羅萬象，一萬二千形影神，一萬二千出入神，一萬二千真氣神；內備三萬六千神，此是天地造化自然之道。若至身神氣無差，不曾破犯，捉天地造化，作甩無差，內外自然相合。若曾犯破及老殘，不可行之，為當年少曾以歌歡恣慾而使元神枯敗，氣羸精弱，內氣與外氣不能相合。若得此玄機者，但令專心靜念，全神合時候行持，雖不致神仙，亦能住世，滿於常壽。既滿，氣不能進，自盡而死矣！為脫殼之地仙。此蓋修攝之時無元，修身養命之機只有聚性全神之法。且如人當初受二氣成人身，其氣於身各有程限，程限既盡，遂不能進，故致於死。又身是氣之舍，氣是身之主，主去室空，室空身壞，主無存處，故凡修行，先須修身補氣，候身與氣全然，後可養命，無不達也。若不見修身，補氣之法，只得養命之機，將見在神氣聚身，苟不能進，則氣盡而死，但只性識不散，脫殼而為地仙。如復有老而悟者，但先修身補氣，然後養命，自然超達。
　　老用少氣補攝章
　　老陰奪少陽，陰命自然昌；老腸奪少陰，陽齡死不侵。人若悟此法者，可以救老得少，返老還童。老既致少，更有何異道？但依根本而修之，自然返老歸少。根本者，真氣也，真氣若得存留，變化為神仙；真氣若少復返，為人根宗，只一氣為種，感陰陽造化，復變為根，種故無窮盡。人若本元真氣無破犯，捉天地造化，行持可為神仙也。若有毀敗，孵見在神氣行持，可超常壽，為地仙也。若能將真氣施設於身，依白月交合作用，受造化氣足，自然通靈。若毀之極甚者，取黑鉛誠一十六兩，已下取鉛畢，將鐘為鑪。鉛鐘者，西方正氣白金是也。其鐘鑪上等，用五斤，以下用四十五斤，中用九＇十斤，上用五斤。每日一用，應五日一候，若四十五斤，四十五日一用，應四十五一節。若九十斤，九十日一用，應九十日，一季之節候。且如五日一用，，緣恩養五日氣候為藥；四十五日復用者，四十五日氣候，並為藥也。九十日一用者，九十日氣候，並總為藥。每用從冬至日接一陽生，起首須是逐日換鑪，又須要好者，不犯九醜十惡，體潤性柔者，方可為鑪。鑪有八門九竅，其氣上下通行，其要有三路，三路氣出上中下三門，三門中氣不犯，五日自然盈溢，四十五日盈縊至甚，九十日氣至極，蓋自然也。上中二門取食用，下一門行氣運用，為奪鼎鑪之氣，返取修身，故須擇身無病，氣盛體潤，性柔氣和者，堪用也。和柔性快者，上好也。修之三年，超凡為地仙也。且人雖曾犯破，已又不可犯之俱盡，犯之既盡，人即自死。人既未死，蓋有見在神氣為主，但將見在神氣，修令堅固，候滿常壽，脫殼為地仙。若又能補益而修者，定證神仙也。入虎鉛龍汞理矣！
　　真五行定命氣章
　　夫人立命，須認五行，解定金鎖，養就玄珠，存神於元宮，伏氣於腎內，回精上朝於太和，此入聖之門也。五行者，真五行也，非束西南北中、金木水火土五行也。此五行者，蓋是配象，有名無形，五行真象，名具形體，又非人之五藏。人之五藏，亦是真五行結就也。惟土無正形，生成造化，皆因土也。外生天地，內備人身。真金者，人之母也；真木者，人之父也；真水者，金之氣也；真火者，木之精也；真土者，母之元宮也。四象生黑，聚入元宮得土制之，造化成人。人身四象氣聚，五行造化，無一物不成形質。既要修行，但只依根本造化，神仙自然而出，故須認得五行，定卻金鎖。金鎖者，謂得真鉛，伏住真汞，共聚為寶。金鉛結伏其汞，故曰玄珠。金鎖二氣結伏，造化為珠，存神為元，宮謂四象真氣生就萬神，致於元宮也。存養伏氣於腎內者，謂玄珠備二十四氣，復生三百八十
　　四氣，將此氣伏於腎內，謂之伏氣。回精上朝者，令身內神氣，隨榮衛運轉，往來造化為回精之道，又日金精。
　　二氣相合法兼結氣功章
　　夫二氣者，虎鉛龍汞也，虎鉛者，聚即元宮為寶，散即周身為氣，氣來即聚，氣聚即合，氣散即運，故不得有差失。結氣者，二氣相見，其氣方結，假令朔後一日癸時，太陰氣來，依時取鉛，真氣降，鉛亦降，取歸青龍元宮，豈獨一氣而得備乎！故得二氣，方能備也。又虎鉛者，是白金之真氣，取白金一十四兩已下，十三兩已上，於靜室內香水浴過，用藥昏卻本性，候時至而取之如常，不令外氣所犯。如犯外氣者，不入元宮，隨滓而出。如依時取得真鉛，便令二氣相合結之，若是癸時取得，丑時便合。如取得，復令金木相會剋，受金之所剋，其情必動，情既動則真氣降，真氣降，欲則泄，制令勿泄，則二氣自然相合也，次後日時準此。又結氣者，為真鉛結住真汞，謂四象五行備也，是人立身之根本也。且人身之立，三十日氣備，三百日造化方得成形。此立身之處，本位元住白虎元宮，坤家所住。坤者，真土也，四象真氣，得土為主，故不能毀壞，尚自毀損不一，可況令反取二氣，致青龍元宮。此住處，其氣無類，故別有三十日恩養法，三百日造化機，若達此機，得天地造化，何慮此身不作神仙也！三十日恩養者，二氣相合，結氣之後，不得更有作用，及諸思慮，專遣同道二人，則候時刻，內外相合，得四象氣足，入至中宮，滿陰陽正數極，致三十日，自然凝結。如行氣候不滿，及數不足，氣難得備，故須專志恩養三十日，以後三百日，亦足天地造化，合內外行動，無不達也。
　　五行各現本色與內外相應章
　　凡行五藏氣者，看逐季月日，與內外相應合行持。且如肝藏屬木旺春，三月內選甲乙日時，端坐正身，絕慮忘思，密閉地戶，大啟天門，出入綿綿，不令奔逸。一心使榮衛運轉肝藏氣，自夾脊雙關，上通致腦，自頂門而下，降入口中，咽漱歸十二重樓，先傳於肺，肺傳於腎，腎傳於肝，肝傳於心，心傳於脾，脾傳入於元宮，神龜所受。神龜行周天數足，自奔而流上，歸舌下二竅，中出其色青，是肝家一藏真氣順也。餘四藏倣此。且如肝藏氣，初行之時，於春三月內甲乙日時，起首，此已上並是肝家行旺，則無諸藏氣雜，只獨以本氣榮衛，周身徑路，五藏周天數足生得者氣用資於身。其中至精，納於元宮，亦是五行生殺，其氣在本位，不復出。至春三月，再選甲乙日時，乃復施行之於元宮，積者肝藏真氣復出，再經五藏，榮衛周身，故致本賡而出現者，別無異色，只是純青之氣，餘四藏倣此。若得五藏各具本色而現，是為的驗也。
　　定金鎖章
　　金鎖法者，取白虎首經，謂之真鉛，二七十四，二八十六，并三五十五，乃為上也。取時須潔爭，莫令外氣所犯，如犯外氣，不入元官，隨滓而出。又金者，西方之真氣，真氣者，真鉛也，鉛者，白虎之真氣窟宅。又鎖者，鎖閉也，閉青龍真氣，不令散失，使無漏泄也。青龍真氣者，真汞也，真汞者，是青龍至精之窟宅也。· 龍虎至精，是四象真氣所化，故無形質。且鉛汞者，各具本體，土能制之，其氣得鉛汞，方立體象，共為二氣，二氣相逢自然成寶也，故用機密暗取白虎真鉛歸青龍元宮。所有鉛者，本是白虎元宮所住之物，卻歸青龍元官，惟不受所犯，故住青龍元官。元宮既有真鉛，鉛能制汞，汞既逢鉛，自然相戀，更不散失而為日金鎖也。入龍鉛虎汞理矣！
　　混元八景真經卷之四竟
　　混元八景真經卷之五
　　生玄珠章
　　玄珠法者，取白金一十四兩，至一斤已下，須是不經鍊者可用。如得，復令金木相會，心須不亂，無求別意，又用陰陽數為之綱紀，九九之數足，則是。如木覺欲敗，使金制，不令動，然後閉目，偃脊，縮腹翕氣，十指如鉤，上擋元氣，更不得動搖，神思良久，候定，乃再為之。再準前法，制令青龍真氣不泄，歸於元宮，準此，依時行十六度，結為玄珠。又玄珠者，是四象真氣，共聚而成。夫四象者，自金木而有矣！木即是青龍，龍即是陽，金即是虎，虎即是陰，陰中有真精是鉛，陽中有真精是汞，鉛能住汞，汞又戀鉛，鉛汞相投，自然相感，玄珠無不就也。故先用密機取真鉛，返歸青龍元官住，故汞亦自然留住也。又鉛汞者，是龍虎至精之窟宅，龍虎氣若得鉛汞，自然共聚，為之感結，號為玄珠。為何知？ 緣先結伏真鉛在青龍元宮，後復令金木相會，木受金剋，性情必動一動則氣降，降則欲泄，制之不令出泄，又不能返本位，而不能飛騰，復為根祖，故卻入宮與汞相合，結為玄珠，成就於臍下，大熱，如火燒鍋釜也。
　　玄珠結金丹章
　　再令金木相會，須是細意審詳，候金虎情極動，而意動不可禁制，十分急奔於木，然後放玄珠過入交感宮。其宮屬土方，具五行，三十日氣圓，方得體象俱足，乃奪天地三百日造化，上下俱全，可得成就， 號曰金丹。十月滿足，自左乳騰下而生，大小如櫻桃，體如鮮血，紅紫有光彩射人，此金丹也。當時白虎受得玄珠於交感穴，此與常時氣不同，大忌憂喜寒熱，恐怒飢飽，爭競，如有此犯，必致毀壞也。然須日常安付，不令毀動，專候丹氣圓。臨欲落時，用爭器收之，香水浴過，結就氣備冷心上壇捧丹，從地戶而上，達壇三市，面北而立，仰謝太上老君，太上道君，太上元始天尊，吞之，永鎮元宮。故曰存神住氣，回精上朝於腦，令上下氣通，丹氣往來，自然造化，暗換筋骨皮毛，入於聖道。 緣金丹者，能變換法界乾坤，超凡入聖，使通上下氣，關節俱開。金丹氣往來，暗換凡軀，變為仙體，人得食者，三年之內，凡體變盡，厥號真人，飛昇自在，上朝元始天尊，的不謬焉！故用三萬六千精光神，一萬二千形影神，一萬二千真氣神，一萬二千出入神，隨從侍衛，縱橫自在。此蓋是陰陽二氣所出，二氣主於四象，四象立五行，五行生萬物，萬物者萬神也。
　　金液白膏成立大道章
　　金液白膏者，是四象真氣所化者也。四象者，龍虎相合，鉛汞結伏，配入中宮，而具五行。又龍虎者，真陰真陽，陽中有三陰，神氣精；陰中有三陽，神氣精，即坎艮震巽離兌。陰中有三，陽中有三，共為六，配龍虎為八。每一八又生八，八八六十四卦，內生六十四神，每卦有六神爻合三百八十四爻。身內生三百八十四神，每一陰神一陽神相合，復生三百八十四神，故生周身三萬六千神，此蓋即陰陽所生四象，四象生五行，五行生萬物。只如人身初受二氣於母腹中，三十日氣備，於雙乳下生膜，上出金液之津，是為金液白膏也。既得此膏灌溉，自然奪天地造化，方得成人身。既欲修身，豈離金液白膏乎！且如人初受二氣於母元宮，便去雙乳，下生金液白膏，今返受二氣於自己元宮，金液白膏從何處出？然金液白膏是陰陽五行真氣造化，但將陰陽五行之氣聚，其白膏自然生也。如陰陽氣聚得五行真氣，從丹田中生，自坎官上朝舌下二竅，中出將金液白膏，鍊陰陽三元五行數足，凝結為白膏也。其膏便隨榮衛運轉，經絡周身，至元宮灌溉所聚者，神氣精也。此神氣精乘此白膏元氣，流轉通靈，暗奪天地造化，換於筋骨皮毛，三年變盡凡體，立出一箇神仙，的不謬矣且如金丹大藥採氣，及一切氣，皆不離於金液白膏變化者也。且後來學人，未識天地根本，而且將此見在神氣精修金丹，依法施為，能知其法，功若不缺，亦能超於常壽，變改衰顏，何況更從根本而修，則成神仙，如觀掌矣！
　　日月交合時曰去住法章
　　夫人修攝者，須明日月行動，何謂也？緣天地以日月為用，人以榮衛為用。學人但依內日月為外日月，轉動不差，即便壽同天地。且天地交以律呂五行之氣，日月交合，以產萬物，而生成。日月交而氣不交，反為身田之害；日月行而氣不行，令人漸漸衰老疾病。但將榮衛效日月之行動，主掌於身內，無由得成衰老，自然久視長生。只如天長地久者，蓋日月星三奇主張。夫日月星者，是天地至精，號曰三奇，晝若無日，夜若無月，星何處更存乎天地也？人之三奇者，神氣精也，人若神去精竭氣絕，何處更存乎人也？神者，榮衛之氣，榮即是日，衛即是月，如外日月會，內便使氣合、如外日月行，內便使氣行，自然壽同天地，不更衰老。如更能鍊丹藥，無不至天地者也。又日月行動者，三十日各有一法，太陽一日十二時，只應九時，三時不應，三十日共得三百六十時，內應二百七十時，九十時不應。且太陰三十日只明二十四日；前後共六日不現，緣太陰生於申，其氣逆行，至戌亥子三官，是純陰之所在太陰之密室。三十日內，前三日後三日，太陰行至本官，不出本宮，戌亥子三宮是也。至本宮而住，故不明也。太陽生於寅，順行至戌亥子三宮，於太陰位，次遇二氣相交，故不應。從 二十七日至初三日，共六日之內，為日月交娠時，故太陰不明，太陽不應，至本宮而住，故不明也。學人如得氣備者，使內與外相合，但當日月交時，榮衛亦交，日月行時，榮衛亦行，是內外相合也。前三日後三日，太陰辰時方與太陽別，太陰元宮至本宮。前四日至八日，後二十三日至二十七日，太陽丑時與太陰別。太陰前三日初出於庚上，後二十七日漸沒，前八日至二十三日，太陽癸時與太陰別，太陰氣圓，故盛明於世。日月氣候共運，天地氣候不差分杪，故得天長地久。學人但依此法，令榮衛合日月，運動於身，氣候不差，即便壽同天地日月也。此三十日內日月榮衛所治之法也。
　　三元立命日月氣交合太陰真氣降逐日下時作用章
　　每行此功，於朔後一日至三日，癸時起功j 至戌時住；四日至八日，丑時起功，戌時住；九日至二十三日，艮時起功，至戌時住；二十四日至二十七日，丑時起功，至戌時住；二十八日至三十日，癸時起功，至戌時住。此為太陰與太陽，一日十二時中，戌亥子相合，人之榮衛亦然也。故遇此三時，須是住功，令榮衛交合，已上行運轉功，須是氣候足，方可再行。先從肺藏行之，逐藏並須通肺氣入中宮，三十五口滿，七轉，傳腎，腎入中宮，三十五口傳肝，肝入中官，二十五口滿傳入心，心入中宮，十五口滿，傳入脾藏，得一百二十口正數，謂之一周天。便閉氣候，力極不任，咽送至元官，一日行火，二日通氣，三要助於榮衛。行滿一十六周天，為一功，一日十二時，九時行功，三時住功，滿一十六轉，得陰陽氣備。至三十日內，其氣凝實，三百日造化自全，但依此功，自然準的。夫太陰真氣者，白虎真鉛也，是萬物之母，遇太陽真氣降亦降，太陰真氣伏亦伏，即降為杳冥杳冥之內，太陰真氣所住也。太陰氣降，有時有日，若日時不合而用者，萬萬中無一得道也。蓋 緣太陰真氣伏降，何須苦意強求，但令依其氣降，日時大事，無不成也。每朔前二十八日至朔後初三日，此六日是太陰交合日，故太陽真氣降，來往六日，各逐日下功有時。朔後一日與三十日，癸時真氣來至，丑時聚，艮時散。初二日與二十九日，子時真氣來，癸時聚，丑時散。初三日與二十八日，壬時來，子時聚，癸時散。凡取真鉛，須候氣來即取，氣聚則合，氣散則運，若差毫釐，即功無益。只如人運丹與見在神氣，並須氣來即取，氣聚即合，氣散即運，來而不取，氣滯；聚而不合，氣謝；散而不運，氣堪。此暗敗之形體也。若不見此機，空有萬種行持，皆取死之輩也。
　　起功定立壇象氣章
　　夫立壇理者，正天地之氣候也，候作天地之初機者，日月五星也。日月者，太陰太陽也，五星者，五行也，若日月五星運轉，天地氣候不差，則四時自然成規矩也。人之樞機者，榮衛五藏也，若得榮衛五藏合度，即四時無不應候。日月五行分行七氣，榮衛五藏亦行七氣也，則循環三百六十日，合得一周天之數。立五日一候，四十五日一節，九十日一氣。五日一候者，為六十甲子神行事，每1 日分十二辰，故立十二時者，得六十時，六甲神氣周遍數足，乃從五甲子神復用，故曰五日一候，三百六十日共得七十二候。人若得氣候不差，亦然也。四十五日一節者，謂一日有十二時，六時陰，六時陽，配晝夜為節，即為八卦，此八卦是一日之用神也，人亦有十二位元神，名六陰神、六陽神，配合榮衛為八卦，亦是一日之用神也。四十五日；合得三百六十時正數，故謂之一節，三百六十時共六得八節。九十日為一氣者，謂四十五日得三百六十神之氣，用九十日，共得七百二十，故謂之一氣。三百六十日共有四氣，人亦然也。若能用榮衛五藏運轉，周身往來無滯，合天地運動於身，自然分五日一候，四十五日為節，九十日為一氣，與天之氣不差分杪，無不達也。蓋為不知天地之氣候行動，運轉身田真氣，曾犯破元神，神氣不足，故與外氣不能相合。人若無犯破者，神與氣全，只投此機，用依日月氣候交合，定刻漏不差，無不達也。若人曾犯破元神者，捉得根本來處而修，卸補令氣備神全精足，依法而修，無不達也。
　　定十二時分刻漏四象真氣聚散章
　　夫天地運轉者，以刻漏為準，起功定位，分刻漏之綱者，一日分定百刻。百刻者，於十二時上，分配子午卯酉四位，各分九刻，寅申一巳亥辰戌丑未八位，各分八刻，四九三十六，八八六十四，共計一百刻，定晝夜氣候。從子為一陽起首，是陽氣生之始也，午後為一陰，是陰氣長之初也。至卯為盛陽之至也，子者位應北方壬癸水，卦主坎，其象玄武，水神也。午者，位合南方丙丁火，卦主高，其象朱雀，火神也。卯者，位應束方甲乙木，卦主震，其象青龍，木神也。酉者，位應西方庚辛金，卦主兌，其象白虎，金神也。此四象者，生成世界，長立乾坤，為天地之主，謂之四象，故於本位，各占九刻。寅申已亥辰戌丑未，各管八刻，此八者，謂八卦，為四象之輔佐，隨四氣而行休旺。！凡行三元正氣，須推刻為憑，若一玉刻有差，則真氣不能凝給。且如朔後三十日，是天地氣合，以日月運轉生成於萬物之中，合得天地氣候，各逐本性，隨順陰陽變化。只如人身初受四象真氣凝結充實，奪天地造化成人，若不暗合陰陽交感機宜，如何得四象凝結聚成若內外機宜相合，自然從無入有，造化成人，是知人身難得。今將有質之軀，奪天地陰陽造化，氣候性情，往來升降，聚散合刻漏，造化修鍊，此理甚易。且如朔後一日與三十日，癸時太陰真氣降來，便將內氣與外氣相斗。若不見定刻漏之法則，癸時從何而準定？且癸在子後丑前，各以心中為準，此見必有差也。子管九刻丑，管八刻，但於子後四刻半，即屬癸時，太陰真氣降來，接氣降便取癸後四刻，屬丑管，真氣聚也，便合丑後四刻，屬艮管，其氣散也，接散而便運轉，次後百刻，準此作用，故天地造化，以刻漏為準則此也。
　　奪三十日積閏大功章
　　謂三年之內，有積閏三十日，奪積閏為三十日大功，此法出於三年之外，若到此者，神仙不遠。且為小徑之捷利，所言三十日大功者，謂三年內有一閏蓋天地造化，氣滿內有積盛之氣，三年內可積三十日， 號曰餘閏氣。倍法修功，便將三十日天地氣，俱備三百日造化，萬象俱全，只如人初受氣於母腹中，亦三十日，形體俱備，三百日造化，形象俱t 圓，然後降世為人。又三年乳哺，可得成形。若解將此三十日餘氣，依法而修持，三十日便得真性凝聚，立具靈通，故曰大功。若此功就，可以坐在立亡，飛靈走聖，入戶穿窗，隨意立至。故法曰：須得同道三人，缺一不可為。 緣下功至十五日已後，則真性、欲離於殼也，故須得一人只在於身畔，逐時呼喚，時中定刻漏，逐刻准哺，若或失刻，應是不回也。何謂？本元真性離凡軀殼，然後復醒，當時二氣聚日，造化之事，從無入有，以成身形，然後降世，欲效玄機，身法修鍊，要作神仙，及降世後，被榮衛氣障迷，更不記修身造化機法。真性既離凡軀，而後復性，身受濁染，恐不回來。故須一人逐時呼喚，真性既聞人呼喚，知身下功，卻又回來。至二十日已後，逐日真性自現，本形離體，忽有忽無，至二十六日，體象未形，謂之太易，易者合也，方合有無。至二十七日，元氣始萌，謂之太初，初者萌也，初覺有體，至二十八日，形氣方端的，謂之太始。方端的者，直性始具形端。至二十九日，形體變有質，謂之太素，真形已具於形質，素白而現。至三十日，真性形質已具，謂之太極。形質極備，真性脫質成形，往來無障。到此雖知未達於神仙，實小聖之利便也。如修此法，須依刻漏為準，所有刻漏法，細分在前。凡下功處，須是四顧寬容平廣，立壇三層，所有壇理，亦分在前。壇象及定刻圖，又目於後，去層壇外定，十二位分，各於本位上依本數定一周，計一百刻，專令一人在壇心坐，逐刻報應，假令春三月甲子日後夜半子時起功， 緣亥管八刻，子管九刻，前三刻又犯榮衛交，正子時又失刻，須是亥後三刻半屬子管，子後四刻半又屬丑管，丑後四刻又屬寅管。須是呼喚哺食，取白膏為用，白膏者，取頭首生兒者也。乳汁每升，管白沙蜜二斤，射香半兩，朱砂一兩，乳香半兩，龍腦半兩，已上共細研為散，入甍瓷子中，取白米爭淘浴用麵拌勻，入飯中藥瓷子內蒸熟為度。從下功日，每日十二時，每時食一匙，至五日後，逐日加半匙，至十日後加兩匙，至十五日加至兩匙半，至二十日加至三匙，已後不加。二十六日已後，真性離身，現本形，能談論。到此時，大功顯驗也。
　　混元八景真經卷之五竟