道德真經集註釋文
　　經名：道德真經集註釋文。宋彭耜編撰。一卷。底本出處：《正統道藏》洞神部玉決類。
　　道德真經集註釋文
　　宋鶴林彭耜纂集
　　序
　　甚矣，文字之流傳，而說者之不一也。《魯語》一書，以何晏所傳，校之蔡邕石經己不同矣，況其他乎。余於老氏音釋，既集李、林二家以補陸德明之未備，其經之正文則專據政和御本，而諸家之同異，亦互見於其中，合為一書，以繼篇末。惟老氏以清虛無為為本，領其學與經生學士異，固不在乎一句一讀之微，然亦安有辭義之未通而理道之頓悟，惟覽者互考焉。鶴林彭耜謹書。
　　道可道章第一
　　河上本作體道。
　　徼：陸德明《釋文》古弔切，小道也，邊也，微妙也。黃徼作竅。
　　天地皆知章第二
　　河上本作養身，五注本作天下皆知美章。皆知善之為善二：達真、清源上並有天下字。斯惡已斯不善已：李畋《音解》已，居里切，蘇已並作矣。傾：陸去營切，高下不正貌。夫：李音符，發語之端，下經並同。去：李羗呂切，除也，非來去之去。
　　不尚賢章第三
　　河上本作安民。
　　使心不亂：《纂微》心上有民字。之治：蘇、五注、葉下各有也字。使夫知者不敢為也：陸知，音智，五注無敢字，邵無也字。無不治矣：程無矣字。
　　道沖章第四
　　河上本作無源。
　　沖：陸直隆切。或不盈：陸盈或作滿，蘇或下有似字。淵兮：陸、河上作乎，李淵，烏涓切，深靜貌。挫：陸子臥切。銳：陸悅歲切。紛：
　　陸拂云切。湛：陸直減切。吾不知誰之子：《纂微》、司馬、陳並無之宇。象帝：李如字，象，似也。帝者，興益之宗，發生之主，又解云：兆見曰象，言此發生之帝，能兆見物象。
　　天地章第五
　　河上本作虛用，蘇、曹、黃、程並作天地不仁章。
　　芻：陸楚俱切。狗：陸古口切。橐：陸他各
　　切。李鞴也，鼓風之器。籥：陸音药，李笛也，運吹
　　之樂，杜廣成疏，以橐為皮囊，以籥為囊口竹管。
　　屈：陸、河上作屈，竭也。愈：陸羊主切，又羊
　　朱反。數：陸如字，理數也，又勢數也，李音數，頻
　　也。
　　谷神章第六
　　河上本作成象，蘇、五注、曹、清源、黃本並作谷神不死章。
　　谷：陸古木切，中央無者也，河上作谷者養也，李音同上，言谷之應聲，如道之應物，未嘗休息。牝：陸頻忍切，舊云扶比切，又扶緊切李頻忍切，母也言母養萬物。
　　天長地久章第七
　　河上本作韜光。
　　天地所以能長且久者：黃天地下有之字，程無者字。私邪：陸、河上直云以其無私，李邪，以遮切，語助。
　　上善若水章第八
　　河上本作易性。
　　而不爭：《纂微》、司馬、曹、陳而並作又。處眾人所惡：陸惡烏路切，五注無人字，《纂微》、司馬、蘇、曹、陳、清源、黃、程、邵人下並有之字。故幾於道：陸幾音機，近也，又一音祈，五注、達真葉句下並有矣字。故無尤矣：《纂微》、司馬、蘇、曹、陳、清源並無矣字。
　　持而盈之章第九
　　河上本作運夷。
　　持而盈之：司馬持作恃。不如其已：李已音以，止也。盈，滿也。言執持盈滿，不如休止無患，清源如作知。揣：陸初委切又丁果切，志瑞切。銳：陸、王弼作棁，音銳，河上作銳。堂：陸或作室。驕：《纂微》、司馬作憍，《廣韻》憍亦作驕，並舉喬切。遺：陸唯季切，以之切，林東《音釋》一作貽。咎：陸作九切。功成：陸、王弼作遂，又作成。
　　載營魄章第十
　　河上本作能為。
　　載營魄：李並如字。離：陸力智切，李如字。闔：陸戶臘切。
　　三十輻章第十一
　　河上本作無用。
　　輻：陸音福，車輻亦是。轂：陸古木切，車轂也。當：陸丁浪切。車：陸音居，又去於切。埏：陸始然切。河上云和也，《纂微》、司馬埏並作挺，和也。埴：陸市力切。
　　五色章第十二
　　河上本作檢欲。
　　令：陸力征切。盲：陸陌庚切。爽：陸差也，河上云亡也，李疏兩切，口喙珍鮮則真味差忒，故曰爽。行妨：陸行下孟切，妨音方。去：陸羗呂切。
　　寵辱章第十三
　　河上本作厭耻。
　　何謂寵辱：陸、王弼下有若驚二字，簡文云：寵，得也，辱，失也，若，而也。寵為下：《纂微》作寵為上，辱為下。吾所以有大患者：清源無者字。故貴以身為天下若可寄天下愛以身為天下若可託天下：《纂微》身字下各有於字，若可寄天下作則可以託天下，若可託天下作則可以寄天下，司馬與《纂微》略同，為天下下各添者字，託天下寄天下下各添矣字，若可下並有以字。
　　視之不見章第十四
　　河上本作贊玄。
　　夷：李如字，平易之稱。希：李如字。搏：陸音摶，簡文補各切。微：陸細也，李如字，微妙之微。此三者不可致詰：陸詰，起吉切清源無此字。故混：陸混，戶本切，蘇故下有復字。皦：陸古曉切，又胡老切。昧：陸梅對切，李音同上，暗也，言道在上非明，在下非暗。繩繩兮：陸食陵切，又民忍切，梁帝云：無涯際之貌，顧云：無窮不可序，或云寬急，李如字，運動不息貌。《纂微》、蘇、曹、陳、達真並無兮字，黃兮作乎。復：陸音服。無物之象；司馬有兩無物之象，蘇作無象之象。洸惚：恍，陸、王弼作怳，虛往切，李音同，林恍音晃，惚，李、林並音忽。《纂微》、司馬、黃、曹作惚怳，蘇、陳、達真、葉、林並作惚恍，按《集韻》恍怳並虎晃切，二字通用。
　　古之善為士章第十五
　　河上本作顯德。
　　夫惟不可識：《纂微》惟作唯，後同司馬無可字。強：陸其丈切。豫兮猶兮：陸豫如字，或作懊，《纂微》、蘇、曹、陳並無兮字。儼若容：《纂微》、曹、達真容並作客司馬作儼兮其若客。渙若冰將釋：司馬作渙兮若冰之將釋。孰能濁以靜之徐清：《纂微》以下有澄字。孰能安以動之徐生：《纂微》、蘇、曹、陳、程以下有久字，司馬動作久。保此道者：清源無者字。故能敝：陸、王弼作蔽，必世切，鍾會婢世切，《纂微》、蘇蔽並作弊，五注、葉並作是以能弊，清源同上，無能字，司馬作是以能弊復成，黃敝作蔽。
　　致虛極章第十六
　　河上本作歸根。
　　芸芸：李如字，又作云云，芸芸者喻萬物也，以茂盛為動，以凋衰為靜，云云者喻人事也，以逐欲為動，以息念為靜，義同，蓋經有根字，故作芸芸。各歸其根：司馬、曹、陳各下並有復字。沒身不殆：葉無此四字
　　太上章第十七
　　河上本作淳風。
　　太上：陸、王弼大作大，音太，王注太上謂大人
　　也，顧云太古上德之上人也。其次畏之侮
　　之：司馬、五注、達真、葉、程侮之上並有其次字，
　　陳作其次畏而悔之。故信不足焉：《纂微》、司
　　馬、蘇、曹、陳、連真、程並無故焉二字。猶兮其貴
　　言：《纂微》、司馬、蘇、曹、陳無兮字，程無此句。
　　事遂：五注作名遂。百姓皆曰：司馬無皆
　　字，《篡微》、蘇、曹、陳並皆曰作謂，黃、程曰作謂。
　　大道廢章第十八
　　河上本作俗薄。
　　絕聖棄智章第十九
　　河上本作還淳。
　　倍：陸蒲罪切。令：陸力征切。此三者以為文不足：司馬作以為文而未足，程無此字。屬：陸之欲切。見：陸賢遍切。
　　絕學無憂章第二十
　　河上本作異俗。
　　唯：陸遺癸切，舊云維水切。阿：李烏何切。善之與惡相去何若：陸去，欺慮切，蘇無此二句。享：李享與饗同，陸音烹，今不取。如春登臺：司馬、五注、葉、邵並作如春登臺。怕兮：陸作廓苦郭切，河上作怕，普白切，林音薄，靜也，《纂微》一作魄，清源怕作泊。乘乘兮：陸作儽儽兮，力追切，一本曰損益也，敗也！欺也，《說文》音雷，古河上作乘乘兮，李乘乘，食陵切，運動相適貌，《纂微》一作魁魁兮。我獨若遺：司馬、蘇、曹、陳上有而字，葉我下有欲字。純純：陸、王弼作沌沌，又作忳忳，徒損切，又徒門切，簡文音頓李純純如字，質樸無欲之稱。《纂微》作沌沌。昭昭：陸章遙切，一作照。我獨若昏：陳作昏昏。悶悶：陸如字，李莫奔切，寬大貌，陸音如字，非寬大之稱，又於經不協韻。澹兮其若海：陸澹徒紺切，古河上作忽兮若海，嚴遵作忽兮若晦《纂微》作忽若海，司馬作忽兮其若晦，蘇、曹、陳作忽若晦，葉海作晦，程兮作乎。飂兮似無所止：陸飂，力幽切，梁簡文作飄，敷遙切，《纂微》飂作漂，司馬作飄，蘇作寂若無所止，曹、陳飂並作寂程作飂飂乎。眾人皆有以：司馬無有字。我獨頑且鄙：《纂微》、司馬、蘇、曹、陳且並作似，程同，我上有而字。而貴求食于母：《纂微》、司馬並作而貴食母，蘇作兒貴食母，五注、曹、陳、達真、葉、清源、黃于並作於，程作而貴食於母。
　　孔德之容章第二十一
　　河上本作虛心。
　　惟道：《築微》、司馬、蘇、五注並作唯，《廣韻》唯，以追切，獨也。惟恍惟惚：陸、王弼作怳，況往切，又呼廣切，《纂微》諸本惟並作唯。惚兮恍兮中有象兮恍兮惚兮中有物兮：《纂微》、司馬、蘇、五注、曹、陳、達真、葉、清源、黃、程、邵並作惚兮恍，其中有象，恍兮惚，其中有物。窈兮冥兮：陸窈，烏了切，冥，莫經切，司馬、曹作窈兮冥精。中有精兮：《纂微》、司馬、蘇、五注、曹、陳、達真、葉、清源、黃、程、邵並作其中有精。
　　曲則全章第二十二
　　河上本作益謙。
　　枉則直：陸枉音往，李紆往切，屈也，葉直一作正。窪：陸烏瓜切，簡文烏麻切，顧洿，李烏爪切，埳也，地窪則水滿，喻謙德常盈。為天下式：陳、清源上有以字。見：陸賢遍切故有功：蘇無有字。不爭：李平聲，下同。故天下莫能與之爭：葉作是以天下莫能爭。
　　希言自然章第二十三
　　河上本作虛無。
　　故飄風：《纂微》、司馬、蘇、曹、陳、達真、程無故字。驟雨：陸驟，狀救切。蘇作暴字。天地尚不能久：五注尚下有且字，葉尚上作且。而況於人乎：邵無於字。道者同於道：司馬、五注無道者二字。
　　跂者不立章第二十四
　　河上本作苦恩。
　　跂：陸、王弼跂作企，若賜切，河上作跂，李跂丘弭切，又去智切，林跂與企同。跨：陸苦化切。其在道也：《纂微》、司馬、蘇、五注、曹、陳、達真、清源在並作於，蘇又也作者。贅行：陸贅，專稅切，疣贅也簡文之睿切，行，下孟切。惡：陸烏路切。不處也：李處，昌與切，居也。《築微》、司馬、蘇、曹、陳、達真、清源、黃、程並無也字。
　　有物混成章第二十五
　　河上本作泰元。
　　混：陸胡本切。先天：陸先，悉薦切李音同上，居無象之前曰先。寂：陸、王弼作宗，亦作寂。寥：陸、王弼作寞，河上作寥，空無形也。鍾作飂云空疏無質也。李落消切，虛靜湛然之稱。殆：陸田賴切，危也。強為之名曰大：陸強，其文切司馬、達真、程作強名之曰大。域中有四大而王處一焉：蘇、程處作居，《纂微》、司馬、曹、黃並作而王居其一焉陳無此兩句。
　　重為輕根章第二十六
　　河上本作重德。
　　重：陸直用切。輕：陸起政切，李如字。躁：陸早報切。離：陸音利。輜：陸側其切。觀：陸古亂切。燕處：陸燕，於見切，李燕與陸同，下昌與切，《纂微》燕作宴。如何：《纂微》、司馬、蘇、曹、陳、達真、葉、黃、程如並作奈。
　　善行章第二十七
　　河上本作巧用，蘇本作善行無轍迹。
　　行：陸下孟切。轍：陸梁云：應車邊，古作徹者，古字少也。李直列切，輪輾地為轍。瑕謫：陸上下家切，過也，下，直革切，譴責也。不用籌筭：《纂微》筭作策，司馬無用字，陳不用作無揵：陸其偃切，李門距也，橫曰關，竪曰撻。善行至善結：司馬下並有者乎。而不可解：陳而作故。故無棄人故無棄物：葉故並作而。
　　知其雄章第二十入
　　河上本作反朴。
　　谿：陸苦奚切或作溪。離：陸力智切，李如字，與經協韻，陸力智切，不協。忒：陸杜得切。長：陸丁丈切，林云：或以音韻之學平仄貝跋此章。
　　將欲章第二十九
　　河上本作無為，蘇、清源、黃本並作將欲取天下章。
　　而為之者：《纂微》、蘇、曹、陳、程並無者字。故物：蘇、五注、達真、葉、清源、黃、程故並作凡。噓：陸、王弼作歡音歔，河上作呴，許具切，《纂微》、司馬、蘇、曹、達真、陳、葉並作呴，許具切。吹：李如字。羸：陸力為切。載：陸、王弼作挫，作臥切，搦也，河上作載，李載如字。隳：陸許規切，《纂微》、司馬隳作墮。是以聖人：司馬以作故。
　　以道佐人主者章第三十
　　河上本作儉武。
　　好還：陸上呼報切，下音旋。故善者果而已矣：《纂微》、司馬、蘇、曹、達真、陳並下無矣字。取強焉：《纂微》、司馬、蘇、曹、達真、陳並無焉字。葉作強取焉。果而勿強：《纂微》、司馬、曹、達真、陳、清源並上有是字黃、程上有是謂二字。非道非道早已：《纂微》、司馬、蘇、曹、陳、清源、黃、程非並作不。
　　夫佳兵章第三十－
　　河上本作偃武。
　　佳：陸格牙切，善也，河上飾也。惡：陸烏路切。是以君子居則貴左：《纂微》、司馬、曹、陳、黃並無是以字。恬淡：陸上牒嫌切，亦作栝，下作澹，徒暫切，亦作惔，古河上作恢，梁武云苦回切，簡文曰恬恬，林或作然。故不美也若美必樂之：《纂微》、司馬、蘇、曹、陳、程並無此句，只作勝而不美。樂之者：《纂微》、蘇、曹、陳、程並作而美之者，司馬作若美之者林樂，五教切，又音洛。是樂殺人也：《纂微》、司馬、蘇、曹、陳、程、並無也字。樂殺人者：《纂微》、司馬、蘇、五注、曹、達真、陳、葉、清源、程、邵上並有夫字。不可得志於天下矣：《纂微》、蘇、曹、陳、清源、程下並無矣字，司馬不可下有以字。吉事尚左：司馬、五注、達真、葉、清源上並有故字，陳吉事下有者宇。是以偏將軍處左上將軍處右：《纂微》、司馬、蘇、曹、陳並無是以字。言居上勢則以喪禮處之：《纂微》、司馬、蘇、曹、陳並無居上勢則四字，程勢作世。戰勝以喪禮處之：《纂微》、司馬、蘇、五注、曹、陳、達真、清源、程、邵勝下並有則宇。
　　道常無名章第三十二
　　河上本作聖德。
　　莫能臣：陸、河上作天下不敢，《纂微》、司馬、蘇、曹、陳、程並作不敢臣。侯王：陸、梁武作王侯人莫之令而自均：李令，力政切，教命也。下同。司馬人作民。由川谷之與江海也：《纂微》、司馬、蘇、曹、陳由並作猶無也字，清源、黃、程只由作猶，五注、達真、葉、黃與作於，林一本無江宇。
　　知人者智章第三十三
　　河上本作辯德。
　　勝人者有力：五注、葉、清源無有字。不失其所者久：邵所下有止字。
　　大道汎兮章第三十四
　　河上本作任成。
　　汎：陸、王弼作氾，又作汎，李凡范切，言大道汎然無滯，應彼萬象。功成不居：《纂微》、蘇、曹陳、程並作功成不名有。司馬成下有而字。衣被：陸衣，於既切。《纂微》、蘇、曹、陳、程並作愛養。故常無欲可名於小矣：《纂微》、蘇、曹並上無故字，下無矣字，程只無矣字，陳作可名為小。萬物歸焉而不知至：《纂微》、蘇、曹、陳、程並作萬物歸之不為主。可名於大矣：《纂微》、蘇、曹、程並無矣字，陳作可名為大。終不為大：五注、達真、黃、邵並作能成其大也，以其不自大，葉無成字，餘同。
　　執大象章第三十五
　　河上本作仁德。
　　樂與餌：陸樂音嶽，餌，而志切。過：陸古臥切。道之出言：陸出，尺類切，戶纂微》、司馬、蘇、陳、清源、黃、程言並作口。
　　將欲歙之章第三十六
　　河上本作微明。
　　歙：王弼作，簡作歙，又作給，河上作噏，許及切黃作翕。柔之勝剛弱之勝強：蘇無二之字《纂微》、司馬、曹、陳並作柔弱勝剛強。不可以示人：陳無以字。
　　道常無為章第三十七
　　河上本作為政。
　　鎮以：《纂微》、司馬、蘇、五注、曹、達真、陳、葉、黃、程並鎮下有之字。亦將不欲：陸、王弼作夫亦將無欲，簡文作不。不欲以靜：司馬不作無。天下將自正：五注上有四字
　　上德不德章第三十八
　　河上本作論德。
　　上德無為而無以為：葉下無字作非。應：陸應對如字。攘臂而仍之：陸攘，若羊切，臂必寐切，仍作扔，人證切，又音仍。夫禮者：程無夫字。而亂之首也：《纂微》、蘇、曹、陳並無也字。而愚之始也：《纂微》、蘇、曹、陳並無也字。
　　昔之得一章第三十九
　　河上本作法本。
　　侯王得一以為天下貞：程無以字，諸本貞多作正，蓋避廟諱也。其致之一也：蘇、書、陳本並無下二字。侯王無以為貞而貴高將恐蹙：五注無為字，《纂微》、司馬、蘇、曹、陳並無為貞而三字，程貞上有天下字，無而貴高三字，陸蹙作蹶，蹇月切，其月切，按《廣韻》蹶，失腳也，僵也，亦作蹷。故貴以賤為本高以下為基：司馬以上並有必字。自稱孤寡不穀：《纂微》、司馬、蘇、曹、陳並稱作謂。此其以賤為本邪非乎：程邪上有非字，無下二字。數譽無譽：陸數，色主切，譽，逸洼切，毀譽也。司馬、蘇、曹、陳、程並作數譽無譽，李同，黃譽作車。琭琭：陸音祿，《纂微》云古作錄錄如玉。落落：陸作珞，音洛，又音歷，《纂微》云古作落落若石。
　　反者道之動章第四十
　　河上本作去用。
　　上士聞道章第四十－
　　河上本作同異。
　　故建一面：《纂微》、蘇、曹、陳、葉、程並無故字。昧：陸梅對切。李莫佩切，昏昧也。纇：陸雷對切，河上作類。進退若道：《纂微》、司馬、蘇、曹、陳、黃、程此句作並在夷道若纇上。質真若渝：李渝，羊朱切，變也。司馬真作直。貸：李吐代切。
　　道生－章第四十二
　　河上本作道化。
　　而王公以為稱：清源公下有自字。故物或損之而益：蘇無故字。益之而損：蘇上有或字。亦其義教之：司馬無義字，邵作我亦義教之。強：李平聲，剛暴之稱。父：李如字，祖也，本也。
　　天下之至柔章第四十三
　　河上本作徧用。
　　馳騁天下之至堅：陸騁，敕領切，葉無騁字，達真堅作剛。無有入於無間：李間，去聲，言道體混然，曾無間隙。是以知無為之有益也：《纂微》、司馬、蘇、曹、陳並上有吾宇，下無也字，葉只無也字。希及之矣：《纂微》、司馬、蘇、曹、陳、葉、清源無矣字。
　　名與身章第四十四
　　河上本作立戒。
　　是故甚愛必大費：程無是故二字
　　大成若缺章第四十五
　　河上本作洪德。
　　缺：陸窺悅切。敝：陸婢世切。屈：陸丘物切。訥：陸怒忽切。
　　天下有道章第四十六
　　河上本作儉欲。
　　卻走馬以糞：陸糞，弗問切，李卻與卻同，朱文公糞下糞車字，謂以走馬載糞車也。頃在江西見有所謂糞車者，方曉此。故知足之足：司馬無之足二字。
　　不出戶章第四十七
　　河上本作鑒遠。
　　窺牖：陸窺，起規切。
　　為學日益章第四十八
　　河上本作忘知。
　　損之又損：《纂微》、司馬、曹、達真下並有之字。以至於無為：邵無於字。而無不為矣：《纂微》、司馬、蘇、五注、曹、達真、陳、葉、黃、程、邵並上有無為字，《纂微》、蘇、曹、達真、陳、葉、清源並無矣宇。故取天下者：《纂微》、蘇、曹、達真並作取天下，程無故宇。
　　聖人無常心章第四十九
　　河上本作任德。
　　善者吾善之：五注吾下有亦字。德善口矣德信矣：《纂微》、蘇、曹並無二矣字，司馬、五注　達真德並作得。聖人之在天下：《纂微》、司馬、曹、陳並無之字。惵惵：李圖協切，陸、王弼作歙歙，許及切，一本作惵惵，河上作惔，簡文作怵，司馬下有焉字，歙歙固無義，惵惵亦無理，愚意惵惵當作 ，危懼貌，蓋字之訛也。渾心：陸渾，胡本切，《纂微》、司馬、蘇、曹、達真、陳、葉、清源、黃並作渾其心。百姓皆注其耳目：司馬下有焉字。陳無其字。孩之：陸、王弼孩作咳，胡來切，本或作孩。
　　出生入死章第五十
　　河上本作貴生。
　　民之生：《纂微》、司馬、蘇、曹、達真、陳、清源、黃、程並民作人。動之死地亦十有三：《纂微》、司馬、蘇、曹、陳無亦字，程動下有而字。兕：陸徐履切，李音似，牛青色，一角。以其無死地：葉上有也字，五注、達真、清源、黃、程下有焉字。
　　道生之章第五十－
　　河上本作養德。
　　是以萬物莫不尊道而貴德：程是以作故，無而字。莫之爵：《纂微》、司馬、蘇、五注、曹、達真、陳、黃、程並上有夫字。
　　天下有始章第五十二
　　河上本作歸元。
　　歿身：《纂微》、司馬、蘇歿並作沒。塞其兌：李塞，蘇則切，兌，徒外切。易云：兌，說也愛悅也，言六根染著。閉其門：李博計切，杜絕也，門，禍患之門。見小曰：陸上賢遍切，下音越。襲常：葉常作裳。
　　使我介然章第五十三
　　河上本作益證。清源本作使我介然有知章。
　　施：李平聲。而民好徑：陸好，呼報切，徑經定切，《纂微》、司馬、蘇、達真、陳並作民甚好徑。朝：陸直遙切。厭：陸於艷切。資財有餘：《纂微》、司馬、曹、陳、程作財貨有餘，蘇資作貨。盜誇：陸誇，口花切，《纂微》、蘇、程誇作夸，邵盜作道，非。非道也哉：李如字，興嘆之辭非助語，司馬上有盜誇字。
　　善建不拔章第五十四
　　河上本作修觀，清源本作善建者不拔章。子孫以祭祀不輟：陸輟張劣切，《纂微》、司馬、蘇、曹、達真、陳並無以字。故以身觀身：程無故字。
　　含德之厚章第五十五
　　河上本作玄符。
　　含德之厚：司馬下有者字。比於赤子：達真於作于。螫：陸失亦切，又呼各切。攫：陸俱縛切。搏：陸音博。握固：陸握，於學切，葉作 。牝牡：陸上頻忍切，下牟后切。□：陸作全，如字，河上作□，子和切，一作脧，說文：子和切，又子壘切，赤子陰也，又子垂切。精之至也：《纂微》、蘇、曹無也字。終日號而嗌不嘎和之至也：陸號，戶毛切，嘎，一邁切，氣逆也。又於介切，李嘎，所嫁切，《纂微》、司馬、蘇、曹、達真、陳並無嗌字，內《纂微》、蘇、曹、陳下無也字，嗌音益，咽也，釋文：喉也。林嗌，又一計切，黃古本無嗌字，而嗌不嘎，《莊子》之文也，後人乃增於《老子》
　　之書，今不取。
　　知者不言章第五十六
　　河上本作玄德。
　　不可得而親：《纂微》、司馬、蘇、曹、陳、程上有故字。不可得而踈不可得而害不可得而賤：司馬上並有亦字。
　　以正治國章第五十七
　　河上本作淳風。
　　以正治國：《纂微》、曹、陳正作政。以無事取天下：達真事作為。吾何以知其然哉：《纂微》、曹、達真、黃下並有以此字。夫天下多忌諱：《纂微》、蘇、曹、達真、陳、葉、黃無夫字。人多利器：司馬、蘇、黃人作民。人多伎巧：司馬、五注、達真葉人並作民。五注達真。伎作利。滋彰：蘇、曹彰作章。
　　其政悶悶章第五十八
　　河上本作順化。
　　悶悶：李莫奔切，悶悶，無心寬裕之稱。悶若如字，則於義亦通，與韻不協，故不。民之迷也：《纂微》、蘇、五注、曹、達真、陳、葉、清源、黃、邵並無也字。其日固已久矣：《纂微》、司馬、蘇、曹、陳並作其日固久，清源已作以字。劌：陸居衛切，河上作害，傷也。《纂微》、曹、陳劌。
　　作穢治人事天章第五十九
　　河上本作守道。
　　莫若嗇：陸嗇，生力切，李音色，《纂微》、司馬、蘇、曹、陳、葉如並作若。是以：《纂微》、司馬、蘇、曹、陳以並作謂。早復：《纂微》、蘇、曹、陳復並作服。則莫知其極莫知其極：黃無下四字。柢：陸丁計切，亦作蔕，《纂微》、司馬、蘇、五注、曹、達真、陳、清源、黃並作蔕。
　　治大國章第六十
　　河上本作居位。
　　若烹小鮮：陸烹，普庚切，不當加火，鮮音仙，程若作如，《纂微》烹作亨。以道莅天下者：陸莅，力至切《纂微》、司馬、蘇、曹、陳並無者字。不傷民：司馬、蘇、五注、達真、葉、清源、黃、程、壟二句民字並作人。
　　大國者下流章第六十－
　　河上本作謙德。
　　下流：林下，上聲。天下之牝牝常以靜勝牡以靜為下：陸牝，頻忍切，李頻忍切，雌靜也，牡，莫后切，雄動也，常被靜勝之，《纂微》、曹、達真、陳作天下之交牝，司馬以靜為下作以其靜為之下，林下，上聲。以下：陸下，遐嫁切，李大國以下下音同上，自上而下也。小國以下下如字，本在物下。取：陸七揄切，又七喻切。過：陸古禾切，又古臥切，下同。宜為下：程為下有之字。
　　道者萬物之奧章第六十二
　　河上本作為道。
　　萬物之奧也：陸奧，於六切暖也，河上烏報切李烏報切，言道體無外而萬物資給於奧中《纂微》、蘇、曹、陳、清源、程並無也字。益口人之寶：司馬、程寶上有所字。可以市：李句美言者人悅之，如市賈售物。尊行可以加於人：陸行，下孟切《纂微》、司馬、蘇、曹、陳並無於字。以先：陸先，悉薦切。古之所以貴此道者何也：《纂微》、司馬、蘇、曹、達真並無也字，陳無何也字。不曰：陸曰，于月切，《纂微》、曹、陳作日邪：李以遮切，疑問之辭，亦作耶。
　　為無為章第六十三
　　河上本作恩始。
　　天下之難事天下之大事：《纂微》、司馬、蘇、曹、達真並無之字。是以聖人由難之：《纂微》、清源、程由作猶，五注五難字。故終無難矣：《纂微》、蘇、曹、陳無矣字，葉作終以無難。
　　其安易持章第六十四
　　河上本作守微。
　　其脆：陸脆七歲切，李危也，謂嗜欲未堅如物危脆。易泮：陸泮，普半切，《纂微》、司馬、曹、陳並作破。豪：蘇、五注、曹、陳、達真、清源、黃、程、邵並作毫。累：陸劣被切《纂微》作叅。故民之從事：《纂微》、司馬、蘇、曹、陳、葉、清源、程並無故字。則無敗事矣：《纂微》、司馬、蘇、曹、陳、程並無矣字，葉作則無事。以復眾人之所過：《纂微》、司馬、蘇、曹、達真、陳、程並無以字。
　　古之善為道章第六十五
　　河上本作淳德，清源、黃本並作古之善為道者章。亦楷式：陸、王弼棔作楷，嚴、河上作楷李楷，口駭切，模也司馬下有也字。常知：蘇、五注、達真、葉、清源、黃、程常並作能。然後乃至大順：司馬作乃復至於大順，葉無至字。
　　江海為百谷王章第六十六
　　河上本作後己。
　　善下之：陸下，遐嫁切，五注、達真、黃、程、邵下並有也宇。是以聖人處上：《纂微》、司馬、蘇、五注、曹、陳、葉並無聖人字，邵以作故。是以天下：邵是作所。莫能與之爭：葉無能字。
　　天下皆謂章第六十七
　　河上本作三寶，清源本作天下皆謂我道大章。
　　似不肖：李肖，私妙切。夫惟大故似不肖：李夫，音扶，下同，清源無此七字。寶而持之：《纂微》、司馬、蘇、曹、陳、黃寶並作保。故能成器長：司馬能下有為字，陳成下有其字。以戰則勝：五注戰作陳作正，邵勝亦作正。以慈衛之：葉上有必字。
　　善為士章第六十八
　　河上本作配天，清源作善為士者不武章。
　　用兵有言章第六十九
　　河上本作玄用。
　　行無行：陸下，戶剛切，李並如字，行，行師也，行師應敵而不強爭，與無行同，林下行作尸剛切。攘：陸若羊切。仍無敵：陸、王弼仍作扔，音仍。輕敵幾喪：陸幾音祁，一音機，《纂微》、司馬、五注、曹、陳、達真、邵並敵下有則字，蘇、葉、黃敵下並有者字。故抗兵相加則哀者勝矣：《纂微》、司馬、蘇、曹、陳並無則字，程無故字。
　　吾言甚易知章第七十
　　河上本作知難。
　　天下莫能知：五注、達真、葉、清源、黃上有而字。易：陸以鼓切。夫惟：李上音扶，嘆世人無了悟之知，《纂微》、司馬惟作唯。是以不吾知也：《纂微》、司馬、蘇、曹、陳、葉、程並吾作我，無也字。知我者稀則我貴矣：稀司馬、蘇、曹、陳、黃、程並作希，蘇、曹、陳、葉、程並作則我者貴。被褐：陸上音備，下戶葛切，五注、達真、林被並作披。
　　知不知章第七十－
　　河上本作知病，曹本作知不知上章。
　　尚矣：《纂微》、司馬、蘇、曹、陳、葉、程並作上，無矣字，達真只無矣字。病矣：《纂微》、司馬、蘇、曹、陳、達真、葉、程並無矣字。聖人之不病：李法性本空，以其能病世人強知之病是以病病，體用雙泯，藥病兼忘，本無知法，是以不病，（纂微》、蘇、曹、陳並無之字。
　　民不畏威章第七十二
　　河上本作愛己。
　　則大威至矣：《纂微》、司馬、蘇、曹、陳、葉並無矣字。無狹其所居：陸、王弼狹作狎，戶甲切，廣韻狹音峽，《纂微》狹作狎，司馬居作安。夫惟不厭：陸厭，於艷切，李棄也，《纂微》惟作唯。見：陸賢遍切，李顯也。故去：陸去，羗呂切。
　　勇於敢則殺章第七十三
　　河上本作任為，蘇、五注、黃本並作勇於敢章。
　　此兩者：《纂微》、司馬、曹、陳上有知字，蘇無此字。惡：陸烏路切。猶難：陸難，乃旦切，李平聲，蘇猶作尤，邵猶作由。坦然：陸坦，吐但切，平大貌，河上一本作墠，墠，寬也，《纂微》坦作默，司馬、蘇、曹、陳、葉、程並作譚，音闡。恢恢：陸苦回切。
　　民常不畏章第七十四
　　河上本作制惑，蘇本作民不畏死章，清源、黃、程本並作民常不畏死。
　　若使民：司馬、蘇、曹、陳民作人。奇：李如字。吾豈執而殺之孰敢：司馬孰上有夫字，下有也字，《纂微》、司馬、蘇、五注、曹、陳、達真、葉、清源、黃、程、邵豈並作得。而代司殺者殺：《纂微》、曹而並作夫，無殺字，司馬、蘇、葉、黃、程只而作夫，五注只下無殺字，陳上無而字，下無殺字。是代大匠斲：陸斲，陟角切，《纂微》、司馬、曹、陳、黃是下有謂字。夫代大匠斲：葉無夫字，司馬下有者字。希有不傷其手矣：司馬作希不自傷其手矣，五注無矣字。
　　民之饑章第七十五
　　河上本作貪損。
　　饑：《纂微》、司馬、蘇、五注、曹、陳、達真、葉並作飢，《廣韻》饑，居依切，穀不熟也，飢，居夷切，餓也，恐合作飢。以其上食稅之多也：《纂微》、司馬、蘇、曹、陳、葉並無也字。民之難治以其上之有為也是以難治：《纂微》、司馬、蘇、曹、陳、葉並無也字，五注無此十五字。人之輕死：《纂微》、司馬、清源、程人作罵。以其生生之厚也：《纂微》、司馬、曹、陳並作求生，下無也字。蘇、葉只無也字。唯無以生為者：《纂微》、司馬、蘇、曹、陳、達真上有夫字。是賢於貴生也：《纂微》、司馬、曹、蘇、陳並無也字，葉是下有以字，也作夫。
　　人之生章第七十六
　　河上本作戒強，蘇、曹、黃本並作民之生章，清源本作人之生死也柔弱章。
　　人之生：司馬、蘇、曹、陳、葉人並作民。其死也堅強：陸強，其兩切，舊其良切，葉無也字。草木之生也柔脆：陸脆，七歲切，《纂微》、司馬、蘇、曹、陳並上有萬物字，無之字，程無也字蘇、葉脆並作弱。死之徒也生之徒也：《纂微》、司馬、蘇、五注、曹、陳、葉、清源並無也字。共：音拱，黃共作折。故堅強居下：清源無故字，黃居作處，《纂微》、司馬、蘇、曹、陳、葉、程並作強大處下。
　　天之道章第七十七
　　河上本作天道。
　　其猶張弓乎：邵猶作由。補之：《纂微》、司馬、蘇、曹、陳補並作與。孰能損有餘而奉不足於天下者其唯道乎：《纂微》、司馬、蘇、曹、陳、葉、程並作孰能以有餘奉天下唯有道者。
　　功成不居：《纂微》、司馬、蘇、曹、陳並居作處。見賢耶：李見如字，《纂微》、曹、陳無耶字，葉賢上有其字。
　　天下柔弱章第七十八
　　河上本作任信，清源本作天下莫柔弱於水章。
　　天下莫柔弱於水：《纂微》、司馬、蘇、曹、陳並作天下柔弱莫過於水，葉同，上又作莫勝於水，陳同，上以柔之至。莫之能先：《纂微》、司馬、蘇、曹、陳、葉先並作勝。以其無以易之也：李易，如字，移也，改也，《纂微》、蘇、曹、陳並上無以字下無也字，葉同，上又無其字。柔之勝剛弱之勝強：《纂微》、司馬、蘇、古開並上有故字，無二之字，陳、葉無二之字。天下莫不知而莫之能行：司馬、蘇、曹、陳、葉、無而之二字。聖人言：司馬作聖人之言云。受國之不祥：《纂微》、司馬、蘇、曹、葉、清源、黃、程並無之字。是為：《纂微》、司馬、蘇、五注、曹、陳、達真、葉、清源、黃、程、邵並為作謂。正言若反：司馬上有故字，下有也字。
　　和大怨章第七十九
　　河上本作任契。
　　和大怨者：《纂微》、曹、陳、葉並無者字。
　　必有餘怨：葉無必字。契李若計切，心也，左為陽，心屬陽，以其能合前境，故曰契。徹：李直列切，法也，通也。
　　小國寡民章第八十
　　河上本作獨立。
　　使民有什伯之器：《纂微》、司馬、曹、陳並無民字。而不用也：《纂微》、司馬、蘇、曹、陳、葉、黃、程並無也字。使民重死而不遠徙：李徙，斯民切，司馬遠徙作重復，蘇、葉無此一句。使民復結繩而用之：李繩，食陵切，上古之政，清源上有故字。安其俗：《纂微》、司馬、蘇、曹、陳、黃俗並作居。樂其業：《纂微》、司馬、蘇、曹、陳、黃業並作俗。鄰國相望：林望，一作平聲，與冠蓋相望同。聲：《纂微》、司馬、蘇、曹、陳、黃並作音。使民至：《纂微》、司馬、蘇、曹、陳並無使字。不相與往來：《纂微》、司馬、蘇、五注、曹、陳、達真、葉、清源、黃、程並無與字，黃、程上有而字。
　　信言不美章第八十一
　　河上本作顯質。
　　無積：《纂微》、司馬、曹、陳無並作不。天之道：五注無之字。
　　道德真經集註釋文竟