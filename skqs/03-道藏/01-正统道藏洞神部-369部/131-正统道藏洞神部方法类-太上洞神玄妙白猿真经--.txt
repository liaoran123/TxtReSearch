太上洞神玄妙白猿真經
　　經名：太上洞神玄妙白猿真經。不著撰人。一卷。底本出處：《正統道誠》洞神部方法類。
　　太上洞神玄妙白猿真經
　　六甲神射式
　　射而命佛，射無不中，射工侵靈。射上利下，南射北入。六甲六丁，天弧星君，天矢尊宿，聞請降臨。助吾神箭，隨意如神。東射西中，南射北入。上射下應，下射侵害。射無，不中，射時命傾。急急如律令。
　　此法於甲子日造式，用鹿脯、鹽、茶、酒，及詩果、諍水、好香六分，金錢雲馬及黃牛血、羊血、褚血，各一合許供養。及用黃牛心、黑褚肝、白羊頭、新鯉魚，供養依混元式。至三更子時，左手執色袋，右手執朱筆，望逐方念呪四十九次，取炁四十九口，吹帛上、筆上，書式放壇供養。至五更散，以本色作袋盛之，懸神室中逐方位。依旬中取式望逐方，左手執箭，右手執式，念呪七次，取炁七口，吹在箭竿式上，揩拭了射之。
　　六甲符
　　右甲寅旬中，用青帛五寸，書寅位呪，取炁。
　　右甲辰旬中，用黃帛五寸，書辰位呪，取炁。
　　右甲午旬中，用緋帛七寸，書午位呪，取炁。
　　右甲申旬中，用白帛四寸，書申位呪，取炁。
　　右甲戌旬中，用黃帛五寸，書戌位呪，取炁。
　　右甲子旬中，用皂帛六寸，書子位呪，取炁。
　　已上件式，於甲子日夜書了罷。六甲式用白薄紙，方三寸三分，闊六分，百二十段，用前呪，左手執紙，右手執筆，呪四十九次，取炁四十九口，吹在紙筆上，書了放壇中。供養罷，帛袋盛神室中，如要用，依前用式。
　　凡造箭日，庚申日早，令匠人六人，造素清淨不語，各占六甲方位上造。於三日內，要造就一百二十隻，只易安箭頭。直候受了，於丁卯日，令六匠人各安依位安箭頭，入式在箭簳子中。其庚申造了，甲子日夜將箭在壇上供養。凡懸神室中，造棹子一隻，上排獻了。
　　鑄青龍劍并役使鬼神採五金鑄取
　　八石煉大丹式
　　凡要見天上、地下、人間一切鬼神，要攝在手下驅使，令入名山洞府，採八石煉大丹，取五金擇金剛，鑄六甲八神青龍劍。
　　須是臘日，取鴟鴉睛各一對，及雄黃透明者六錢，墻壁朱砂一錢、神室中不得令人見，順日研，不住念呪。西南合日默研之，自卯時至午時方位，就丸作丸子。當日稽首神前，淨水焚香上柱，望西北念睨，左手執丹，右手執淨水，香上度過，呪七遍。取西北炁七口，吹在丹并水中，望西北淨水吞下，連九日食盡九光丹。第九日晚，至三更，焚香一灶，左手執白紙，二寸四分，闊一寸二分，右手執筆，望西北念呪七次，取炁七口，吹在紙筆。朱書淨眼符，放在淨水中，安在星月下，露至來日早晨日未出，向天門洗左右目七遍，洗足及目，能視天上、地下、人間一切鬼神。可揀擇有力量神通惺惺者一二三人，使用入名山洞府，採八石大丹，取五金，揀擇其金剛，令匠人鑄劍大丹。服之一粒，永得長生住世，可以遠遊名山，尋訪神仙也。
　　有一人披甲，左手執丹，右手執淨水，臘日合淨服丹時，呪曰：
　　靈鴟鴉神，帝賜吾睛。朱雄和就，掙服神丹。九粒服盡，慧眼通明。天上地下，人間鬼神。吾目一視，悉皆現形。擎拳合掌，聽吾處分。急急如律令。
　　服丹丸盡用淨眼符呪曰：天目尊神，聞吾降臨。神光透入，掙眼符靈。天上地下，人間鬼神。吾若一觀，皆現真形。急急如律令。
　　凡採大丹藥物，朱砂、雄黃、硫黃、雌黃、陽起石各六兩，硇砂、鵬砂、汞磂各八兩。用銀半斤，造作合子，盛之八味。更用好金一兩，打作片子二箇，大如合子，么口子底下光焰硝四兩，次入金子一片在硝上，入八石。次用金一片蓋，次用焰硝四兩蓋頭了，以合子用銀索一兩十字擊之，封了合子。次用金星石、銀星石各一兩，白土四兩，白石脂二兩，赤石脂二兩，黃土一斤，靈四兩，益母草四兩，同和作泥，固濟定乾。取一地穴，探三尺六寸，放藥在內。自冬至一日下手，每用三十六兩炭火養之。每日早晨達爐行，左玉訣，右手執劍，念呪四十九次，每十五日一次呪。用無灰酒一升二合，透爐澆之。至立春前一日，用炭六十四兩燒。春日早晨，開爐取出來，又入土三尺六寸，去火毒。三日外取，研揭末丸，當日用淨水，念呪吞之。一丸要三百六十日服盡，乃得住世長生不死之道，故萬物不能害也。
　　固濟藥呪將
　　雙手捧藥，香上度了，玉訣呪七次，澆酒。
　　八石大藥，吾鍊八神。佑護丹爐，勿令邪侵。吾稟勸命，輒莫縱情。若有違犯，斬首不停。急急如律令。
　　達爐呪
　　吾今鍊丹，吾這爐巡。八神從吾，莫縱邪侵。精若盜丹，斬首滅形。護吾丹爐，帝勸鍊成。急急如律令。
　　開爐呪
　　吾鍊成丹，奉請八神。同共開爐，勿令邪侵。鬼怪精魅，犯者滅形。當吾爐者斬，盜吾丹者迍。急急如律令。
　　開爐取丹呪
　　勸賜吾酒，吾今澆爐。八神尚饗，常守吾爐。一切精魅，犯者滅盡。一切厭怪，盡皆辟除。急急如律令。
　　出火毒法七玉訣天炁
　　八神看丹，火毒散行。離丹成就，上儀祥雲。火毒燒丹，莫令盜侵。敗吾丹者死，犯吾丹者亡。急急如律令。
　　服丹水呪
　　清清靈靈，與道合真。天一真炁，昇降無停。造化丹成，大丹所化，保我長生。吾今服之，昇朝玉京。急急如律令。
　　凡丹成，都入合子一處，去土研末，糯米飯丸三百六十九。服丹首服之，不得缺住一日。如缺一日，其功不成。左手掌丹，右手水，念七次，吹在丹水中服之。造劍以戊午日，令匠人造模子，并金汁處不澆模子及鍊金汁處，行達看雙手玉訣，念呪及汁成方住，不念不達。
　　呪曰：
　　化鍊五金，六甲六丁。八神護助，青龍劍成。千里萬里，瞬息而臨。儼人萬里，取首主呈。急急如律令。
　　金汁成，住達行念呪。取青紙，長八寸，闊三寸。左手紙，右手筆，取天門炁七口，吹紙筆。書式了，左手式，右手劍訣，步斗了，投在金汁中鑄劍。呪曰：
　　青龍青龍，真黑降臨。帝有勸命，龍劍立成。青龍透入，大騁威靈。山萬里，瞬息如風。急急如律令。
　　凡鑄劍，揀擇金剛金六十四兩，鍊鑄長三尺，鐞長六寸，共長三尺六寸。靠鐞刃闊三寸四分，尖闊一寸二分。鑄成，取起掛神室中，青袋盛之。至甲子日建爐鍊劍，高三尺六寸，中心用埋，劍模插劍匣中，爐內四邊，去劍匣三寸六分。自甲子日起首，爐中鍊劍，爐前排八分素食、茶酒、時菜，供養焚香，每日用炭二十四兩鍊之。供養之物，次不用添。炭八兩，熟火相生，十六兩去爐中。四下攢定，焚香達爐行。左手玉訣，右手子文，呪四十九遍。取天門炁四十九口，吹在爐中。每日如此行達爐一次，十五日澆爐一次，六十甲子一周。至甲子開爐取劍，丁卯日造匣。如用後式。
　　遠爐呪
　　青龍速降，神道取靈。透入神劍，八神照明。奉帝勸命，衛護吾身。吾執神劍，同朝玉京。急急如律令。
　　澆爐呪
　　八神守護，六甲六丁。共衛吾劍，勿放邪侵。青龍神入，吾劍之中。滅除精怪，立誅讎人。急急如律令。
　　凡澆爐時，左手玉訣，右手無灰，酒一升二合。遠爐行，念呪七遍，取炁七口，吹酒爐中。澆爐了，甲子開。
　　開爐呪
　　吾今開爐，八神降臨。辟除精怪，勿令來侵。青龍常守，固正同行。不得離吾，吾察劫命。急急如律令。
　　凡開爐，左手玉訣，右手子文，念呪四十九遍，取天門炁四十九口，吹在爐中，然後開爐。凡造劍匣，以丁卯日早晨，令匠人造劍匣。先焚香度過，念七次，取炁七口，吹在木上，令匠人造。呪曰：
　　青龍神劍，八神衛佑。青龍盛靈，誅斬邪鬼。俳人取頭，千里萬里。吾目瞬息，急急如律令。
　　凡遊名山洞府，或入萬軍之中，且執劍去處，合眼念呪七次，不過聞風雨之聲。其聲不聞，開眼即到也。呪曰：
　　吾欲出遊，青龍附行。八神扶佑，瞬息而臨。千里萬里，如彈指停。意去立至，龍神莫停。急急如律令。
　　凡此劍無用，常以青袋盛之，懸於神室。如有朝廷喜事，或有神仙過往，或來相見，劍響。一聲，親來。二聲，相識來。三聲，小灾官訟。四聲，邪魅精怪。五聲六七聲者，大灾橫死，急去。劍左手準備，逃難避災。
　　五假式
　　水假
　　右符用皂帛六寸書符，皂袋盛之，布以北炁。
　　木假
　　右符用青帛八寸書符，青袋盛之，布以東炁。
　　火假
　　右符用徘帛八寸書符，徘袋盛之，布以南炁。
　　金假
　　右符用白帛九寸書符，白袋盛之，布以西炁。
　　土假
　　右符用黃帛五寸書符，黃袋盛之，布以中央炁。
　　五假呪
　　腎藏於精，太一之源。陰陽和合，萬化生焉。天象應水，口口相傳。帝賜吾旨，應物化生。急急如律令。
　　心藏於神，熒惑之精。內外咸應，千化萬形。吾今習之，水火不侵。入水入火，不壞吾身。急急如律令。
　　肝藏於魂，魂化炁行。天象為木，發生萬形。吾今習之，萬木假形。千顯萬億，無不順成。急急如律令。
　　肺藏於魄，魄曰純陰。天象金曜，萬假極形。應物而假，萬物化形。吾今遠遊，安永長生。急急如律令。
　　脾藏於智，天象鎮星。一物物化，隨物化形。或隱吾體，吾現多身。吾意應化，身遊幽冥。急急如律令。
　　如習水假，壬子日。火假，戊午日。木假，辛卯日。金假，癸酉日。土假，庚子日。本日時習之，焚香一灶，雙手捧掙水一盞，香上度過，念呪四十九次，取本方炁四十九口，吹在水中飲之。左手罡訣，右手子文，步斗。如此習百日夜，同混元式。至三更，左手執本假物，右手執筆，念呪四十九次，取炁四十九口，吹在帛上筆上。書式了，壇上供養。至五更散了，隨色袋盛之，懸神室中。要用取一假式，頭上帶之，呪七次，本方取炁，吹□身上，步罡，棄一物去，勿反顧。以物假下形，其能言語應對刀人如事忙，不及步斗，亦取一物可假下形。
　　七元式
　　北斗七元，天心之星。上佐北極，調理乾坤。指畫綱紀，造化我青。貪巨祿文，廉武破軍。能除灾疫，能隱吾身。急急如律令。
　　凡受七星式，初七日夜，如混元式供養之物。三更左手執帛七寸，闊三寸六分七段，右手執筆北方，念呪四十九次，取炁四十九口，吹在筆帛上，書七元式，列斗勢供養，至五更散。次日夜焚香，拜了將式，香上度過，左手執式，右手仗劍，步罡先念呪七次，取炁七口，吹在式劍身上，步罡如習。百日大神通，力不可測也。
　　貪狼
　　可小大如平地，水不溺，火不焚，隱身匿形。
　　巨門
　　驅摧山竭海，移林聚塚，乘空入地，隨物化形，日行萬里。
　　祿存
　　可隱萬兵，竭海平山林，指物化形，五行不能攘，出入幽冥。
　　文曲
　　可改容貌，易陰陽晝夜，指草人成形隱身，入山透水，呼集鬼神。
　　廉貞
　　可集兇獸，驅使神兵，起風雲霧，匿形藏體，出入幽冥。
　　武曲
　　藏百萬兵，令賊軍自亂，賊不見我軍人馬，攝精怪鬼神，萬里去如瞬息。
　　破軍
　　可破金賊軍，自亂自退，藏兵馬出入軍中，人不見我軍兵，神鬼不聞聲也。
　　八卦式
　　乾尊曜靈，坤順內營。坎震巽離，艮兌神君。迤邐相成，六十四卦。神神威靈，能伏萬兵。賊軍自亂，東西皆亡。吾軍出入元人，藏吾隱吾，出入幽冥。視吾兵者死，窺吾兵者盲。急急如律令。
　　此法於冬至日夜，同混元式。至三更，左手執卦式帛，右手執筆，望本方念呪四十九次，取炁四十九口，吹在帛筆上，依位壇內供養。至五更散，各以本色袋盛，於神室中懸八方。次日左手執式，右手仗劍，念呪七次，取無七口，吹帛劍身上，步罡了。如此習之，元不驗也。次旦二更，焚香拜了，香上度過，念呪。
　　乾
　　右符用素帛四寸，白袋盛之。
　　坎
　　右符用皂帛六寸，皂袋盛之。
　　艮
　　右符用黃帛五寸，黃袋盛之。
　　震
　　右符用青帛八寸，青袋盛之。
　　巽
　　右符用青帛八寸，青袋盛之。
　　離
　　右符用緋帛七寸，緋袋盛之。
　　坤
　　右符用黃帛五寸，黃袋盛之。
　　兑
　　右符用白帛八寸，白袋盛之。
　　太上洞神玄妙白猿真經竟