大明玄天上帝瑞應圖錄
　　書名：大明玄天上帝瑞應圖錄。撰人不詳。一卷。底本出處：《正統道藏》洞神部記傳類。
　　大明玄天上帝瑞應圖錄
　　御製大嶽太和山道宮之碑
　　蓋聞大而無蹟，之謂聖。充周無窮，妙不可測，之謂神。是故行乎天地，統乎陰陽，出有入無，恍惚翕張，驂日馭月，鼓風駕霆，倏而為雨，忽而為雲，禦災捍患，驅沙致祥，調運四時，橐籥萬彙，陶鑄群品，以成化工者，若極玄天上帝真武之神是已。按道書，神本先天始黑五靈玄老太陰天乙之化，生而神靈，聰以知遠，明以察微，潛心念道，志契太虛。乃入武當山，修真內鍊，心一志凝，遂感玉清元君，授以無極上道。功滿道備，乘龍天飛，歸根復位。顯名億劫，與天地悠久，日月齊并。武當舊名太和，謂非玄武，不足以當之，故名曰武當。蟠踞八百餘里，高列七十二峰，三十六巖之奇峭，二十四澗之幽邃。峰之最高，日天柱。境之最勝，日紫霄。南巖上出游氛，下臨絕壑，跨洞天之清虛，凌福地之深官。紫霄、南巖皆有宮，又自南巖北下三十里，有五龍宮。又四十里，抵山趾，有真慶宮，俱為祀神祝釐之所，元末，悉毀于兵竇。荊榛瓦礫，廢而不舉。天啟我國家隆盛之基，朕皇考太祖高皇帝，以一旅定天下，神陰翊顯佑，靈明赫奕。肆朕起義兵，靖內難，神輔相左右，風行霆擊，其蹟甚著。暨即位之初，茂錫景既，益加炫懼。至若榔梅再實，歲功屢成，嘉生駢臻，灼有異徵。朕夙夜祇念，罔以報神之休。仰惟皇考、皇妣，劬勞恩深，昊天罔極，亦罔以盡其報。惟武當神之攸棲，肅命臣工，即五龍之束數十里，得勝地焉，創建玄天玉虛宮。於紫霄南巖五龍，創建太玄紫霄宮，大聖南巖宮，興聖五龍宮。又即天柱之頂，冶銅為殿，飾以黃金，範神之像，享杞無極。神宮仙館，煥然維新。經營之始，至於告成之日，神屢顯像，祥光燭霄，山峰騰輝，草木增色，靈氛聚散，變化萬狀。眾目咸睹，腮拜惜暗。榔梅垂實，加前數倍。九地啟祕，金杵躍出。陰陽儲精，玄質流潤。靈異紛員，莫能嬋紀。神之響應，有如此者。遂命道士為提點，主管各宮，飭嚴祀事，昭答神肌。上以資薦揚皇考太祖高皇帝、皇妣孝慈高皇后在天之靈，下以為天下臣庶祈近繁祉。雖然神之浮游混茫，變化無方，此感彼應，無往不之，然非此無以達朕之誠，與系天下虔敬之心也。又配山川沖和之氣融結於斯，與神相為表裹，神之陸降，往來飄諷揮霍，顧瞻舊遊，豈不徘徊於斯者乎，則是宮觀之建，有不可無。謹書為文，刻碑山中。以彰神功，永永無窮焉。
　　永樂十六年十二月初三日。
　　聖旨
　　大嶽太和山各宮觀，有修鍊之士，怡神葆真，抱一守素。外遠身形，屏絕人事。習靜之功，頃刻無問。一應往來浮浪之人，並不許生事喧聒，擾其靜功，妨其辦道，違者，治以重罪。有至誠之士，慕躡玄關，思超凡質，實心參真問道者，不在禁例。若道士有不務本教，生事害群，傷壞祖風者，輕則即時譴責，逐出下山。重則具奏來聞，治以重罪。
　　永樂十一年十月十八日。
　　勑
　　勑正一嗣教真人張宇清：武當天下名山，真武成道靈應感化之地。元末，宮觀悉燬于兵，遂使羽人逸士修鍊學道者，無所依仰。朕積誠于中，命創建宮觀，上以資薦皇考、皇妣在天之靈，下為天下生靈祈福。俾雨暘時若，災沴不生。年穀豐登，家給人足。今宮觀告成，神明屢顯休應，圓光煜＇燦，五色燦爛。神像昭彰，見于光內。觀者數十萬人，咸加歎異。已賜名日玄天玉虛宮。太玄紫霄宮。興聖五龍宮。大聖南巖宮。然此名山勝境，必得高人羽士，以住持看守。大聖南巖宮，已嘗令右正一孫碧雲為住持外，其三處，爾即選有道行者，各二人為住持。別選至誠敬謹道士，每處各五十人看守。如一時選揀不如數，隨爾所選得若干人，就分派四處看守，精進修行，興隆道教。故勑。
　　永樂十一年八月二十五日。
　　勑隆平侯張信、駙馬都尉沐昕等：今正一嗣教真人張宇清，舉保道士，分派各官。道官任自垣，道士邵慶芳，為玄天玉虛官提點。高道周惟中，兼提點，林子良為副宮。興聖五龍宮，以李時中為住持，道士昊繼祖為提點。太玄紫霄宮，以李幽巖、胡古崖為提點。大聖南巖宮，已命右正一孫碧雲住持，以王一中為提點副之。各處宮名，只依此劫為定，用報汝知之。故勑。
　　永樂十一年九月十一日。
　　勑五龍宮全真道士李素希：昔者，高真學道於武當名山，折梅枝寄樃樹，且祝曰：道成，此枝即活，花實而熟。後果如其言。自是，以驗歲之豐歉。太平歲，豐花實而繁。其遇歲歉，花而不實。今樹尚存，問諸故老，久無花實。比者，爾素希以實數百，遣人來進，誠為罕得，莫非以爾精誠所格，祝釐國家，故能感動高真降此嘉祥，以兆豐穠也。玆特遣道士萬道遠，資香詣高真道場焚炳，以答神既。并以綵段一，表裹紛絲衣一襲，鈔四十錠，賜爾，爾其恪盡乃心，以祈茂祉。故勑。
　　永樂三年六月十九日。
　　勑五龍宮全真道士李素希：去歲，高真效祥，樃梅成實，已兆歲豐。爾遣人來進，今歲復然，誠為難得。稽之於古間，或一見，尤以為希遇。蚓玆二年，兩見其實，皆由高真斕衛國家，爾輩精意祝釐所致。玆特遣道士陳永富，資香詣高真道場，以答神靈。并以綵段一，表裹紛絲衣一襲，鈔四十錠，賜爾，宜益茂精勤，以臻至道。故勑。
　　永樂四年七月初五日。
　　黃榜榮輝
　　黃榜榮輝
　　國朝劫命隆平侯張信、駙馬都尉沐昕，統率軍夫二十餘萬，動建武當山宮觀。聖諭詳明，具載黃榜。永樂十年秋九月庚子之吉興工，首以黃榜揭于玄天玉虛宮前通衢之上，覆以巍亭，護以雕檻，丹漆絢耀，照映山林，使凡官員軍民過於亭下，莫不肅敬。伏睹動諭，則知興建宮觀之盛，發於皇上誠心，特以昭，答神明顯佑國家之惠。上薦太祖高皇帝、孝慈高皇后在天之靈，下為天下生靈祈福，豈不重且大哉。於是，州之人民，扶老擁幼，駭而聚觀。盈街塞途，傳聞四方。雖探山窮谷之民，以及道釋，亦皆相率爭睹。其長老，莫不嗟嘆，以為自有生以來，所未嘗見。是後，亭上常有榮光燭天，祥雲旋繞，霞彩交輝，珍禽仙鶴，飛鳴翔集。侯與駙馬，下逮士庶，於是咸相慶曰：歷代興建宮觀，無若今日之盛，宜其天人協應。禎祥若此，誠為聖朝之盛事，萬世太平之休徵。謹因圖其實，并以謄寫勸諭於其亭上，使萬代之下，咸知有所敬仰云。
　　黑雲買感應
　　黑雲買感應
　　國朝動建武當山宮觀，皇帝御製祭文，遣隆平侯張信、駙馬都尉沐昕，昭告于北極真武之神，其恭且嚴如是。侯等奉命以來，夙夜惟謹。永樂十年秋九月至武當，以是月十八日庚子吉，致告將事。夜侯與駙馬，率各官齋被，宿于玄天玉虛宮。至期，陳設于正殿之基，侯等虔恭肅畏以入即事。是時，天地開明，月星朗耀。仰見黑雲，自西北起，大如車輪，來覆山巔，相去一丈許，將升將墜，若往若來，盤結旋繞，倏忽之間，變化莫測。隱隱中，有雷電之震作，旌幢之微露。久而不動，神靈赫然臨之在上，來鑒來故。祀畢，即忽不見，四氣朗清，寂無遺響。眾皆目睹其事，莫不驚異起敬，以謂斯皆皇上興祠報神發乎誠心，大小之臣，懼听奉命，故祭告之日，感格神明顯玆靈應。敬跡其實，為之記述焉。
　　騫林應祥
　　騫林應祥
　　世傳武當山騫林葉，能愈諸疾。自昔以來，人皆敬重，未始有得之者。永樂十年秋，朝廷命隆平侯張信、駙馬都尉沐昕，劫建官觀。明年，春氣始動，草木將甦，先是天柱峰有騫林樹一株，萌芽茁秀，細葉紛披，瑤光玉彩，依巖撲石，清香芬散，異於群卉。於是護以雕闌，禁毋褻慢。不旬日間，忽見玉虛南巖紫霄，及五龍等處，忽有騫林樹數百餘株，悉皆敷榮於祥雲麗日之下，暢茂於和風甘雨之問，連陰積翠，蔽覆山谷。居民見者，莫不驚異嗟嘆，以為常所未有。四方之人聞之，亦競趁來觀。及其仙葩競秀，紅光滿林。凝霞照日，炫耀人目。珍禽翠羽，翔集其上。嘹喨喧啁，晝夜不去。觀者愈起敬焉。至是，綠葉舒齊，馨香馥郁。侯與駙馬相謂日：騫林葉尤能愈疾，自古云然。況今年之樹，發生繁盛，豈非天真顯化，以彰其靈。謹用採摘，進獻於朝。仍附著啟聖錄，庶以揚其異焉。
　　樃梅呈瑞
　　樃梅呈瑞
　　武當山五龍宮有樃梅，相傳云高真修道之時，折梅枝寄樃樹上，仰天誓曰：予若道成，花開果結。後如其言，前董真人記之詳矣。國朝永樂十年秋，劫命隆平侯張信、駙馬都尉沐昕，勃建武當山官觀。十一年春，樃梅發花，色敷紅白，暗香疏影，遠近聞見。五月果成，珠璣錯落，翡翠交輝，景景滿枝，莫計其數。凝霞映日，顏色炫耀，觀者嗟異，皆曰：是果也，下有仙訪司之，自古及今，結實未有如是之盛，是蓋由我皇上至誠感格，故雖樃梅仙果，亦皆顯瑞呈祥。侯與駙馬採取，進之於朝，以彰其靈異。仍著其事，使覽者知所敬信焉。
　　神留巨木
　　神留巨木
　　國朝勑命隆平侯張信、駙馬都尉沐昕，勑建武當宮觀，材木採買十萬有奇，悉自漢口江岸，直抵均陽，置堡協運。永樂十年十一月初十日，工部侍郎郭進，同吏部郎中諸葛平等，督運木植，經過武昌，見有大木一根，立於黃鶴樓前江水中，上露尺許，若石柱焉。奔流巨流，晝夜衝激，不假人為，而屹然不動。隨復探視水深，五丈五尺，而木止長四丈，下又虛懸，眾皆奇異。纜擊於船，亦不勞力，而隨至岸下，豈非神留，以需大用。遂令護運至山，沿江軍民見者，莫不咨嗟起敬，以為靈異。侯與駙馬，於是具鼓吹迎，送玄天玉虛宮。復上聞於朝，以為正殿之梁，使萬代有所瞻仰。仍圖其事，附著于啟聖錄云。
　　水湧洪鍾
　　水湧洪鍾
　　國朝勑命隆平侯張信、駙馬都尉沐昕，勃建武當山宮觀。永樂十一年五月十六日晚，湘潭縣民人劉忠等，舟行至光化縣洋波灘，忽遇黑風驟至，雷雨交作，舟不得行，吹泊岸下。須臾風止，見一大鍾湧出水上，形制高廣。於是，眾皆合詞禱曰：忠等將欲載送干武當宮觀，以顯神靈，願賜吉卜。即如所禱，遂載以行，順風恬波，連兩晝夜至均州。是時，隆平侯與駙馬都尉，聞而喜曰：是鍾湮沒已久，當武當興觀之日，而出於水中，豈非有神明默相之。將以鳴玆山之盛，為萬古靈異之徵。於是具鼓吹迎，送玄天玉虛宮，永奉晨夕香火。仍為述其事，庶傳永世不朽云。
　　國朝勑建武當山宮觀，命隆平侯張信、駙馬都尉沐昕總其事。永樂十一年五月二十有五日，修理大頂銅殿。是日，圓光現自澗泉之下，乘虛而昇，五色燦爛，照耀山谷。光中復現天真聖像，身衣皁袍，披髮而立，下有祥雲擁護。
　　永樂十一年五月二十有五日，光中聖像復現于大頂前，披髮而坐，有二天神拱侍左右，若應對之狀。又有二神立於前，下有祥雲擁護。
　　永樂十一年五月二十有六日，大頂天柱峰，圓光再現，光中復有聖像，二天神隨立於後，下有白雲擁護。
　　永樂十一年六月二十有一日，紫霄宮修理福地。是日，官前五色圓光現顯，見聖像坐於其中，左建早旗，飛揚晚藹，有一天將執之。右一將捧劍而立。下有白雲擁護，雲中復見龜蛇盤旋者。久之，自時厥後，顯化無窮。在山官員軍民二十餘萬，仰見玆瑞，莫不起敬，咸歡欣踴躍，而相慶曰：斯皆皇上誠心，感格天真顯應，故錫此嘉瑞。自生民以來，未有盛於今日，寔為國家萬世太平之徵，天下蒼生之福。謹用依序圖其事如右。
　　永樂十一年八月十有七日，綵繪大頂殿宇。是日，黑雲擁護五色圓光，內現聖像，左右有二天神侍立。
　　永樂十一年八月十七日，大頂前光中，再現聖像，身披皁袍，兩袖飄舉，若風動之。前有一神捧劍導引，後一神侍從。
　　永樂十一年八月十七日，光中三現聖像，前有一神導引，後一神捧印侍從。
　　永樂十一年八月十七日，光中四現聖像，前有一神捧劍導引，後一神執皁旗侍從。
　　永樂十一年八月十七日，光中五現聖像，坐於黑雲之上，左右有二天神侍立。
　　永樂十一年八月十九日，宇完成。是日，有五色圓光，內現天真聖像，下有黑雲擁護。
　　永樂十一年八月十九日，光中復現聖像，後有一神侍從。
　　大明玄天上帝端應圖錄竟