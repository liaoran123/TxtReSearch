鬼谷子天髓靈文
　　經名：鬼谷子天髓靈文。撰人不詳。二卷。底本出處：《正統道藏》洞神部方法類。
　　鬼谷子天髓靈文卷上
　　夫水濂洞主鬼谷子，祕密天文大道，測天地之機，曉造化之本。天生真性，逐嗜慾而迷。不知生死，難曉幽微之理。道德陰符，總明大道之機。照夜內丹，並是聖人之道。夫在世凡夫，迷惑真性，不達真理，故名異衛乃祕之。初以傳孫子、龐公，如後學之人習吾真法，行之皆得避難、逃生、免死。凡世憂煎逼迫，免山河水起之厄，免刀劍劫賊之厄，免生魂鬼聚之厄，免狂鬼咒詛之厄，免百萬軍陣之厄，免水火盜賊之厄。夫吾祕密天文者，名為六天正訣，又名六神文，又名隱形藏體之術，又名驅神入室之術，又名魂遊三界之經，又名水濂幽微之教，又名超脫生死之論。此吾教法之內，有真訣神符。第一隱形藏體符，第二驅神入室符，第三魂遊三界符，第四超脫生死符，第五火假四大符，第六周天隱邊閉形符。或在世修行之人，收吾正法真經，習吾真教，達吾糟粕者，須是掙心淨性，嚴持香火。于年通運達，擇良辰吉日，善心之時，須是志心，謹具香燈，嚴持齋戒，朱書神符，默持神呪，四十九日神符即顯應矣。
　　若在世男女，收吾大訣天書者，須是虔誠志心持意。欲傳授者，須用結壇威儀，有三等壇。上等結壇授持法者，須甩五方羅五段各長四十九尺，玉環四十九對，鏡四十九面，正青紅同心四十九付，燈四十九盞，錢馬食各四十九付。中等而結壇以授持法者，用五方羅五段一各長三丈六尺，金環三十六對，鏡三十六面，正青皂同心三十六付，燈三十六盞，錢馬食各三十六分。下等結壇授持法者，用五方羅五段各長二十四尺，銀環二十四對，鏡二十四面，正紫皂同心二十四付，燈二十四盞，錢馬食各二十四分。
　　右件三等授持法者，傳授金櫃藏祕。如行此法，須是揀擇運通年達好日良辰，方可作壇，持法不虛矣。
　　隱形藏體符
　　此符用硃砂，志心向北斗禮二十四拜，方執筆望北極，取氣吹筆上書符。服至七七四十九日，身形出入行走，人不見。百萬軍陣之中過，將此符用硃砂，書於心一道，兩臂各一道，並無妨害，須是志心記之。
　　驅神入室符
　　此符行持服至百日，密持呪百日，使六丁神現目前，隨意使用由己。但書符須用硃砂，志心誠意，冥心向北禮二十四拜，方可執筆，收北氣吹筆尖上書符。
　　魂遊三界符
　　此符服至百日，神魂意使是。如書符用硃砂，禮北極二十四拜，面北取氣書符為聖也。
　　超脫生死符
　　此符服至百日，生死去住，或假屍可以。書之依前，書符望北極禮二十四拜，罷想自己身，常思別人屍殼，或少年之人，或清秀之人，亦借之。
　　火假四大符
　　此符亦用硃書，冥心望北極禮二十四拜，取北氣吹在筆上可書。服至百日，覺自身口中氣並是火焰，身上只如火燒相似，惟見莫怕，任意逐火而去，惟存此符持呪。吾此符并法，不可怠慢。依此嚴潔，清心受持，不得輕泄，戒之。
　　呪筆
　　天圓地方，六律九章。神筆一下，萬鬼滅亡。急急如律令勑攝。
　　乾元亨利貞，日月與吾真。神水通入服，不是去通身。急急如律令勑。
　　逐日持呪
　　太上老君，太上道君，元始天尊，長生保命天尊，八卦護身天尊，延壽益等天尊，法身藏化元君，腦神精根泥丸君，眼神明上應元君，鼻神主龍氣君，齒神羅清元君，耳神天空閉宮君，舌神正倫君，重樓十二大真君，脾神近命君，膽神虛空君，腎神玄武敬君，腸神樹魂魂靈，左青龍神，右白虎神，前朱雀神，後玄武神，六丁六甲神，精藏下元神君，胎光幽精爽靈神，界除守護三尸神彭質、彭琚、彭矯，各住其位，就得長生。吾奉太上老君急急如律令勑攝。
　　呪每日志心，於日晨朝時，向聖前密持一百八遍。持至四十九日，自覺己身空中，如浮雲相似，不得驚怪，法欲成也。如此後，要逐日持念，大有神驗祕之祕之。志心用天之訣，行用血氣之功。夫血氣者，穿九宮，度八卦。運真氣一十五度，先舌柱上腭，定息一十五度，下有津。叩齒一十五度，漱液烹津，度滿做五度咽之。此行血氣之功，行罷覺己身萬竅中汗自出，此是驗也。微覺頂內有簫韶之聲，行九還七返之功成。七返者，是心頭問而恰震之相。火輪送頂，左右五日，進火一度三分，日為滿周而復始，返本還源記之。
　　行閉形隱邇之功式，天清地寧，六塵不起，心氣散亂，想心火送在宮，轉一百八遭，光轉五十四遭。若是次氣本胸氣來，覺時心頭恰似清風相似，心頭悶不多時。太陽金丹隱邇之法，延年一百二十歲形壽，祕之祕之。
　　《水濂洞鬼谷子祕訣天文玉虛集三洞天心玉虛大帝三茅真君妙寶梵心感應真經》上書：因師知得長生訣，行火知時節。先認取嬰兒姹女，後鍊得黃芽白雪。捉得擒來，收入鑪中，更撈出水中九盞照佛燈光。如不減，鍊成氣，人難別，須知道無寒、無熱、無日、無月、無時。更把鑪中養就一神胎，又不是父精母血。得斬一斷三尸六賊，便就金丹。向外人休說。
　　《水濂洞主鬼谷子祕密訣天文玉虛集三洞天心玉虛大帝三茅真君妙寶梵心感集真經》上
　　夫人稟天地而生，不知五行造化因道而生。蓋世人迷情不捨，貪婬慾而身亡，為財色而遭患。或修善之人，未得善應。或遭惡業，未逢惡果。持齋戒爭，如有物外超凡境。或學攝養，豈聞隱邇分明散影之術，今乃編感應之術也。七曜符鍊共成九章，以傳於世，度脫衆生。若在世男女等衆，修持此符者，須是神性清淨，各按禁忌，方可齋戒修持此法，至日靈應，常於眼前見矣。所有在世男女，收吾此法，須是齋戒受持，誦呪語無不應之。此書是三清宮內祕密之法中再的，其符錄以濟於世，各度羣生，以證其妙訣。普勸受持，衆等各保護此文。祕密之書，不可輕示非人。戒慎其符法睨，并齋戒禁忌科，編於卷中，日之真假。避體藏形隱邇分明去住散影之法，謹傳於世，不可輕泄祕之。
　　戒忌葷羶
　　三元，五臘，四時，八節，三七，三八，十五，生日，本命日，甲子，庚申，壬申。
　　右戒持法之人，不可食葷羶。如食，此法不靈矣。
　　戒色慾
　　三元，五臘，四時，八節，三七，三八，十五，生日，本命日，庚申，甲子，壬戌，大風，大雨，大雪，大寒，大陰，大星落，大喜，大怒，飢飽之日。
　　右件行法之人，不可不記之。如犯，此法不靈矣。
　　戒食味
　　牛肉，狗肉，黑魚肉，鼇肉，五辛，薤，蒜，蔥，胡荽韭，辛，酸，苦，鹹。
　　右件此物，如行法之人食之，傷神役性，有觸此法，不一慎之。
　　水假符
　　右符硃書，用流水服之。至日望北斗，取氣念呪書符。服之四十九日，過河不用船。服至百日，如見水入去，恰似宅舍中，不濕衣服。至千日，逢水度化。不可輕泄。
　　金假符
　　右符硃書，用水銀末。用為符丸彈子，以硃砂水書吞之。此符服至四十九日，夜夢劍戟林中行，是魂。服百日，見劍芒，使度化持呪符。見一切鐵器，化真形人其中，方假其體。此符書時，望北斗取氣，持呪吹在筆上書符，祕之。
　　火假符
　　右符硃書，用水銀化葉符，為九#1子，亦用南流水吞之。服至百日，似借火做刑，更用自己身邊真太陽火相應。自己火者，取二手相擦至百日，自己身火成方假凡火此法。昔日，軒轅黃帝以持此法，跨火龍以朝三界。此取太陽氣，吹在筆上書篆之。
　　木假符
　　右符用檀香心，煎湯吞之，更用自己身持。用雷驚棗木作一神枕，枕頭作時，須用方圓七寸二分，高二寸五分。曉時，但存想形體似在枕中，方假服符。呪持四十九日，神枕化為自己身，形質相似。更持百日，斷斷法成，志心不退。千日，神枕大出遊方，惟留下神枕在房內，便是自己身體。若在家中，有人葬埋去。如自己身欲來時，人盡驚怪，都言道，死去如何在來？至時，猶人說似破開墳，惟見棺內只是一神枕。此法，乃是替身自己死一迴去。如是其時，別造一枕，延年十二月。此符望東方，日未出時，取氣吹在筆上，卓十二下，然後書符記之。
　　土假符
　　右符用硃書，神土半錢，用茯苓末多許，為丸符如彈子相似。服此符至百日，身如風雲相似，上坡下澗。如神符左右訣，如人習持此法，在世修行，心談生死。如要離世幻度人時，怕去火庵中宿臥，每將鏡壁上照面，想己身形影收，用墨書放庵壁。但凡至百日，自家修行者，以無別人到處房內，不令婦人雞犬見之，犯法不可見此符，望四方取氣，吹在筆上，方可書符。
　　書篆符籙持點光呪曰：上有東流點光，香水入服萬邪藏，三二但，左有青龍白虎右防。
　　祝筆呪曰：筆為利刀，硃為百藥，神符到處，萬邪消亡。急急如律令勑攝。
　　三洞天心玉靈大帝君畢上卿真人祕訣
　　夫天髓陰陽為本性，有善有惡，有賢有愚。修善者天神佑護，修惡者即有惡報，橫遭其事。蓋如上古軒轅黃帝，下有一切羣仙，無有不習吾法，救度羣生，普降諸仙。夫隱閉藏形天術，約有數端文字，皆是通仙之徑路，入大道之玄門。此書少許文字，蓋自古達道真君，皆口口相傳，不記文字。此書是紫微洞主處收藏，自後傳度與魏夫人，收授謝自然，授與張使。張使收書，滿宅中符書，授至三年之間。忽有一日午書來，張使騫聞笙歌之聲，果然有天神先來報所詔，滿宅白日上昇。如此之日，張使藏作於終南山，隱之儀文。若或有修行達道之人，得遇吾真訣，非關今世，蓋為宿緣有道之心，方獲見吾文字。如世人收吾祕訣者，須用公勤行，專百日之功，護其果，無不神驗矣。當時畢上卿真人，留傳此經，度脫衆生，欲離苦海，是作津梁證無上之仙人。若一切人，須是志心行持，百日之功，無不靈矣，無不應矣。其吾法號，名為九曜耀都祕密經文，隱神符九道，不可輕示他人。其經三十年方可傳授一人或二人，不得輕傳非徒之輩。苟學之人，不容易契之，當折墮傳之人，永墮地獄，不得出離九祖，落入無間地獄受苦，無乃萬劫不逢真經文字。如在世之人收吾書者，志心受持。如人收經不與人者，折墮藏經之人。記之記之。
　　若在世人之修行此經者，功成行滿，遷名於紫府，位列真仙。如在家修行，不得教婦人雞犬見之，恐遭折墮，其法不成。只有世間人閉行藏影，或為官軍行有逼迫，有劫賊刀兵。或被妖精相纏，或有賢賓，或為扶危濟難，種種方便。或救患人，亦可得功成行滿。伏待慇懃，入仙官職位，加其功德，不可細說。如有輕視，罪無邊際。此文祕密藏之。
　　書符呪曰：天圓地方，九二天章。神筆下處，噴雲攝傍。吾奉北極紫微帝君，急急如律令勑。
　　逐日行持六戊神呪曰：日出東方，赫赫火光。六戊神符，急駕雲章。乘雲下降，斬邪除殃。天神助我，萬鬼消忘。吾奉北極紫微帝君，急急如律令勑。
　　驅六甲神跨南方赤馬符
　　將此符用硃書，早取井花水，於庚申日早晨，取太陽未出時，依前持呪書符。此法昔日有真人服，至三百日，跨赤馬，引六甲天神，真至金階殿下。是時漢武帝亦見，大驚，遂請先生飲酒，先生纔大飲酒，西北上有火起，先生噀酒一口救火。因此，武帝請先生住，先生不肯住，跨赤馬去，便不見了。如在世欲授持法者，須要志心，功成行滿，三年之內，此法應之。
　　去住分明散影符
　　符依前修持呪書，符服至百日，自己鏡內常照，相形驅呪罷，將身湧便入，時人不見，或得滿宅上昇，祕之。
　　點勘生死運命符
　　此符依前篆，感天師差仙童，夢中急報應來。此法昔日王喬每行法，時人不依，後至死心衆人方喪其心，真修行，傾城都傳持此法，大有神驗也。
　　引神離殼符
　　此符書服至四十九日，或百日，須是逐日將自己身形殼諸物處掛染，逐物而行其形，離體到照，此法甚妙，百日功成就。
　　投胎換舍符
　　此符依前書，服至百日或三百日，欲嫌自身醜陋衰老者，將親身自見者死屍年六十。亡已來，男女身體，私是與件作，行人些小利養，但教留屍體埋了。自家去房作法持畢，將身打一，擁相新死屍，去不多時，新舍覺便，將些小糯米粥下神魂，惺惺定省，自來家內屍前照顧，休教人知，便同來葬埋了。若欲再用之，無不應也。此法習時，惟忌婦人見之，秘之秘之。
　　驅三尸離體符
　　此符依前書，服至百日，三尸離身自驅，不使人心惑亂作為。既除了三尸，證仙位，長生之道也。
　　持符神劍獲讎符
　　此符依前書，符欲授持一道，香鑪上呪罷，燒作灰，用淨水吞之四十九日。此道約年功德，後逢此寃讎魂魅、一切讎冤之人，並用此符。香鑪上度之，一道呪罷，依前呪更想讎恨之人處，逢意便獲。令先學持法人者忽然，不教人見祕密之法，不可稱揚。秘之秘之。
　　驅六戊神將噴雲符
　　夫書此符前，別有呪持課。篆符，須揀擇命年通日辰。用帳幙了自己寢房，不令教妻女同親人相見，恐觸破了法，不可教見。凡夫持前法者，須帳幙了淨房，用燈六十盞，錢馬六副，食六分。如此安排了，揀擇庚申、甲子日作法授持，記之高上玉虛帝君、畢上卿真人，祕之。
　　右鬼鏡
　　凡有人欲吞符服水，七日前，用黃錢七貼，素馬七箇，先去閣室中供養。七日後，用時須擇庚申日或滿日，日未出時，去，面東禮拜了，燒錢馬等，便符服水上飄只一處，隨水喫了。夫習調神符一道，元三界六甲靈飛之法，能知吉凶，厭長生不老，先知禍福之由。求祭福神應靈之法，日是我父，月是我母，五星是我兄，太乙是我朋友。
　　奉請東門崔判官，北門許判官，西門李判官，南門鄭判官，善惡二部童子，大力鬼王，牛頭獄卒，小力鬼王，來降道場，為吾助法力。
　　奉請星辰運、日月交天甲王，來降道場，為吾助法力。
　　奉請知地下附屍、寶物隱九京地甲神王，來降道場，為吾助法力。
　　奉請知奴婢走失、逃亡人甲神王，來降道場，為吾助法力。
　　奉請知灾星、邪祟、鬼魅擾人甲神王，來降道場，為吾助法力。
　　奉請患眼可交、解鬼神之語通目神王，來降道場，為吾助法力。
　　奉請謁藏身形隱伏神王，來降道場，吾助法力。
　　奉請能知降伏驅道、善使十二通神王，來降道場，為吾助法力。
　　奉請六丙、六乙、六丁、六甲神王，為吾助法力。
　　奉請六十甲子王，來降道場，為吾助法力。
　　奉請年直、月直、日直、時直六丁六甲神王，來降道場，為吾助法力。
　　奉請東方青帝青龍符神王，氣入吾身，來降道場，為吾助法力。
　　奉請南方赤帝是朱雀符神王，氣入吾身，來降道場，為吾助法力。
　　奉請西方白帝白虎當降神王，氣入吾身，來降道場，為吾助法力。
　　奉請北方黑帝是玄武當降神王，氣入吾身，來降道場，為吾助法力。
　　奉請中央黃帝勾陳騰蛇當降神王，氣入吾身，來降道場，為吾助法力。
　　求祭福神應靈之法
　　迷呪
　　呪星星落，呪日日沉，呪山山崩，呪地地裂，呪水水絕，呪火火滅，呪病病除，呪人人安，呪死死生，呪鐵鐵剛。
　　天甲符
　　夫天甲符者，本師要知天上星辰隕、日月交蝕、移年中旱泌，得五穀相宜，四時祭鼇。符化孩兒聲，傍邊心報問劫，念呪文遺去。說在前，符在後。
　　地甲符
　　夫地甲符者，本師要知地下伏屍、盤泉、地寶、神物、瘞藏闇昧難尋者，當祭此符，即知地下深淺。此符化作小童子，有物即現身，覓了些物，孩不度形。至北斗星下，全念呪祭之即現也。
　　人甲符
　　夫人甲符者，或有人家奴婢走失逃亡，或走還不知去處。本師要知去處，即祭人甲符，化作童子前向，心言吾知姓名去處，遠近州軍四方，各報明矣。
　　鬼甲符
　　夫鬼甲符者，或有人家男女及小口，心風邪祟、鬼魅攪撓、疼痛虎咬、瘧子久瘴、夜夢不祥。本師要知，祭此符化為童子，前心報知姓名潛藏去處，為遣送之家即安矣。
　　通目神符
　　夫通目符者，每遇辛酉日半夜子時，燈下硃書符五寸絹上。用灰晝壇三重，燈三盞、水二鍾、劍一把、香盤灰城一重。放此通目符在盤中，赤足下念前呪，祭之三次了，燈燒此符，作灰淋水，平旦寅時供養，眼見一切鬼神間將資才，物色而去。
　　伏藏符
　　夫伏藏符者，有人家被暮賊驚散走，劫一切物色，去要追伏者。作灰城三重、劍三口、鏡一面、茶一盞、淨水一盞，念前呪一遍祭了。呪曰：以水向東噀，木摧折。向南噀，火出滅。向西噀，金剛缺。向北噀，水枯竭。向上噀，天柱折。向下噀，地獄烈。向賊噀，速足蹙。祭畢，時賊神限至，三日二捉盜賊與師矣，失物自來詣門請。
　　塚墓神符
　　夫塚墓符者，即有人家河水漂流塚墓骨殖難尋者。用絹一寸，上寫塚符在絹上，夜至星象全時，置壇場祭了。到早起後，得日出時，觀覷墓上飛符牒，隱隱入谷中，往地府化童子，到人住處，是骨殖也。若是陽人化陽人，陰人化陰人，只去符上辯之，即知此事矣。
　　鬼谷子天髓靈文卷上竟
　　＃１『九』疑應為『丸』。
　　鬼谷子天髓靈文卷下
　　混天移地法
　　凡有此書者，欲要行者，先須積行，三年積成。齋戒，香湯沐浴，用雷驚棗木，裁成十二信印。秘於正月一日子時置壇，白茅鋪地，鹿脯、香荼、酒果、燈燭各十二分，天，菖蒲。地酒。乃泉水也。離壇傍伴，勿語，向天門上道，不許人知見。於寂靜無人處，置祭物，披頭仗劍，請聖，默念呪曰：啼護勾那，涯查真武，咸麻薩薄，陀衍哆顯，頤叱頤叱，嗚金希希咄咄。七遍。
　　跣足嚼舌噴血，向天門將印，稱香度過，跪坐持刀，開十二信印畢，香洗過，各置祭物，依前念呪七遍。跣足嚼舌噴血天門上，左手持天信印，向天門上印一印，言道速疾。當有黑風從天門上起，有戈甲之聲，內忽見頂天上地神人，手持鎗銳，刺其本身，忽現龍虎之形，舞爪張牙，奔自身來披。心勿驚，低頭持護身真言，自然去矣。護身真言曰：速降吉祥，吾今敢當。衝吾者死，害吾者亡。吾降正法，上聖皆降。急急如律令。
　　虔誠念呪，靜勿懼，少時變化，紫雲壇畔，上酒香跪拜，受法自有王者上聖來至，自然善降，清心信禮祭畢。至明，將祭物自食飲，飲者隨東流水去之，亦勿人見。其印方二寸四分，厚六分，錦袋盛之，勿離其身，勿觸穢，犯天髓靈文經十二印信訣。
　　天信印，地信印，人信印，龍信印，虎信印，雲信印，風信印，金信印，木信印，水信印，火信印，土信印。凡此十二信印，應用之，使勿得交雜，則應神機。知此文者，不脫身殼，免離六道，悟入仙鄉。凡有灾難不測之禍，病患臨危，用香姻度過，持念一遍，應時消散，回凶就吉，除灾去難。
　　天信印
　　此印能開，使用迴天，住日留月，變晝作夜，夏雪冬雷，遊日看月，隨意而成。將左手恰乾亥，用右手執印，天門上印一印，向震天門，則仙女下降，問其所願者皆成。若欲日月宮遊翫，先將雲信印，靜沐浴，鋪淨蓆，用雲信印，印之起雲，乘空至月宮。將天信印，印開月宮，看月仙仙童捧持，欲迴印地。若要變晝作夜，將印用水盆中印日，其日便沉作夜。若要住日，用竹杖堅仰照，日不敢動。要沒，取印將印天南角，即夏月降雪，要住收印。若要冬月雷聲，印天心即雷震地。
　　地信印
　　此印能動地，摧山竭海，伏鬼降神，開山建河，成溝斷澗，隨意皆成。若要地震，將印印地戶上，其地震動。欲止，將印印天罡上，即不震。將印印山，山推。印海，海竭。印鬼神，鬼神告求，龍虎降伏。若要山開，將印印山，路立開，自有山神引路。若灾危厄難，將印大道，寫水字中心，則變江河，萬人不敢過。若欲成溝澗，將印印十字道，印成萬丈溝澗也。
　　人信印　靈萬勝寶
　　此印能行兵用人，決勝無窮，千變萬化，動使草木金石皆化人形，隱異體，隨意而入。凡欲臨軍用人，若逢林木，將印印林首樹，噀水一口喝變，其林皆盡成人，各持戈甲。若要隱形，持淨草七枝，面向門持，即先踏七星步，萬人皆隱，不能見形。若有急難，將印頭為老翁，印足為童子，印腰為婦人，印面成走獸，印膊成飛烏，隨形皆化。印背成林木，印胸成大石，皆須用水成。而若要入石木土，將印之，隨意所入。將諸物持印噴水，即見其無。淨潔忌葷，隨身帶水。
　　七星禹步
　　後天八卦，巽為地戶，坤為人門，乾為天門，艮為鬼路。
　　從地戶起，行入天門，上出萬人，並皆不能見之，衛軍必用。此乃返魂衛藥，聖用。
　　此印能降龍寶
　　此印能降龍，乘駕異物成龍，騰雲入霧，蛇蟲變化，一印皆成，吞雲吐霧。凡要變龍，將白練三尺，亦印頭尾，中心書龍字，噀水一口，喝變三聲，主化成龍，騎跨任意，欲要止印地。凡要追海獸，將印印水面，其龍獸出水面上，驅使任意。若要自己變龍時，將印印心上，喫水三口，言變三聲，立化成龍，乘雲吐霧，千里之外。將印諸物色噴水，要成大蛇書蛇字，要成龍書龍字，皆噴水持印，隨意皆成。
　　虎信印　伏虎寶
　　此印能伏虎殺虎，便降伏一切虎豹狼蟲、山中異獸，兼有殺虎符，有禁山術，中全一卷內。若要山中猛虎食人，喚樵夫時，將朱印絹上，於山林樹上貼之，其虎伏於樹下，其虎不敢動移也。欲要殺時，印於鐵板上，埋枯樹下。若要迫虎時，將印印桃板上，青袋盛佩帶，其虎自追隨，相就如羊。若山路遠行，將印印大石上，其山滅邇無虎狼，遠去千里之外也。若要自己變虎時，將印印背上，噴水變立成虎，風生虎。
　　雲信靈印　起雲寶
　　此印能起雲登空，解生五色祥雲，駕雲昇天，遊日看月，去住自然往來。得此印，遍巡四大神洲。若有得此印法，將印印之足下，雲生遍地。欲要乘駕雲，復印雲上起，一印起一丈，二印二丈。欲落，將印印上自下。欲上天看月，精誠齋戒，香湯沐浴，將印印地，生雲起至月，先用開天門印。如天雨不止，欲生五色祥雲，用青布，上硃書五方金、木、水、火、土，用印字上，五方生五色祥雲。
　　風信靈印　生風寶
　　此印能萬里生威風，行軍過舟，起寨迎敵，吹沙起石，隨機而應。用昏天暗地，擬印時，行迴風印。則凡若遇敵，用甕碗一隻，用硃砂書速生風三字，隨向擲空處，用印照之，其風速至，摧山折木也。若渡水過船，用其風勢，亦如前用。若欲昏天暗地，用上件法向鬼門，用印照之，黑風立起，不辯晝夜。若值逆風迴避，將印迎風，碗書迴字，向空擲去，印則迴。
　　金信靈印　碎劍寶　
　　此印能梯金要鐵，印白刃不能傷，斷劍折鎗一切刀斧無害，彤弓朱弩到身而迴，不損纖毫。若臨兵陣，欲敵相持，印用硃砂，印於白練上七顆，向陣燒灰，用一碗淨水攪印灰，向陣噀之。及兵，左膊各一印，去敵即如綿，刃不能及，折一切箭矢，至身則盡迴。如要驗時，用雞五箇，籠裹罩定，內有一隻雞，翅底暗帶一顆用迴，以箭射雞，其帶印者不損分毫，神驗。
　　木信印　返木寶
　　此印能生一切草木及乘駕空中，能使用木禽、木獸搬糧運草。凡駕乘枋木，用印印兩頭，噴水念疾字，如枋起空，欲住處喝住。若圍軍陣，困兵無糧，將木做造一飛烏形像，付印肚上，其飛禽去軍陣，帶糧往來，用水依前。建高堂大宅，亦依前用，夜行之如晝，勿泄漏之。
　　水信靈印　泛波寶
　　此印善變水溢江，興雲致雨，建井移河，渡海乘波，隨而所願。若求波浪，祭水宰白馬帶駒者，向北祭用，印印鐵劄上，投江河中，不移少時，雷震降大波濤。若值大江河欲過，將印印於履。若建井迴河，將印印地面上，其水自至矣。
　　火信靈印　列暘寶
　　此印能發萬里火，灰木燒山，焚營燋寨，燬火火炎起姻，衮海煎波。凡用火印，夜行之。若起萬里火，將印印南方丙上，取氣吹印上，向方位照之，其火從印中出，焚蕩無涯，欲滅水印救之。欲焚舍室草木，用印印青紙上，褁圓石人投擲於室上，火發無救。若避難逃形，將印印山大石，立成火山也。
　　土信印　長春寶
　　此印能生一切草、五穀、菜實、瓜菜，能印土成金，變石作玉。入土印印地，將五穀種之，噀水一口生，二口長，三口成形像，四口結實，五口熟。若要種諸菜木，亦噴水，一印水一口，生七尺，七口水印成。如前法用印，印石成玉，印土成金，印枯木生芽，印樹冬月開花發，隱地入玉，無不在也。
　　此書天之祕文，出世離凡之妙法。若修仙求道之士知此文者，奪一紀年功，燒金鍊藥，無不成就。凡行天髓靈經，須精誠齋戒，斷五辛，除六害，積脫塵之福，行修真之功德。勿輕視靈文，巳汙穢觸犯，禍及身矣。若傳下士，罪探無疆，萬金不傳之祕也。
　　天髓治國安邦章
　　此書能治國安邦，馳名遍世，無窮自在，千變萬化，出有入無，撒豆成兵，撒草成馬，一夫庾敵百人，起風雲，禳氣色，變晝作夜，迴風住雨，續骨接筋，驅一切鬼神。常握乾坤都於目下，若要離凡超聖，乃上天梯也。凡欲行法，積功行度衆生，忌五辛，持大呪，敬神祇，隱凡世，勿泄天機，精解義奧，堅心守志，此法行能住世。鬼谷子曰：上驚。下士得之掌國權兵。莫泄天機，名太清真人。行用此法，先齋戒沐浴，嚴潔精誠，於孤靜無人處，五月五日，七月七日，三月三日，應吉重日置灰壇，祭物于左。
　　灰壇
　　此壇三重，外方二丈四尺，第三重內方一丈二尺，於北斗下置用之。五方旗子，各按五方位用，祭物置壇上，鹿脯七分，酒七盞，食七分，果七分，燈七盞，淨水七盞，香花供養，茅香鋪地，更用野狐心一具，老猿猴心一具，野鵲心一具，蛩鷮心一具。
　　右件四心托在壇畔，斟酒上香，對北斗，披頭仗劍持呪，呪曰：
　　奉請北極大帝真武將軍，速令下降，助吾神力。急付壇場，馨香珍味。吾奉帝勁，行法于世。急急如律令。虔心獻酒焚香，少時有紫雲蓋壇，蕾富中忽見青足，勿驚，祭畢時，將四心用盤托，向壇前祝曰：狐心靈靈，猿意清清。靈知靈怪，聽吾令行。真魂勿散，靈魄同生。式付杵臼，碎汝魂精。吾今使用，一一皆成。急急如律令劫。
　　右件祭畢，雲收祭食，隨東流水去之。用杵臼將四心搗之，祝曰：
　　藥靈藥靈，吾奉太清。逢人人死，逢鬼鬼驚。千搗千聖，萬搗萬靈。立降真氣，使吾上昇。急急如律令。持杵搗千餘下，後入藥同搗。
　　鬼臼，半兩深者。鬼箭，半兩陳者。鬼扇，半兩斷者。鬼督郵，半兩茸者。雄黃，半兩好者。人參，半兩形者。茯神，半兩。茯苓，半兩。龍腦，半兩。麝香。半兩。
　　右件搗羅為末，鍊千歲松脂為九，硃砂為衣，如小彈子大。如修合時，並不許雞犬、婦人、孝子，見之觸犯。著此藥飛走變化，用錦囊盛之。甲子日早辰，左手持一粒，念呪一遍，用開心符一道，調淨水吞下一粒。次念呪曰：符水清清，造化身成。入吾五臟，助吾魂精。千年不朽，萬歲莫傾。吾今祝呪，換吾身形。金丹一粒，立去天廷。急急如律令。
　　開心符燒灰調服
　　此藥名換殼丹，又名視鬼丹。初服一粒，雲行四步，五臟六腑，表裹通徹，行汗出，熱水浴之。第二日二服，似覺渾身毛竅如針刺，熱痛。三日，下血三五升，勿怪之，換血臟。服至七日，藥行泥丸宮換腦髓，頭痛如劈，不可忍也。服解痛引子。
　　人參，狹苓，石膏，赤箭，甘草，附子，木香。
　　右件各分停為末，乳香水調下二錢，日進三服則止，慎勿飲河水。至百日，任意服藥。經二十七日，渾身變換，體輕身健，眼如碧桃，臉若紅蓮，走如奔馬。三七日，心開無物不知，無書不解，心開意朗，眼中夜放一丈光明，出現十里，見鬼神狀、日月中烏兔，心如達知未來之凶禍，神人自告。百日功成，千變萬化，坐在立亡，隨意而用。
　　猛獸符
　　通身符
　　若臨灾危，自己要變百尺鬼神時，將符書就星吞之，飲水喝言長百尺，青身，萬人皆懼也。老翁符
　　古凡要變百歲翁，將香水吞，成皓首翁矣。
　　天隱符
　　若要隱時，書就此符，向日吞之，即時隱矣無人得見。每月一度吞之。
　　戰勝符
　　如交敵，要槍刀斧不能及。將符書成四十九道，燒灰，用水五七碗攪勻，教軍人共飲之，皆不損身體，刀斧自斷折，著身似鐵石。
　　神兵符
　　若臨軍過之，先用香鑪一枚，須要淨水一碗，向北用皂旗七柄，鼓一面，師人皂背子披頭念呪，執筆書符，想自己真武形像，符成就燒灰，嚼舌噴血并水符灰，向北方振鼓搖旗，教衆軍叫聖字，里一風當北方罩，軍兵皆成一丈鬼神、青面黑殺將軍，百萬軍不可當也。有河莫過，過則禍矣。呪曰：壬癸將軍，助吾威風。千兵浴體，立化神身。逢山山碎，遇海竭津。吾奉真命，不得久停。急急如律令勸。
　　右件前符藥神呢，並是精思用意，勿差錯。但是符錯，呪不真，藥不精，則不靈矣。
　　凡有世人命帶攀鞍驛馬將軍，有權握之人，若遇此書，立國安邦，功勳遍世，天人可動。
　　草豆法
　　若要撒豆為兵，斬草為馬，縱橫自在萬里，蕩蕩無憂，依法用兵。於七月七日，五月五日，依前再畫灰壇，香盤淨水，大豆一斗二升，淨草一束，安於壇心，披頭作呪，從此夜初起念呪，至五更收壇了畢。每日淨室焚香，持呪至四十九日，臨欲行兵，行住坐外，默念一遍，此法立成。從壇心用香度草豆，呪曰：天真敕奏，驅使草豆。大變神兵，為吾行營。急呼速至，不得久停。聽吾神呪，各付真形。神水一噀，草變豆成。急急如律令。
　　右件，先將草豆呪香上度過，念呪七遍，噴水。吾於草上，言攝攝攝攝，罷收壇。持天羅呪，四十九日持千遍，每日先服起靈符一道，後念呪畢，日自驗之。
　　起靈符
　　早辰硃砂書符，燒灰，用淨水向日吞之。默念天羅呪：唵去薩佛，唵唏薩佛，夷霞紛紛絀絀，叱迦□呢耶怛，姪陀羅陀羅唵，喥嚕喥嚕烟，無夷鉞陁，跋陁跋利，囉呢曼茶嚕，吽勾那嗏。持呪時，先須齋戒沐浴焚香，日念千遍，至四十九日足。將草一把，約一百二十莖，大豆一升二合。於淨處，將草撒於寬廣處，無人之地。試法含呪一遍，披頭天符噀水，將用刀子細到，噴水一口，喝七聲變人七尺、變馬五尺。用兵多少，隨意加臧。如持呪，至四十九日呪成，自聞草人之聲，是驗。如變人將使用行戰，束勿至林，西勿至金，北勿至山。謹正如此，是真五形返法。據凡人用之，切記返禍矣，急呼急應。若遇甲子旬，呼六甲神，本命日用銀錢細馬祭之，依如軍令，中要精嚴。若得上卷，凡百觸犯禁戒，產婦腥血，並不為害。若曾習六壬遁甲，自知逆順。若要歸形，將呪倒持一遍，後念還呪一遍，自成草豆。還真呪曰：草豆靈靈，速化本形。吾今祝呪，各歸太清。急呼急至，所願皆成。急急如律令。
　　呪畢，噀水噴軍，自不見矣。若軍卒要馬，但靈神廟宇中焚香借，但用絆綜綳子，繫一紙馬腳根上，如真騎用，自然應用驗，過夜依然用草喂之。勿近穢污水漿傍畔，壞法矣。
　　借馬呪
　　速仰告應靈神借龍馬，足踏青雲，千里渡江塵。急急如律令勑。
　　廟中焚香，將故紙馬畢，各用緋綳子繫了。日行千里不倦，過水解下，過了卻繫。如遇敵，若無槍刀，各人持小沙石、土磚瓦，向陣拋擲，當有自損，力加萬倍。若值無糧草，書鎳腸符，燒灰向水中飲之，則不飢渴，力加十倍，百日不飢。馬已用之，如用開腸符一道，已如前用，則無害矣。但若行此之人，但有安淨眼前藥，心開自曉解一一，精細驗用勿差互，萬無一失矣。
　　鏁腸符
　　開腸符
　　凡欲超凡出世，此書神仙機，長生之逕路，祖父子勿傳，千金勿示。太玄妙術，玉帝靈文。焚香念呪，鬼怕神驚。人若授者，得福無邊。洞曉乾坤，明達五行，知陰陽逆順。若傳萬載，祐國助君保天下，當有長存，世不俗通。能曉天之意，善解鬼神機。但得此書，錦袋盛之，常令供養，乃名山洞府巖穴中，隱閉收藏。得三五年，有香氣出於此地，靈花芝草自然生，金玉成形。凡有諸鬼祟、邪魅魍魎、狐狸山魅纏綿不去者，但將此書焚香度照，其諸凶禍奔走他鄉，粉骨碎形，無不應驗。若有志心人傳授，須齋戒良善，清潔不淫，精心信禮，對天尊設誓，積行救人，可以傳授。若傳下士庸愚，禍殃九祖。凡世之萬物，惟人最靈最貴，象天地，五行造化成，陰陽交感，精血成就。故自假合完形、有生死，上聖帝君不能此，寓形宇內亦知歸。往往愚士，歷歷頗周，不曉造化。或服金石，望脫殼飛昇。或鍊氣運用，望延年住世。或聽邪說，居山絕粒。然是神仙之法，亦有飛昇住世。得此者，宿世靈明之胎，塵努外長生聖體，自感人妙訣，天降長生之衛，變動仙機，通解聖意。似此觀之，萬中無一餘者。愚人不知聖理，妄學明人，狂作聖意，累劫白骨，過於須彌山，積世孤魂，北邙餓鬼。又不知死限目前，由望長生，住世神仙，有限可修，歲遠可待。古今世人，知生不知死，寄塵如盲目登山，居世如夜行涉水。有恨徒學，沒於苦海，吾合留術於世也。
　　點檢法
　　凡欲長生住世不死之道，須知命運遠近，方可修真養命，去除死籍，陰部無名，玉策添字，吾入仙鄉，不死之道。
　　右點檢衛，先齋戒沐浴七日，至三月三日未日出時，執刀斧於山中，探荊杖一百二十莖，各長一尺二寸，五色線繫之，封裹東南角懸之，勿得觸污。又至五月五日日未出時，又探杜荊杖一十二莖，各長一尺二寸，五色線繫之，封最於西北上，勿令觸犯。又七月七日日未出時，依前探荊杖三十枝，各長七寸，五色線繫之，懸在東北上，不得觸犯。又九月九日日未出時，又探杜荊杖一十二莖，五色線繫之，封吊西南上，勿令犯污。右四次，將荊枚各吊方位，不得交雜不潔，勿令人知見。至十二月一日夜，取四位荊杖於淨室中，供養持呪，常夜不關。夜用紅花油燈七盞，九蒸九曝燈心二十一莖，然燈七盞，香花、果茶、淨水各七分。從月一日夜，供養判杖，常夜焚香，念呪七遍，香度荊杖，呪曰：靈荊軍荊，土木長成。五偉今嚮祭，要汝知之。知某年命，現在靈荊。十月則現，限到無形。吾今祝呪，聽吾令行。急急如律令。
　　右從十二月一日夜起，如法供養，念呪七遍，常夜不闕。至十二月三十日，小盡二十九日，守至年除日五更初時，燈七盞，合為十一盞，於室內無人知見，獨自西北持呪一遍，跪坐將燈，向南明照一駢白璧。或屏面，將先一百二十莖荊杖，除當年外數，手持一枝向燈，其影現壁上便過，再捻一枝如前，至命終盡之年，其荊影不現，用紙筆記之。次將第二次採者十二莖刑杖，香上度過，祝曰：敢告杜荊，願吾祈月。如前照之，至限無影，亦以記之。次收第三採者三十莖，依前告祝，至限上無影記之。次取第四採者一十二莖，依前祝告，至限無影，切記紙筆。將荊杖斗下燒之，將灰並獻祭，並隨流水去之。積功修行，至限盡年月日，用鬼谷子還生法禳之，死籍除名，長生住世。不記年月，入仙之道，與天地同畢，共山河齊年。自古達士，皆行此法，長生成就。還生禳死法，至限年月日前，齋戒沐浴，於淨室內，鋪蓆藳二寸，厚枕七寸，頭南，絕粒不語，臥七日，服鑠腸符。至限前一日，於合作墳處，掘地探二丈四尺，墓前棺槨，五穀各一升，二合放棺內。至日，棺內南首臥，伸足。至時都假符，要五穀枇內，辰下散髮，右手握黃土一把，口內含水飯一口，左手恰乾亥地字。出墳向鬼門，足踏七星步便去，勿迴頭。千里外陰部除名，玉榜上添名，世人皆見死矣。此禳假還生法，勿泄天機。唐時軍人候獨翁，得此法禳之，住世九百二十七歲，白日駕朱鶴飛昇。至後諸仙經內，並不載此術。七星禹步、鎖腸符，並於卷前，不重載。都假神符，合付於右前，用手內土、口中飯，離百二十步，去之無畏。
　　都假符
　　右件前符，用十二月，絕養己身，一道朱書展於棺內，載於己形，皆不見自己身死於此也。
　　造化靈藥
　　此藥乃神異之書，有通神驗聖奇術，驚耳駭目之靈。方觀其夏雪冬雷，興雲致雨，隱形匿貌，變白延年，有謂藥術之精微，天書之玄妙者，愚人得之樂然。爾如磁石引針，琥珀拾芥，河車伏汞，褕耳採金，陽燧取火，獺膽分盃，蟹黃聚鼠，奇方豈是聖歟？蓋以藥性相扶，氣類相感，使之然也。此方鬼谷先生所載，又兼前術。時有驗者，多乃揀去，焦為祕要藥術。摘太清之玄章，遂以墨子之要心，搜世藥幽微，乃術於世，祕密流傳，以成天髓靈經，還性命。若有其人，我死未滿七日，然已死未爛壞者，服一丸者，無不活矣。如人患將死，與一丸無不效，以三丸納口中，須臾便活。口齒灌藥，無不活。有邪鬼，帶一粒立去。如修合，先須齋戒。如健人服之，延年不老，名之日太一返魂丹。
　　雄黃，雌黃，丹砂。各十二分。
　　置於生竹筒中，埋地中。丹砂用竹筒，埋在南面，雌黃在此，雄黃在中心，各一竹筒。口以雲母粉塞之，土三寸蓋竹筒頭上，用灰火燒七日七夜，化為水花。未化，再用火氣呵，取成為限。右將三水，置銅器之中，夜於露中日出取之。又下井水三尺內，三水中入天雄末五升，修養藥，候紅色，一九如十二升鯉魚目，大金器盛之。部老松根養三年，後以祭之。而收依前祕法用之。
　　驅役靈魂
　　凡用紙人之法，須曉鬼神之機。呼便自在，出入行廚，隨意東西，要者之物，所取皆得。先通犯法欲死之人，已前酒食思之，各得其名姓、年月日時，欲赴法見一面，與錢紙勸酒，其犯法人須謝言之，意便向死人道與，公即曰：無恩，為公靈明，故來相訪。既君知意，與聚魂符一道，暗與丸拋酒中，與飲，之罷，言：汝欲命斷，歸聲而來。其人知意，法場對面五十步高望見處，手執大鏡一面，周圍一尺二寸，明照著犯之人，鏡面上書招魂符，欲視刀過命，既念呪。呪曰：奉請北方犯法之人一炁。念三遍，取炁吹於鏡內，用白練曩鏡，至淨室中。此夜用三盞香美酒食祭之，於傍將鏡對燈，呪曰：真魂靈明，速現本形。吾今嚮祭，要用隨聲。魂魄勿散，救汝還生。
　　念畢，將鏡執向燈前，現喚其名姓，與其酒祭食，彩畫其像，暗處常以嚮祭，香花供養。要使用，剪紙人長七寸，呼名立至，付其紙人。如其人使用無異，壘七人，可以動用驅使。其招魂聚魂二符，令人魂魄不散，為九飲之。
　　招魂符
　　歸魂符
　　取六月一日鸞巢中雛口中蟲七枚，螢火蟲七枚。三月三日，取科斗一十四枚，陰乾。烏卵開破，去黃留清，將未投中卻封了，令雞抱之，其雞叫也。盛取去密器中盛之，如用取一大豆來，津唾塗於頂上，夜有百尺霞光，晝有紫雲。如置藥指甲中，則指物色如箭。如射用蟾血和塗身，夜作一塊，火置口中，唾則亦火出。六甲日造，如要燒一切舍屋，諸應情燒物，用藥一刀圭書，塗上至夜則火，無救。如將小石，置藥少許，沉在井則火生，於井底水無害。
　　要起毫象白氣
　　凡欲眉間現毫，頂生白氣，蓋乃先聖之作也，非凡俗所干。今用之藥，亦是受日月之精華。天地之秀氣，成物之餌，可以造化而成。故鬼谷先生留術，祕之勿泄。
　　真陽起石，十銖。雲母石，七銖。白英石，四銖。鉛白霜，一分。海浮石。一錢。
　　右件各以溫酒洗過，庚申日搗為粉，辛日用白蟾蜍喉下有八字一枚，去腸安在中。又海蜊蛤，如蚌大者二枚，磨令一合，封蜜安在內，置泉水中，養七七日藥成，候泉出白氣聚之成也。如日未足，封中有水，再取拭乾，用蠟固濟封口，停之則自成也。去海蛤蜍，只取藥，停於銀合，勿透氣。如欲現毫，將藥置一麻子大，用津唾塗於眉間，白光自現，毫象光輝。如將一米大置茶酒中，從盞中光起數尺。置指中，向日光，從指中頂上白炁。置諸物，亦以現光也。
　　登波衛
　　右件，取五月五日黑蜘蛛十枚。如至日，即難得時，可以預分布人，亦使捕之。至其日暮，著一不津器中，以豬脂二合在內，蜘蛛自當食脂盡。至七月七日，取水馬七枚，水上長腳者是也。復和上件蟲物一處於瓶中，埋舍北，陰乾百日。值成日，取藥置在竹筒中盛，如江河急難，取一刀圭塗足下，走水如登大石。諸經少有載者，無聖二衛，不同常衍。
　　啟扉衛
　　右建日夜半子時，取小兄墓上木，禹步斬之，向北削長七寸三分，將五釆衣密藏之。用披頭髮，以手摩門戶即自開，并一切鎖鑰。又五月五日，取黑犬舌并齒，陰乾。以虎脂塗百人手，持之辰行，入人家不能見，手捉犬尾，不吠不咬人指，外人不能起，睡人不覺也。勿泄非人，此法記耳。
　　脫殼現形術
　　凡行此術者，先於靜室內置坐位，面前吊大鏡一面。從甲子日起，每日淨心對鏡中形象，行住坐外，想在己身，目前在真形。早辰先服分神散，後對鍊神，行四十九日，常想留一神在鏡中，書現形符一道在鏡面上，埋於大門，上深七尺七寸，甕器中物蓋之。欲起形時，令將小鏡子，書現形符於鏡面上，吹氣一口，懸於室中，任意東西。去住室中，自有己一身，或坐或臥或立，收鏡，自己收之，他人即見，見之合一身也。
　　鍊殼分神散
　　蛇退皮，一條全者，五月五日收。蟬殼，七枚全者，六月六日收。龍骨，一兩，七月七日。白茯苓，一兩。茯神，一兩。遠志，一兩。人參，一兩。薰陸花，一錢。伏翼心。一具，酒洗焙乾。
　　右件為細末，每服一錢。喫藥時，並不得吹攪。喫至十日，覺昏沉，是驗也。服之四十九日為定，更不重復，餘藥隨鏡埋。
　　現形符
　　右件，將此符硃砂書於鏡上，想如已身在鏡，吹炁符上，自然視現於此符。絕上書時，勿觸犯云。一一精誠，鍊形鏡內，足四十九日要成。如是不虔恪，則難成矣。一人分身，如前說坐臥之法，坐則倚壁低吊鏡，臥則橫符，立則高懸，想己身之法也。
　　異容
　　若人有危難不測之灾，未能建法成就，急速異形，遽閃一難，須用此術。
　　故笠子，一箇。燒號丹，一分。白馬蹄甲，一箇，燒灰。薩子花，陰乾。老章鹿根，二兩。翼翅，一對，燒灰。
　　右件六味，各為細末，將一半置青膽中，懸東門七十日。如急，夜去一核大藥，用津唾塗於面上，明日妻、男認不得。更將前散藥，時面東調，時不得睡，攪喫不得吹，家屬不識矣。
　　知命丹
　　若人修真習道，須知死，此藥則有驗。或前七日，藥鼻中出，有神聖之靈。
　　辰砂，一錢。雄黃，乳香，青木香，安息香，一錢。伏神，一錢半。遠志，一錢。石違，一錢。蓽澄茄，一錢。人參，一錢半。蓮子仁，七箇。太一禹餘糧。一箇。
　　右件一十二味，並依州土持，擇淨。於甲子日辰時，不得雞犬婦人見，面向束，不語，搗羅為末，用石蜜和成塊。念三清玉帝敕三萬遍，搗三萬杵，於東南井內，離水一尺。至戊子日，丸為雞頭大。至後一旬甲子日甲辰，面東焚香，念本命星官三百遍，吞一丸，水下，並不得食五辛、酒肉、房色。至命盡七日前，其藥從鼻中出，或夢中人告之。自喫藥至命盡，並不染疾，立坐而化，祕之。
　　此書蓋天下之玄文中髓，自古及今，超凡出世。掌國高賢，皆以得甚妙，自曉天文，得其至道。如得此者，亦非今遇，蓋是宿緣。莫能人視，福應無邊，收者吉昌。世有金玉，非為至寶。有神王，萬載昌，祕之。
　　鬼谷子天髓靈文卷下竟