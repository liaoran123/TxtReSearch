南華真經章句餘事
　　經名：南華真經章句餘事。北宋陳景元撰。一卷。底本出處：《正純道藏》洞神部玉訣類。
　　南華真經章句餘事
　　碧虛子造
　　分章篇巨
　　莊子內篇七
　　內篇逍遙游七章
　　順化逍遙　極變逍遙　无已逍遙
　　无功逍遙　无為逍遙　適物逍遙
　　內篇齊物論十章
　　齊我　齊智　齊是非
　　齊道　齊治　齊物
　　齊死生　　齊同異　　齊因　齊化
　　內篇養生主五章
　　養性分　　得生理　　遺刑累
　　遠樊籠　　釋懸解
　　內篇人間世八章
　　化導　　　命使　　師傳
　　不材惡名　神不矜能　材致不祥　疏德養身　有用致患
　　內篇德充符六章
　　鑑道　遊內　務全
　　德平　德忘　无情
　　內篇大宗師十章
　　真人行　　不遯化　得道妙
　　才道相胥　死生友　相忘友
　　无情死　　遊道域　坐忘　推極委命
　　內篇應帝王七章
　　不言之教　无為之治　自然之化
　　聖人無名　聖人无常心　寄託　開兌，
　　莊子外篇七
　　外篇駢拇一章
　　養正性命
　　外篇馬□一章
　　智慧生偽
　　外篇胠篋一章
　　絕聖棄智
　　外篇刻意一章
　　守純素
　　外篇繕性一章
　　恬智相養
　　外篇說劍一章
　　神武
　　外篇漁父一章
　　貴真
　　莊子雜篇十九
　　雜篇讓王十八章
　　治內　　處身　自得
　　高蹈　　尊生　惡患
　　知輕重　完身　遠非義
　　導法度　守節　養志
　　行修　　趣高　道樂
　　羞辱　　廉清　避世
　　雜篇盜跖三章
　　率性　行義　安處
　　雜篇在宥七章
　　處无為之事　聖人虛心
　　清靜民正　无為民化　持勝任道　
　　持後處先
　　道无不為
　　雜篇天地十七章
　　以道均化　循道為治　體道任化
　　役心失真　視聽喪道　聖人不惑
　　明君不愧　脩德復古　忘形幾道
　　不尚賢　　抱朴矯俗　神人无迹
　　均治民足　至德自治　忠孝不顯
　　民不願惡　趣舍失性
　　雜篇天道九章
　　靜鑒　　　有无利用　本末須道
　　堯則天地　仁義迂闊　智巧為竊
　　至德不遷　塵垢書語　精魄聖言
　　雜篇天運八章
　　調攝陰陽　兼忘天下　樂和入妙
　　道不應時　受道有器　大惑易性
　　求治則亂　質悟
　　雜篇秋水七章
　　夸大　藏用　聖勇
　　曲見　養形忘利　穅枇爵祿
　　樂全
　　雜篇至樂六章
　　至樂无為　遣情累　化空　
　　兩謬　　　名實　　化機　
　　雜篇達生十四章
　　達生　　專氣　　一志
　　矜重　　善牧　　戒微
　　趣異　　釋疑　　不爭
　　習成性　擇材　　過巧
　　忘伎　　審授
　　雜篇山木十章
　　顯晦在道　文皮為灾　虛己免害
　　因循成化　无能遠禍　天屬相收
　　德隱　　　大達　　　失照
　　自賢
　　雜篇田子方十一章
　　真寤　　　　冥會　　　密移
　　才德自然　　踐言　　　內得外豐
　　藝精忘形　　詢眾任賢　有心未妙
　　道充不動　　治身保存
　　雜篇知北遊十四章
　　沖然　神解　常道
　　可道　中極　道無　仕
　　无為一際　得道秋毫　淵之又淵
　　光景都亡　守一　不先物　
　　合境　背俗
　　雜篇庚桑楚九章
　　去智　自定　移是
　　禮偽　虛无　德性
　　拙偽　智籠　忘形同天
　　雜篇徐无鬼十五章
　　遷善　修誠　放心
　　樂囿　謬妄　亡質
　　公舉　戒驕　鬻名
　　貴默　相形　外賢
　　偷安　自晦　棄數
　　雜篇則陽人章
　　抑進　止鬥　遠佞
　　治形　涉塵　循物
　　素定　究理
　　雜篇外物十二章
　　无必　　　急難　趣遠
　　迹弊　　　矜驚　智困
　　无用之用　流遁內通
　　遠真　　　蕩性　忘筌
　　雜篇寓言六章
　　中道　時化　係祿
　　叙學　獨化　去驕　
　　雜篇列御寇十四章
　　出異　自伐　內照
　　无益　乖理　敝淺
　　濫進　觀迹　察行
　　真德　必達　竊祿
　　樂生　規葬，
　　雜篇天下七章
　　儒道　墨教　明治
　　論法　替老　叙莊
　　評惠
　　右三十三篇共二百五十五章
　　闕誤
　　逍遙游
　　亦若是而已矣見文如海本，舊作則。槍榆枋而止見文本及江南本，舊闕。腹猶顆然見文本，舊作果。彼之二蟲又何知也見文本，舊闕。八千歲為秋此大年也見成元英本，舊闕。豈唯形骸有聾瞽哉見天台山方瀛觀古藏本，舊作盲。請買其方以百金見江南古藏本，舊闕。安所困苦哉文作安所窮困哉。
　　右十三字
　　齊物論
　　老洫江南古藏本作溢。雖我亦成也江南古藏本作雖我无成，亦可謂成矣。仁常而不周見江南古藏本，舊作成。飄風振海見江南李氏本，舊闕。聖人愚芼見劉得一本，舊作芚。則是之異乎不是也，其无辯矣。然若果然也則然之異乎不然也，亦无辯矣。
　　見江南古藏本。
　　右十二字
　　養生主
　　牛不知其死也，如土委地。見文如海劉得一本；舊闕。始也吾以為至人也見文本，舊作其。
　　右七字
　　人間世
　　思其所行則庶幾見李氏本，舊闕。曰譆若往而殆刑耳見張君房本，舊作若殆往而刑耳。衒暴人之前者見江南古藏本，舊作術。有心而為之其易邪見張本，舊闕。寡不道以懽成江南古藏本，作寡有不道以成懽。其大蔽數千牛文成李張本同，舊闕。將隱芘其所賴見張本，舊作隱將。卻曲卻曲見張本，舊作吾行卻曲。
　　右二十字
　　德充符
　　守其宗者也見江南古藏本，舊闕。受命於地，唯松栢獨也。正在冬夏青青受命於天，唯堯舜獨也。正在萬物之首，見張本，舊闕，計子之德口足以自反邪？文成李張同，舊作不足以自反邪。不知先生之洗我以善邪，吾之自寤邪，見張本舊闕孔丘之於至人口未邪？見張本，舊作其未邪。
　　右十四字
　　大宗師
　　邴邴乎其似喜乎，崔乎，其不得已乎，厲乎，其似世乎？文成張作邴邴乎其似喜也，崔崔乎其不得已也，厲乎其似世也。善少見張本，舊作夭。故殺生者不死見江南古藏本，舊闕。往侍事焉見張本，舊作待。
　　右七字
　　應帝王
　　庶民孰敢不聽而化諸見張本，舊作度人。吾與汝無其文見江南古藏本，舊作既。不震不止見江南古藏本，舊作正。紛然而封哉見張本，舊闕。
　　右五字
　　駢拇
　　而多方於聰明之用也張作而多口於聰明之用也。而枝者不為岐見江南古藏本，舊作跂。
　　右二字
　　馬□
　　絡之見江南古藏本，舊作雒。
　　右一字
　　胠筐
　　曷嘗不法聖智哉？善人不得聖智之道不立，跖不得聖智之道不行，則聖智之利天下也少。聖智生而大盜起，掊擊聖智，聖智已死。聖智不死，雖重聖智，是乃聖智之過也。彼聖智者，天下之利器也。並見張本，舊作人。
　　右十一字
　　刻意
　　故曰：聖人休焉，休則平易矣。見張本，舊作聖人休休焉，則早易矣。
　　右一字
　　繕性
　　繕性於俗口學以求復其初見張本，舊作繕性於俗，俗學以求復其初。滑欲於欲思以求致其明見張本，舊作俗。古之治道者，以恬養智，智生而无以智為也，謂之以智養恬見張本，舊闕。義明而物親忠也見江南古藏本，作中。禮樂徧行江南古藏本，作偏。四時應節見張本，舊作得。又何為乎哉見張本，舊闕。軒冕在身非性命之有也見張本，舊闕。
　　右九字
　　說劍
　　悝當何敢言見張本，舊作尚。
　　右一字
　　漁父
　　皎白見張本，舊作交。侍於下風見張本，舊作待。以敗德人見張本，舊作惡者，烏路切。
　　右三字
　　禪王
　　恐聽口謬見張本，舊作恐聽者謬。弦歌見張本，舊闕。不以羨自累也見李氏本，舊作利。神无惡也見張本，舊作乎。吾是以知松栢之茂也，桓公得之莒齊子紂之亂，小白出奔莒。文公得之曹曹人觀晉公子骿脅。越王得之會稽越為吳敗，勾踐以敗，卒保於會稽山。陳蔡之隘於丘其幸乎自桓公並注至會稽山，四十八字，見江南古藏本，舊闕。故許由虞於穎陽而共伯得志乎丘首虞，安也。見江南古藏本，舊作誤志，舊闕。殷德衰見江南古藏本，舊作周。
　　右五十五字
　　盜跖
　　穴室摳戶見劉得一本，舊作樞。休卒徒於太山之陽見江南古藏本，舊闕。凡天下人有三德見張本，舊闕。此七子者世之所高也見江南古藏本，舊作六。此六子者无異於磔犬流豕見江南古藏本，舊作四。操瓢而乞者皆利名輕死見張本，舊作離。汝行如桀紂則口作色有不服之心者見張本，舊作則有怍色。吾昔與子訟於无約曰見張本，舊作曰。則亦猶夕病長阨見江南古藏本，舊闕。若負重行而上坂也見張本，舊闕。貪財而取辱見張本，舊作慰。
　　右十一字
　　在宥
　　空同之山見張本，舊作上。以此因人之國僥倖也見江南古藏本，舊闕。
　　右二字
　　天地
　　故通於天者，道也；順於地者，德也。行於萬物者，義也。見江南古藏本，舊闕上五字，義作道。沈珠於淵見張本，舊作藏。退己音紀，見江南古藏本，舊作巳。有機械於此其名桔槔並見張本機，舊闕，桔舊作為。聖人所羞也見張本，舊作聖人羞之。不相罪坐見張本，舊闕。
　　右十三字
　　天道
　　其自然為也見張本，舊闕。而道德之至也見張本，舊闕。實者倫矣江南古藏本，作實者備矣。刑名比詳見張本下同，舊作刑。夫天地至神矣見張本，舊闕。安取道哉見文本，舊闕。非知治之道者也見江南古藏本，舊闕。淵淵乎其不可測也見江南古藏本，舊闕。
　　右九字
　　天運
　　孰隆施是李氏作弛。在上彷徨見張本，舊作有。名者公器也見張本，舊闕。又奚傑傑然見張本，舊闕。予口張而不能脅舌舉而不能初見江南古藏本，舊闕。然則至人見江南古藏本，舊闕。發動如天地者哉見張
　　本，舊作乎。三皇五帝之治天下也。昔黃帝之治天下見江南古藏本，舊闕。眸子不運而感風化雌應於下風而感風化故曰風化並見張本，舊闕。
　　右十七字
　　秋水
　　五帝之所運見江南古藏本，舊作連。故異便耳見張本，舊闕。是故大人之行不出害人之塗也見張本，舊闕。謂之篡之夫見張本，舊闕。知乎人之行見江南古藏本，舊作天。而不遇時也見江南古藏本，舊作得。當堯舜之時當桀紂之時並見張本，舊闕。出跳乎井幹之上見江南古藏本，舊作跳梁。且子曰見張本，舊闕。
　　右十四字
　　至樂
　　吾未知之樂也，亦未知之不樂也，果有樂无有哉？吾以无為而誠者為樂矣。並見江南古藏本，舊闕。萬物皆化生見江南古藏本，舊闕。今有變之而死見江南古藏本，舊作今又變而之死。髑髏見夢曰向子之談者見張本，舊闕。泛然以天地為春秋見張本，舊作從。而復為生人之勞乎見張本，舊作人間之勞乎。彼必相與異其好惡好惡異故先聖不一其能見江南古藏本，舊作故異也。種有幾若誼為鶉見劉得一本，舊闕。斯彌為食醯，食醯生乎頤輅，頤輅生乎黃軏，黃軓生乎九猷，九猷生乎瞀芮，瞀芮生乎腐蠸，腐蠸生乎羊奚，羊奚比乎不箰，久竹生青寧並見張本，舊闕。
　　右三十八字
　　達生
　　是形色而已見江南古藏本，舊闕。物焉得而正焉見張本，舊作止。不開人之人見劉得一本，舊作天。以瓦殶鉤殶金殶見呂覽，舊作注。有張毅者見高門縣簿見劉得一本，舊闕。人之所最畏者見江南古藏本，舊作取。吾將三月豢汝見張本，舊作，篇韻不收。自為謀則取之其所異彘者何也見張潛夫本，舊闕。異雞无敢應見者反走矣文如海劉得一同，舊闕。其由是與見江南古臧本，舊闕。口忘是非張文本同，舊作知忘是非。則安平陸而已見劉得一本，舊闕。
　　右一十四字
　　山木
　　運化之泄也見江南古藏本，舊作物。
　　蹇裳躩步見張本，舊作蹇。莊子反入宮三月不庭見江南古藏本，舊闕。從其令江南李氏成本同，舊作俗。口口虞人以吾為戮張文本同，舊作栗林虞人。逆旅之有妾二人見劉得一本，舊作人。
　　右七字
　　田子方
　　其導我也似父見江南古藏本，舊作道。
　　右一字
　　知北游
　　知如字，舊音智不取。故曰通天地之一氣耳見劉得一本，舊作通天下一氣。合彼神明至精見劉得一本，舊作令。子孫非汝有見張本，舊作孫子。運量萬物而不遺文劉本同，舊作匱。汝唯莫必謂无乎逃物張成本同，舊闕。山林與皋壤與與我无親使我欣欣然而樂與見江南藏本，舊闕。
　　右十一字智字在外
　　庚桑楚
　　辭盡矣口奔蜂不能化藿燭江南李氏張本同，舊作曰，奔蜂不能化藿燭。十日息愁江南李氏文劉張同，舊、作自。人見其人物見其物見張本，舊闕。每妄更為失見劉得一本，舊
　　闕。出入而不見其形見張本，舊作入出。孰知有无死生之一宗者見文本，舊作守。又適其偃溲焉江南李氏張本同，舊闕。移是非今之人也江南李氏張本同，舊闕。
　　右十二字
　　徐无鬼
　　藜藿柱宇鼪鼬之逕文張同，舊作乎。察士无陵誶之辭則不樂見文成張本同，舊作淩誶之事。聽而斲之暝目恣手盡堊而鼻不傷見江南李氏本，舊四字是郭注。可不諱云見江南李氏本，舊作謂。游於天地也見江南古藏本，舊闕。擇疏鬣長毛自以為廣宮大囿見張本，舊闕。古之真人以天待人見張本，舊作之。
　　右十二字
　　則陽
　　同檻而浴見張本，舊作濫。氣之廣者也見劉得一本，舊作大。
　　右二字
　　外物
　　我且南游說吳越之王見張本，舊闕。出拾薪見張本，舊闕。中民之行易進焉耳張成本同，舊闕。大林丘山之善張文本作大林。沐老見張本，舊作休。
　　右五字
　　寓言
　　如觀烏雀蚊見張本，舊闕。勸公以其私死也見張本，舊闕。向也括撮而今也被髮見張本，舊闕。而况乎以鬼有待者乎見張本，舊闕。
　　右四字
　　列御寇
　　旡多餘之贏江南李氏張本同，舊闕。汝處己音紀，江南李氏本舊作巳。闔口嘗視其良文成李氏同，舊作闔胡嘗視其良。古之至人天而不人見張文本，舊闕。有慎懁而達見江南古藏本，舊作順。仁義多責六者所以相刑也遠生之情者傀見劉得一本，舊闕。
　　右十二字
　　天下
　　而九滌天下之川江南李氏本，舊作雜。雖未至極江南李氏文本同，舊作可謂至極。
　　右三字
　　右三十三篇闕誤，或兩義，共三百四十九字。
　　覽過南華真經名氏
　　景德四年，國子監本江南古藏本，徐鉉葛湍校天台山方瀛宮藏本，徐靈府校成元英解疏中太一宮本，張君房校文如海正義中太一宮本，張君房校郭象注中太一宮本，張君房校散人劉得一注大中祥符時人。江南李氏書庫本，張潛夫補注。
　　右九家闕誤同異，各有義旨。
　　南華真經章句餘事竟