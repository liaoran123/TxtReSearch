重陽分梨十化集
　　經名：重陽分梨十化集。矗撰金王。二卷。底本出處：《正統道藏》太平部。
　　重陽分梨十化集序
　　丹陽先生系出扶風，大辨之宗親也。家貲鉅萬，子孫詵詵。自幼業儒，不偽利錄，謹性好恬澹，樂虛無。嘗謂其人曰：我因夢遇異人，笑中得悟。大定丁亥秋，果有重陽真人，別終南，遊海島，欲結知友，同赴蓬萊，共禮本師之約。東抵寧海，首往范明叔之遇仙亭。丹陽繼至，參謁真人，一見罐然。昔傾蓋目擊而道存，知丹陽夙有仙契，遂丁寧勸以學道修真。丹陽識其諄誨，敬請真人諧至郡城，居之南庵，命其名曰全真。日夕與之講道於其中，必欲丹陽夫婦速修持，棄空緣，離鄉井，為雲水遊。其初夫婦〔未〕易從也。真人誓鑠庵百日，是孟冬初吉，賜渾梨，令丹陽食之。每十日索一梨，分送於夫婦，自兩塊至五十五塊。每五曰又賜芋栗各六枚。及重重入夢，以天堂地獄十犯大戒罪警動之。每分送則作詩詞，或歌頌，隱其微旨。丹陽悉皆酬和，達天地陰陽奇偶之數，明性命禍福生死之機。由是屏俗累，改衣冠，焚誓狀，夫婦信嚮而師焉。逮己丑歲，從真人西歸至梁汴間。居閱歲，真人蟬蛻仙去。丹陽盡傳其道，廼與其徒西走終南，訪真人舊隱，築環堵而居之十稔。宗闡其教，徒弟雲集，不可勝數。歲在壬寅，丹陽飛錫束來，復還鄉邦。一日，語諸門人曰：真人乎，昔著述已有《全真前後集》。又其遊吾鄉時所著，類皆玄談妙理，裒集得三百餘篇，分為三恢，上曰《下手遲》，中曰《分梨十化》，下曰《好離鄉》。此集關西雖已刊印，然傳到鄉者何其罕邪。門人共對曰：真人向至寧海化師父，寔其根始，他處尚且刊行，死鄉中乎。當重加校證編次，亦作三帙，命工縷板以廣其傳。丹陽門人靈真子朱抱一，携是集訪余。謂余曰：鄉老先生范、趙、劉三公，已作總序，每峽別求為序引。余答曰：僕方且對燈窗，事雕篆以謀進身，繼箕裘之緒，得無魄於忘名利，出塵世者乎。然自謂為兒童時，素識丹陽有慕道之心，又親觀真人鑠庵勸化之事，不能以淺陋辭。因留其《分梨十化》一帙。故樂出是言，庶使四方嚮道之士知全真之教，有利於人也大矣。若夫，二先生戒勸之文，神異之跡，其他記、序、歌、詩，載之已詳。姑叔其丹陽夫婦出家入道之本末云。時大定癸卯歲，寧海州東牟鄉貢進士馬大辨饉序。
　　重陽分梨十化集卷上
　　終南山重陽子王矗撰
　　水雲遊
　　且住，且住。十月小春，當宜鎖戶。一百日、鍊就重陽，也並無作做。渾身要顯唯真素。掛靈明紙布。信任他、走玉飛金，自恬然不顧。
　　丹陽繼韻
　　不住，不住。火院當離，深宜別戶。害風仙、化我扃門，這修行須做。腥擅戒盡常餐素。掛體唯麻布。待百朝、鎖鑰開時，效吾師內顧。
　　贈丹陽絕句
　　成一今朝正一時，渾梨滋味怎生知。若能會飲西江水，直與王風緊廝隨。
　　丹陽次韻
　　風仙成日鎖庵時，賜我渾梨味頗知。心已離家雲水去，道通秘奧虎龍隨。
　　水雲遊
　　玉性，玉性。玉鎖緊嚴，金關牢釘。玉房深、百日清清，玉輝光一併。玉匙開闡通仙徑。玉門中傳令。玉童來、便許全真，玉皇宣已定。
　　丹陽繼韻
　　玉性，玉性。玉戶牢封，金門緊釘。玉房中、見箇驪龍，玉虎來吞併。玉關能啟通捷徑。玉童傳宣令。玉皇天、至矣無私，玉詔今番定。
　　贈丹陽夫婦
　　唯公芋栗兩般餐，道味應同此味甘。六六正當呼十二，前三三與後三三。
　　丹陽次韻
　　芋栗今朝喜得餐，滋味如同玉液甘。箇內修完三十六，世上爭知十有三。
　　贈孫姑
　　二婆猶自戀家業，家業誰知壞了錢。若是居家常似舊，馬公無分做神仙。
　　贈丹陽夫婦
　　十一離分馬秀才，直須款款認頭迴。三塗苦楚安排放，兩塊泥團總不猜。棚下冷言無活計，樓頭暗應沒家財。願惺願悟休相喚，便是教賢出得來。
　　丹陽繼韻
　　風仙得道禀高才，落筆成章釣我迴。一性不教塵裹昧，三光須向箇中猜。真心悟後忘人我，慧眼開時棄色財。今日又知離子味，有緣拂袖不歸來。
　　贈丹陽
　　背上葫蘆酒滿沽，無中卻有有中無。清光滑辣般般識，月裹瓊林永不枯。
　　丹陽繼韻
　　瓊漿玉液不須沽，舌上甘津不暫無。傳得風仙澆溉法，靈苗慧草永難枯。
　　贈丹陽夫婦芋栗
　　栗子前來看芋頭，二人共食過重樓。三三便得三三味，六六須知六六由。用劍能揮身外影，將針會捉水中漚。饒君做盡千般計，怎免荒郊一土丘。
　　丹陽又韻
　　從今垢面更蓬頭，不憶歌歡舊酒樓。趖避家中冤業債，追陪物外好因由。嗟身有似風前燭，歎命還如水上漚。得遇修真生正覺，免教一性臥荒丘。
　　水雲遊
　　思筭，思筭。四假凡軀，干甚廝翫。元來是、走骨行屍，更誇張體段。靈明慧性真燦爛。這骨骰須換。害風子、不藉人身，與神仙結伴。
　　丹陽繼韻
　　思筭，思筭。妻妾兒孫，休來戲飯。白垣冤親、擊腳繩兒，宜一刀兩段。靈源悟徹元燦爛，這一番更換。馬風子、辭別家鄉，與風仙作伴。
　　分梨詩
　　三塊滅主塗，人人一二餔。味能枯北海，香會透西湖。玉浪溶溶滚，金波密密鋪。恰如文義顯，全在者之乎。
　　丹陽繼韻
　　一遇出泥塗，沖和味得餔。龍吟震山谷，虎嘯透江湖。欲要金丹結，須教玉篆鋪。通斯咸變化，何況於人乎。
　　爇心香#1
　　坐殺王風，立殺扶風。只因伊、貪戀家風。爭如猛捨，認取清風。好同行，好同坐，共携風。我即真風，你即佯風。小春天、總賴溫風。將來雪下，怎奈寒風。窗兒裹，門兒外，兩般風。
　　丹陽次韻
　　此箇扶風，幼習儒風。遇風仙、傳得清風。風狂便做，總笑余風。這風風風，風得煞，似心風。脫俗宜風，離境收風。向玄關、要捉雲風。香風不斷，悅我松風。待好風，來靈風，至便乘風。
　　與丹陽
　　芋栗遺賢往不還，休心何用在機關。常怜家計為縈絆，怎得身軀暫處閑。一對沉毬頻輥轉，兩團貓食最癡頑。若教會得清凉語，也許隨余住好山。
　　丹陽繼韻
　　便尋出計不思還，打破氣財酒色關。滅火消煙永遇樂，立身行道放心閑。須教己後成功行，豈敢依前放軟頑。大抵男兒憑志氣，將來决定住三山。
　　恣逍遙#2
　　若要修行，須當子細。把金關、玉門牢閉。上下沖和，位交溉濟。得來後、惺惺又同猜謎。輥入虛空，卻投根蔕。毫光在、爛銀霞際。五彩新鮮，直靈瑩膩。分明徹、淨清闃然細細。
　　丹陽繼韻
　　二氣綿綿，調來細細。向瓊壺、裹頭封閉。子午宮前，玉金周濟。這玄妙、分明免教商謎。天上靈苗，海中根蔕。霞光布、燦無涯際。忽見真容，如同玉膩。通元始、修行在乎子細。
　　與丹陽
　　害風遊歷水和雲，六葉輪迴鐵板分。敲遍世間俱不曉，心知唯有箇人聞。
　　丹陽次韻
　　寶瓶宮裹看祥雲，雲去雲來邪正分。分劈心琴成曲調，調高聲韻自然聞。
　　與丹陽
　　一箇渾梨作四分，翁婆共啖莫紛紛。梨分不為分離事，果結須看結裹文。水湧頻教烏兔飲，火來休把赤心焚。若通水火成顛倒，冷淡清閑自喜聞。
　　丹陽繼韻
　　分梨悟到四離分，漸覺心灰性不紛。妙妙虎龍寧有說，玄玄金玉豈關文。靈苗宜向火中溉，慧草堪於水裹焚。直待大丹丹不漏，真消真息自然聞。
　　神光燦#3
　　金關叩戶，玉鎖扃門，閑裹不做修持。杳默昏冥誰會，舞弄嬰兒。睡則擒猿捉馬，醒來後、復採瓊芝。每依時，這功夫、百日只許心知。自在逍遙做就，唯舒展、紅霞光彩敷披。罩定靈明，方見本有真慈。一粒神丹結正，三重焰、緊緊相隨。過瑤池，透青霄頂上無為。
　　丹陽繼韻
　　風仙鎖戶，馬鈺辭巢，寂然澹乎自持。了幹根源豈肯，攀戀妻兒。識破氣財酒色，憑清淨、固養靈芝。當下手，暗修完、功行不許人知。隱密藏機蓄響，便須當、做箇玉褐懷披。潑殺無明，火燭自是心慈。忍辱得何味況，善芽生、仙佛常隨。通玄妙，這真功卻是無為。
　　與丹陽
　　栗與芋，芋與栗，兩般滋味休教失。性與命，命與性，兩般出入通賢聖。都要知，都要知，便是長生固蔕時。休想瑤臺并閬苑，六家珍寶出天池。
　　丹陽繼韻
　　重陽仙，設芋栗，贈我夫妻莫前失。要知命，要知性，從此超凡要入聖。妙玄知，妙玄知，身中子午倒顛時。水鄉無漏金丹結，自然雲步赴瑤池。
　　真歡樂#4
　　便把戶門安鎖鑰，內更蘊最奇略。安鑪竈、鍛鍊金精，養元神、修完丹藥。二粒圓成光灼灼，虛空外、往來盤礴。五彩總扶持，也無施無作。冥冥杳杳非投託。占盈盈，赴盟約。蓬萊路、永結前期，定長春、瑤芳瓊萼。等接清凉光徧爍，放馨香自然雯作。裹面禮明師，現真歡真樂。
　　丹陽次韻
　　酒色氣財關遠鑰，事務簡當而略。方堪可、水裹尋金，固元初、修持仙藥。鍛鍊須教明更灼，祥煙裊、自然磅礴。這箇好功夫，並無些為作。昏昏默默無依託。湛澄中，有期約。真消息、只在靈臺，對雲霞、瓊林花萼。燦爛光輝真漸爍，性靈靈有何佳作。闡大道清吟，顯清歡清樂。
　　與丹陽
　　今展誰曉五分裁，陰二陽三口各開。知味不遭三界苦，通甘兔卻九幽災。乾坤未判何方住，父母生前甚處來。悟得此因成大覺，從今款款鍊靈臺。
　　丹陽繼韻
　　攀緣斷制自心裁，心地開時性亦開。返照只知家業苦，迴光頓覺火坑災。志隨靈鶴先歸去，意在林泉不復來。物外逍遙功行累，丹成捧出上瑤臺。
　　蕪心香（行香子）
　　造箇王風，自小胎風。大來後、變做心風。遍行遊歷，正是狂風。每閑閑處，詩曲作，似長風。謁馬儒風，說與仁風。說他成、急急驚風。亂為下手，鎖了防風。便怎生，醫得你，破傷風。
　　丹陽又韻
　　此箇扶風，不會祥風。遇風仙、傳得玄風。奇哉風味，清淨家風。這一般風，風得好，屏淫風。施布仁風，闡出祥風。教風行、處處聞風。知風妙趣，捨俗如風。補破傷風，風光好，得真風。
　　與丹陽
　　這番這番芋頭栗，這迴須要知詳悉。恰似餳和蜜，五穀中來花蘂出。甜則一般甜，熱冷兩般怎生請。又似膠與漆，皮膚中來樹裹汁。枯則一般粘，陽陰兩般如何述。築箇環牆上有蓋，四面無門何處入。三歲孩兒娶了妻，六十老翁無家室。若能會得此機關，摩訶般若波羅蜜。省省省，吉吉吉，沒口婆婆長叫屈。
　　頌曰：故將亂道惑公心，惑去惑來直到底。惑得動時你是我，惑不動時我是你。
　　丹陽繼韻
　　風仙五次賜芋栗，夫婦同餐各知悉。大道如伺餳與蜜，攀戀宜乎家跳出。清清滋味忒甘甜，難說難言不可詰。俗情恰似膠與漆，攀戀無異飲銅汁。猛悟迴頭無粘，物外超然閑著述。不羨榮華車與蓋，眾妙之門深走入。無中嬰姹結夫妻，日月交光晃神室。從今達達玉玄關，般若波羅蜜中蜜。省省省，吉吉吉，一靈真性無沉屈。
　　頌曰：凡心滌盡見真心，澆溉靈根雲腳底。自然陡頓忘人我，始覺元初父母你。
　　玉花洞#5　　
　　要知端的，默默細想，須憑因果。致令喜悅，投歸玄妙，便把門兒鎖。惺惺了了真堪可，有自然香火。淨中寂闐，分明一箇，師父來看我。
　　丹陽繼韻
　　得其真遇，怎敢怠慢，勤修功果。緊擒意馬，無令顛劣，便把心猿鎖。逢魔逢難全然可，蓋謂舞煙火。本師說破，元初這箇，爭甚閑人我。
　　無夢令#6 
　　今則與公照燭，無夢令中詳錄。古聖富春詩，六白瑩光如玉。丁屬、丁屬，三塊各人知足。
　　丹陽次韻
　　師父今朝傳燭，塵事不堪齒錄。離別富春姑，各自鍊烹金玉。聽屬、聽屬，了了真如願足。
　　熱心香（行香子）
　　謔號王風，實有仙風。性通禪、釋貫儒風。清談吐玉，落筆如風。解著長篇，揮短句，古詩風。斤運成風，鵬化搏風。恣雲遊、列禦乘風。冬寒閉戶，念見高風。更坐無鑪，眠無被，任霜風。
　　丹陽繼韻
　　仙倡王風，來化扶風。啟虔誠、特顯家風。出神入夢，跨鶴乘風。要馬風風，風取信，便隨風。見景投風，藉甚儒風。脫家緣、故做心風。不迷假相，直認真風。更捉風飈，乘風馬，駕雲風。
　　重陽分梨十化集卷上竟
　　#1此詞牌應為『行香子』。
　　#2此詞牌應為『婦人矯』。
　　#3此詞牌應為『聲聲慢』。
　　#4此詞牌應為『畫夜樂』。
　　#5此詞牌應為『探春令』。
　　#6此詞牌應為『如夢令』。
　　重陽分梨十化集卷下
　　終南山重陽子王喆撰
　　黃鶴洞中仙#1
　　你待堅心走，我待堅心守。栗子甘甜美芋頭，翁母同張口。開取四時花，綻取三春柳。一性昭然全得他，玉液瓊漿酒。
　　丹陽繼韻
　　不敢心狂走，極謝師真守。芋栗今番六次餐，美味常甘口。不作東牟叟，不戀東風柳。參從風仙物外遊，共飲長生酒。
　　黃河清
　　根固源澄宜鎖戶，清清堅守深洞。轉加溫煖，悉屏嚴凝寒凍。別是風流雅致，頓知得超昇管中。得自然開悟，長生遇，玉花正好拈弄。元初本有真靈，明明處、這迴搜見鉛汞。便令結就，一粒金丹堪貢。顯現祥光瑞耀，更來往、隨鸞引鳳。十洲三島，神仙喜慶迎共羾。
　　丹陽次韻
　　師父專專封閉戶，非干固濟雲洞。亦非誇衒，能受三冬飢凍。為我愚頑戀俗，用機化玄言必中。等待子自悟，知其遇，捨家物外拿弄。怡然頓覺元初，捐塵累、便烹鉛更烹汞。於澄湛中，保養神珠為貢。直待功成行滿，恁時節、攜雲跨鳳。赴蓬萊島，仙童遠遠來迎挺。
　　憶王孫
　　分明七寶更休論，七座門開各有門。一四一三各彼吞。返陽魂，便是長生保命存。
　　丹陽繼韻
　　風仙師父妙談論，說透無為清淨門。舌上甘津味得吞。溉精魂，陰裹陽生萬劫存。
　　玉京山#2
　　失笑迷陰化不來。頑愚心鎖硬，怎生開。直饒富貴沒殃災。天年限，終久落輪迴。鬼使早相催。兒孫難替得，有何推。恁時悔恨哭聲哀。方知道，學道是仙材。
　　丹陽又韻
　　慷慨男兒跳出來。名韁并利鎖，豁然開。宜乎了幹死生災。超彼岸，休望再頭迴。師父教言催。道裝當結裹，役心推。任教妻子哭哀哀。關西去，做箇駕雲材。
　　臨江仙
　　栗子味招全道子，真人訓馬先生法名通不字全道，道號無憂子。芋頭滋味引迴頭。各人喫了並無憂。四三通十二，箇箇下重樓。喫得過時冰是水，水中兩點浮漚。一來一去幾時休。若教同我願，管取得真修。
　　丹陽總韻
　　大悟立身蓑笠好，遇投相應迴頭。訓予全道號無憂。慧眸觀玉洞，雲步上瓊樓。赤鴈頭鑽清晏地，白鷗足捧浮漚。兩般混合最休休。要除三界苦，堪把一靈修。
　　黃河清　按一百八數
　　九曲黃河分九轉，洪波大浪清淨。九江共同、合就俱來歸正。九鼎中間顯現，九宮闡、端流一定。玉翻金潑盈盈處，倒侵九曜開影。九霄翠碧相齊，九臯有、鶴鳴迎接精瑩。九光洞明，返照靈輝堪竝。九曲神珠跳躍，九仙至、如然游泳。湛禪澄徹，成功行九天通聖。
　　丹陽繼韻
　　九曲黃河流轉九，陽陰逆順情淨。九池之內、涌出龍泉端正。九會亙初湛寂，九關現、靈波永定。美芝祥瑞天然秀，九莖自是無影。九霞覆鼎澄輝，九還火、鍊神丹轉光瑩。九玄祖先，要救攀仙肩竝。九九重陽口訣，暗傳得、非凡游泳。累真功行，將來去九霄參聖。
　　臨江仙
　　八卦分明鋪擺定，二人各四陽陰。中間玄妙細搜尋。若能知此味，便是得真金。恬淡隱藏清與淨，甜甘卻顯佳音。八都山上出高岑。正當堪眺望，方是好登臨。
　　丹陽次韻
　　八識通知心已定，徧觀物物皆陰。不如留意則追尋。水中閑養火，玉內要生金。直待陽純丹不漏，凭時可稱知音。超然雲步上瑤岑。不勞極目望，自見好光臨。
　　詩與丹陽
　　百日扃門意已投，定須堪可作朋儔。馬猿返性緣攀戀，桃杏為人也害羞。從此果能成決斷，端然真箇好因由。撐篙已在中流裹，難下逍遙得岸舟。
　　丹陽繼韻
　　今朝誓狀謹相投，做箇灰心物外儔。鍊氣頤神常有樂，上街展手略無羞。擘開世網歸真趣，跳出樊籠得自由。參從本師雲水去，逍遙坦蕩駕神舟。
　　絕句
　　謾說修行學大道，切須先向身中考。勸公第一莫多情，天若有情天也老。
　　丹陽次韻
　　得遇明師歸正道，迴光返照心頭考。自然開悟絕塵情，箇內修完仙不老。
　　莫思鄉#3　贈丹陽
　　栗子味堪收，更出馨香是芋頭。今後喫時思想定，追求，為甚般般各六籌。細認細尋搜，芋有青苗栗有。空外地中歸一處，休休，說破玄玄你越愁。
　　丹陽繼韻
　　意馬下功收，不放心猿暫出頭。一點靈明歸太素，何求，通六幽微罷運籌。芋栗更閑搜，知味聞香識破。須向空中尋響喨，無休，真樂真歡散盡愁。
　　贈孫姑
　　在家只是二婆呼，出得家緣沒火鑪。若會修行成鍜鍊，教人永永喚仙姑。
　　望蓬萊#4
　　逢九變，逢九變，須用寶刀裁。陰魄莫隨魔鬼轉，陽魂合趕好梨來。今已免輪迴。公聽取，公聽取，道眼正堪開。四假身軀宜鍜鍊，一靈真性細詳猜。有分看蓬萊。
　　丹陽次韻
　　通真九，通真九，箇內下功裁。便使龍蛇騰地去，卻教雲鶴下天來。晨看暮潮迴。白蓮綻，白蓮綻，自有碧蓮開。清淨門中通出入，無為路上兔搏猜。定是到蓬萊。
　　〔虞美人〕 
　　丹陽問余：不住飲冷水，何故？答曰：我自甘河得遇純陽真人，因飲水焉。故作是詞。
　　害風飲水知多少，因此通玄妙。白麻衲襖布青巾，好模好樣真箇好精神。不須鏡子前來照，事事心頭了。夢中識破夢中身，便是逍遙達彼岸頭人。
　　丹陽繼韻
　　馬風得遇心塵少，通得玄中妙。自然恥戴皂羅巾，真息綿綿營養不神神。慧燈不住通天照，性命須當了。金鑪便是鍊丹身，坦蕩逍遙做箇散閑人。
　　蘂珠宮#5
　　栗子二三箇，法這芋頭、的端六箇。分付清閑唯兩箇。尋思箇，甘甜味，怎生箇。五臟明明箇，又六腑、不差些箇。更有金丹此一箇。十二箇，請翁婆、會則箇。
　　丹陽繼韻
　　芋栗又分六箇，遇投三、謂懷真箇。芋者遇也，投三者，真人乃三官人也。立子三人總忘箇。栗者立也，予子三人皆長立，故有是句。細搜尋，就中認，箇中箇。性月圓圓箇，真歡樂、不愁些箇。或問扶風因甚箇。報君知，捨那箇，得這箇。
　　贈丹陽
　　莫慮王風冷，王風自不寒。百朝欻地過，出路你咱看。
　　丹陽繼韻
　　有漏常愁冷，無情不覺寒。要通雲外境，捨俗慧眸看。
　　感皇恩
　　百日鎖庵門，分梨十化。閑閑澄中，淨養真假。箇人嘆問，直受如斯瀟灑。我咱知得也，誠清雅。別有一般，分明好畫。頻頻親擎出、暫懸挂。那懣要看，萬斛珍珠酬價。想時傳說下，些兒話。
　　丹陽次韻
　　鍾呂遣風仙，專行教化。故鎖庵門，□即非假。用機誘我，暗剔靈明惺灑。脫家風狂做，棄儒雅。真箇內容，難描難畫。六銖衣光彩，體披掛。手擎丹顆，瑩瑩光明無價。蓋因傳得些，非常話。
　　報師恩#6
　　為何不倦寫詩詞，這箇明因只自知。一筆書開真正覺，三田般過的端慈。迴光返照緣觀景，固蔕深根恰及時。密鎖玄機牢閉戶，喚來便去赴瑤池。
　　丹陽次韻
　　今朝跪領本師詩，秘密玄機喜得知。勘破萬緣忘假相，滌除六慾起真慈。男婚女嫁休心日，意滅情忘捨俗時。恭從吾師雲水去，將來決定到天池。
　　贈丹陽
　　酒初醒，夢初驚。月初明，性初平。如覺悟，是前程。
　　丹陽次韻
　　醉中醒，睡中驚。暗中明，箇中平。心開悟，得前程。誓丹陽子孫入道，七祖出離地獄。子孫得道，九祖生天。如退道，累祖先。
　　悟南柯#7
　　芋栗今番徹，賢愚兩共餐。一能陽氣做團團。一箇沉淪、陰魄愈摧殘。來者歸清淨，迷人俗冗盤。通全跳入好仙壇，恰恰同居、吉吉永相看。
　　丹陽次韻
　　立遇心通徹，清香味得餐。水中紅焰結成團，雪裹瓊花、爛漫不凋殘。性燭明金闕，神丹晃玉盤。齊修六度與三壇，出自吾師、內景自然看。
　　絕句
　　二婆只識世間居，不識蓬瀛有玉壺。若肯迴頭修覺悟，名傳永永喚仙姑。
　　玉堂春
　　玉性金真，人人皆可化。玉液金丹，頻頻迎迓。玉兔金烏，光光相次亞。照玉欄杆種玉芽。玉蘂金莖，長長生不謝。玉女金童，常常看舍。玉鎖金匙，門門開闡下。賞玉堂春對玉花。
　　丹陽繼韻
　　玉悟金通，心心從教化。玉虎金龍，時時相迓。玉灩金波，澄澄成次亞。見玉溪中產玉芽。玉葉金枝，榮榮無朽謝。玉姹金嬰，閑閑看舍。玉戶金關，明明開上下。唱玉堂春賞玉花。
　　重陽真人分梨十化集卷下竟
　　#1此詞牌應為『卜算子』。
　　#2此詞牌應為『小山重』。
　　#3此詞牌應為『南鄉子』。
　　#4此詞牌應為『望江南』。
　　#5此詞牌應為『夜遊宮』。
　　#6此詞牌應為『瑞鷓鴣』。
　　#7此詞牌應為『 南柯子』。