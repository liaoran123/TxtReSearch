靈寶施食法
　　經名：靈寶施食法。撰人不詳，約出於宋元。言施食亡塊儀法。一卷。底本出處：《續道藏》。
　　靈寶施食法
　　此法能日日行之，惟好。恐未能長齊，但不食五辛及厭物醉酒，皆可。若只遇齋日行之，亦在人也。每當早飯之時，先存淨飯子，以小盒盛貯，至夜靜望空，默念淨三業咒。同前朝真懺。內持咒時，必須身心如一，塵累頓志，幻境皆空，金光洞煥。次念土地咒，存土地正神拱立聽令。
　　此間土地，神之最靈，升天入地，出幽入冥，為吾關奏，不得留停，有功之日，名書上清。
　　次念救苦經一徧。先誦此經者，所以政其誠，敬望其感孚也。當誦經之時，須一念不生，萬緣俱寂，日光上燭，泥丸圓光，充滿慈尊，眾真森羅于內。次祝云：
　　具位臣某，稽首皈依，志心上告虛無自然元始天尊、玉宸道君靈寶天尊、太上老君道德天尊、青華慈父太乙救苦天尊、十方應號救苦天尊、十方救苦真人、十方救苦童子、上清玄一三真君、三天大法師正一真看，太極左宮仙公真君、九州都仙太史真君、金闕昭凝妙道保仙元君、一元無上救苦薩君真人、九天度魂諸司真宰、十方得道一切神仙、法籙宗師仙靈、雷霆岳酆帥將、神虎追攝官屬、三元五道大神。恭望洪慈，俯垂洞鑒，以今某處奉道某人，輟餐施食，普濟幽靈，願降祥光，照開冥道，攝引魂爽，疾速來臨。仰憑三寶，慈尊慧力，散灑甘露，變化法食，周徧十方法界，鬼神咸資解脫。
　　次念普照鬼神咒曰：
　　喃喎胃孚定吉利。一炁七遍。急速至攝。
　　存黑炁一團，廣大無邊，從左肩後來，內有萬點星光，即一吸吹，布于前，如有神將部領。次祝曰：
　　謹召十方無極世界一切魔靈道，人倫道，地獄道，餓鬼道，畜生道，諸類男女孤魂，劫亡苦爽，我等宿生，負命負財，負恩負義，冤債囚徒，古往今來，他方此界，戰場陣歿，客死枉亡，一切沉魂滯魄，鬼神精靈等眾，悉承道力，來赴靈場，受食和冤，乘功超化。
　　次念甘露開咽喉咒曰：
　　唵里元希平吒希攝華耶。　一炁九遍。
　　存慈尊應感浮空，散洒甘露，自己舌拄上腭，唇齒相合，目光上視頂門。俟其滿口甘潤，漸漸嚥液，熱惱清凉，無復飢渴，幽靈皆濟矣。
　　次念化食咒曰：
　　唵部盧里嚴聿多攝。　一炁七遍。
　　以神咒力，變化法食，廣大無邊，卻持五厨咒一遍。須從容緩念。
　　一炁和太和得一道皆泰和乃無一和玄理通玄際不以意思意亦不求無思意而無有思是法如是持莫將心緣心還莫住絕緣心在莫存心真則守真元修理志離志積修不符離志而不修志已業無已知諸食炁結炁非諸久定結炁歸諸本炁隨取當隨洩。
　　次念解冤咒：
　　化悶唵利吽，解釋五鬼債。一炁七遍。
　　自己身心澄徹，不起怨憎，眾魂省悟，恩怨兩忘，自然解脫。次說散云：
　　諸仙子等，飢虛飽滿，熱惱清凉，執對消除，冤仇和釋。更能皈依道，免墮地獄。皈依經，免墮餓鬼。皈依師，免墮畜生道。能持受九真妙戒，當消九幽大罪。能結四大誓願，當道果。今以逐一宣傳，各心聽受。三皈依者，皈依大羅玉京妙道，皈依華堂內景玉經，皈依人天得道宗師。九真戒曰：一者敬讓，孝養父母。二者克勤，忠於君主。三者不殺，慈救眾生。四者不淫，正身處物。五者不道，推義損己。六者不嗔，兇怒凌人。七者不詐，諂賊害善。八者不驕，傲忽至真。九者不二，奉戒專一。四大誓願者，願誓了明本性，不墮迷津；誓願啟大慈悲，離諸情欲；誓願廣修福德，普濟眾生；誓願皈奉真宗，贊揚道化。如上皈戒，檢束身心，願力扶持，終劫不昧。盡未來際一切眾生，同此熏修，各諧超度。
　　次散食咒曰：
　　我設清浄供，普施幽魂眾。一粒遍十方，河沙鬼神共。
　　次稽首瞻送，回向。
　　神光上朝，透出頂門，閉炁猛著，呵呵左手，剔出午文。冲前黑炁中，萬點昷光，升入無形，了無罣無礙，切戒疑滯。咒曰：
　　願以此功德，回向大慈尊。嘉被我宗親，師資并眷屬。普及諸眾生，皆成無上道。
　　前咒有口字邊字，只念一邊。正字如有字音者，如常音念，不叉疑惑。
　　靈寶施食法竟