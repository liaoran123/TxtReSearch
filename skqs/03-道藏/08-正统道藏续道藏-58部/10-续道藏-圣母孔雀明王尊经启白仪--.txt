太上元始天尊說寶月光皇后聖母天尊孔雀明王經
　　經名：太上元始天專說寶月光皇后聖母天專孔准明王經。撰人不詳，明張國祥校梓。三卷。底本出處：《萬曆續道藏》。
　　太上元始天尊說寶月光皇后聖母天尊孔雀明王經啟白
　　奏樂　稱職　整聖　開經
　　各捧香啟請如法　　知磬舉
　　開函演奧天尊　　眾和一聲：
　　大慈悲開函演奧天尊
　　開念：
　　元從浩劫演仙章，始末原由未見詳。
　　文化久行扶世運，昌時廣慶助元皇。
　　大教留傳無替悉，洞玄敷演有維綱。
　　仙凡混合通神感，經卷昭明永發揚。
　　眾和一聲：
　　大慈悲開函演奧天尊。
　　奏樂畢，大眾念：
　　稽首梵音教主，皈命孔雀慈尊。遍河漢之群真，滿周天之列宿。本命星官，流年真宰。行病布瘟之眾，作威降福之神。護界護壇善神，侍香侍經官眾。持帝鍾之初叩，音徹十方。聞寶號以纔宣，聲通九地。受今啟請，已沐雲臨，願降經筵，證盟功德。今辰奉為，入意。重念，某。有災有患，皈投解謝之門。延福延生，敬啟備禳之會。願九結十纏之冤咎，渙若冰消。冀七傷八難之災述，釋如風蕩。善功圓滿，立降禎祥。
　　大眾虔誠，舉揚聖號。
　　開念：
　　皈命孔雀大慈尊，皈命天王諸聖真。
　　消災延壽降吉祥，人間天上演靈文。
　　知磬舉
　　折開龍宮藏　捧出玉琅函。
　　孔雀尊經，　同伸相應。
　　知磬舉
　　消災延壽天尊。眾和一聲：
　　大慈悲消災延壽天尊
　　開念：
　　大哉元始演仙童，浩劫傳來孔雀王。
　　指善修真功不淺，廣開方便顯靈壇。
　　知磬舉
　　大慈悲消災延壽天尊。
　　開念。
　　凡諸誦經，先當持念爭身口神咒，至開經玄蘊咒。
　　稽首長跪，或坐壇端心，念誦禮請。
　　眾念：
　　仰啟三清境，無上三境尊。
　　仰啟大羅天，無上玄穹主。
　　仰啟三清界，侍宸諸真眾。
　　妙道難思議，造入資玄門。
　　妙經抉玄蘊，導引塵迷趣。
　　臣今爭三業，口誦及心持。
　　唯願大慈悲，開受臣所請。
　　慈光燭卑賤，聰聽聆音聲。
　　願臣諷誦時，響徹十方界。
　　成就一切願，如經所稱述。
　　從此漸進脩，成道事諸聖。
　　志心皈命禮請
　　禮請輪請。
　　玉清聖境，清微天官。鬱羅蕭臺之中，森羅淨泓之上。現有為之梵相，具無極之神通。敷演真玄，破無有色空之礙。拯提趣類，絕智愚高下之分。妙用難窺，靈機罔測。大悲大願，大聖大慈。無量度人，元始天尊。
　　衆和一聲：
　　願降經壇，證盟功德。
　　志心皈命禮請
　　上清真境，禹餘天官。紫微瓊臺之中，玄都玉京之上。接元始虛皇之統系。超西那玉國之根苗。入黍米珠，盡抱真玄之精粹。在香林苑，屢談秘要之筌蹄。妙德難思，神通莫議。大悲大願，大聖大慈。無量度人，靈寶天尊。
　　衆和一聲：
　　願降經壇，證盟功德。
　　志心皈命禮請
　　太清仙境。太赤天宮。巍巍金闕之高， 渺渺重霄之上。降生於無量數劫，說法於萬二千天。五千秘言，融三才之妙道戶八十餘度，接六趣之衆生。聖德祟高，玄功廣博。大悲大願，大聖大慈。無· 量度人，降生天尊。
　　衆和一聲：
　　願降經壇，證盟功德。
　　志心皈命禮請
　　妙有真境，彌羅上宮。曩示現國王之身，即根本帝尊之質。始相湛寂，實至玄至妙以難言。嗣位繼傳，妙無等無倫而相踵。聖父之慈悲父，至尊之最上尊。、稱讚難窮，皈依莫盡。大悲大願，大聖大慈。光嚴妙樂，國王聖父天尊。
　　衆和一聲：
　　願降經壇，證盟功德。
　　志心皈命禮請
　　妙有真境，彌羅內宮。慈顏烜春日之和，懿範凜秋霜之肅。純全梵其，先天地以素存。化現妙身，歷后妃而示應。具一氣胚胎之妙，寓帝身生化之珠。萬化祖根，衆生慈母。大悲大願，大聖大慈。寶月光皇后，聖母元君。
　　衆和一聲：
　　願降經壇，證盟功德。
　　志心皈命禮請
　　彌羅內境，圓相開明。瑞氣垣先天之祖母，慈光示釋教之宗師。駕孔雀之靈現，乘鸞鳳之顯應。演真經皈告於天王，談道昔從於上帝。誓願救度，慈濟無邊。衆生有難若稱名，普護無窮而拯拔。救護群品，皈依莫盡。大悲大願，大聖大慈。釋天教主，孔雀明王大天尊，聖母元君。
　　衆和一聲。
　　志心皈命禮請
　　紫金金闕，白玉玉京。住妙有之境中，處玄真之天上。功圓道備，放妙相卓冠於諸天。心廣體胖，故慈光遍燭於三界。位尊上極，無上道妙，而玄之又玄。真聖宗師，天人依仗。大悲大願，大聖大慈。穹蒼聖主，玉皇夭尊。
　　衆和一聲。
　　志心皈命禮請
　　光嚴國內，妙樂土中。聖母凝神，夢於虛無。道君授玉質於恍惚，慈愛和遜。弗貪萬乘之尊榮。忍辱仁柔，不憚億劫之修累。功高無比，德重難瑜。大悲大願，大聖大慈。現無量功德之身，玉皇天尊。
　　眾和一聲。
　　志心皈命禮請
　　尊居帝位，高處天宮。遍遊於一切，白玉京中。普現於十方，黃金闕內。定而能應，去來自在以無拘。合而可分，變化圓通而莫測。演淨解脫之道，濟沉迷幽苦之徒。自然而然，非識可識。大悲大願，大聖大慈。現清諍自然之身，玉皇天尊。
　　眾和一聲。
　　志心皈命禮請
　　昔為王嗣，苦建玄功。三千餘劫之修行，有如一日。億萬生靈之拯度，廣及十方。雖法身由胎藏之胚腪，諒聖體由道源之變化。不壞不滅，杳亡杳存。大悲大願，大聖大慈。現神明堅固，不壞真空。無上法身，玉皇天尊。
　　眾和一聲。
　　志心皈命禮請
　　清微天上，大玄玉都。知時至而舉· 六神通，分法身而遍十方界。如無邊境，上天下地悉昭融。出大妙音，六道四生皆解脫。表以放光之瑞相，明玆本行之勝因。蕩蕩難名，巍巍無上。大悲大願，大聖大慈。分軂應化，玉皇天尊。
　　眾和一聲。
　　志心皈命禮請
　　北極真空，尊居無上。本行皆難行之苦行，是身即清淨之道身。棄國出家，施財寶而捨血肉。濟幽及顯，宣正化而揚神功。教菩薩而悟大乘，證金仙而入妙道。為慈悲父，誠大丈夫。大悲大願，大聖大慈。玉帝應身，清淨自然覺王如來。
　　眾和一聲。
　　志心皈命禮請。
　　與諸眷屬，馭八景輿。雖後會於法筵，實首陳於愒讚。花成寶蓋，悉歸美於帝光。樂奏洞章，欲溥沾於聖澤。門五品而先一品，居九天之第八天。啟白元尊，稱揚上帝。大悲大願，大聖大慈。經筵啟問，高虛請明王主帝君。
　　眾和一聲。
　　志心皈命禮請
　　玉光境內，寶蓋會中。感上帝開利益之門。為眾生興方便之意。周流沙界，受真經而五品以誦持。親奉玉音，敕三界十方而覆護。以孝養恭敬而為本，則自在逍遙而無疑。畫畫歌辭，巍巍功德。大悲大願，大聖大慈。經筵啟問，昊天上帝。
　　眾和一聲。
　　志心皈命禮請
　　寶蓋會中，玉光境內。從下方而來覲，知至理之本同。飛八賡香而旋繞道前，雨眾妙花而遍覆會上。護諸國土，冀妙法之福含靈。具六神通，衛真經而遵敕命。終篇獻頌，億劫長存。大悲大願，大聖大慈。四眾八部，大乘菩薩，梵天一切金仙。
　　眾和一聲。
　　志心皈命禮請
　　青華聖境，東極上宮。十方化號度眾生，百億瑞光瞻妙相。即隨機而赴感，由誓願之弘深。九色蓮花，作慈航之彼岸。一枝楊柳，開甘露之法門。無量度人，大慈仁者。大悲大願，大聖大慈。太一尋聲，救苦天尊。
　　眾和一聲。
　　志心皈命禮請
　　家世相韓，股肱佐漢。身不勞於汗馬，名已在於丹書。掉三寸舌為帝者師，受一編書作人中傑。進黃石公履，由志合以道同。從赤松子遊，遂功成而身退。玉經緹證，實節疏塋。大悲大願，大聖大慈。校經主宰，天樞上相，法主道君天尊。
　　眾和一聲。
　　志心皈命禮請
　　北方淨域，玄武奧樞。始從金闕以化身，終輔玉皇而斷惡。修真學道，功成於四十二年。拯濟世人，澤被於千萬億劫。有求皆應，無願不從。威德剋比於乾坤，道力弘深於海嶽。功過必察，賞罰無迯。大悲大願，大聖大慈。北極真武，佑聖真君。玉虛師相，玄天上帝，終劫濟苦天尊。
　　眾和一聲。
　　志心皈命禮請
　　本來南土，上訴蜀都。先獲黃帝九鼎之丹書，後從老君兩度於玉局。千軸得修行之要，一時成吐納之功。法籙全能，受盟威品。而結璘訣，正邪兩辨。奪福庭治，而化鹹泉。無愧大丹，兼齊七政。大悲大願，大聖大慈。三天上相，玄都丈人。扶教度人，大法天師。六合無窮，高明大帝，降魔護道天尊。
　　眾和一聲。
　　志心皈命禮請
　　昔降生於周末，應禱尼靈。今主宰於皇朝，維持聖治。德參太極，道集大成。為百世之儒師，作生民之教主。毋固毋必，毋我毋人。刪詩定書，擊易執禮。在在應春秋之化，方方持孝義之經。大悲大願，大聖大慈。先聖至聖大成文宣王，興儒盛世天尊。
　　眾和一聲。
　　志心皈命禮請
　　不驕帝境，玉真慶宮。現九十八化之行藏，顯億萬千種之神異。飛鸞開化於在在，如意救劫以生生。至孝至仁，功存乎儒道釋教。不驕不樂，職乎盡乎天地水官。功德難量，威靈莫測。大悲大願，大聖大慈。九天開化，主宰七曲。靈應大帝，談經演教。消劫行化，更生永命天尊。
　　眾和一，聲。
　　志心皈命禮請
　　清微天上，寶蓋會中。常面睹於慈光，亦親聆於妙法。以本行之經教，萬代流傳。俾後世之民生，一忱受誦。惟聖聖相承之師匠，使源源不絕於人天。大悲大願，大聖大慈。傳經演教，歷代祖師，神仙聖眾。
　　眾和一聲。
　　志心皈命禮請
　　寶蓋會中，玉光境內。奉上帝之敕命，作三界之慈航。斡運四時，主張造化。覆護受持，是此經者。滿足所欲，如是願心。十方帝君，神仙兵馬。十極神王，二曜九星。三官四聖，五方星斗。四天門王，周天星眾，二十八宿。降魔金剛力士，飛天神王。四海九江，五嶽四瀆。山林川澤，井泉溝渠。十二河源，龍王龍女。羅叉魔耶，諸大天王。孔雀能仁，一切主者。法錄吏兵，城隍社令。樹木神眾，土地靈官。護戒護壇，護經護道。．經筵有感，一切真仙。惟願天垂寶蓋，地擁金蓮。臨幸道場，主盟功德。
　　臣等朝真求哀懺悔。
　　眾念樂師韻。
　　臣等自從無始劫，無明煩惱覆真心。
　　常行殺盜與邪淫，兩舌妄言并錡語。
　　誹謗大乘真正教，鬥亂親朋離間人。
　　貪嗔癡暗縱三心，喜怒愛惡增七慢。
　　歷劫罪根難記憶，多生業垢莫能量。
　　皈依上聖大慈悲，發露真心求懺悔。
　　劫千生諸罪垢，願從懺悔悉消除。
　　將此身心奉上聖，惟願罪根悉原宥。
　　懺悔已往，臣等志心，同伸啟願。
　　願眼常睹玉毫相，願耳常聞說法聲。
　　願鼻常嗅眾妙香，願舌常讚無上道。
　　願身不染邪淫法，願意常存正信心。
　　發願上報四重恩，發願下濟三途苦。
　　廣運慈悲憐一切，廣行方便度眾主。
　　仰惟玉帝大慈悲，加護願心悉成就。
　　發願已後，臣等志心皈命禮。
　　眾誇。
　　太上彌羅無上天，妙有玄真境。渺渺紫金闕，太微玉清宮。無極無上聖，廓落發光明。寂寂浩無宗，玄範總十方。湛寂真常道，恢漠大神通。玉皇大天尊，玄穹高上帝。
　　平坐談經如法。
　　知磬舉
　　孔雀明王天尊。
　　眾和一聲：
　　大慈悲孔雀明王天尊。
　　開說：
　　孔雀明王一部經，能令護國救凡民。
　　談演靈文消厄難，廣開方便度眾生。
　　眾和一聲：
　　大慈悲孔雀明王天尊。
　　眾□。