玄天上帝百字聖號
　　經名：玄天上帝百字聖號。撰人不詳，明張國祥校梓。底本出處：《萬曆續道藏》。
　　玄天上帝百字聖號
　　混元六天傳法教主脩真悟道濟度群迷普為眾生消除災障八十二化三教祖師大慈大悲救苦救難三元都總管九天遊奕使左天罡北極右垣大將軍鎮天助順真武靈應福德衍慶仁慈正烈協運真君治世福神玉虛師相玄天上帝金闕化身蕩魔天尊。
　　仁宗皇帝御讚
　　鎮天真武，長生福神。萬物之祖，盛德可委。精貫玄天，靈光有偉。興益之宗，保合大同。香火瞻敬，五福攸從。
　　祈籤祝文
　　凡欲析籤，必預誠心潔身。清晨神爽之時，恭詣聖前，焚香祝告曰：
　　天蓬大元帥，天猷副元帥，翊聖保德真君，真武靈應大帝，北天大道四十九位靈應天尊，左右侍從官軍。殿庭香火，應感真靈。向伸啟告，俯垂鑒聽。某鄉貫某膚居住某人，今為某事，祈求聖籤。伏望明彰報應，指示愚迷。所祈所願，大賜顯靈。下情無任，虔禱之至。
　　舉籤念曰：
　　天地神祇，萬物皆知。吾今下課，
　　善惡扶持。凶應凶兆，吉應吉時。
　　判斷生死，庾定無疑。
　　玄天上帝聖降日
　　正月。初七日。二月。初八日。三月。初三日。聖旦，初九日。四月。初四日。五月。初五日。六月。初七日。七月。初七日。八月。十三日。九月。初九日。南山嚴宮五龍捧聖，白日飛昇。十月。二十日。十一月。初七日。十二月。二 ＋七日。閏月相同。
　　玄天上帝感應籤
　　第一籤　大吉　飛龍變化
　　聖意：飛龍變化喜逢時，此日昇騰果遂期。
　　謀望求財多吉慶，求官進位更無疑。
　　謀望：沖霄志氣滿心胸，君子應非久困窮。
　　此行當際風雲會，萬人頭上逞英雄。
　　家宅：三陽交泰轉鴻鈞，瑞氣迎門萬事新。
　　歲稔時登財祿旺，又添人口喜相親。
　　婚姻：世問大禮是婚姻，天配如何悟世人。
　　人若自知天理合，何須著意問天神。
　　失物：偶失資財莫怨天，要知綜跡在南邊。
　　過時終有傳音信，莫把平人作盜冤。
　　官事：未發文書不用瞋，公廳雖直事難伸。
　　不如散卻心頭火，免得將錢送別人。
　　行人：卦直飛龍莫問親，千山萬水幾艱辛。
　　直交明月團圓處，西出陽關見故人。
　　占病：焚香檮告意精專，惟在君心作福田。
　　壽筭天曹曾注定，何勞私下保安痊。
　　解曰：占家宅平安，病者立痊，六甲生男，行人立至，官有理，失物可尋，婚姻可成，出行吉利，求官必達，求財大遂，田蠶大熟，六畜興旺，百事大吉。
　　第二籤　中下　虎出大林
　　聖意：虎出大林須動眾，眾人見了卻憂疑。
　　雖然未必傷人命，亦主虛驚事可知。
　　謀望：不平天理強支持，妄作從來是禍基。
　　君子安貧終有道，莫教失計被人欺。
　　家宅：久淹陋室欲更新，爭奈伊家少福抹。
　　不憚虛驚憂怪夢，更防小口及陰人。
　　婚姻：乍時相見好容儀，誰料中間一半非。
　　不是婚姻休作對，何如撒手且回歸。
　　失物：只為當初不小心，資財已失復何尋。
　　直教月盡寅申日，纔有傍人說信音。
　　官事：只好安居守運時，莫經官府受鞭笞。
　　勸君休管人閑事，惹得愁來悔後遲。
　　行人：碼杳魚沉信息稀，空勞望斷白雲迷。
　　相逢若遇寅辰日，鵲噪簷前人馬歸。
　　占病：鬧中得病靜中安，莫作尋常一例看。
　　有願在心宜早賽，免教積熱變脾寒。
　　解曰：占身不宜出入，失物難尋，病者
　　作福，行人有信未至，求財遲，小口有災，六甲難產，官事和勸，求官未達，婚姻難合，六畜田蠶半熟。
　　第三籤　大吉　否極泰來
　　聖意：否極從今喜泰來，龍泉磨拂舊塵埃。
　　莫信守己無他望，閉戶深居也獲財。
　　謀望：幾年綜跡在江湖，名利纔成出困途。
　　此日相逢官貴力，好看春色滿皇都。
　　家宅：莫憂家宅久淹連，天理於人豈有偏。
　　但肯從前更改過，管教財穀勝常年。
　　婚姻：有綠造物自安排，休嘆無綠事不諧。
　　此際好聽琴瑟韻，莫教夜雨滴空階。
　　失物：幾年沙裹去淘金，失卻纔知枉費心。
　　目下欲尋難得見，直逢艮後有知音。
　　官事：偶遭橫事迫軀身，冤枉如何訴得伸。
　　自有神明空裹祐，不教善者作囚人。
　　行人：歷涉江河幾萬重，家鄉回首白雲籠。
　　從來也有陰功護，人在春風和氣中。
　　占病：剛強狼戾惹兇災，譴責肌膚瘦似柴。
　　若合道心從革過，枯枝花葉一時開。
　　解曰：占家宅人口大利，病宜作福，官事有理，求財遂意，六甲生男，求官必達，行人即至，六畜興旺，田蠶大熟，身體大吉，婚姻可成。
　　第四籤　中下　勞心費力
　　聖意：勞心費力欲成功，待得花開一陣風。
　　須藉束君輕借力，望中別有一枝紅。
　　謀望：用盡機謀事不成，如今休要問前程。
　　直待金烏到坤震，自然榮顯利名興。
　　家宅：無由閑事費支持，枉用貪心不見機。
　　畜產損傷猶小失，更防人口有驚疑。
　　婚姻：婚姻到日不須尋，何必區區枉用心。
　　有意種花栽不活，等閑插柳卻成林。
　　失物：喫辛受苦鑽資財，誰想今朝灰受災。
　　得失富貧皆由命，如今不必亂疑猜。
　　官事：自古剛強解悟身，誰知有理反遭慎。
　　如今未必官刑責，何不私和做好人。
　　行人：去時指望採黃金，回首家鄉路轉深。
　　今日早知人事別，當初何似莫貪心。
　　占病：但知動作是真奇，不想貪心惹禍基。
　　空使七情傷本體，早求善力保無疑。
　　解曰：占家宅人口有災，心失脫，求財未遂，失物不見，即宜急尋，行人未至，病者重，作福求官未達，六甲有驚，田蠶半熟，六畜宜保，婚事不成，官事和。
　　第五籤　大吉　行船風順
　　聖意：行船風順去無疑，利涉江津正遇時。
　　萬里長程知可到，所謀遂意事如期。
　　謀望：欲求動止莫懷疑，名利求尋莫待遲。
　　但得便中須速去，休教蹉過運和時。
　　家宅：家門興旺福神多，人口無災百事和。
　　春夏累沾些小悔，秋冬喜氣自然多。
　　婚姻：百歲婚姻一日成，今朝何事苦調停。
　　兩邊相許無餘事，便好承歡通娉婷。
　　失物：昨日扁舟過洞庭，知君心下不安寧。
　　相應失卻凡間物，終有綜由莫用驚。
　　宜事：理直何須問上真，縱經官府不遭慎。
　　雖然目下多驚恐，保汝平安百事伸。
　　行人：歸期限促恨悠悠，爭奈淹留事未週。
　　若得福神添力祐，輕帆風送岸頭舟。
　　占病：誰覺災來疾似風，盧醫扁鵲枉施功。
　　何知一願酷天地，再與添籌作老翁。
　　解曰：占家宅人口大吉，求財有喜，失物可尋，病者漸退，行人將至，官事有理，婚姻可成，田囂六畜興旺，占身作福吉，求官必達，六甲生男，事大吉。
　　第六籤　下下　鴛鴦分飛
　　聖意：鴛鴦阻隔兩分飛，謀望求財未得時。
　　守舊卻宜休改革，如今進退尚遲疑
　　謀望：名利從來不易求，忙忙世事水中鷗。
　　天公不欲人貪柘，枉使浮雲空白頭。
　　家宅：指望今年百事昌，誰知因小惹災殃。
　　如今若得人財好，重告家神灶願香。
　　婚姻：不將年命合相同，勉強求成豈利通。
　　縱若有緣成一處，終須離別各西東。
　　失物：失卻凡財問聖真，汝今莫把眾人慎。
　　天曹料剩分毫定，衣食隨求不害身。
　　官事：休聽人峻入縣衙，兩邊徒爾結冤家。
　　不如撒手平和去，免得階前叫老爹。
　　行人：去時多有弟和兄，豈料中途失伴群。
　　阻滯未來終久到，何須每日倚柴門。
　　占病：妻占夫兮夫占妻，終朝必定守孤恓。
　　父兄伯叔占男子，患難雖沉尚可醫。
　　解曰：占家宅有口舌生災，失物不見，
　　官事宜和，求財未遂，求官未達，病祭家神，行人求至，六甲生女，田蠶半熟，六畜保吉，占身遲滯，婚姻不成。
　　第七籤　中上　枯木逢春
　　聖意：枯木逢春色欲華，頓然枝盛長萌芽。
　　時人莫作為柴砍，直待春深又吐華。
　　謀望：久在山中待好音，無人拔採說知情。
　　如今借得束風力，葉茂花繁覆地陰。
　　家宅：淹滯消除正可誇，福星一點照君家。
　　從今莫聽傍人說，樹正何愁日影斜。
　　婚姻：幾年九坐沒人招，今日枯枝長嫩條。
　　自是婚姻千里合，無緣對面路迢遙。
　　失物：分明失物在束方，不解追尋室裹忙。
　　若還更遲三五日，他人落得嘴頭光。
　　官事：新事傷人舊事成，勸君休要逞高能。
　　平心自有憲臺上，此地從來不可登。
　　行人：音書許送到君家，爭奈人情事未諧。
　　直待三陽回馬後，忽然衣錦到門階。
　　占病：無災不肯念彌陀，有病纔思舊願多。
　　若肯盡心從改過，不交善者見閻羅。
　　解曰：占家宅小口有災，病者作福，占身忌小人侵等，失物急尋，求財未遂，行人有信至，求官未達，田蠶半熟，六甲生男，六畜保吉，婚姻可成。
　　第八籤　下下　漁舟上灘
　　聖意：因見漁舟上逆灘，漁舟泊此且盤桓。
　　前灘過了渾無事，更有後灘過更難。
　　謀望：命裹無時不必求，何須日夜泛魚舟。
　　紅鱗祇在秋波內，用盡心機不上鉤。
　　家宅：不能安分每貪圖，惹得家神禍事多。
　　春夏憂愁人口病，秋冬又忌損田禾。
　　婚姻：傍人只說兩相當，難測胸懷抱虎狼。
　　面好怎知心不好，不知獨枕外藤床。
　　失物：皆因為小失驢牛，觸在心頭整日憂。
　　人眼不如天眼見，分明教汝莫貪求。
　　官事：得和闌處且和闌，到處人心有惡奸。
　　莫信酒中胡說易，豈知臺上對詞難。
　　行人：一心常卦兩頭憂，路阻關心不自由。
　　惆悵幾多冤恨事，更無消息到楊州。
　　占病：只因小事惱心懷，惹得憂疑怪病來。
　　急向靜中求福善，莫教加譴墮塵埃。
　　解曰：占家宅人口有災，自身防口舌，
　　病作福，失物不見，求財未遂，行人未至，官事失理，求官未達，田蠶半熟，六甲難產有虛驚，六畜宜，更動婚姻難成。
　　第九籤　中平　春蘭秋菊
　　聖意：蘭芳春景真堪愛，菊吐青香色又佳。
　　乾坤各自為情意，不解東風次第開。
　　謀望：昔曾許汝到春來，豈料營為意不諧。
　　且待菊梅開綻月，依然名利兩全哉。
　　家宅：指望家和萬事成，年來憂悶幾曾伸。
　　因和不把家神敬，門戶無人有嚮聲。
　　婚姻：婚若成時待月圓，不須心下意懸懸。
　　雖然好段姻緣事，爭奈他人尚未堅。
　　失物：自失如何怨老天，神公豈肯為財憐。
　　伊君要聽真消息，不在明年在後年。
　　官事：戒伊不用苦貪嗔，恐有文詞到訟聽。
　　凡事抽身歸去好，閉門靜坐作賢人。
　　行人：久去雖然音信稀，汝今何用意躊躕。
　　菊蘭自有開花日，各自根苗等待時。
　　占病：此處懨懨怨滿懷，未逢良藥事難諧。
　　平安等到三更後，禍去從交福降來。
　　解曰：占家宅防小口有災，陰人有災，宜作福，失物難尋，病者作福，求財半遂，行人有信，官事留連未達，六甲未產，六畜旺相，婚姻可合遲。
　　第十籤　下下　遊蜂作蜜
　　聖意：不論平地與山尖，無限風光總被占。
　　採得百花成蜜後，與誰辛苦與誰甜。
　　謀望：托人去幹心中事，早早回頭歸故鄉。
　　口好怎知心不好，癡心且去受災殃。
　　家宅：今歲田蠶半吉祥，夏秋又忌損牛羊。
　　冬深人口宜禳保，更忌凶人夜入牆。
　　婚姻：野草閑花莫戀迷，一朝樂極便生悲。
　　收心且待婚姻事，莫惹傍人說是非。
　　失物：失去資財莫怨天，誰交賢者只貪眠。
　　情知已入他人手，不在蘆花淺水邊。
　　官事：世間難戒是貪嗔，因笑螳螂不見機。
　　只恐鳴蟬遭汝捕，不知黃雀後頭隨。
　　行人：艱難經涉萬重山，心事忙忙意未還。
　　又恐路途人毒害，幾多凶險在其間。
　　占病：惡病臨身沒奈何，看看沉重見閻羅。
　　如今若要凶星退，速請高僧理剎那。
　　解曰：占家宅防有災，占身平安，失物不見，防口舌，求財耗散，行人未至，病者主重宜作福，官事未了，求官未達，六甲生女，婚姻不成，有口舌，田蠶半熟。
　　第十一籤　大吉　囚人出獄
　　聖意：囚人出獄爭訟了，卻買甜瓜上酒樓。
　　遇見故人同暢飲，酒錢還了又相酬。
　　謀望：埋沉踪跡未亨通，今日承恩謝上穹。
　　改過前非行大道，自然財祿儘雍容。
　　家宅：馬旺人興百事宜，田蠶十倍在秋期。
　　但防陰小生災疾，見喜無憂不可欺。
　　婚姻：前世因綠會今生，莫為資財起愛憎。
　　若有貴人提拔處，好攀月桂上雲層。
　　失物：莫賴平人暗裹責，分明落在市橋西。
　　如今有靠神靈祐，失物還須不得齊。
　　官事：從來懼法怕官方，事到頭來險幾場。
　　自有高人親眼盼，不須惆悵慮心腸。
　　行人：幾年相別到門聞，今日他鄉遇故知。
　　歸意急如江上浪，只爭來早與來遲。
　　占病：幾年纔脫是非門，豈料天災又染身。
　　若更不求神力祐，留連日久困塵埃。
　　解曰：占家宅添人口，占身無事，失物可尋，病者服藥，求財大獲，行人立至，官事有理，婚姻可成，求官得位，六甲生男遲，田蠶大熟，六畜興旺，凡事大吉。
　　第十二籤　下下　風捲楊花
　　聖意：楊花風捲無消息，卻似襄王一夢中。
　　夜靜月明風細，空飄零落惹芳叢。
　　謀望：不依時運強求財，心地高平汝自裁。
　　若要妄為非禮事，不招禍至惹天災。
　　家宅：路險身衰暮夜歸，謹防目下鬧中非。
　　家中小口招災禍，六畜田寫今歲虧。
　　婚姻：未有姻綠莫主張，兩邊年命少相當。
　　媒人本是瞞人漢，謀得成來不久常。
　　失物：原來不是自家財，何用叨叨著意猜。
　　不想破財又折本，總然尋得也招災。
　　官事：橫事無憂驀地來，心中愁悶幾時開。
　　如今不惹和為貴，免得將錢到憲臺。
　　行人：魚沉鴉杳去無綜，困旅窮途阻不通。
　　萬里故鄉歸未得，陽關回首白雲濃。
　　占病：夢入幽冥路已賒，投神空自惹咨嗟。
　　落花有意隨流水，流水無情戀落花。
　　解曰：占家宅不利，陰人小口不測，有災病者凶，宜保福，求財無，行人未至，官事和勸，求官未達，田蠶半熟，六甲難產，婚姻不成，六畜宜保安。
　　第十三籤　大吉　開花結子
　　聖意：開花結子喜逢時，賴得春工造化機。
　　所望求謀皆遂意，永錦還鄉事可期。
　　謀望：玉體冰肌不肯移，真心惟有歲寒知。
　　如今喜得陽和至，花落依然果滿枝。
　　家宅：今年不似去年貧，財寶重添遇貴賓。
　　人口完成無賊盜，平安賽過九州人。
　　婚姻：女貌郎才世所稀，前緣脩定不須疑。
　　如今但得他人肯，便好將錢過定期。
　　失物：浮財失去問誰將，莫把平人要細祥。
　　汝正的然西向坐，原來此物在東方。
　　官事：少輩般唆事未寍，如今不用把心驚。
　　公廳自有真明鏡，曲直無災兔杖刑。
　　行人：行人心急意徘徊，阻牽連尚未回。
　　寅卯待交辰巳日，依然平地一聲雷。
　　占病：天星不順致災愆，有病占身不損年。
　　若得明師及謬語，不如祈福謝蒼天。
　　解曰：占家宅平穩，占身大利，失物可尋，病者得痊，求官得位，行人便至，官訟有理，求財遂意，六甲生男，田蠶大熟，婚姻可成，添人進口，六畜旺相。
　　第十四籤　中平　龍蛇混雜
　　聖意：龍蛇混雜最難分，未得風雷變化鱗。
　　一日昇騰歸北海，那時方得現龍神。
　　謀望：兩頭事意尚蹉跎，只好隨緣守分過。
　　但得時來不多久，眼前求得也消磨。
　　家宅：不崇香火不脩身，來問家間事未伸。
　　若要財興人口旺，除非安過舊家神。
　　婚姻：偷婚不與眾人知，失福違倫悔後遲。
　　若不被人強古害，也遭官府受鞭笞。
　　失物：失卻浮財莫哭窮，要尋目下不能從。
　　直交風玲寒霜至，方見傍人說實綜。
　　官事：人鬼交橫事求和，難分曲直及奔波。
　　不如忍卻心頭火，免得渾身受折磨。
　　行人：行人去後未還家，同伴臺連有怨嗟。
　　要見直逢壬癸日，故人方始出天涯。
　　占病：玉石難分假與真，陰陽玲熱未均寍。
　　早把心香焚一灶，免得陽間作陰人。
　　解曰：占家宅人口不盒，占身不宜出行，失物難尋，病者星辰不順，田蠶半收，求財未遂，行人未至，婚姻難成，口舌官事失理，求官未達，六甲憂疑，六畜更變。
　　第十五籤　上上　一輪明月
　　聖意：月滿今霄離梅邊，時人感仰麗青天。
　　清光爍群星散，君子營謀便得官。
　　謀望：此去相逢貴客邀，莫嗟天外路迢遙。
　　平地任汝營求意，雲有天梯渡水橋。
　　家宅：保得身安莫問錢，好香焚灶謝蒼天。
　　田蠶六畜多興旺，管取今年勝舊年。
　　婚姻：前生註定是姻緣，女貌郎才並少年。
　　要肯堅心苔天地，管交夫婦共團圓。
　　失物：失物跦由過北廂，如今休要亂胡詳
　　來朝自有傍人見，便靠　神明保吉祥。
　　官事：汝本聰現特達人，偶逢淹滯損精神。
　　雲收雨散中霄靜，現出蟾光四海明。
　　行人：去時曾約便柑逢，今日音書又不通。
　　阻滯潦留三五日，管交財阜樂時豐。
　　占病：中心有事意難為，如若為之君子知。
　　自是善財難割捨，捨之禍去福來隨。
　　解曰：占家宅平穩，占身大吉，失物不失，病者不妨，作福保吉，求財遂意，行人立至，官事有理，求官必達，六甲生男，婚姻就成，田蠶六畜興旺，凡事大吉。
　　第十六籤　下下　濁油點燈
　　聖意：濁油點燈燈易滅，纔挑得起又衰微。
　　長心挑盡空勞力，何不抽身早去歸。
　　謀望：履危渡水兩艱難，萬計千謀名利怪。
　　守分安貧宜忍耐，忙忙勞碌不如閑。
　　家宅：只因不肯敬神明，惹得家中事不盒。
　　今歲欲除災與禍，除非重整奮家神。
　　婚姻：纔方說起便摟搜，即是姻緣不到頭。
　　如今略得言相許，又恐他人闇裹謀。
　　失物：乍失資財莫便慎，寬懷休要怨他人。
　　歸來且把心頭忖，破了浮財免害身。
　　官事：萬事無過一認真，何須苦苦說艱辛。
　　不如急早回頭去，到彼須防鬼弄人。
　　行人：身衰力弱路難行，咫尺家鄉萬里程。
　　宜向道中求善福，免交風雨送秋聲。
　　占病：憂危莫枉費資財，流水無情去不回。
　　半點殘燈光欲盡，更遭一陣猛風來。
　　解曰：占家宅不寧，占身宜守舊，．失物不見，官事失理，病者凶，求財未遂，婚姻不成，六甲生男有憂，六畜有損，行人防盜，凡事不利。
　　第十七籤　中平　當憂不憂
　　聖意：當初得意翻成失，今日憂危事不危。
　　若遇貴人相引接，千年枯木再生枝。
　　謀望：貪多偏惹禍臨身，名利從來未是真。
　　但得優游家道樂，知他誰是百年人。
　　家宅：莫將怪夢作閑愁，休聽邪師禍不招。
　　自是行藏天理合，豈因危小病難消。
　　婚姻：不須勉強為資金，姻運來時那用尋。
　　卒急要成非好事，知人知面不知心。
　　失物：柢因賴散不收藏，失去之時便有藏。
　　用意早尋容易見，更遲三日往西方。
　　官事：燒香禱告意精神，若問官災事不成。
　　自有貴人提舉力，虎頭蛇尾不須驚。
　　行人：不用人前問信音，行人在外有歸心。
　　雖然錢物無多少，但得平安直萬金。
　　占病：災來不是自家招，何用將錢向鬼燒。
　　但要平心苔天地，依然平穩過寒潮。
　　解曰：占家宅陰人小口有災，占病不妨，求財半遂，行人未至，占身守舊，求官必達，官事援慢吉，六甲生男，田蠶大熟，婚姻遲吉。
　　第十八籤　下下　籠開鶴去
　　聖意：養汝原來歲月深，籠開不見意沉吟。
　　相應只在秋江上，明月蘆花何處尋。
　　謀望：本來無分作仙翁，為愛飛禽使罩籠。
　　不合脫身天外去，方知貪欲盡成空。
　　家宅：舊年不利損多般，今歲緣何又不安。
　　畜產田蠶無一倍，更憂火盜事相于。
　　婚姻：姻絲心許不知非，怎好貪歡逐汝歸。
　　仁看始知林裡鴈，五更天曉各分飛。
　　失物：閑時不把壁籬脩，失卻浮財更惹憂。
　　財物已落空消化，如今那去討綜由。
　　官事：三司臺上始知非，圖圄圍中悔後遲。
　　若得皇恩天赦到，開牢放出罪人歸。
　　行人：利名贈蹬意徘徊，身阻他鄉未便歸。
　　望斷長江無信息，卻知鮑老送嬰孩。
　　占病：天星不順病難安，每日懨懨改舊顏。
　　服藥求神無應效，許來心願不如遲。
　　解曰：占家宅不安，占身失脫，失物不見，陰小生災，求財無，行人未至，六甲生男，官事失理，求官未達，出行不利，田蠶半熟，六畜損失，病者星辰不順，久愿未還。
　　第十九籤　大吉　雲行雨施
　　聖意：雲行雨施春正深，謀望求財總遂心。
　　爭訟見官多有理，貴人喜慶自相尋。
　　謀望：時逢暖律景和平，謀望求財總遂心。
　　若要營為當此際，脫身易服取功名。
　　家宅：春耕夏種又秋收，人事平安不用憂。
　　早去脫身須謹慎，隄防小輩弄無由。
　　婚姻：歸家便把鸞房整，好聽鳴琴有鳳聲。
　　天付姻綠更和合，伊今不必問前程。
　　失物：勸君更改不依從，失去求神問吉凶。
　　子午方頭人旺膚，好交仔細問來綜。
　　官事：莫信人來話短長，雖然失理也高強。
　　若逢官貴微加力，如日光明大吉祥。
　　行人：久住他鄉未到家，偶然流落在天涯。
　　一朝待遇龍行雨，枯木依然滿樹花。
　　占病：來如風雨去微塵，病者懨懨尚未醒。
　　好把心頭願早賽，兔交疾病苦纏身。
　　解曰：占家宅防失脫，占身吉，失物急尋，行人有信，求財遂意，官事有理，婚姻可成，六甲生男，六畜興旺，田蠶大吉。
　　第二十籤　下下　有舟無楫
　　聖意：有舟無楫難撐載，更被漂流向海中。
　　嗟嘆世人應不足，悮人如此走西東。
　　謀望：千謀萬計事難成，枉走關山萬里程。
　　孰若收心且盍耐，不然事主反憂驚。
　　家宅：去年指望今年好，今歲緣何又不寍。
　　祇為舊勿多怪異，卻教疑忌損人情。
　　婚姻：許了因何又不同，柢應年命不相同。
　　莫教勉強心無定，又恐相逢是夢中。
　　失物：閑時不肯細隄防，失去如何空自忙。
　　山澗有綜尋不見，莫思音信在誰傍。
　　官事：官事從來好勸開，錢怪理直不須來。
　　莫交成事難回避，只恐淹留到憲臺。
　　行人：損體傷身只為財，他鄉羈絆未回來。
　　行人在路防官事，家下仍憂火盜災。
　　占病：破舟過海又遭風，失楫逢危在險中。
　　問卜求醫都是妄，不如急景扣陰功。
　　解曰：占家宅人口有災，占身有口舌，失物不見，病者難痊凶，行人未至，官事宜和，求官未達，婚姻反悔，六甲生女，田蠶半收，六畜有災。
　　第二十一籤　大吉　鯤化為鵬
　　聖意：餛化為鵬海浪翻，陰陽交泰太平間。
　　庶人驀有凌雲志，平地雷聲啟墊還。
　　謀望：幾年流在波濤內，未得風雷志氣高。
　　今日脫身纔變化，應知萬里任遊遨。
　　家宅：預宜更改舊門庭，馬旺人興百事盒。
　　不但田蠶收十倍，更於四膚任經營。
　　婚姻：幼男小女兩相宜，配合婚姻似火催。
　　此際好求鸞鳳偶，遷延蹉過悔來遲。
　　失物：束北方頭水路行，綜由尋見物還生。
　　莫交怠慢多疑慮，財散人離有改更。
　　官事：初然心事尚孤疑，到底淵清見石堤。
　　終有貴人添氣力，不交羅綱罩鯨魚。
　　占病：七情傷體惹災來，皺卻雙眉悶不開。
　　作福檮神求保護，免教人眷起悲哀。
　　解曰：占家宅進人口，占身大吉宜更改，病者保福安痊，求財遂意，行人立至，官事有理，求官必達，婚姻可成，六甲生男，田蠶大熟，六畜興旺，凡事大吉。
　　第二十二　上上　鳳凰出林
　　聖意：鳳凰飛出林間去，展趨飛來異眾禽。
　　一但身榮朝上闕，曰方欽羨盡聞名。
　　謀望：幾年靜坐守閑居，景物蕭條家道虛。
　　此去時通開泰運，不求名利自尋伊。
　　家宅：好整新居換舊巢，遠離群小兔相嘲。
　　時和無事平為福，歲稔何能落下稍。
　　婚姻：百年夫婦似嗚琴，靜中好聽鳳鸞鳴。
　　休教良姻佳期路，等到天寒失雁群。
　　失物：只因自己欠遮圍，失去何如得自歸。
　　便要經官方得見，不教久後受人虧。
　　官事：本為毛羽惜朱衣，恨入深林被鵲欺。
　　今日奮身騰碧漢，從他鼠鵲哂何時。
　　行人：去人歸後促行裝，離了他鄉在路傍。
　　牛馬下旬音信到，平安無事不須忙。
　　占病：數載淹留運未通，災星正照汝家門。
　　誰知卻有穹蒼助，保汝痊安謝上穹。
　　解曰：占家宅人口平安，占身宜作福，官事有理，求官必達，求財半遂，婚姻難成，田蠶大熟，六甲生男，病者得痊，六畜興旺。
　　第二十三籤　下下　花開遭雨
　　聖意：種得桃株滿院東，花開遭雨又遭風。
　　當初指望收桃喫，到了如今只是空。
　　謀望：幾載蟾宮折桂枝，未逢時節使空回。
　　何期等到花開日，又被連天大雨催。
　　家宅：舊居不利向新搬，不肯搬移不得安。
　　萬事本家人力薄，春心又忌小人干。
　　婚姻：因觀面好不知心，枉屬良媒費萬金。
　　秪為眼前歡共樂，盒知禍起在娼淫。
　　失物：何用叨叨著意猜，情知不是自家財。
　　須憑天理求安樂，非義從來是禍胎。
　　官事：橫事臨門豈可進，隄防小口笑中刀。
　　遷延不肯平和了，終久纏身到憲牢。
　　行人：關山迢遞路艱難，去了行人尚未還。
　　好向神天脩善福，免教身入鬼門關。
　　占病：真病從來無藥方，莫教沉重卻荒忙。
　　伊人不告神天祐，老者淹留少者亡。
　　解曰：占家宅陰人小口有災，占身防口舌、失物不見，病者作福，求財未遂，行人未至，官事失理，求官未達，婚姻不成，田蠶半熟，六畜有損，行人不利，六甲生男。
　　第二十四籤　大吉　明月當空
　　聖意：明月當空輝，朗然照耀破昏迷。
　　所謀顯達家門吉，此日榮華正及時。
　　謀望：心欲清閑事未閑，失時無把身安。
　　如今卻得青雲路，不用天梯步廣寒。
　　家宅：汝家無事不須疑，夜夢如何有準期。
　　人眷安然無別慮，隄防暗裹小人欺。
　　婚姻：婚姻本是合團圓，不必荒忙心下懸。
　　自是有緣相會日，管教男女共完全。
　　失物：如今已到別人邊，莫把平人作盜冤。
　　踪跡有方終久出，雖然得見也難全。
　　官事：龍虎相投事有佳，一輸明月照天涯。
　　已分玉石何須慮，不必君心亂如蘇。
　　行人：相望行人在目前，如何歸興許遷延。
　　要知何日音書到，明月團圓人自圓。
　　占病：從來禍福兩無門，總是人招不必論
　　正好當天投首謝，莫教夜月照孤魂
　　解曰：占家宅失脫，占身宜靜守舊吉，失物不見，病者作福，求財獲，行人信至，官事有理，求官必達，六甲生男，婚姻吉遲，六畜田蠶大熟，凡事大吉。
　　第二十五籤　下中　求謀未遂
　　聖意：求謀未遂如君意，欲望青雲路轉賒。
　　且宜守舊方為吉，他時必定見榮華。
　　謀望：運未亨通莫強求，眼前求得也成憂。
　　不如守舊依稀過，欲得榮華在後秋。
　　家宅：是非重疊起虛驚，畜產衰微百怪興。
　　若要榮為不如意，隄防寇盜入門庭。
　　婚姻：此親雖好汝無綠，休要耽迷惹禍愆。
　　改革待伊緣分到，不拘遲晚但心堅。
　　失物：遍尋綜跡少人知，不若回身且待遲。
　　等到月殘申酉日，要知失物在斯時。
　　官事：若求動用不須來，守分依稀可免災。
　　官事宜和方是吉，兩家纔免掛心懷。
　　行人：去年平穩不須疑，只為財中所見遲。
　　若問歸期何日到，虎頭蛇尾報君知。
　　占病：自古人生七十稀，為圖名利染災危。
　　榮枯脩短皆前定，保得身全也損皮。
　　解曰：占家宅有失脫，人口生災，占身守舊，病者重，失物不見，求財未遂，官事和勸，求官未達，婚姻不成，田蠶半熟，六畜損失，六甲生女，行人未至。
　　第二十六籤　大吉　安居興旺
　　聖意：安居興旺進錢財，天上生雲地震雷。
　　祿位高遷尤顯達，榮華富貴入門來。
　　謀望：運至何須出遠邦，自然財寶聚伊傍。
　　利名豈在隨人欲，卻笑浮生空自忙。
　　家宅：敬神如在福人歡，宅舍光明百事安。
　　不但田蠶俱得旺，仍於火盜不相干。
　　婚姻：撞著姻緣那用媒，有心何必急相催。
　　皆非今日能相見，五百年前結會來。
　　失物：東西小路舊人家，失去綜由在彼遮。
　　死物仍然生活物，不須怨恨惹咨嗟。
　　官事：貴人相應事無干，和氣融融共一團。
　　汝事抽身歸去好，任他狡猾百千端。
　　行人：駿馬長途緊著鞭，三朝兩日便朝元。
　　京華作箇逍遙客，一紙音書下九天。
　　占病：凶星已退病將痊，盡是先亡作禍愆。
　　一炷信香通表過，忽然久病脫身田。
　　解曰：占家宅防小人相弄，占身無事，失物要見，求財更變，行人便至，官事得理，求官必達，占病不妨，六甲生男，婚姻可成，田蠶大熟，六畜興旺，凡事大吉。
　　第二十七籤　下下　家舍惶惶
　　聖意：家宅惶惶主不盒，蓋因先祖作災述。
　　且宜作福求禳度，更謝家間奉祀神。
　　謀望：枉使貪心惑執迷，不依安分強施為。
　　一朝起禍蕭牆內，拿得鷹來鵲已飛。
　　家宅：不祥夜夢作虛驚，雞犬無端作怪聲。
　　非是家神專降禍，衹因不祀舊亡靈。
　　婚姻：古來嫁娶擇三堂，卒急求成豈善良。
　　若不三思無主意，後來難悔受災殃。
　　失物：家神不旺惹非災，失去如何是汝財。
　　不想自家時運拙，何須心下亂疑猜。
　　官事：事須有理見官遲，若不私和有是非。
　　事到公廳難解脫，文詞反覆更難為。
　　行人：去後三般不自由，門庭消索玲如秋。
　　行人一去無音信，且到春來莫要憂。
　　占病：命賽時乖是非，何須臨難告神祇。
　　不如早賽心頭願，莫負當初起許時。
　　解曰：占家宅自身防口舌，失物不見，病者沉重，求財無，官事失理，求官未達，行人未至，六甲生女有災，婚姻不成，田蠶六畜有悅防盜。
　　第二十八籤　上上　貴人接引
　　聖意：貴人接引喜更新，口舌官災遠戶庭
　　病者從今身體健，求財謀望總亨通。
　　謀望：積善之家慶有餘，吉人自有福星隨。
　　求謀必定從天理，任是凶危也蕩除。
　　家宅：莫因歲事起疑心，縱有浮雲無人陰。
　　不但人財兩興旺，更於火盜不相侵。
　　婚姻：良朋相對說知音，月郎星輝酒味醇。
　　此際好聽琴瑟韻，休教蹉過到來春。
　　失物：東北方頭古路通，逢人更好問知風。
　　君今休要辭勞苦，仔細眼尋未落空。
　　官事：不用投詞事已開，一團和氣入門來。
　　見官終是蒙官力，何必憂疑慮遠災。
　　行人：若問行人幾日歸，更待三三五五期。
　　若遇貴人扶力氣，不須惆悵慮災危。
　　占病：作善脩因宿事綠，君家陰德答蒼天。
　　天醫自有靈丹藥，些小淹留病得痊。
　　解曰：占家宅人口吉，自身安，失物不失，行人半路，公訟平安，求財必遂，六甲生男，婚姻和合，求官必達，病者痊愈，田蠶大熟，六畜添進。
　　第二十九籤　大吉　陰陽道合
　　聖意：陰陽道合事亨通，還如人在月中行。
　　琴瑟調和門戶吉，富貴榮華百事亨。
　　謀望：十年勤苦在燈窗，驀地番身入選場。
　　喜得當朝用賢士，如今天府姓名香。
　　家宅：敬神自是苔天心，神喜人歡禍不侵。
　　歲小淹留無堅礙，田蠶十倍在秋深。
　　婚姻：赤繩縛足記前綠，不用求謀事已成。
　　明月夜深絲竹下，靜中好聽鳳凰聲。
　　失物：失物雖然路已賒，未沉深虜沒姻涯。
　　急尋自有神明在，不怕千重籬壁遮。
　　官事：汝是人中最吉人，胡為胡作損精神。
　　陽德不如陰德好，徒教到底不沾身。
　　行人：關山疊疊路崎嶇，客旅憂心掛兩偶。
　　今日憂危都散盡，忽然歸興到門閭。
　　占病：天災數定不由人，何用叨叨讀鬼神。
　　自是災星當滿日，依然體旺久精神。
　　解曰：占家宅人口平安，失物急尋，病者保禳不妨，先凶後吉，行人至，求財半遂，求官必達，官事不成，婚姻成，六甲生男，田蠶六畜旺相。
　　第三十籤　下下　月被雲遮
　　聖意：花正吐時遭夜雨，月當明被雲遮。
　　寄言桃李休相笑，一日雲開自有時。
　　謀望：世間誰及汝聰明，爭奈時乖事未成。
　　且在燈窗成舊業，待交秋后問功名。
　　家宅：有心齋戒不宜開，恐惹非災橫禍來。
　　歸去依然脩正果，免教人眷起悲哀。
　　婚姻：已前姻偶本來綠，卻被傍人說亂言。
　　今日欲求難得就，不如歸去待遲延。
　　失物：有心人算沒心人，失卻資財卻問神。
　　踪跡有時終久在，不須發惡惹人慎。
　　官事：本來無事惹非災，只為他人做出來。
　　若到公廳難理直，不如私下勸和開。
　　行人：人去他鄉未到家，兩頭心緒亂如蘇。
　　誰交雲散蟾光現，方見人財兔嘆嗟。
　　占病：病已臨身脫則難，求醫無效減容顏。
　　須知舊願宜先賽，可免身淹枕席間。
　　解曰：占家宅只宜守舊謹慎，失物，防口舌，病者作福，求財未遂，行人未至，官事失理，婚姻難成，六甲生女，求官未達，田蠶半熟，六畜損失，走失難尋。
　　第三十一籤　中平　心事沖沖
　　聖意：心事沖沖常不一，坐得身安又不安。
　　所作所為全未遂，卻如明月被雲攔。
　　謀望：自家心下意荒荒，爭奈他人心未忙。
　　財物如山皆分定，勸君守舊待時光。
　　家宅：伊家何事起悲哀，南北方頭犯上來。
　　酬謝福神更改吉，不然安得皺眉開。
　　婚姻：花言巧語豈真情，浪蝶狂風未可親。
　　不信但看園裹物，一番風雨便生心。
　　失物：失去如今徒自忙，等閑不肯細隄防。
　　要知踪跡歸何膚，直待中旬夜月光。
　　官事：事到心頭割似刀，不如忍耐莫強操。
　　任他車馬團團轉，局勢雖贏著不高。
　　行人：欲問行人尚未還，歸期重隔幾重山。
　　榮鞭贏馬登程去，只為絲絲有貴攀。
　　占病：家宅無神鬼祟多，病人恍惚意蹉跎。
　　如今若要身安健，除是將財捨剎那。
　　解曰：占家宅人口平安，失物不見，病者保禳，求財未遂，行人未至，官事留連，求官未達，婚姻難合，六甲難產，田蠶半收，六畜保吉。
　　第三十二籤　下下　眾星侵月
　　聖意：眾星侵月事須防，小口災臨主禍殃。
　　病者脩禳能臧半，志心祈福謝穹蒼。
　　謀望：古來名利與兵機，謀者雖多得者稀。
　　不若收心且忍耐，必然失計被人欺。
　　家宅：陰眷頻災事若何，祇因家宅鬼神多。
　　如今若要平安日，除是尋僧禮達摩。
　　婚姻：本來姻偶得團圓，爭奈傍人起禍端。
　　若要事成宜早速，不然遲慢守孤寒。
　　失物：分明失物在束方，知者雖多不肯談。
　　若是錢財難得見，己分骨肉又酸醎。
　　官事：小輩無端弄是非，卻教有理反成虧。
　　如今急早平和了，莫待牽連入獄圍。
　　行人：去時急速轉時遲，何事遷延到此時。
　　爭奈途中身有阻，早求洪福保災危。
　　占病：星辰不順禍臨身，莫待淹留變骨癥。
　　早脩禳災可及脫，兔教人眷舉悲哀。
　　解曰：占家宅人口不吉，占身防口舌，失物不見，占病沉重，求財未遂，行人未至，官事失理，求官未達，六甲不吉，婚姻大破，田蠶半收，六畜損失，人口作福保禳。
　　第三十三籤　大吉　龍劍出匣
　　聖意：新磨龍劍快鋒芒，動起沖牛孰敢當。
　　又向攜持今在手，英雄猛烈倍尋常。
　　謀望：未逢雷煥送歸淵，百煉千磨受苦煎。
　　此志化龍知有日，崢嶸頭角上青天。
　　家宅：華居新改業初收，又值春期事滿疇。
　　耕種定收十倍旺，更為官貴事和周。
　　婚姻：自古婚姻豈偶然，有綠萬里也通傳。
　　如今正好脩姻契，莫把琵琶送別船。
　　失物：暫時失去莫驚憂，急急歸家計後求。
　　西北方頭去路處，有人對面說踪由。
　　官事：別人起事偶干伊，何用壞疑別是非。
　　自有高人說公道，不教善者受刑虧。
　　行人：劍出銅函快似鋒，行人已在半途中。
　　若逢子午歸期到，休慮關山幾萬重。
　　占病：皮膚消瘦骨還堅，每日懨懨未得痊。
　　但要存心報忠孝，何憂小病損天年。
　　解曰：占家宅人口平安，占身先有口舌，失物急尋，以後心見，求財遂意，行人便至，官事有理，求官必達，婚姻可成，六甲生男，田蠶大熟，六畜興旺，病保禳。
　　第三十四籤　下下　病龍行雨
　　聖意：病龍行雨怕虹霓，有病占身事不宜。
　　變化昇騰須有日，但宜守舊待明時。
　　謀望：未動春雷勢力衰，安然平地起風雷。
　　饒君空有拿雲手，弄巧番成拙事來。
　　家宅：怪夢頻頻心下憂，緣何啾唧損驢牛。
　　但知自己惟心欲，不念亡先隋九幽。
　　婚姻：姻緣一事在秋天，莫信傍人弄倒顛。
　　要折野花將自看，休教認作並頭蓮。
　　失物：戶乏門衰禍事臨，資財失去便難尋。
　　要知踪跡歸何處，只在山前及樹林。
　　官事：官事從和便好休，莫教自己作牢囚。
　　勸君且把心量度，虧你些見有甚差。
　　行人：去時曾約便回還，等到如今夜月殘。
　　途路有災宜作福，保安纔出萬重山。
　　占病：事情傷體有災來，崇禍臨門遣不開。
　　要好求神還舊願，兔教人眷起裴哀。
　　解曰：占家宅人口有災，失物難尋，病者保福，舊願未還，求財微利，行人未至，官事留連，六甲難產，田蠶半熟，求官未達，婚不成，六畜有災。
　　第三十五籤　大吉　鶴鳴九霄
　　聖意：鶴鳴霄漢氣沖天，九萬程途咫尺間。
　　官位日昇財祿進，安居吉慶度時年。
　　謀望：幾年松下惜翎毛，不肯低頭謁富豪。
　　今日奮身騰碧漢，纔知志氣比天高。
　　家宅：簷前喜鵲噪聲頻，報汝今年百事盒。
　　不但田蠶收十倍，更於門戶發光明。
　　婚姻：松間仙鶴本來孤，月裹嫦娥豈有夫。
　　夫子欲求鴛偶事，待看春色滿皇都。
　　失物：何期一失路迢遙，死活如今尚未消。
　　再告神天陰保佑，能知踪跡在階橋。
　　官事：叮嚀囑咐不須憂，訟至公廳不自由。
　　幸有高人親著力，更無名字到皇州。
　　行人：遙想家書抵萬金，今朝報汝放寬心。
　　程途須遠家鄉近，門外馬嘶人自臨。
　　占病：災來本是去西天，汝有陰功尚可延。
　　不怕方隅神殺重，如今只要願心堅。
　　解曰：占家宅人口吉利，自身無事，失物可尋，求財遂，病者恍惚重，行人立至，官事有理，求官得位，婚姻遲，六甲生男，田蠶大熟，六畜興旺。
　　第三十六籤　上上　魚翻桃浪
　　聖意：魚翻桃浪當三月，此時方喜變龍身。
　　求官得位須前定，百事無憂喜慶新。
　　謀望：先將一本報君知，秋到經營遂意遲。
　　若遇三陽開泰日，須知名利正當時。
　　家宅：瑞氣迎門百事新，相逢貴客自相親。
　　秋冬若有淹留滯，春夏人財總遂心。
　　婚姻：天配姻緣合兩頭，那堪相許又相謀。
　　水清看見魚遊戲，好把絲綸下釣鉤。
　　失物：略知踪跡又港藏，休賴平人未見臟。
　　失物要知何日得，且看辰已卯寅當。
　　官事：笑聚山林凶惡稠，良善何必苦煎憂。
　　主人大笑出門去，不用干戈盜賊休。
　　行人：不記當初要脫身，如今求我問行人。
　　行人若要歸來日，再待牛羊逐鼠辰。
　　占病：旦夕災危吉有之，莫憂久病費支持。
　　設吞藥餌恐傷命，不若收心且待遲。
　　解曰：占家宅人口平安，占身吉慶，失物不失，病者自安，官事有理，求財遂意，行人有信，求官必達，六甲生男，田蠶大熟，六畜興旺大吉，婚姻和合。
　　第三十七籤　下下　渡水無船
　　聖意：波水無船豈可過，波濤洶浪勢嵯峨。
　　出入不宜須守舊，進之不得退無他。
　　謀望：天理於人豈在忙，見他富貴便心荒。
　　君今若要求名利，且去烏江問霸王。
　　家宅：無事何須出外遊，恐招火盜反為憂。
　　今春切忌災人口，要得平安只待秋。
　　婚姻：眼下心思欲便成，豈知年命不相登。
　　如今若要尋人口，且待黃河九波澄。
　　失物：失物分明在岸邊，要尋只為汝無緣。
　　歸家自把心量度，敢是時乖莫怨天。
　　官事：莫將文字入官凶，恐被牽連到獄中。
　　不若抽身歸去好，任他風雨遍西東。
　　行人：慢勞回首望青天，去客淹留在路邊。
　　咫尺有如千里遠，音稀信杳苦相煎。
　　占病：有方無藥病難安，問卜求神說禍端。
　　及早歸家脩善福，莫教加證變脾寒。
　　解曰：占家宅人口不利，自身守舊謹慎，失物不見，病者纏綿作福，求財未遂，行人未至，官事不利，求官未達，婚姻不成，六甲有災，田蠶半熟，六畜損失。
　　第三十八籤　大吉　紅日當天
　　聖意：紅日當天照萬方，無幽不燭遍餘光。
　　君子進身須顯達，榮華富貴又安康。
　　謀望：天理人心兩不違，自然合道脫昏迷。
　　太平更感神明佑，南北東西任所為。
　　家宅：君家陰德合天門，歲小淹留禍不侵。
　　六畜人財且休問，平安無事值千金。
　　婚姻：鴛鴦飛入鳳凰窼，莫教傍人背後唆。
　　自是有緣天配合，不看年命也諧和。
　　失物：失物如今未落空，休將閑氣惱心中。
　　急尋直向南頭去，自有傍人說實踪。
　　官事：自古才高氣亦高，何須分訴口叨叨。
　　前頭自有高人力，不枉工夫走一遭。
　　行人：舊約雖違莫怨嗟，行人已自離天涯。
　　如今不必倚門望，巳午逢羊便到家。
　　占病：小病纏身莫謾看，恐加潮熱變脾寒。
　　如今正是災星照，不肯脩禳難保安。
　　解曰：占家宅人口昌隆，失物得見，占病作福不防，求財大遂，官事有理，行人立至，婚姻可成，六甲生男，田蠶大熟，六畜興旺，君子加官進職。
　　第三十九籤　下下　入山迷路
　　聖意：忽入深山去路迷，不如歸去失狐疑。
　　進退出行俱不利，切須防慎暗中欺。
　　謀望：走遍天涯事未成，纔成又著一場驚。
　　不如守舊隨緣過，春到人間枯木榮。
　　家宅：畜產衰嬴人眷廷，無端怪夢亂昏黃。
　　汝今且待秋成後，好把門庭向日更。
　　婚姻；昨種芝蘭豈便芳，誰知嫩草不經霜。
　　日今若得成婚眷，入舍還憂不久長。
　　失物：汝憂失去問知風，只是難尋未落空。
　　退步寬心終得見，不然惹起鬧轟轟。
　　官事：有理番成失理虧，吁嗟好事到頭非。
　　托人勸解方為吉，免得牽連到獄闈。
　　行人：若問行人尚未還，忙忙回首已鄉關。
　　行非恩戀歸來晚，只為絲絲事掛攀。
　　占病：俟求藥餌罔求神，疾病懨懨朱脫身。
　　斗下有功災可度，便教久病頓然輕。
　　解曰：占家宅防失脫，自身防口舌，陰人小口有災，失物不見，占病保福，求財夫遂，行人未至，官事不利，求官未達，婚姻難成，六甲生女虛驚，田蠶半收，六畜損失。
　　第四十籤　大吉　鴻鵲摩天
　　聖意：鴻鵲摩天勢自然，未逢時至致災悠。
　　此日升騰還自在，翱翔直上九重天。
　　謀望：時逢暖律景和平，謀望求財總遂心。
　　若要營為當此際，管教奮發取功名。
　　家宅：無移無定怪無凶，莫把閑愁掛腹中。
　　自有福神陰力佑，秋冬財喜兩三重。
　　婚姻：前生原是汝家人，今世相逢又做親。
　　爭奈目今時未至，且宜寬慢待人成。
　　失物：失去資財卻自忙，只因不肯細隄防。
　　如今失卻無回路，終有傍人說信方。
　　官事：吾今報汝不須憂，官事雖凶未到頭。
　　但得貴人問口笑，不教賢者寫供由。
　　行人：幾度陽關去問津，未知音信寄何人。
　　如今不必登樓望，久客歸期在酉辰。
　　占病：未遇良醫病不除，家財消乏莫嗟吁。
　　但要五湖明月在，不愁無獲金珠。
　　解曰：占家宅自身出入吉利，失物難尋，終久見，病者服藥，求財遂意，行人立至，官事有理，求官必達，六甲生男，田蠶大熟，六畜旺相，婚姻成遲。
　　第四十一籤　下下　落花流水
　　聖意：落花流水兩無情，家宅憂疑主不寍。
　　小口陰人招疾厄，切須急檮告神明。
　　謀望：當時有意逐束流，欲往蓬菜謁十州。
　　不肯回頭歸舊業，卻教埋沒入荒址。
　　家宅：鬼怪無端遶戶庭，嚮聲怪夢使人驚。
　　要知因甚人財賽，只為門前路不平。
　　婚姻：休想斯人到汝家，莫教執昧起咨嗟。
　　落花有意隨流水，流水無情戀落花。
　　失物：家人報汝有憂驚，夢裹耽迷不自醒。
　　已失且宜底著忍，休教冒認失人情。
　　官事：暗室虧心天地知，何須臨事告神祇。
　　有理未成宜退步，恐遭刑憲悔來遲。
　　行人：非是其人不戀家，只因阻隔在天涯。
　　敬尋無路終朝望，十二巫山鎖暮霞。
　　占病：運賽時乖不自由，災來只為苦貪求。
　　月過十五光明少，人到終年萬事休。
　　解曰：占家宅自身不利，失物不見，行人未至，占病作福，六甲生女有驚，田蠶不收，六畜損失，凡事不利。
　　第四十二籤　大吉　遊魚戲水
　　聖意：遊魚戲水出波問，跳躍優游豈等閑。
　　喜遇泰來通萬事，更無險難向於前。
　　謀望：地冷天寒水凍冰，安心守志樂清貧。
　　如今喜遇陽和至，四海遨遊任往行。
　　家宅：今年春夏事如何，人口無憂畜產多。
　　秋末冬初歲小悔，更宜祈福保平和。
　　婚姻：天與姻緣兩利宜，那堪相許莫相違。
　　他時共得成連理，似水如魚豈暫離。
　　失物：失去何須心下忙，只因無事少隄防。
　　要知踪跡歸何，祗在溪邊水岸傍。
　　官事：小人裡怪起無端，良善荒荒心膽寒。
　　天理豈容人事變，不教直者受欺瞞。
　　行人：困旅窮途羈絆間，去時容易轉時難。
　　伊今要問歸期日，直待魚龍出淺灘。
　　占病：天星不順被災愆，何用臨危告聖賢。
　　但要汝心存善念，能教百病自然痊。
　　解曰：占家宅人口平安，自身出入吉
　　利，求財得遂，行人欲至，求官得位，
　　官事得理，婚姻和合，六甲生男，田
　　蠶大熟，六畜興旺，凡事大吉。
　　第四十三籤　上吉　日出扶桑
　　聖意：日出扶桑萬里明，貴人喜氣自亨通。
　　求財謀望稱心意，若問求官定有名。
　　謀望：幾番辛苦起二更，只為平生利與名。
　　喜得太陽東海出，光明無處不亨通。
　　家宅：福星高照汝家門，些小憂危不必論。
　　人口田蠶思欲穩，神前多把好香焚。
　　婚姻：如今喜得自投機，正好成婚過禮儀。
　　兩下相求無別慮，休題年長與年抵。
　　失物：束西古路舊林前，失去綜由在裹邊。
　　死物依然生活物，不須怨悵把人冤。
　　官事：是非無故陷平人，何用憂心怯杖刑。
　　自有貴人來喝散，終無囚獄不須驚。
　　行人：故人久去在天涯，萬水千山未到家。
　　今日鴈傳音信至，平安報到免咨嗟。
　　占病：平安無事不燒香，直待臨危告上蒼。
　　汝病欲求痊可日，除非捨去世間臟。
　　解曰：占家宅人口平安，自身有喜，失
　　物不失，病者不妨，求財大利，行人
　　有信，官事有理，求官得位，婚姻可
　　成，六甲生男，田蠶大熟，六畜興旺。
　　第四十四籤　中下　烏雲遍月
　　聖意：烏雲遍月恰朦朧。暗裹門庭事未中。
　　只宜守舊方為吉，直待雲開萬事通。
　　謀望：本是聰明豁達人，恰如明月被烏雲。
　　等閑借得東風力，吹散浮雲月再明。
　　家宅：戶冷門衰百怪生，人離財散夢魂驚。
　　如今若問平安日，除是脩心學道經。
　　婚姻：本來婚婭要團圓，爭奈傍人亂鬧喧。
　　早定不如遲定好，寍教達者受孤眠。
　　失物：莫將小事惡心中，神怒人嫌難見綜。
　　且去南方尋舊跡，如今不必亂槌胸。
　　官事：休爭閑氣起官災，到彼應無乾爭來。
　　孰若平和回首去，不然牽絆入牢圍。
　　行人：音書未許寄來頻，豈料中途鴉失群。
　　等到鸚嗚犬吠日，行人方脫萬重雲。
　　占病：禍福無門自惹來，七情深染便生災。
　　如今若要心安樂，廣布陰功捨施財。
　　解曰：占家宅人口不安，自身防小口，失物不見，占病宜作福，求財未遂，行人未至，官事失理宜和，求官未達，婚姻難成，六甲生女，田蠶半收，六畜損失。
　　第四十五籤　中平　風雷鼓舞
　　聖意：風雷鼓舞播乾坤，萬物萌芽此日新。
　　君子求謀皆遂意，庶人迪吉顯家門。
　　謀望：秋後春前欲利名，機關用盡事難成。
　　君能守得東風至，墊奮升騰枯木榮。
　　家宅：勤脩香火福神歡，瘟疾無侵邪不干。
　　春夏累逢層吻事，秋冬方喜進平安。
　　婚姻：天婚本是宿時緣，休聽傍人胡亂傳。
　　怠慢遷延三五日，琵琶抱入別人船。
　　失物：自從失去不知風，問卜求神盡是空。
　　惟有本心陰德重，如今踪跡在西東。
　　官事：初然聲勢好驚人，良善荒荒意不盜。
　　若得洞庭歸去後，風和浪靜放船行。
　　行人：傍人傳說不相同，去後音書不見綜。
　　幸是本家陰隱重，分明人在泰和中。
　　占病：心煩骨熱更皮寒，咒咀冤家起禍端。
　　早向神天求謝過，能令百病自然安。
　　解曰：占家宅人口平安，自身無事，失物可尋，病者自痊，求財遂意，行人便至，官事有理，貴人扶持，求官顯達，六甲生男，田蠶大熟。婚姻忽成，百事大吉。
　　第四十六籤　下下　騰蛇入夢
　　聖意：騰蛇入夢主憂疑，防慎家門有賊欺。
　　將來革過方為吉，進退如今未遇時。
　　謀望：心南意北枉清排，悔氣如今尚未開。
　　名利欲求非此日，寬心守舊待時來。
　　家宅：六畜有時作怪聲，無端惡夢又驚人。
　　要知因甚人多事，只為人求少福神。
　　婚姻：眷屬無塗兄易逢，也應說過兩三重。
　　縱然勉強成親後，只恐相逢是夢中。
　　失物：夢中曾報有驚疑，不覺隄防引盜窺。
　　已失要尋難得見，若經官府反招非。
　　官事：人鬼交橫事未諧，如今急急早安排。
　　見官不如私和好，嬴得之時也損財。
　　行人：坐想行思去路賒，重山阻隔未還家。
　　如今要見親人面，直待蟾光轉海涯。
　　占病：苦病纏身不可當，投醫無效好難量。
　　欲得不如南柯夢，你是脩身作善良。
　　解曰：占家宅不盜，自身防口舌，失物難尋，病者保福，六甲生女虛驚，求財未遂，官事失理，求官未達，婚姻不成，行人未至，田蠶半收，六畜損失。
　　第四十七籤　中平　密雲不雨
　　聖意：密雲不雨尚濛蒼，卻主憂疑亦不妨。
　　更有小人來害己，家門暗昧事須防。
　　謀望：否泰相兼理自然，莫憂運用久淹連。
　　有時借得春風力，吹散浮雲見碧天。
　　家宅：門庭暗昧鬼邪多，人眷驚憂怎奈何。
　　要得平安須祭祖，將心更改念彌陀。
　　婚姻：婚姻前定莫強為，縱若強為久後非。
　　此虜不留須別虜，何勞著意惹耽迷。
　　失物：堪笑浮生空自忙，不知天綱暗中張。
　　榮枯得失皆前定，自古浮生不久長。
　　官事：官事悠悠不肯休，叮嚀囑汝不須憂。
　　若逢龍虎交逢日，不用干戈也自休。
　　行人：遠望行人信息稀，不知凶吉致狐疑。
　　如今若問真消息，蛇馬逢牛是到期。
　　占病：偶然無事忽遭愆，定是亡人要紙錢。
　　有願在心宜早賽，莫教淹滯在床眠。
　　解曰：占家宅人口有小災不寍，自身防口舌，占失物不，行人未至，病者作福，求財未遂，官事留連，求官未達，婚姻不成，六甲生女，田蠶半收。
　　第四十八籤　大吉　寶劍新磨
　　聖意：寶劍新磨益見光，東西照耀倍尋常。
　　從前自有根基在，潤色增明聲播揚。
　　謀望：百煉千磨過此身，幾年靜裡困埃塵。
　　如今借得良工力，官貴相逢喜見新。
　　家宅：凶災已過福神來，莫慮家貧不發財。
　　此去管教人畜旺，秋冬加倍百和諧。
　　婚姻：重整羅衣越樣新，汝思堪作自家人。
　　豈知久後人心別，只恐菱花再染塵。
　　失物：橫禍飛來要破財，如今休把眾人猜。
　　有綜終是難全得，損折歲見可免災。
　　官事：自古饒人不是癡，事須有理也須遲。
　　公廳自有真明鏡，急速難分黑白時。
　　行人：每遇音書未見真，空勞密意禱天神。
　　要知去客平安事，直待龍蛇到始明。
　　占病：天譴凡人怎得知，偶遭磨障費支持。
　　如今急早求禳保，莫待臨時悔後遲。
　　解曰：占家宅人口有小災不妨，失物可尋，自身更改吉，行人未至有信，病者保禳，求財遂意，官事宜和，求官必達，婚姻再合，六甲生男，田蠶大熟，六畜興旺。
　　第四十九籤　下下　羣鴉集噪
　　聖意：群鴉集噪未為奇，防慎陰人口舌欺。　　
　　退後之時方可免，不然事緒主憂疑。
　　謀望：休望羊羔美酒斟，魚書瘍信兩沉沉。
　　鵲巢已被烏鴉占，萬計于謀枉費心。
　　家宅：口舌無端驀地來，只因家宅有疑猜。
　　歸來急早求神福，兔教人口受天災。
　　婚姻：休信傍人說得狂，蓮花那比菊花香。
　　好生回步重開眼，莫把烏鴉作鳳凰。
　　失物：自己當時不小心，如今失卻便難尋。
　　休教惹得傍人鬧，受辱遭殃豈可禁。
　　官事：喧嘩閑事鬧烘烘，久後憂疑主見凶。
　　來到公廳分曲直，一場驚險遍虛空。
　　行人：終籤不利卜行人，客路忙忙未轉身。
　　中道有憂災禍擾，早求洪福叩龍神。
　　占病：災病纏綿未得全，虔誠求福告神天。
　　操心不改遭魔障，若得痊時也損錢。
　　解曰：占家宅陰人小口有災，自身有口舌，失物不見，病者不安宜作福，行人未至，求官未達，求財未遂，官事虛驚，婚姻不成，六甲生女，六畜田蠶有損失。
　　大明萬曆三十五年歲次丁未上元吉旦，正一嗣教凝誠志道闡玄弘教大真人掌天下道教事張國祥，奉旨校梓。
　　玄天上帝百字聖號竟