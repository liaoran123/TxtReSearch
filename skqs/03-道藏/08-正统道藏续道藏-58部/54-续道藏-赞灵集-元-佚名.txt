贊靈集
　　經名：贊靈集。撰人不祥。四卷。底本出處《萬曆續道藏》。 
　　目錄
　　卷一
　　碑記
　　靈濟宮記重　　　　修靈濟宮記誌銘
　　重修靈濟宮記　　　靈濟真人序
　　鰲峰神秀圖記
　　卷二
　　表劄
　　賀真君褒封表　　　賀金闕瑞旦表
　　賀玉闕瑞日一表　　上元上真君表
　　上真君祈安表　　　鄉民保真君奏劄
　　卷三
　　序疏跋文
　　真君科式序　　　　真君願序
　　重修靈濟宮疏　　　徐仙翰藻跋二篇
　　上靈濟宮勑額文　　上親睦堂勑額文
　　上燕喜堂勑額文　　謝雨丹悃
　　卷四詩
　　詩
　　上真君詩　　　　謁靈濟宮十二首
　　夜宿靈濟宮　　　寶殿十奇峰二十首
　　真仙八詠圖四十首
　　贊靈集卷之一
　　碑記
　　靈濟宮記二篇
　　福郡之望邑曰閩，閩邑之望里曰積善。靈濟王祠，蓋一方之所仰焉，幬蔭而庇福者也。初年徼福丐靈之人，嘗有以鸞箕漬神者，一聯之詩，數語之讖，事跡靈驗，今猶記誦，而於文則未之聞也。至後鄉人聚首禱于祠下，顧瞻廟宇，瓦桶腐圯，像圖黯昧，因相謂曰：是可以致楬虔妥靈之意乎。謀一新之，而以箕卜神。於是剡剡揚靈，為文以示之，俾趣工焉。及工逸事遂，復有所謂神之告之，一言一話胥文也。嗣是而後，大篇短章，層見叠出。翼者肢熊，筆者腕脫，觀者瞳眩。而神之文浩乎，汪乎，如存碩靈黃而注，渤澥鄰之邑里，競相傳寫。且敬，且疏，且駁，且愕，是豈烟火食者所能道一語於其間哉。聞之向者，勑額之請，神之姓字莫，或前知父老，取姓枚之。既知姓徐，而詳則寶莫之聞。今也世美之源，靈跡之給，該且悉焉。神一而已，非固吝於前。是數年之請，而今焉為是，以震夫人也。毋乃斯文將興，神預有以發其祥，而闡其靈耶。抑神之意化，有所為而為之也。噫，是當有以諒神之心者，如湍逆流，喧虺澎湃，終不若中流滔之無聲。以文而示乎人，神蓋得已而不容已者也。三代無文人，六經無文法。上聖大賢，凡其著書以垂世者，非樂為是之衒齋也。君臣之分微，孔聖是以有春秋之筆。仁義之迹熄，孟氏是以有七篇之書。王道果行，蘭陵令之書，可不作也。禮樂且正，詩未亡，則文中子彭琹汾水之陽矣，元怪夫何有其化。今其傳後不寄之文，奚寄焉。神之心，前乎聖賢之心也。為之碑，而使之以知履歷。為之籤，而使之以知吉凶。山川之堙微也，為塞中之文以闢之。風俗之薄惡也，為《梁父吟》，以譏之。敬念消亡，士風頹靡，為《絕筆吟》，為《非神賦》以警之。以至《 獲麟》 之歌，自辯之文。變體之詩，雅正奇崛，千彙萬狀，如英章濩夏之迭奏於耳，如谷粟布帛之均適於用。文乎，文乎，篇章句讀云乎哉。夫使居是里之人，誦神之文，鑒神之心。一鄉之中，陶為道義。十室之邑，薰為忠信士焉。而學農焉，而畊工商焉，而役作貿遷闢爭也，而禮遜嚚訟也，而友助遊閑也。而力本則神，於是時，固可以遊於聖，不可知之天矣。何以文為神之署，碑陰曰：餘雖倣柳侯之萬一，不得文公以記之，何以示來者。今觀韓記之中，自子嚴父詔，婦順夫指，與夫入慈孝，出友悌之外，無長語。是神所托於後之文公者，不過以扶世教為念也。歟，余襪線短能，何敢望文公之萬一，黿眼蜩螝，非敢嗚於雷霆之下。顧念神自石晉開運，以入于閩。余之始祖，亦於五季由，固始而來閩。先代以來，或營其地，以建神之祠。或請於朝，而尚神之徽號。奉神之祀，玆有年矣。鄉人復相同志，而成輸換之事。來晜仍雲冀神之庇，未有涯也。余欲無言，焉得而無諸。若夫神之姓氏之稱世，系之美靈驗之事與。夫廟宇創立，修葺之年月，備見於神自述之碑。非牛馬走，所得以容其喙，是不過著神作文之意而已。俾一方之民，食我桑檔，懷我好音。果胥而道藝，忠信之歸，則瑤漿蠹勺不必實，醢豚甘鷄不必薦，溪毛燎水亦可荅神之心也。無教，則神之惠。人之貺也，亦無窮氣數，循環無往不復。神之文而發祥，闡靈於其前人，以文而蜚英，騰實於其後，將見天寵褒崇宣封，顯赫神之榮也。(廴十朔)紫凌青，施金斛椒，人之盛也。于是之時，必有大揮如椽之筆，以記之事者矣，余行當拭目以俟。罔俾文公，專美柳侯。
　　又
　　閩踰峽江而南，有山竦傑曰鰲峰。山之南，靈濟仙宮也。粵昔，叢祠陰跡顯著，國用其勳，民賴其庥，徽號褒加，祭式惟慎，至於今日，倚歟，盛哉。歷歲既久，廟之梁桶，侈剥不治，憑附丹青，漸已黯昧。時有鄉民詣祠下，枚卜乃事，見而相謂曰：是不足以揭虔妥靈也，完而新之，具尚一乃心力。神喜其不婉婉，未下為文，以勉之。於是裒誠鳩費，戒工度材，各肩其事，有而無怠。門之隘者，廣。池之涸者，聚。一木一瓦之壞者，易。彩以飾像，衣以章身。文曹武兵，亦加潤色。威狀赫赫，德揚明明。見者聞者，咸玆以恭。願樂其施，而工告成焉，時則秋八月也。功不自有，歸之於神薦。裸興俯具事以告，懷柔顯思，式告有相。載揚其靈，自序其所，出歷三代。至五季以來，啟烈壽後，所以委祉。今日廟食玆土者，有槩有詳，而為之記也。同事者愕然，視悚然，誦芒芒然。筆且曰：向者勑額之請，卜姓曰徐。是猶隱於聖，不可知之矣。今乃知出於偃王之裔，信有驗也。請神記之以石，昭冥冥而垂無窮。有是而後，文筆層現，易卦有籤，斷吉凶也。梁父有唫，亦勸戒也。非神有賦，昭冥漠也。塞井有入，辟禁忌也。若跋，若賦，若辨，若啟、若曲，若偈，千態萬狀，愈出愈奇。如倚空之岩，崒嵂巍峭。如怒風之濤，洶湧澎湃。噫，何其文也。夫文也者，在天為奎壁之精，在地為圖書之寶，在人為朝廷之瑞。今神也，恍惚之間，杳冥之際，影不可見，響不可聞，而乃顯之以文，何也。聰明正直，粹乎其嚴。威靈氣燄，赫乎其高。不可見，無所不見。不可聞，無所不聞。出乾入坤，窮今(廴十朔)古。察來彰往，顯微闡幽。故能泄天精，裂地寶，發人瑞神之文，神之德，與天未喪。文地不愛文，使人得以展布斯文。神也，遊於無聲無臭之天，可也。不屬之人，乃屬之神，可嘆也。夫鰲峰之精，龍首之英，必有瑰奇之士出焉。神其尚相斯文乎，不然何乃發其祥也。神之文曰：予所作，必有以為異日之驗，進身之階。神之詩曰：文章豈不貴，君子終豹蔚。豈我意哉。造化循環，無往不復，神而明之，存乎其人可也。其詞：
　　鰲峰蜿蜓，靈濟之宮。昭哉先烈，孝思偃王。
　　施祠洪綿，血食一方。四民地利，胥賴其慶。
　　懷柔左右，赫赫耿光。大掖斯文，以發厥祥。
　　顯相有嚴，報本孔臧。矢歌頌美。百世不忘。
　　修靈齊宮誌銘
　　人之所事者，神。神之所依者。人。時值初吉景辰，神赫厥靈，剡剡為文，以任而任於同事者。祇栗厥戒，夙夜不敢忘怠。是以粧褁聖像，乃命司服，其飭衣裳。既就，神自作履歷，刻銘諸碑。灝灝乎，噩噩乎，似非世俗語所能道。赫然驚人，其誰不敢不進其所有以為答。同事者謀曰：東西池涸矣，誰不足以壯祠宮之瞻視。外附之壁壞矣，誠不足以聳人心之畏敬。龍首之井，誠為風土之害，既廢矣。今塞斯井，鑿斯池，畫斯壁，以媚神意，亦將有利於人，其宜乎。同事曰：可。文章東閤二序之神，捷蒙塵久矣，時尚武事，有欲去之，而為尚武之謀者。其同事嘗聞孔子有言曰：文章必有武備，武必有文備。夫文治武功，相資為用，此百世不易之道，其可闕乎。故上宰福祿三星之祠，下土輔國安民之像，先文後武，各得其制。同事又曰：可。外有門閭之故觀，內藩翰之森嚴。簷版之丹擭輝煌，掖庭之粉黛冠絕。至於補葺罅漏，靡不究心。獨二庫卑污，不修且壞。鄉民大懼，不任一日，復與同事謀諸神曰：從事於斯也，久矣，欲已之，而不能休，此意曉然，神其知之。告我以文曰：修廟難，惟義之歸，敢不喻所指。於是椽棟之腐黑者，蓋瓦之破缺者，垣墻之凸凹不齊者，俱治而新之。神於此時，再降之記，命庫之名曰：堂東有親睦，西為燕喜。俾憑附之質得以宣，其列美矣，茂矣，諸好備矣。雖曰同事者之所協力，是皆神之靈有以使其然而然也。及將次就諸，請其額于本路官總管張公鐸，復尊祠曰宮。筆椽字斗，照人耳目。凡道路觀者，車乘填塞參日，莫不張大稱譽，竦然而增敬。東街之碑，神之所自序也。西階之記，人之所以贊厥美也。神之文章者，諸宮曰碑、曰記、曰籤、曰贊、曰文、曰賦、曰啟、曰表、曰卞、曰議、曰序、曰頌、曰詩、曰曲、曰行、曰說，其有集行于世，煥然而可述也。靈濟之封旌，褒前朝真人之號，道宣天休，厥德章明，垂譽終古。此黃髮耆艾野夫版尹之所願頌，非鄉人一詞之所能。既七日，復來與同事，謹以牲醑，用伸告成之禮。就位于庭，悚然深惟。三載考績，亦既勤止。惟神念厥功，必有以相之，使鄉人均蒙其福，世世承事，寧可不知所自耶。今欲刻諸石，以記其事。誠恐議者，以為專美之譏。姑誌歲月于靈濟宮，敢銘之曰：
　　受職九天，懼靈下土。神筆驚人，沛然莫禦。
　　飭以衣裳，為身之章。親睦燕喜，命名日堂。
　　傭役徵工，作新斯宮。四方雲集，至日訖功。
　　三歲考績，各恭乃職。其難其慎，惟和帷一。
　　神既安止，載人載喜。欽若玆教，是信是使。
　　惟爾有神。福及吾民。天鑒厥德，錫號真人。
　　圖像輝彩，洋洋如在。爾民報祀。萬世不怠。
　　後之君子，無廢成美。刻誌于壁，以贊攸始。
　　重修靈濟宮記
　　至元三十年十月，閩積善里，士交章君桂龍，以書奉靈濟王廟記來曰：此神筆也，里有古廟而無碑，屋且圯。夏五月，沈君建翁修而作之，桂龍與周仝等共謀而成其美。八月，工告訖功。神赫厥靈，載降之記，將刻石，命里林迪功延年書之，且屬予篆其額。春一不敢辭，署名惟謹。十二月，又奉古詩來曰：此神意之所記也，盍記諸。春一心已諾，而筆未暇。明年正月，親來徵諾，又出神所賜古今詩一篇，凡六十五韻。春一何與斯文，乃褥神之勤如此。昔江神嘗揖王勃而告之曰：滕王閣將作序，子往賦之。時主人已宿構於其婿。勃之文迺出不意，豈當筆者固有數於其間耶。於是焚香叩齒，取記與詩，端誦數過，絕不類烟火食語，而作曰：異哉，夫以聰明正直為德者，神之分也。以威靈氣焰動人者，神之餘也。廟自石晉開運以來，厥惟舊哉，諸君精白承休者有年矣。今日之事，敢問其所以然。章君對曰：神之文，不但此記此詩而已，前乎數年，靈明尚閟，隻聯片字，時而出之。今剡剡揚靈，燦然有文，與人相接。其所指歸，或勉以義，或誘以善，或勸以孝敬。至於遇事立言，則有《塞井》，文有《非神賦》，有《畫士傳》有《壁像贊》有《梁甫》等吟，有《獲麟》等歌。若序，若跋，若啟，若辨，若行，若曲、若頌，若疏，千態萬狀，愈出愈奇。聞其風者，贏糧而景從。苟以是心至神，各隨其所。扣而告之，一話一言，胥文也。桂龍與建翁等陟降左右，靡不夙夜因事而謁文，因文而證事，得手應心，如契如券，故叶力於此，以對揚神之休命。予又作而嘆曰：斯文其庶幾乎，天降時雨。山川出雲，嗜欲將至。有開必先惟鬼神者，得兆朕之先而文章者，神明之律呂也。自唐而後，國朝以科目取士，士生斯世，爭以文嗚。蜀之神有梓潼者，闡靈一方，專宰科名。九十四化之文一唱，蜀士敬之愛之，不啻如事父母。凡擢危科躋顯仕，不敢曰己之能，必曰神之賜。由此它方之為士，在在尸而柷之。梓潼之香火，遂遍天下。徽號之加，莫尊焉。今日之靈濟，即前日之梓潼也。梓潼顯於蜀。靈濟顯於閩。九十四化之文殆不足過，將見神之香火，亦猶梓潼之遍天下，豈但劍惠於一方哉。然斯文與天地，並未嘗一日泯沒。暫晦者必明，暫否者必泰，故神有以發其祥也。神碑既立，里之人士歡欣鼓舞。時周君莊翕，實獻碑陰之文，其言曰：嶽之神，必降而後生。申莘之神，必降而後生。尹今將生乎，抑將生尹乎。斯言也，蓋有以扶其手而擘其口者矣。地靈日彰，人傑日出，異時必將以文嗚。國家之盛，非惟為人士賀，尤當為神賀也。神姓徐，生為人，歿為神，功在國，德在民。世美之源流，廟封之次序，悉已見於神之所記。此但書修廟，降文，立碑之槩爾。章君又曰：向日敕額方請之時，神之氏諱莫能前知，父老取姓，枚卜之得姓曰徐，從而名之曰望。望者，言其德可配於四望，秩而祭之，宜也。今神自言吾為江王，諱知證。吾弟饒王，諱知諤。式克正名，而知本始。予嘗讀五代史，至吳之世家，於齊王係之以感慨。方其與劉威，陶雅等，佐行密起淮南，蓋一世之英雄也。及得政，如彼其專矣。然且奉楊氏諸孤而臣之，其視張文表之不事周保權，豈不相逕庭哉。宇宙無窮，往事塵土，而有子二王流芳百年，廟食萬世。嗚呼，齊王亦不死矣。時上元前二日甲子記。
　　靈濟真人序
　　神之氏諱爵里，載在五代史。晉開運之四年歲，真協洽皇靈，剡剡來降于玆，以羲曆策之，曆甲子二千之數有奇。嘉熙二年，蒙朝廷錫命，攷之祭法，宜在祀典。每遇三元、八節、甲子、庚申、斗降之日，人之有事於神，宿戒齋祭純素之道，惟神是守。守而勿失，與神為一。一其一，合乎自然而已。黃帝得之，以登雲天。西王母得之，以坐乎少廣。今神之精魄不爽其聰明，得之以與浮丘公王子，晉司馬子微、馮大和諸人，周游乎無極之天。聽之，不聞其聲，其聲揮綽。視之，不見其名，其名高明。四時得節，萬物不傷，利澤施於天地，後世其孰能知之。昔南華先生舉太宗師之言曰：有真人，而後有真知。屬者恭遇三十八代天師，宣授太素凝神。廣道真人，以其知之所知，每知之是為師乎。特為補奏天京江王，充九天金闕明道達德大仙顯靈溥濟真人，夫人許氏特授順助仁惠仙妃。饒王充九天玉闕宣化扶教上仙昭靈博濟真人，夫人陶氏特授善助慈懿仙妃。徽稱赫奕，為龍為先，使在天之靈得以宣其烈。今日太平，物無違拒，肅雨又陽，咸若有答。鄉士庶民，莫不忻忻然而踴躍，相與北向蹈舞、拜手、稽首，上祝聖壽無疆，且壹神德。願垂表後，刻在金石，序之以詩曰：
　　得一以靈兮，謂之神。神之為神兮，而能精。
　　窈窈冥冥兮，無為無形。有性有情兮，與道合真。
　　夫號真人兮，飛奏天京。特予功績兮，播於金石。
　　大仙上仙兮，昇入九天。雨暘不愆兮，掌造化之權。
　　爾民得保全兮，喜躍踴驅。執我豆籩兮，孰敢不虔。
　　靈德之淵淵兮，具頌是宣。刻石永堅兮，何千萬年。
　　明遠完教之玄法師福州路道錄劉景福撰。
　　鰲峰神秀圖記
　　閩城南，大江自西而東，曰峽江、度江。又二十里許，有山曰鰲峰。擅群山之勝，逮諸水之會，而祠在焉。其旁屋宇，星聚棋布。神依人之居，而歲時伏。臈牲肴粢盛，獲食其土。人賴神之休，而長幼樹畜，率無水旱灾殄之虞，獲安其生。此神人，並立實陰陽至理，世不能廢也。鰲峰二神，相傳徐姓，南唐知誥諸弟，長知證，稱金闕真人。次知誇，稱玉闕真人。謂在唐世，嘗將兵入閩過漳討賊，次鰲峰，有功。仙在芝嶼，天燈、天樂降其地，遂祠之。按史，知證，溫弟五子也，封江王，改封魏。知誇，溫弟六子也，封饒王，改封梁。閩國王延政、延曦弟兄不協，國日亂。唐遣其將查文逐之，乘勝克泉漳諸郡。不書王在行。御史失之歟？以鰲峰秀拔奇偉，山川融結，宜神所憑托。神擁山川，明豐而禳祈，祝禱，若神所荅譬。玉在山，而木潤。珠在淵，而水輝。厥理有繇，矧生功德。其鄉歿，而祠之禮也。翰林待詔長樂高廷禮氏，其子熊，走禱祠下，肹響相通，如承面諭，(言十亢)徵諸事，豪髮弗爽。特詔因寫鰲峰神秀圖，以報靈貺，第徵子記之，并述其槩，以告于鄉人。
　　水樂九年九月望日漢府紀善翰林院脩撰儒林郎閩人王褒記。翰林院待韶長樂高廷禮畫并書。
　　贊靈集卷之一竟
　　贊靈集卷之二
　　表劄
　　賀真君褒封表
　　伏呂天之文，曰鳳篆龍章，其命有德神之名。在丹臺玉室，何憂不仙。妙用不可以思議，舞蹈自形於手足。某申賀，恭惟九天靈濟真人，好是正直，亶此聰明。默推生生化化之仁，尤得杳杳冥冥之道。克厥威，克厥愛，常懷儆戒之憂。惟其能，惟其人，果沐褒封之寵，衆皆曰可。時懋廼功，誰無折屐之歡，敢效執鞭之賀。伏念某葦苕寄跡，草芥微生，惟適之安。仰聖庥之是，荷卷言所自，豈童子之不知。進表陳情，銘心知愧。伏乞俯垂高聽，遠察卑誠。爰剡剡以揚靈，廼禳禳而降福。其養民也惠，如雨露之所沾濡。誕我祝如何，與天地相為悠久。
　　賀金闕瑞旦表
　　伏呂一封九重天，榮授南昌之上宰。九月十七日，喜逢嵩嶽之降神，里社交歡，人民胥慶。恭惟九天金闕明道達德大仙顯靈溥濟真人，好是正直，大以神通。與日月而並明，參天地之化育。五十五願，發誓度人。四百餘年，積功累行。惟德是輔，與道合真。施之萬物得其宜，措之四時得其序。舉皆蒙福，孰敢忘恩。同伸虎拜之誠，恭祝兕觥之壽。更冀積善鄉一千餘戶口，俱托帡矇。大聖朝億萬載，基圖相為長久。臣下情無任瞻戀之至。
　　又
　　伏呂嵩嶽儲祥毓英才，而出將入相，風雲慶會。為明神而輔國庇民，瑞旦屆值於九秋事業，有光於五代。恭惟九天金闕真君，系出偃王，世封齊邑，廟食五百餘年之盛，褒封三十二字之榮。靈貺孔彰，殊恩屢降。惟此鰲峰之地傑，荐臻虹渚之星流，庸舉兕觥，用伸燕賀。伏念泰登仙版，職奉靈祠。凡居覆燾之間，莫匪帡幪之庇。良以感恩之有日，將何報祀於今時。晨香夕燈，常瞻烜赫。朝鍾暮鼓，少備
　　勤渠。不辭演潦之可羞，惟冀神明之來格。伏願聖人在位，撫華夏於萬年。神德彰靈，亨褒崇於千載。宮門肅靜，閭里康寧。
　　賀玉闕瑞旦表
　　伏以雝雝在宮，肅肅在廟。主爾百神赫赫，厥聲濯濯。厥靈相予肆祀，時則歷多年，所式克至今日休。臣惶恐惶恐，頓首頓首。恭聞大而聖，聖而神。誠則形，形則著。來也無涯，去也無迹。視之弗見，聽之弗聞。聰明正直，依人而行。遠近幽深，知物之故。天地合其德，四時合其序。名聲昭于時，利澤加於民。維桑梓則必恭，雖蘋繫而可薦。伏念醮首某等，與鄉人處，忝儒者流，惟神其依，不言所利。雨暘時，若天且不違，况於人。老安少懷，民到于今，受其賜。士悅朝，農悅野，工歌肆，商歌塵。巍乎成功，何以報德。玆蓋伏遇九天玉闕宣化扶教上仙昭靈博濟真人慶流瑞旦，節應中元式月，斯生與天齊壽，讓萊相獨先於一日，踵康王猶後於八朝。其命維新，而民階樂，聿慶崧岳。降神之日，同伸華封，請祝之誠。桂魄初員，輝瑛東方之日。蓬仙不老，光聯南極之星。豈若身親見之，不知乎舞之也。伏願在其左，在其右，在其上，不顯亦臨。俾以富，俾以壽，俾以昌，自今以始。臣下情無任瞻戀之至。
　　又
　　切以聖不可知，之謂神，感而則應。民到于今，受其賜，靡也可忘。式克至今日休，不敢啟上帝命。臣誠惶誠恐，頓首頓首。恭聞無形之表，至道之精。軒轅皇帝，啟鑰抽關，太上老君，傳燈續印。德而不德，清虛怪，寂寂之無宗。玄之又玄，廓落達，生生之有妙。周流六虛而無息，主宰萬物而不遺。巍乎，其有成功，無以稱其威德。伏念臣志求諸道，材下於人。敷奏以言：方寸地之階，願借恪恭乃職，咫尺天之威不違。重念醮首某等，致力於神綏，我以福祠稱靈濟，名被顯封赫厥，聲濯濯厥靈，雝雝在宮，肅肅在廟，雖桑梓必敬，止維蘋蘩可薦之。玆遇中元集福之晨，是乃上相誕生之旦。乾坤為瑞，閭里稱歡。是月在中，式播崧岳生申之詠。與天齊壽，同伸華封，祝壽之誠。玆蓋伏遇昊天玉皇上帝玉陛下，總元範於十方，建大功於億劫，無有遠邇，均屬照臨。凡有血氣，莫不尊用，敷腎腸歷以告。臣塵凡濁質，夙夜小心，自慚蠢蠢無知，敢曰高高在上，齋戒沐浴以事帝。對越在天，聰明正直之謂神。虔恭在位，幸披雲而睹日，如臨淵而履冰。伏願不聞，亦式不顯，亦臨有相之道。俾富而昌，俾耆而艾，用錫厥民。臣無任瞻天望聖。激切之至。
　　上元上真君表
　　三陽開泰，適人事之肇。興兩闕如臨，諒天心之可格。敷陳素願，益茂洪禧。臣誠惶誠恐，蝢首頓首。恭惟九天二位真君，裔出偃王，世封齊邑。丕哉靈德，等乾坤覆載之功。用以濟民，推雨露沾濡之澤。神通自在，正直無私。廟食今四百年，天封凡十六字。人所見恩，誰敢不敬。伏願降爾遐福，載歌禳禳簡簡之詩。保我後生，爰詠蟄蟄繩繩之德。
　　上真君祈安表
　　咨寒怨暑，特小人見淺之謀。居安慮危，惟君子知幾而作。雖自禱之久矣，賴有陰以相之。某申謝：恭惟九天靈濟真君，德配乾坤，澤垂雨露，以顯靈昭靈之德，推溥濟博濟之心。伏念某等，受廛為氓，聚廬托處。久席雲天之庇，敢傾葵日之誠。弗克修持，未知慚愧。念震鄰之警義，貴在於恤鄰。然同井之安救，當防於入井必也先。事而能懼，庶其後患以無憂。更冀雨及我私，實穎，實栗，實堅。好錫用民福，曰壽，曰富，曰康寧。
　　又
　　神非類而不祀，以其能於捍灾禦難。天作孽猶可違，寧敢稽於修齋執戒，拳拳唯謹，戰戰若驚。仰瞻靈德之在天，俯拜皇恩而感地。伏念某等，枌榆同社，桑梓連陰。自慚坐井以無聞，敬率居鄰而有請，謂民情可見。昔曾聞己過之衍，何帝怒不回。今未免童蒙之瀆，豈藥大夫怪迂之方未盡。抑濮上人計筭之私已萌，或饕餮如曹劇之無謀，或蹤臾如子腸之尊大，誰敢執其咎，亦盍及而求徵日咎徵曰休。固當禱之久矣，靈之來，靈之至，毋廼亶其然乎。勉力而行，欲言恐僭。未能姚斌，當真之罪。天書譯符，篆之文臺。駘實沈是，謂之妖。神筆按春秋之法，氛授必去，邪妄必除。毋縱滔淫，恣生荼毒，吾所願也，神其鑒之。玆蓋伏遇九天金闕、王闕真君几前，乃聖乃神，允文允武。斂之，則有顯靈昭靈之相。散之，則為溥濟博濟之仁。千百年之祀典森嚴，十六字之褒封侈大。威震雷霆之怒，五岳塵埃。功叅日月之光，四方耳目。驅癘鬼於山之左，植保障於紅之南。海宇澄清，里閈寧靜。下救群生之疾苦，上休太上之慈悲好生之德。雖洽於民心，擊壤之童，何有於帝力。伏願息點捕劓，終終始始。各保安全，藏疾納汙。是是非非，更為覆護。莫效薦芹之敬，敢言結草之勞。
　　鄉民保真君奏劄
　　臣聞功謂道，在無極之始，冥冥窈窈，不識不知，非心思計度之所能也。自太真皇人紫筆定書，然後學道者得以探其源洩其流，撰成科典靈文、耳目斯世。今有神焉，以修齋執戒為功，以濟生度死為誓，發為文辭，合於科典。凡曰長材秀民者，莫不口交誦之，其可稽於徹聞乎。切見九天金闕真人徐，九天玉闕真人徐，聲名冠世，功德在民。內察其行，外觀其跡。委是骨像合仙，有心積善建功，篤好三寶之士。若非宿幸緣會窮神而知化者，孰能與此。所著九真妙戒化文、九獄神燈科、格醮三界科、保馬科，並出於太上玄言。究徵摘實，自然成章。靈音嘯泳，可以為活劫津梁。所謂閉門坐車者不計其歲月矣。外有靈濟特醮科、本願儀文七政燈科，非敢以為己，功，從民請也。臣性識疏愚，為言輕賤。考事察能，在臣識所當。申請敬加丹鈆，去取編成一集，謄進在先。已蒙聖恩，將臣徐等詮補職任，躋進仙階。今欲望聖慈允俞所請，再將臣徐等所撰科典，翻行三界，合屬去處，各取遵禀，照驗施行。不惟顯靈濟濟度之功，亦可以張吾軍而感慰東南民心之所望也。伏取指揮。
　　贊靈集卷之二竟
　　贊靈集卷之三
　　序疏跋文
　　真君科式序
　　予嘗以為，老子之道，五千言盡矣，後之學者，不以未能遍觀而盡識也。惟漢天師之傳得其宗，迄今一千二百余載，馳聲耀譽聞諸四方。上而公卿，下而垊隸，欲壽考康寧者，莫不皈心而稽首。今明而為神，曰靈濟真人，以憑附之質，用宣其靈，豈非夙幸得天師所授鈆汞法，何一點之珠光耿耿不滅。迴平作字，一言一話，煥乎其有文章。予始聞之若駭，且信旦疑。一日袖香而來，瞻仰祠下，載睹所作碑記、讚頌，仰非世俗語，疑乃信。獨此書一帙，鄉之士夫藏之甚慎，不輕示人。予索之久，始得之。焚香誦之數過，其為旨義，皆本於太上經典中抽繹出來，幽深明溥，與道合真。諸天隱梵，迭奏和嗚。濟度之功，誓弘海岳。神機玄妙，或隱或顯，是豈淺學近智者所能議哉。雖然神而明之，存乎真人，予累欲序而跋之，誠恐識者有餘食贅行之譏。若乎真人之德，揭若日月，後必有至人為之序，予略言其大槩云。正元三十年，上元將仕佐郎路學教授歐陽公柱芳跋。
　　真君願序
　　願者，真人之願也，亦人之所願也。一跪一拜，心之專也。心之專，善之至也。人性之善，猶水就下也。不善不改，是吾憂也；吾是憂也，此願所以為善者。設是，豈徒願文乎哉。仰觀於天，得數二十五。俯法於地，得數三十。合而言，得數五十五。蓋因此數，得以成其願。若非與天地同功，安能至此。善，人天地之紀也，苟有一毫矯偽慢怠之意，非吾之所謂願也，其可與善者同日語耶。《傳》曰：善無常主，協于克一，此無他。始於是，終於是，不以半途而自畫，斯為盡善而盡美矣。善者福之基，福者善之積。唐高郢有言：積善以致福，不費財以求福。福既可以不費財而求，則為善者可曰費財乎。見善以相示，聞善以相告，凡吾同志，當以此自相勉勵，庶無愧於天地，亦無愧於真人，此又真人所大願也。
　　重修靈濟宮疏
　　按五代史淮南世家，齊王徐，有子江王、餘王，即今金闕，玉闕二真人也。真人素善文詞，靈感響應。東南之民，賴神之庇，何止曹龜。永樂庚寅歲大旱，方岳大臣，深以為憂。惟真人尅期日降甘澎，獨著靈驗。達官士庶，僉以廟貌傾頹，不可不葺，於以苔神靈之景貺，敬裁短疏，遍扣高門，椽筆大揮，福有攸歸者。
　　伏以棄職歸仙，千古文章光玉牒。駐兵除寇，萬年香火奠金鰲。甘棠追召伯之思，芝草毓祖庭之秀。高其門，廣其宅，依稀綉嶺。宮前穆如在，赫如臨。恍惚錦官城外雲霞閑繞，玉窗深，日月平。臨金闕，迥善祥，所萃長年生意。津津福禄攸絳，積善公候衰衰。為大方之柱石，作遐邇之權衡。趨吉避凶，寶笈瓊書天上閱。彰善痺惡，金昆玉季世間遊。歲時長是過庭趨，霜露劫憐仙嶼近。天朝中貴靈方，藥餌已先嘗。海國居民得雨，枯苗還早熟。苔痕又見入簾青草色，半侵行履跡，風飄碧瓦。補天手重構新甍，雨洗頹垣度地基。仍乎舊貫，弗克奮無前之勇，曷繇成不世之功。如椽大筆不已書之，數仞宮墻俄頃成矣。左倍溪，右瀨水，紫臺咫尺列仙源。前玉几，後蜚蓬，文筆高撐牛女宿。一人有慶，萬國咸亨。謹疏。博陵林漢孟撰。
　　徐仙翰藻跋二篇
　　君子遭世之理作為文章，用奮厥志，得以行其道，非幸也，宜也。世固可以智力而致理，欲志於道者，以文章而求效於當世，所必齊門。抱璞荊山，非不幸也，亦宜也。夫神之於昏默香冥之際，亦可庸乎。文章以驚動於人吁，豈不怪哉。《徐仙翰藻》之集記、贊、賦、頌，一編甚巨，斟酌其辭不濫，皆矯世激時之論。幽明隔涉，而僅有負俗累，不能無惑焉。愚意是鄉之君子，有志於道，而遭夫理之世，其道宜，行而志不獲奪，故假以文章神其說，執筆之頃，果無容力於其間。人也，神也，予不敢知否。則《河圖》、《洛書》，將為羲姒出耳。用是得不繫其說，而廁諸公之跋後云。
　　又
　　神非人不因，人非神不成。今人神之所交接，一言一話胥文也。文其神乎，神其人乎。《河圖》、《洛書》似涉詭異，雖羲姒大聖人，以此徵而信之，千百世而下，愚庸之性，其有為之疑且惑乎。以神之交讀之，考其辭，靡不以聖賢之心為心，禮、法、刑、政，如視諸掌，何乃汲汲焉而為憂民也深。神乎，人乎，能不為之疑且惑也。寄魚龍而助風雨，物情之論，蓋亦有矣。愚故曰誠以明之，雖存乎神明，而誠之亦在乎人。苟一事之莫决，一辭之莫措，雖欲假其聲於人，吾固不知其可也。執筆之頃，於予不得以遜其責，使黃鍾大呂之不奏，瓦釜爭嗚，滔滔皆是，豈不為神之羞耶。《徐仙翰藻》乃，神之文集，既盛傳於衆，予豈得不玉輥而藏諸。
　　上靈濟宮勑額文
　　伏以龍首軒昂，鰲峰竦傑。紅塵化錦，好布壇場。青布成羅，果符讖瑞。一簇人煙，寰會千年。祠宇森嚴，綵畫新，規模壯麗。恭惟靈濟真人，神通廣大，正直聰明。香火興隆，事跡靈驗。邇來化筆，焕乎其有文章。托此寓言，勸之必以禮義。碑銘建立，功德昭彰。昔膺勑額之榮，今拜天封之侈。名登仙籍，位列仙班。褒獎殊常，恩光甚寵。玆者伏遇總管相官高四品，福蔭三山。有周公事鬼神之能，得孔子明郊社之義。考之祀典，錫以宮名。大筆如椽，大字如斗，使山川而改觀，與日月以爭光。里社煇煌，士民歡悅。詩曰：天封靈濟位真仙，福我生靈感二天。榜額煇煌字如斗，宮門壯觀萬千年。伏願金榜掛名之後，風俗康淳，鄉閭忠美。士農工商均其福，雨暘寒暑協其時。歲歲豐登，人人富貴。更冀王封八字勑額，金書香火萬年。年年上祝皇帝萬歲，萬歲，萬萬歲。
　　上親睦堂勑額文
　　伏以教序人倫親睦堂，大書榜額字煇煌。而今風俗歸淳化，萬古名為積善鄉。恭惟靈濟真君，正直聰明。雝雝在宮，肅肅在廟。森嚴左右，赫赫厥聲，濯濯厥靈。八字宣封，千年聖跡。既新斯手，乃建斯堂。民具爾瞻，貌威而重。風俗之淳，自今以始。孝悌之心，油然而生。伏願掛額之後，上下和仝，幼有倫，長有序。里閭康寧，老者安，少者懷。詩曰：天理三綱及五常，教民親陸建斯堂。爾民報事能如此，異日門旌孝弟坊。
　　上燕喜堂勑額文
　　伏以閟宮赫赫有神明，左右森嚴綵畫新。保彼東方壽而富，魯侯燕喜作宮名。恭惟靈濟真人，清廟肅雝，維神顯相。勑額金書八字，後宮粉黛三千。有翼有嚴，隨禱隨應，諸福畢至。少陳祀事之勤，吉夢追隨，果獲男見之願。門閭壯麗，榜額煇煌。伏願掛額之後，宜爾子孫，載命螽斯之德。永錫祚胤，妥歌既醉之詩。詩曰：鰲峰竦傑泄英靈，青布成羅識可憑。孔氏此時親抱送，崇嵩神降果主申。
　　謝雨丹悃
　　鄉民黃垣等，切念夏逢不雨，宜禳旱魃以潜消，靈降自天祇。伏□真仙而控愬，三薰三沐，載謝載祈，涓取五月十八日，敬發誠心，虔邀道衆，拜請洪恩靈濟真君，詣鰲峰龍漱潭，攀迎聖水。午時至宮安奉，遂蒙感應，西南騰雲，未刻下雨。是夜開啟道場，依科修奉，特設龍王浄醮，百拜朝天懺文。當夜甘澎祁祁，至二十日，大霶(雨十沱)，田疇滿足，特伸荅謝。延奉諸真，仍設龍王，田祖諸品浄醮，關祝南辰北斗，列曜星燈，寅修醮禮，仰荅真君。貢奉菲儀，大伸圓滿，設醮謝恩。伏祈景貺，惟冀曰暘、曰雨，協二儀大順之期。如茨，如梁，降百穀用成之瑞。亶估九重之至德，流入八表＇之有秋。懼聲沸擊壤之歌，千千惟耦。聖壽享齊天之筭，萬萬斯年。綏和動植之滋生，永樂雍熙之化恒。下情無任，不勝激切之至，敬意。
　　贊靈集卷之三竟
　　贊靈集卷之四
　　詩
　　上真君
　　白湖趙迪
　　方山之陽，有古神祠焉，世傳以為五代徐知語弟兄，號金闕玉闕、二真人也。真人乃神明之冑，歿幾五百載矣。其神之在天，猶不棄於吾民也，民之雨暘疾疫，咸禱輒應。迪不敏，欲拜祠下有禱焉，遂賦步虛辭以獻之。
　　聖人神明冑，神恓太羅表。絳節凌紫雲，翠蓋連碧蓧。靈景無晦明，清虛何皎皎。瑞氣玉洞浮，霞容絳林表。玆晨儼欲、臨，鸞旌何縹緲。務我區中人，時為釋紛擾。
　　其二
　　琳宮何苕蕘，高挹翠微頂。英風百代靈，神光四時耿。備容更尊嚴，廟貌肅路寑。碧殿爐烟寒，白日棟、雲冷。藐爾塵俗軀，何由達靈景。
　　其三
　　羽蓋何翩翩，靈氛降丹闕。縹緲鸞鳳音，凉秋散林樾。玉津流紫雲，神霄飄絳節。羽衣星外沉，仙樂空中歇。太虛一寥寥，焂爾採霞沒。惟聽步虛聲，空余碧桃月。
　　其四
　　棣華玉連枝，帝勑司我土。獎爾陰風來，颯爽降靈雨。疾疫賴神休，凶荒託靈禦。機絨杳冥冥，翊運昭昭著。高寒太羅天，陰瑩清虛府。王珮清霞裳，羽蓋肜雲路。冷然馭長風，將朝紫霞去。
　　謁，濟宮十二首
　　左參政永喜楊景衡上清張真人奉命建延禧之醮于靈濟宮，賦此以紀勝集。
　　川嶽揚靈泰運開，上清仙客降香來。
　　天壇醮啟雲旗下，羽珮朝趨月殿回。
　　勝會已欣登寶地，弱流未信隔蓬萊。
　　臨風願借瑤臺鶴，飛挫繁禧遍九垓。
　　又　　　　　　　　　　前人
　　三山飛翠接鱉峰，紫府高寒遍太空。
　　丹鼎光騰千嶂月，瑤臺香度百花風。
　　神功烜赫昭靈貺，帝德優崇錫口封。
　　宮觀何年兼，賜真時過白雲中。
　　又　　　　　右參政姑蘇彭眘
　　花簇香輿控紫鸞，洞簫吹下綵雲端。
　　九天星斗浮山殿，五夜風雷繞石壇。
　　仙菜壓枝丹荔熟，清陰滿院碧梧寒。
　　神功赫赫多靈貺，永贊皇圖萬世安。
　　又　　　　　　　右參政李燁
　　停膠偷暇謁神宮，石逕演溪靄冥中。
　　雙烏隔窗啼晝白，群芳聯砌吐春紅。
　　剖符當代膺王爵，捍患他時紀武功。
　　靈闡一方垂惠澤，大昭世享固無窮。
　　又　　　　　　　僉事鳳陽周常
　　一年兩度到仙宮，種杏心誠在報功。
　　妙藥氣看痊痼疾，靈符常見振疲癃。
　　花銜洞口尋真鹿，雨暗峰腰聽法龍。
　　勒石頒衣綿血食，加封褒錫聖恩隆。
　　又　　　　　　　左參政紹興錢述
　　暫停征騎陟鰲峰，再拜頻思伯仲功。
　　昔日干戈平禍亂，千年廟食享秋冬。
　　詞章應禱點奇驗，靈濟褒榮錫大封。
　　護國庇民神力大，雨暘時若澤時中。
　　又　　　　　兵科給事中三山曾記
　　曾統天兵渡峽江，貔貅百萬望風降。
　　金鰲血食真無恭，玉闕丹書卻有雙。
　　劍珮森嚴雲緲緲，樓臺矗沓石崆崗。
　　英名不歇留今古，況復雄文冠海邦。
　　又　　　　　戶部員外繡江楊寧遠
　　山青水秀應玄機，天賜賢良鎮渚磯。
　　昏曉能明灾與福，毫厘判斷是和非。
　　祠堂古在三山外，靈貺分傳四海知。
　　王裔飄然入仙籍，流芳端的世間稀。
　　又　　　　　刑科給事中山陰朱純
　　恭持玉節，遍歷南閩。因過鰲峰洪恩靈濟宮，載瞻載拜。禮竣惟時，廟官方率三五童子，羽衣鶴氅，乃邀至菊軒。飲茶清話間，因索詩以識敬謁之誠，遂辭，率成數體一律，以彰聖朝神靈之萬一云耳。後者郢正，幸甚。
　　恭持使節到南閩，得駐征車竭二真。
　　翼翼廟庭千仞起，煌煌袍錦四時新。
　　瓊碑紀績來天上，玉動騰光照海濱。
　　祀典聿隆當盛世，擬同社稷萬年春。
　　又　　　　　戶部主事沛邑孟式
　　宣德壬子仲冬，欽承朝命，蒞事閩藩，道經金鰲峰，願瞻靈濟宮祠赫然一新。良由二真克忠克孝，功施社稷，澤被生民。又能斡運化機，大闡靈貺，翊衛聖躬，是宜加以徽號，享祀無窮，以峇神庥。此皆聖天子仁德之至，春愛之隆與。天地相為悠久，豈偶然哉。廼拜手稽首，而賦詩曰：
　　曾於青史見英雄， 兄弟同心樹大功。
　　已向生前偕盡孝，要知歿後復輸忠。
　　清宵好夢孚昭代，赤石奇方愈聖躬。
　　廟貌尊嚴崇祀事，生靈千古仰高風。
　　又　　　　　監察御史吉水楊政
　　伯仲聯翩葆大真，生膺王爵死為神。
　　遠馳玄翰傳丹訣，大著殊勳動紫宸。
　　仙籍崇階褒錫重，鰲峰嚴祀禮儀新。
　　香雲飛出榕陰外，俎豆年年秋繼春。
　　又　　奉使扶桑等國中貴官柴山
　　承命統兵懷來，荒服上欽一人，下盡廼職，留止三山。久荷靈異玆者，敬捧華旛，贊揚聖號，以為淮海往迴之祈。冀神鑒納，尤肅禮儀。止於齋所勝境，有感於懷，遂聯所搜，以揚神德。後之睹者，幸見郢於斯文。
　　南閩之地多奇山，洞庭太華相迴還。
　　真龍隱處毓聖跡，浮光積翠盈林巒。
　　真仙幽顯不可測，默運天機播神德。
　　上以靈丹衛聖躬，下施洪恩庇民厄。
　　曾聞兄弟同孝恭，竭忠五代邁英雄。
　　生為名臣死廟食，揚庥顯跡當無窮。
　　威靈廟貌世莫比，坐擁江南八千里。
　　五雲散盡露金鰲，瀉下龍泉一泓水。
　　予時領命懷外方，竭誠至此永靈章。
　　但見幽禽對語苔，花滑風吹澗谷多。
　　奇香君不見武陵，樊口清絕處江山。
　　一見消塵慮何似，今朝咫尺間分明。
　　得入神仙路華旛，一堅突名峰上迎。
　　車馬來長空有時，環珮九霄響一雙。
　　青烏嗚天風噫職，斯境清不再有。
　　顧罄衷誠莫盃酒，更冀爐烟永不磨，
　　須等天長與地久。
　　夜宿靈濟宮
　　白湖郭敬夫
　　共到真仙境，清齋外竹房。夢回孤島月，寒入一襟霜。
　　夜氣神鰲起，秋聲瑞鶴翔。披衣不重寐，杳靄識天香。
　　寶殿十奇峰二＋首
　　金鰲峰白湖郭廙
　　金驁海上來，秀色鐘靈異。髣髴蒼龍蟠，飛騰彩雲氣。
　　桂宇浮丹光，芝房隱仙秘。時瞻鶴馭回，天香靄空翠。
　　又　　　　　　　隴西李叔義
　　海上浮來一點金，擁成丹窟出雲林。
　　神棲占斷鐘靈地，能使真風播古今。
　　白鹿峰　　　　　曰湖郭廙
　　白鹿名山翠若堆，鹿隨雲去不知回。
　　抵今亂石溪頭路，猶想行蹤寄緑苔。
　　又　　　　　　隴西李叔義
　　仙鹿啣花此地過，因開禪剎絕岩阿。
　　青山不改名猶在，長入林僧笑詠哦。
　　文筆峰　　　　　白湖郭廙
　　玆山凌空蒼，削立三神峙。飛翠瀉龍湫，猶涵墨池水。
　　雲迎筆陣回，星繞雲光起。神機應發揮，長以獻明主。
　　又　　　　　　　隴西李叔義
　　動勢孤高聳翠華，望中渾訝寫烟霞。
　　謫仙夢斷春風後，不識峰頭幾度花。
　　蓮花峰　　　　　白湖郭廙
　　南望蓮峰萬仞秋，清沉玉井瑞光浮。
　　懸知夜夜飄香處，散入瓊仙十二樓。
　　又　　　　　　　隴西李叔義
　　玉井移根上翠巒，亭亭孤植出雲端。
　　真仙欲採瓊芳日，渾作瑤池醉後看。
　　飛蓬峰　　　　白湖郭廙
　　蓬壺世外峰，秀拔皆瑤草。飛出三神來，際此十奇好。
　　天開白玉壺，夜照丹砂火。仙人如可期，披雲事幽杳。
　　又　　　　　　隴西李叔義
　　瀛海飛來第幾峰，峰頭晴削玉芙蓉。
　　朝元仙客躭清賞，長上丹梯訪鶴蹤。
　　貪狼峰　　　　　白湖郭廙
　　斗際清輝不可攀，何年聳翠峙人間。
　　金鰲一上遙相望，猶似蓬壺若箇山。
　　又　　　　　　　隴西李叔義
　　四面攢峰列畫屏，危標直上倚青冥。
　　有時靜夜紅光煥，一道煌煌貫斗星。
　　方岩峰　　　　　白湖郭廙
　　方岩並崆峒，神秀端可挹。望若玄豹蹲，影倒澄江碧。
　　上有茹芝翁，長歌坐苔石。子將拂塵衣，日與白雲適。
　　又　　　　　　　隴西李叔義
　　絕頂浚空勢若摧，鶴飛仙路淨無苔。
　　天風吹落懸崖瀑，散作岩頭半夜雷。
　　紫臺峰　　　　白湖郭廙
　　翠壁丹崖接上台，春深縹緲紫雲堆。
　　玉簫誰弄臺前月，應候鱉峰鶴駕回。
　　又　　　　　　　隴西李叔義
　　紫氣濛濛掃不開，危基突出自天裁。
　　珮環響落臺前月，知是神仙跨鶴來。
　　古城峰　　　　　白湖郭廙
　　古城今幾家，山空少陳跡。苔逕
　　絕香塵，煙崖歛寒色。風玲松桂潭，月
　　上藤蘿石。莫聽烏夜蹄，令人感疇昔。
　　又　　　　　　　隴西李叔義
　　翠壁丹崖路不平，行人猶道古城名。
　　風泉日送清泠調，不帶梅花鐵笛聲。
　　太平峰　　　　　白湖郭廙
　　玉燭調光降九霄，千峰萬壑度雲謠。
　　太平一曲誰同唱，好上金鱉百尺橋。
　　又　　　　　　　隴西李叔義
　　太平景象浩無窮，半落名山勝槩中。
　　喜得神棲安此地，陰崖草木被仁風。
　　真仙八詠圖四十首
　　鱉嬌仙宮　　　　　白湖郭廙
　　靈貺昭仙界，天香粢綺袍。花迎雙綵鳳、山擁一金鰲。
　　桂闕凌雲起，芝壇掛月高。神機涵宇宙，筆翰送波濤。
　　玉洞對晨藥。瑤臺阿母桃。請看穹碣上萬，古勅書褒。
　　又　　　　　　　　釣臺李溥
　　岧曉金鰲頂，仰視屹千仞。自從兩儀分，不與君峰並。
　　聖朝崇真宮，隸萼輝相映。神機達九重，睿藻垂雙慶。
　　雲林隱天香，風泉雜仙磬。那能挹清芬，洗劫塵凡性。
　　又　　　　　　　隴西李叔義
　　琳館中峰起，金鰲擁地迥。靈光天上合，褒錫日邊來。
　　丹鳳腳瑤草，青重進羽盃。悠悠塵境外，佳氣勝蓬萊。
　　又　　　　　　　　青門邵墉
　　雙闕巍巍遠世氛，空香浮翠日氤氳。
　　珮歸月迥金鰲頂，樂動雲隨白鶴群。
　　筆翰九天新寵沐，衣冠五代舊殊勳。
　　遙瞻花萼相輝處，千載靈光產異芬。
　　又　　　　　　　　長樂陳棠
　　琳宮標勝景，鰲背石堅牢。世治神靈闡，山環氣象高。
　　夜光騰貝闕，春色醉仙桃。曠古才英邁，榮封沐寵褒。
　　龍湫飛瀑　　　　　白湖郭廙
　　積雨過仙頂，飛湍帶古湫。夜聞雙澗落，曉入一溪流。
　　影倒銀河夕，聲懸碧漢秋。高棲驚夢鶴，幽怪起潜虹。
　　遠踈鍾度，還疑素練浮。鰲峰清聽處，月在步虛樓。
　　又　　　　　　　　隴西李叔義
　　靈湫經宿雨，飛瀑瀉明河。霽色澄冰鑑，寒聲出薜蘿。
　　亂松驚鶴夢，繞岸送漁歌。懼足溪頭月，真仙幾度過。
　　又　　　　　　　　釣臺李溥
　　六合看化始鑿，闢由天工蜿蜓。
　　蟄靈氣，湫潭秘，鴻濛銀河天際來。
　　倒挂千尺虹，上與星漢接，下與江流通。
　　凉影美，新月寒，聲逗踈風真仙。
　　日醮賞清詠，誰能同。
　　又　　　　　　　　青門邵墉
　　新霽靈湫逸興多，飛流百尺瀉天河。
　　凌雲宛若拖瓊練，帶月還疑散玉珂。
　　乍起潜儿潭上聽，還驚聯鴈日邊過。
　　朝來直上金鰲望，散作蓬壺碧海波。
　　又　　　　　　　　長樂陳棠
　　寒流千尺下雲梯，宛若瑤穹吐白霓。
　　奇語蜿蜓敷聖澤，普為人世洗凡泥。
　　竹巖霽雪　　　　　白湖郭廙
　　萬竿凌絕壁，六出霽冰花。色借吳鹽瑩，光分蔣逕斜。
　　翱翔宜瑞鶴，蕭爽寂神鴉。一軼紅塵香，千尋翠羽遮。
　　郢人歌白雪，仙竈冷丹砂。卻傍高真境，清芬仰棣華。
　　又　　　　　　　　釣臺季溥
　　隱隱棲真岩，積雪閥幽邃。修竹凍不開，千林失蒼翠。
　　晴光凝素華，臘朔驚寒吹。六出喜同雲，色兆豐年瑞。
　　仙居十二樓，瓊瑤宛相對。一曲步虛詞，鏘鏘玉聲碎。
　　又　　　　　　　　隴西李叔義
　　岩前雲欲歛，竹外雪初乾。遠映遙臺曉，低籠翠袖寒。
　　虛明雲母帳，錯落水晶盤。深愧塵緣薄，仙歌和獨難。
　　又　　　　　　　　青明邵墉
　　峰凝晴翠拂雲端，六出飛花尚未乾。白鶴棲時渾不辨，青鸞隱處卻同看。
　　梁園賦就攀何及，郢曲才高和獨難。更想雙真歸珮曉，天風遠襍玉聲寒。
　　又　　　　　　　長樂陳棠
　　竹倚靈岩勝，寒威瑞雪晴。鶴鸞無限繞，泉石有餘清。
　　夢落三湘遠，神遊萬玉傾。隱人懷拆笑，路滑不堪行。
　　仙嶼靈芝　　　　白湖郭廙
　　一峰鍾瑞藹，百卉讓仙靈。葉洒金莖露，香凝紫府星。
　　漢池同嘩曄，商谷自青青。豈並三花秀，仍兼九畹馨。
　　浮光凌月殿，積翠敞雲屏，肯許山人採，期延草木齡。
　　又　　　　　　　釣臺李溥
　　伊昔肇真宮，瑞草產其處。九莖絢熙腸，三秀結華露。
　　元氣孕至和，靈根世稀遇。瞱瞱呈嘉祥，煌煌瑛仙嶼。
　　不讓漢池生，寧療商山茹。兆跡幾何年，至今播芳(文十言)。
　　又　　　　　　　隴西李叔義
　　仙頂超群嗚，靈芝異衆芳。瑞移商谷秀，清奪漢地香。
　　雲葉春凝紫，金英曉孕黃。肯分塵世釆，從此薄膏梁。
　　又　　　　　　　青門邵墉
　　蓬嗚遙遙碧海涯，世人傳此產靈芝。
　　浮光夜落丹砂井，挹翠朝涵太乙池。
　　鰲頂經殘秋露馥，商岩歌罷夕陽遲。
　　何由捨得為真秘，更上天壇一問師。
　　又　　　　　　　長樂陳棠
　　地產靈芝紫葉繁，仙人採秀得深根。
　　愧予空老瀛洲下，安得名聯四皓尊。
　　青浦歸潮　　　　白湖郭廙
　　遙浦青汀樹，歸潮白海門。多情環嵨嶼，不舍見晨昏。
　　冷蘸丹霞影，寒兼璧月魂。千家流故澤，一道自仙源。
　　望極偏縈練，吟餘半落(广十良)。塵纓如可濯，鰲頂謁洪恩。
　　又　　　　　　　釣臺李溥
　　青浦潮初落，暮雨江上來。波光浄如洗，萬頃無纖埃。
　　石根蒲葦密，沙磧鳧鷺猜。舟橫兩岸陋，路轉群峰開。
　　疏鑿非禹跡，朝宗自東回。滄浪起漁唱，月夜繞仙臺。
　　又　　　　　　　隴西李叔義
　　青浦行吟處，瀰漫歸早潮。舟橫芳草偃，沙接大江遙。
　　迴岸虛潭嵨，危虹掛石橋。仙搓從此達，幾度泛層霄。
　　又　　　　　　青門邵墉
　　遠浦蒼茫日未昏，歸潮一帶似知源。
　　晴看白烏餘沙跡，暝洗青苔露石痕。
　　乍入澄江還有信，欲分滄海總難言。
　　觀瀾更上鰲峰頂，何處朝宗是禹門。
　　又　　　　　　　長樂陳棠
　　客行青浦近，雲引去潮賒。怪木懸圩岸，閑鷗立淺沙。
　　網收群釣罷，帆落一舟斜。竚看來滿□，應乘博望槎。
　　南塘過客　　　　白湖郭廙
　　迢遞南塘路，縈迴太乙宮。亂山看不盡，過客思無窮。
　　鄉國浮雲外，關河夕照中。貂裘逢季子，馬首望梁公。
　　寄跡霜前鴈，驚心海上蓬。亨衢從此達，誰問泣西東。
　　又　　　　　　　釣臺李溥
　　閩州富山海，賈客爭奔馳。營營貪利涉，來往南塘陲。
　　蓬梗嗟舊跡，萍水懼新知。落日望煙火，寒風吹鬢絲。
　　鄉園寸心遠，孤雲傷別離。壺中日月長，應咲塵世癡。
　　又　　　　　　　隴西李叔義
　　閩南通驛傳，利涉兢奔馳。贏馬驚寒度，輕軺帶月移。
　　鄉心萍梗跡，客淚海天悲。想得仙家樂，空憐浮世痴。
　　又　　　　　　　青門邵墉
　　旅思南塘野水深，依依煙柳碧陰陰。
　　故園親友知誰健，別路鶯花倦獨吟。
　　鴈斷心懸青浦月，天空目送白雲岑。
　　停驂好謁真仙境，一問徽音抵萬金。
　　又　　　　　　　長樂陳棠
　　車騎紛紜去復還，南塘有路入青山。
　　幽芳可採魚堪釣，何事勞勞不暫閑。
　　木嶺樵歌　　　　　白湖郭廙
　　木嶺橫山嶠，天風拂草衣。採雲行誦處，竟夕浩歌歸。
　　野寺初殘磬，人家半掩扉。數聲秋漠漠，一曲月微微。
　　柯爛何人識，山空聽者稀。過傳鰲頂上，老鶴祭清機。
　　又　　　　　　　　釣臺李溥
　　西岡掩寒色，木嶺浮夕陰。幾處樵人歸，長歌發商音。
　　款乃振林木，千岩落葉深戶初疑黃烏弄，又訝清猿吟。
　　碧澗雜幽聽，白雲諧素心。縹緲和仙樂，南下明月岑。
　　又　　　　　　　　隴西李叔義
　　木嶺開清曉，樵歌度碧林。依微山靄瞑，颯沓澗雲深。
　　恍訝溪猿嘯，還驚木客吟。聽來琳館下，遠雜步虛聲。
　　又　　　　　　　　青門邵墉
　　岧嶢木嶺抗浮塵，樵子攀登不厭頻。
　　耽讀每驚山色晚，浩歌長喜月華新。
　　數聲驚起巢松鶴，一曲催歸採藥人。
　　日暮鰲峰聽漸近，恍疑仙珮下天津。
　　又　　　　　　　　長樂東棠
　　樵歌聲款乃，木嶺思幽沉。送日隨流水，盤雲出遠林。
　　巢棲驚鶴夢，洞隱駭龍吟。余息滄浪調，聞之一振襟。
　　鍾山鴈塔　　　　　白湖郭廙
　　孤峰浮紫翠，七級競蘩華。迥卓龍天近，遙連烏道斜。
　　留題皆國土，問劫等河沙。影倒維摩室，香分太乙家。
　　夜燈然錡樹，曉座落曇花。我愛觀先達，芳名耀碧紗。
　　又　　　　　　　　釣臺李溥
　　鍾山衛真境，屹立清江濆。浮圖倚層巔，七級凌空雲。
　　高標出沙界，華構超塵氛。題名聯鳳侣，飛佩來鶴群。
　　久懷紫霞想，永願揚靈芬。未能接丹梯，景仰徒朝曛。
　　又　　　　　　　　隴西李叔義
　　鍾山環寶地，鴈塔倚層巔。燈影秋雲外，鈴音夕照邊。
　　香名題俊士，雅梵集龍天。幾欲投清賞，何年謝俗緣。
　　又　　　　　　　　青門邵墉
　　名山寶級隔塵紛，迥對真官山白雲。百和爐香風共遠，九天鍾磬夜初分。
　　花窗梵語空中靜，桂籍名登海內聞。擬欲懷人一清眺，寒聲又聽鴈離群。
　　又　　　　　　　　長樂陳棠
　　七級浮圖鮮色新，鍾山擎翠勢嶙峋。題名自古多才彥，能使前人覺後人。
　　贊靈集卷之四竟