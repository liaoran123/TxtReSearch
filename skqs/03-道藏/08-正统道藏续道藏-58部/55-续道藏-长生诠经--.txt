長生詮經
　　經名：長生詮經。不著撰人。輯諸家養生片段而成。一卷。底本出處：《續道藏》槐字號。
　　長生詮經
　　清淨經
　　夫人神好清而心擾之，人心好靜而欲牽之；常能遺其欲而心自靜，澄其心而神自清。內觀其心，心無其心；外觀其形，形無其形；遠觀其物，物無其物。三者既悟，唯見於空。觀空亦空，空無所空。所空既無，無無亦無。無無亦無，湛然常寂。
　　陰符經
　　心生於物，死於物，機在目。
　　生者死之根，死者生之根。恩生於害，害生於恩。
　　洞古經
　　有動之動出於不動，有為之為出於無為。無為則神歸，神歸則萬物云寂，不動則氣泯，則萬物無生。
　　忘於目則光溢無極，泯於耳則心識常淵，兩機俱忘，眾妙之門。
　　養其無象，象故常存；守其無體，體故全真。全真相濟，可以長生。天得其真故長，地得其真故久，人得其真故壽。
　　大通經
　　靜為之性，心在其中矣；動為之心，性在其中矣。心生性滅，心滅性現，如空無象，湛然圓滿。大道無相，故內不攝於有；真性無為，故外不生其心．o如如自然，廣無邊際。對境忘境二不沉於六賊之魔；居塵出塵，不落於萬綠之化。
　　定觀經
　　唯滅動心，不滅照心；但凝空心，不凝住心。有事無事，常若無心；處靜處喧，其志唯一。制而不著，放而不動，處喧無惡，涉事無惱者，此是真定。
　　不以涉事無惱，故求多事；不以處喧無惡，強來就喧。以無事為真宅，有為為應邊，若水鏡之為鑒，則隨物而現形。
　　胎息經
　　胎從伏氣中結，氣從有胎中息。氣入身來為之生，神去離形為之死。
　　知神氣可以長生，固守虛無以養神氣。神行即氣行，神住即氣住，若欲長生，神氣相注。
　　胎息銘
　　三十六咽，一咽為先。吐唯細細，納唯綿綿。坐外亦爾，行立坦然。戒於喧雜，忌以腥羶。假名胎息，實曰內丹。非止治病，次定延年，久久行之，名列上仙。
　　太上日用經
　　日用飲食，禁口端坐，莫起一念，萬慮俱忘，存神定意，眼不視物，耳不聽聲，一心內守，調息綿綿，漸漸呼出，莫教問斷，似有若無，自然心火下降，腎水上升，口裹津生，靈真附體，得至長生。十二時中常要清淨。神是氣之子，氣是神之母，如鸚抱卵，存神養氣，能無離乎？
　　心印經
　　上藥三品，神與氣精。恍恍惚惚，杳杳冥冥，存無守有，頃刻而成。回風混合，百日功靈，默朝上帝，一紀飛昇。
　　水火真經
　　欲從心起，息從心定。心息相依，息調心靜。
　　文始經
　　心感物不生，心生精功交，心不生物生識，物尚非真，何況於識，識尚非真，何況於情。
　　目視雕琢者，明愈傷；耳聞文響者，聰愈傷；心思玄妙者心愈傷。
　　以神存氣，以氣存形，所以延形；合形於神，合氣於氣，所以隱形。
　　吸氣以養其和，孰能飢之？存神以滋其暖，孰能寒之？
　　洞靈經
　　導筋骨則形全，剪情欲則神全，靖言語則福全。保些二全，是謂聖賢。
　　玉樞經
　　道者以誠而入，以默而守，以柔而用，用誠似愚，用默似訥，用柔似拙。
　　入道者知止，守道者知謹，用道者知微；能知微則慧光生，能知謹則聖知全，能知上則泰安定。
　　沖虛經
　　務外遊不如務內觀，外遊者求備於物，內觀者取足於身。
　　至游者不知所適，至觀者不知所視。
　　神遇為夢，形接為事，晝想夜夢，神形所交，故神凝者想夢自消。
　　南華經
　　山木，自寇也；膏火，自煎也。桂可食，故伐之；挾可用，故割之。人皆知有用之用，而莫知無用之用也。
　　至道之精，窈窈冥冥；至道之極，昏昏默默。無勞女形，無搖女精，乃可長生。目無所見，’耳無所聞，心無所知，女神將守形，形乃長生。
　　三茅真經
　　谷虛應聲，心虛應神，神虛應氣，氣虛應精，虛極則明，明極則瑩，超乎精神，而無死生。精從內守，氣自外生，以氣取精，可以長生。
　　衛生經
　　精氣神為內三寶，耳目口為外三寶。當使內三寶不逐物而流，外三寶不誘中而擾。
　　洞神真經
　　寵辱不驚，肝木自寧；動靜以敬，心火自定。飲食有節，脾土不泄；調息寡言，肺金自全。恬靜無欲，腎水自足。
　　元道真經
　　草木根生，去土則死；魚鱉沉生，去水則死；人以形生，去氣則死。是故聖人知氣之所在，以為身寶。
　　漢天師語
　　虛無大道，清淨希夷。不染曰清，不動曰淨，不視日希，不聽日夷，勤此四者，可免輸回。
　　純陽真人
　　一日清閑一日倦，六神和合自安然。丹田有寶休尋道，對境無心莫問禪。養氣忘言守，降心為不為。動靜知宗祖，無事更尋誰？真常須應物，應物要不迷。不迷性自住，性住氣自回。氣回丹自結，壺中配坎離。陰陽生返復，普化一聲雷。白雲朝頂上，甘露灑須彌。自飲長生酒，逍遙誰得知？坐聽無弦曲，明通造化機。都來二十句，端的上天梯。
　　虛靜天師
　　不怕念起，惟恐覺遲。念起是病，不續是藥。
　　有定主無常應，心欲死機欲活。
　　大道不遠在身中，萬物皆空性不空。性若不空和氣住，氣歸元海壽無窮。
　　欲得身中神不出，莫向靈臺留一物。物在心中神不清，耗散真精損筋骨。
　　元神一出便收來，神返身中氣自回。如此朝朝並暮暮，自然赤子產真胎。
　　李真人
　　一吸便提，氣氣歸臍。一提便咽，水火相見。
　　三茅真君
　　靈臺湛湛似冰壺，只許元神在裡居。若向此中留一物，豈能證道合清虛？
　　寒山子
　　冬則朝勿飢，夏則夜勿飽。早起不在鸚嗚前，晚起不過日出後。心內澄則真人守其位，氣內定則邪穢去其身。
　　玉虛子
　　物物元無物，心非形亦非。二般觀曉悟，悟者不知誰。
　　無無藏妙有，有有現真空。湛然俱不立，常寂性融融。
　　中黃真人
　　天門常開，地戶須閉；息息綿綿，勿令暫廢。吸至於根，呼至於蒂。子
　　謂之神，母謂之氣。如鸚抱卵，似魚在水。結就聖胎，自然蟬蛻。
　　馬丹陽
　　道性雖無修無證，塵心要日損日消；消到忘心忘性，方契無修無證。
　　煉氣作生涯，怡神為日用。常教龍虎調，不使馬猿美。性定則情忘，形虛則氣運，心死則神活，陽盛則陰衰。修心要作長生客，煉性當為活死人。
　　玄關秘論
　　心牽於事，火動於中，心火既動，真精必搖，故當死心以養氣，息機以死必。
　　無心干事，則無事於心，故心靜生慧，心動生昏。
　　郝太古
　　境殺心則凡，心殺境財仙。
　　靜處煉氣，鬧處煉神。
　　王棲雲
　　心隨境轉，境逐心生。若要心定、世人愛的我不愛，世人做的我不做，紅塵萬綠勾引不動，自然心清意靜，陰陽不能陶鑄。
　　遣慾澄心亦是心，將心擒慾慾應深，爭如不起群迷念，方現無中百煉金。
　　白玉蟾
　　大道以無心為體，忘言為用，柔弱為本，清掙為基。
　　薄滋味以養氣，去瞋怒以養性，處卑下以養德，守清淨以養道。
　　真火本無候，大藥不計斤。蓋神既火，氣即藥，以火煉藥而成丹，即以神馭氣而成道也。使神馭氣，使氣歸神，不過回光返照，收拾念頭之一法耳。
　　夫金丹者，採二八兩之藥，結三百日之胎。心上工夫，不在吞津嚥氣，先天造化，要須聚氣凝神。皆要行持，須憑口訣，至簡至易，非繁非難。無中養就嬰兒，陰內煉成陽氣。使金公生擒活虎，令詫女獨駕赤龍。乾夫坤婦而媒假黃婆，離女坎男而結成赤子。一爐火焰煉虛空，化作微塵；萬頃冰壺照世界，大如黍米。神歸四大，即龜蛇交合之時；氣入四肢，是烏兔鬱羅之處。玉葫蘆迸出黃金之液，金苗苔開成白玉之花。正當風玲月明時，誰會山青水綠意。
　　快活快活真快活，虛空粉碎秋毫輸回生死幾千遭，這回大死今方舊時窠舊潑生涯，於今淨盡都掉元來爹爹只是爺，懵懵懂懂自瓜近來仿佛辨西束，七七依前四十如龍養珠心不忘，如鵝抱卵氣不又似寒蟬吸曉風，又似老蚌含秋一個閑人天地問，大笑一聲天地闊。
　　我有明珠光爍爍，照破三千大千夕彎， 觀音菩薩正定心，釋迦如來大圓緊或如春色媚山河，或似秋光爽巖卜亦名九轉大還丹，又謂長生不死妒牆璧瓦礫相渾融，水烏樹林共寥缺層石女駕土牛，跛腳木人騎紙三業三毒雲去來，六根六塵月綽此珠價大實難酬，不許巧錐妄穿若要秘密大總持，寂滅之中閉摸幾多納子聽墊雷，我個道人藏尺茫茫盡向珠外求，不識先天那一那一、著，何須重注腳？杜宇聲隨曉雨啼，海棠夜聽東風落。
　　烏兔乾坤鼎，龜蛇復垢壇。世問無事客，心內大還丹。白虎水中吼，青龍火裹蟠。汞鉛泥蕊艷，金木雪花寒。離坎非心賢，束西不肺肝。三旬窮七返，九轉出泥丸。
　　司馬真人
　　夫欲修真，先除邪行，外事都絕，無以於心。然後內觀王覺，覺一念起即須除滅，隨起隨滅，務令安靜。雖非的有貪著，浮浮亂想亦盡滅除。晝夜勤行，須臾不替。唯滅動心，不滅照心，但冥虛心，不冥有心，不依一法，而心常性，此法玄妙，利益甚深。
　　常默元氣不傷，少思慧燭內光，不怒百神和暢，不惱心地清涼，不求無諂無驕，不執可圓可方，不貪便是富貴，不苟何懼君王。味絕靈泉自降，氣定真息自長。觸則形斃神游，想則夢離屍僵。氣漏形歸后土，念漏神趨死鄉。心苑方得神活，魄臧然後魂強。轉物難窮妙理，應化不離真常。至精潛於恍惚，大象錕於渺茫。造化不知規準，鬼神莫側行藏。不飲不食不深，是謂真人坐忘。
　　孫真人
　　天地之問人為貴，頭象天兮定象地。父母遺體能寶之，洪範九疇壽為最。衛生切要知三戒，大怒大慾併大醉。三者若還有一馬，須防損失真元氣。
　　欲求長生須戒性，火不出兮心自足。木還去火不成灰，人能戒性還延命。貪欲無窮忘卻精，用心不已失元神。勞形散盡中和氣，更仗何因保此身？
　　怒甚偏傷氣，思多太損神，神疲心易役，氣弱病相縈。勿使悲歡極，常令酒食均。再三防夜醉，第一戒最慎。亥寢嗚雲鼓，寅晨漱玉津。妖邪難犯己，精氣自全真。若要無諸病，常常節五辛。安神宣悅樂，惜氣保和純。壽夭體論命，修持本在人。君能尊此理，平地可朝真。
　　又逸曹仙姑
　　神是性兮黑是命，神不外馳氣自定。本來二物互相親，失卻將何為本柄？
　　重陽師祖
　　棄了惺惺學得癡，到無為處無不為。眼前世事只如此，耳畔風雷迥不知。兩腳任從行處去，一靈常與氣相隨。有時四大薰薰醉，借問青天我是誰？
　　理性如調琴，緊則有斷，慢則不應，□ 慢得中則琴和矣。又如鑄劍，鋼則折，錫多則卷，鋼錫得中，則劍成矣。
　　欲界、色界、無色界，此三界也。心忘念慮即超欲界，心忘綠境即超色界，心不著空即超無色界。離此三界，神居仙聖之鄉，性在清虛之境矣。
　　李靖庵
　　心歸虛寂，身入無為，動靜兩忘，內外合一，到這裡精自然化氣，氣自然化神，神自然還虛。
　　無心真人
　　心田清靜，性地和平。端念正身，不離當處。神歸氣復，性定精凝。魄魄混融，陰陽交媾。丹田有寶，對境無心。一氣歸根，萬神朝祖。沉沉默默，捧捧存存。兀兀騰騰，綿綿相續，方是修行底活計，辨道底家風。
　　石杳林
　　萬物生皆死，元神死復生。以神居氣內，丹道自然成。
　　心天無點翳，性地絕塵飛。夜靜月明處，一聲春烏啼。
　　施肩吾
　　氣本延年藥，心為使氣神。能知行氣主，便可作真人。
　　張紫陽
　　含眼光，凝耳韻，調鼻息，緘舌氣，是謂和合四象。眼不視而魂在肝，耳不聽而精在腎，舌不味而神在心，鼻不香而魂在肺，四肢不動而意在脾，是謂五氣朝元，精化為氣，氣化為神，神化為虛，是謂三花聚頂。
　　虛無生白雪，寂靜發黃芽。玉爐火溫濕，鼎上飛紫霞。
　　華地蓮花開，神水金波諍。夜深月正明，天地一輪鏡。
　　龍從束海來，虎向西山起。兩獸戰一場，化作天地髓。
　　大道元來一也無，若能守一我神居。此心塋若潭心月，不滯絲毫真自如。
　　水火從來一處居，看時覺有覓時無。細心調燮文兼武，片餉教君結玉酥。
　　心者神之舍，目者神之牖。目之所至，心亦至焉。故內煉之法，以目視鼻，以鼻對臍，降心火入於氣海，功夫只在片餉而已。
　　海上道人
　　但向起時作，還於作處收。交龍莫放睡，雷雨直須休。要會無窮火，常觀未盡油。夜深人散後，唯有一燈留。
　　朱紫陽
　　靜極而噓，如春沼魚；動極而吸，如百蟲墊。春魚得氣而動，其動極微；寒蟲含氣而墊，其墊無朕。調息者須似之，綿綿密密，幽幽微微，呼則百骸萬竅氣隨以出，吸則百骸萬竅氣隨以入，調之不廢，真氣從生。藥物之老嫩浮沉，火候之文武進退，皆於真氣中求之，嗚呼盡矣！ 
　　譚景昇
　　悲則兩相，辛則兩涕，憤則結瘦，恕則結疽。心之所欲，氣之所屬，無所不育。邪句為此，正必為彼。是以大人節悲辛，誠憤怒。得擷氣之門，所以收其根，知元神之囊，所以韜其光。若蚌內守，若石內藏，所以為珠玉之房。
　　忘形以養氣，忘氣以養神，忘神以養虛，只此忘之一字，便是無物景界。
　　六祖云：本來無一物，何處惹塵埃，其謂是歟！ 
　　魏伯陽
　　耳乃精竅，目乃神竅，口乃氣竅。若耳述於聲，便精從聲耗而不固；目蕩於色，便神從色散而不凝；口多言語，便氣從言走而不聚；安得打成一片，以為丹寒！．修行之人若不於此三寶關鍵收拾，向裹無有是處。
　　今人精從下流，黑從上散，水火相背，不得凝結，皆是此心使然。心苟愛念不生，此精必不下流；心苟忿念不生，此黑必不上炎。一念不生，萬慮澄徹，則水火自然交媾矣！
　　陳虛白
　　混沌生前混沌圓，個中消息不容傳。擘開竅內竅中竅，踏破天中天外天。斗柄逆旋方有象，台光返照始成仙。一朝撈得渾心月，觀破胡僧面壁禪。
　　夫神與氣精，三品上藥。煉精成氣，煉氣化神，煉神合道，此七返九還之妙藥也。然產藥有川源，採藥有時節，製藥有法度，入藥有造化，煉藥有火功。西南有鄉，土名黃庭，恍惚有物，杳冥有精。分明一味水中金，但向華池仔細尋。此產藥之川源也。垂簾塞兌，窒慾調息，離形去智，幾於坐忘。勸君終日默如愚，煉成一顆如意珠。此採藥之時節也。天地之先，無根靈草，一意製度，產成至寶。大道不離方寸地，功夫細密要行持。此製藥之法度也。心沖無心，念中無念，注意規中，一黑還祖。息息綿綿無問斷，行行坐坐轉分明。此入藥之造化也。清諍藥材，密意為先，十二時中，黑煉火煎。金鼎常教湯用暖，玉爐不使火少寒。此煉藥之火功也。
　　採時為之藥，藥中有火焉。煉時為之火，火中有藥焉。能知藥而收火，則定裹自丹成。古詩云：藥物陽內陰，火候陰內陽。會得陰陽理，火藥一處詳。此其義也。必以神馭氣，以氣定息，呼吸出入，任其自然，專炁致柔，含光默默，行住坐外，綿綿若存，如婦人之懷孕如小龍之養珠，漸採漸煉，漸疑漸結，工夫純粹，打成一斤，動靜之問，更宜消息。念不可起，起則火炎；意不可散，散則火玲。但使操舍得中，神炁相抱，斯謂之火種相續，丹鼎相溫。煉之一刻，一刻之周天也；煉之一日，一日之周天也。無子午卯酉之法，無晦朔弦望之期，聖人傳藥不傳火之旨盡於此矣！
　　邱長春
　　青天莫起浮雲障，雲起青天遮萬象。萬象森羅鎮百邪，光明不顯邪魔旺。我初開廓天地清，萬戶千門歌太平。有時一片炁雲起，九竅百骸俱不寧。是以長教慧風烈，三界十方飄蕩徹。雲散虛空體自真，自然現出家家月。月下方堪把笛吹，一聲響亮振華夷，驚起束方玉童子，倒騎白鹿如星馳，縱橫自在無拘束，心不貪榮身不辱，閑唱壺中白雪歌，靜調世外陽春曲。我家此曲皆自然，管無孔兮琴無弦，得來驚覺浮生夢，晝夜清音滿洞天。
　　炁無升降，息定謂之真鉛；念無生滅，神凝謂之真汞。息有一毫之不定，形非我有，散而歸陰，非真鉛也；念有一毫之不澄，神不純陽，散入鬼趣，非真汞也。
　　翠玄真人
　　煉氣徒施力，存神枉用功。豈知丹訣妙，鎮日骯真空。
　　玉液滋神室，金胎結氣樞。只尋身內藥，不用檢丹書。
　　火棗元無核，交梨豈有查。終朝行火候，神水灌金花。
　　神氣歸根處，身心復命時。這般真孔竅，料得少人知。
　　萬籟風初起，千山月正圓。急須行正令，便可運周天。
　　雲散海棠月，春深楊柳風。阿誰知此意，舉目問虛空。
　　紫霞山人
　　丹即荃蹄道即魚，忘荃得道證空虛。莫堅守抱無為一，撲碎虛空一也無。妙有靈光常赫赫，含容法界自如如。隨綠應感常清諍，九載金剛不壞軀。
　　抱－子
　　耳不聽則坎水內澄，目不視則離火內營，口不言則兌金不嗚；三者既閉，則真人游戲於其中。
　　陳泥丸
　　修仙有三等，煉丹有三成。上品丹法，以身為鉛，以心為汞，以定為水，以慧為火，在片餉之問可以凝結成胎。中品丹法，以氣為鉛，以神為汞，以午為火，以子為水，在百日之問可以混合成象。下品丹法，以精為鉛，以血為汞，以腎為水，以心為火，在一年之問可以融結成功。
　　李道純
　　真鉛真汞大丹頭，採取當干罔象求。有作有為終有累，無求無執便無憂。常清常淨心珠現，忘物忘機命寶周。動靜兩途無窒得，不離常處是瀛洲。
　　三元大藥意心身，著意心身便係塵。調息要調真息息，煉神須要不神神。頓忘物我三花聚，猛棄機緣五氣臻。八達四通無堅礙，隨時隨處闡全真。
　　性天大察長根塵，理路多通增業識，聰明智惠不如愚，雄辯高譚爭似嘿。絕慮忘機無是非，隱耀含華遠聲色，一念融通萬慮澄，三心則透諸緣息。諦觀三教聖人書，息之字最情直，能於息上做工夫，為佛為仙不勞力。息緣返照禪之機，息心明理儒之極，息氣疑神道之玄，三息相須無不克。
　　天來子
　　欲撈北海波心月，先縛南山嶺上雲。若也有人知此意，便堪飛烏見元君。
　　半輸月照西江上，一個烏飛北海頭。月落烏飛尋不見，廣寒宮內倒騎牛。
　　玄牝之門鎮日開，中問一竅混靈臺。無賈無鎖無人守，日月東西自往來。
　　採藥要明天上月，修行須識水中金。月無庚氣金無水，縱有真鉛枉用心。
　　無夢子
　　身為車兮心為軾，車動軾隨無計息。交梨火棗是誰無，自是不除荊與。
　　身為客兮心為主，主人平和客安處。若還主客不安寧，精神管是辭君。
　　龍眉子
　　俱津無光太極先，風輪激動產真鉛。都因靜極還生動，便自無涯作有。
　　一氣本從虛里兆，兩儀須從定中旋。生生化化無窮盡，幻作壺中一洞。
　　紫虛了真子
　　乾坤棄籥鼓有數，離坎刀圭採有時。鉛龍升兮汞虎降，龜蛇上下兩相。天上日頭地下轉，海底蟬娟天上飛。乾坤日月本不運，皆因斗柄轉其。人心若與天心合，顛倒陰陽只片時。虎龍戰罷三田靜，拾取玄珠種在泥。黃婆媒合入中宮，嬰兒 女相追 。年中用日日用刻，刻裹工夫妙更奇。暗合斗牛共歡會，天機深遠少人知。
　　瑩蟾子
　　抱元守一通玄竅，惟精惟一明聖教。太玄真一復命關，是知一乃真常道。休言得一萬事畢，得一持一保勿失。一徹萬融天理明，萬法歸一非奇特。始者一無生萬有，無有相資可長久。誠能萬有歸一無，方會兩面觀北斗。至此得一復忘一，可與造化同出設。設若執一不能忘，大似痴貓守窟。三五混一一返虛，返虛之後虛亦無。無既無湛然寂，西天鬍子沒髭。今人以無喚作茫，然蕩頑空涉畏途；今人以一喚作一，偏枯苦執空費力。不無之無若能會，便於守一知無一。一無兩字盡掀翻，無一先生大事畢。
　　日用總玄玄，時人識未全。常推心上好，放卻口頭禪。法法非空法，傳傳是妄傳。不曾修福始，焉得有禍先。不益便無損，不變豈能遷？草看慎和喜，何愁述與澶？不作善因果，那得惡姻綠？打開人我綱，跳出是非圈。休思今世後，放下未生前。既無塵俗累，何憂業火煎？有無俱不立，虛實任相連。來去渾忘卻，生死何預焉？飢來一碗飯，渴則半甌泉。興來自消遣，困去且打眠。達者明此義，休尋天外天。見前赤灑灑，末後亮娟娟。
　　導引法
　　閉目冥心坐，握固靜思神。叩齒三十六，兩手抱崑崙。左右嗚天鼓，二十四度聞。微擺撼天柱，赤龍攪水津。嗽津三十六，神水滿口勻。一口分三咽，龍行虎自奔。閉氣搓手熱，背摩後精門。盡此一口氣，想火燒臍輪。左右輸鱸轉，兩腳放舒伸。叉手雙虛托，低頭扳足頻。以候逆水上，再嗽再吞津。如此三度畢，神水九次吞。嚥下汨汨響，百脈自調勻。河車搬運訖，發火遍燒身。邪魔不敢近，夢寐不能昏，寒暑不能入，災病不能述。子午午前作，造化合乾坤。循環次第轉，八卦是良因。
　　杜道堅
　　至道不遠兮，但在目前。竊天地之機兮，修成胎仙。妙莫妙兮，凝吾之神；安以待之兮，若存而綿綿。黃帝求玄珠兮，象罔乃得。此理可心會兮，非言所傳。虛極靜篤兮，恍惚變化；綑縊蟠媾兮，如煙雲之回旋。龍吟虎嘯兮，鉛汞交結；依時採取兮，進火烹煎。劍挂南宮，閉固神室，煉成五色石兮，補自己之青天。結胎片餉兮，運火一年。如靈鸚之抱卵兮，萬慮俱捐。轉天根月窟之關鍵兮，往來上下。融融液液兮，真氣周匝乎三回。勤而行之，勿計得喪。累土成層臺兮，積涓流而成川。機綠難偶兮，時不待人；下手速兮，慎毋待霜雪之滿巔。
　　許真人
　　未開關，空打坐，無有麥子推甚磨。枉勞神，空錯過，生死輪回躲不過。開得關，透得鎖，三車搬運真水火，涌泉直至泥丸宮，縱橫自在都由我。關未開，鎖未動，休胡扭捏莫胡弄，自己性命固不得，卻去人問說鉛汞。人人本有三關路J 夾春雙關透頂門，修行正路此為根，華池神水頻吞咽。紫府元君逆上搬，常使氣沖關節透，自然精滿谷神存。只願谷神長不死，世問都是壽長人。
　　薛真人
　　修養工夫顛倒顛，行持造化坎離先。池中玉液頻頻嚥，肘後金精轉轉還。玄中妙，妙中玄，得此神丹益壽年。谷關緊鎖真消息，便是人間不老仙。
　　逍遙子
　　父母未生前，與母共相連。十月胎在腹，能動不能言。晝夜毋呼吸，往來通我玄。無情生有情，虛靈徹洞天。剪斷臍帶子，一點落根源。性命歸真土，此處覓真鉛。時時防意馬，刻刻鎖心猿。迷失當來路，輪回苦萬千。若遇明師指，說破妙中玄。都來二十旬，端的上青天。
　　丹田完固氣歸根，氣聚神凝道台真。久視定須從此始，莫教虛度好光#1陰。
　　卻老扶裹別有方，不須身外覓陰陽。王#2關謹守嘗淵默，氣固神完壽自康。
　　攝生要旨
　　眼者神之牖，鼻者氣之戶，尾問者精之路。人多視則神耗，多息則氣虛，多嗜慾則精竭。務須閉目以養神，調息以養氣，堅閉下元以養精。精充則氣裕，氣裕則神完，是謂道家三寶。覺與陽合，寐與陰併，覺多則魂強，寐久則魄壯。魂強者生之人，魄壯者死之徒也。故善養生者必餐元和，臧滋味，使神清氣爽，晝夜常醒，是乃長生之道。
　　去暴怒以養性，少思慮以養神，省言語以養氣，絕嗜慾以養精。
　　玄關雜記
　　昔有行道人，陌上見三叟，年各百歲餘，相與鋤禾莠。往拜再三問，何以得此壽？上叟前致詞，室內姬贏醜；二叟前致詞，夜飯臧數口；下叟前致詞，暮外不覆首。旨哉三叟言，所以壽久。
　　口中言少，心頭事少，肚中食少，夜問睡少；依此四少，神仙可了。
　　內養真詮
　　老子曰：綿綿若存。謂之存，則常在矣；謂之若，則非存矣。故道家宗旨，以空洞無涯為元竅，以知而不守為法則，以一念不起為工夫。檢盡丹經，總不出此。
　　氣欲柔不欲強，欲順不欲逆，欲定不欲亂，欲聚不欲散。故道家最忌瞋心，瞋心一發則氣強而不柔，逆而霽順，亂而不定，散而不聚矣。修道者須如光風密月，景星慶雲，無一毫乖戾之氣而後可行功用力。
　　修真秘錄
　　人心久任之，則浩蕩而忘返，頓棲之又超躍而無垠。任之則榮乎我性，棲之則勞乎我神，致神者奚方而靜。蓋心本至寧，感物而動，既習動而播遷，亦習靜而恬晏。故善習靜者，將躁而制之以寧，將邪而閑之以正，將求而抑之以恬，將濁而澄之以清。優哉游哉！不欲不營。行於是，止於是，造次於是，逍遙於是，久之則物冥於外神鑒於內，不思靜而自靜矣。
　　修真之士先要降心，若不降心，焉能見性？既不見性，何以立命？性命不備，安得成真？故降得一分欲心，便存得一分道心。
　　心為五陽之主，腎為五陰之主，五陰升而為水，五陽降而為火。而臍在人身之中，名曰中宮，命府包藏精髓，貫通氣脈，善養者自離進坎填離，心息相依，使二氣相交，水火既濟，自然一氣純陽，身輕體健。
　　嬰兒之在母胎也，母呼亦呼，母吸亦吸，口鼻皆閉，而唯以臍通焉。及其生也，剪去臍帶，則一點真元之氣聚於臍下。故臍者，生之根，氣之蒂也。人能虛心凝神，回光內照於真人呼吸處，體其上下，順其自然而存之，心與息相依，神與氣相守，念念相續，打成一片，自然神氣歸根性命合。
　　人在氣中，如魚在水中。水以養魚而魚不知，氣以養人而人不覺。養氣者須自調息始。調息之法，先靜坐澄心，宛若禪寂，以月視鼻，以鼻對臍，調勻呼吸，勿令喘急，吸時氣自下而上，呼時氣自上而下，一上一下，若存若亡，毋令間斷，亦毋令矜持，但隨其出入，少加調停爾。
　　人身元神常在於目，五藏精華亦聚於目。故《陰符經》曰：機在目。
　　《道德經》曰：不見可欲，使心不亂。是以內養之法，常要兩目垂簾，回光自照，降心火於丹田，使神藏於淵，不致外馳，自然神氣相抱，長生可期。
　　冬至小參文
　　身中一寶，隱在丹田。輕如密霧，擔似飛煙。上至泥丸，下及湧泉。，乍聚乍散，或方或圓。表裹瑩徹，左右回旋。遇陰入地，逢陽昇天。金翁採汞，詫女擒鉛。依時運用，就內烹煎，冬至之後，夏至之前，金鼎湯沸，玉爐火燃，龍昤束岳，虎嘛西川，黃婆無為，丁公默然，身中夫婦，雲雨交歡。天一生水，在乎清源。離己坎戊，以土為先。土中有火，妙在心傳。如龍養珠，波涵玉淵，如鸚抱卵，緩氣綿綿。磁石吸鐵，自然通連，花蒂含實，核中氣全。不守之守，如一物存。始由乎坎，終至乎乾。卯酉沐浴，進退抽添。有文有武，可陶可甄。聖胎既就，一鐵三關。卻使河車，運水登山一主尸六賊，膽碎心寒。銀盂盛雪，一色同觀；玉壺涵水，即成大還。一聲雷電，人在頂門，青霄萬里，蟾光一輪。
　　冬至詞
　　因看斗柄運周天，頓悟神仙妙訣。一點真陽生坎位，點卻離官之缺。造化無聲、水中起火，妙在虛危穴。今年冬至，梅花衣舊凝雪。
　　先聖此日閉關，不通來往，都為群生設。物物含生意，正在子初亥末。自古乾坤，這些離坎，日日無休歇。如今識破，金烏飛入蟾關。
　　玄牝歌
　　華池神水天地根，煉之餌之命長生。自古神仙無則說，皆因玄牝入真門。借問如何是玄牝，嬰兒未生先兩腎。兩腎中間一點明，逆則丹成順成人。一陽起處便下手，黑中取白無中有。一時身內長黃芽，九載三年徒自守。世人若識真玄牝，不在心兮不在腎。窮取生身負受氣初，莫怪天機輕洩盡。
　　修真口訣
　　修真之要，只在性命兩字，離了性命便是旁門。世人不知何者為養性，洞賓以煉心曉之，不知何者為立命，張許以伏氣喻之。心無所住，方是真如，此養性也；氣入身來，沉歸元海，此立命也。
　　道家以精氣神三寶為丹頭。然煉精之要在乎身，身不動則無欲而精全；煉氣之要在乎心，心不動則無念而氣全；煉神之要在乎意，意不動則身心合而返虛故神全。是故精氣神為三元藥物，身心意為三元至要。
　　長生詮經竟
　　#1光：原作『元』，據文義改。
　　#2王：疑為『玉』之誤。