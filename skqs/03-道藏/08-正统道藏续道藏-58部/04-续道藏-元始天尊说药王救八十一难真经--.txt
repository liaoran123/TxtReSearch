元始天尊說藥王救八十一難經
　　經名：元始天尊說藥王救八十一難經。撰人不詳，似出於宋元以複。一卷。底本出處：《萬曆續道藏》。
　　元始天尊說藥王救八十一難經
　　爾時，元始天尊在大羅天上八景天中，召集十方三界萬億真仙，無鞅聖眾，說無量度人至真妙法。時於會中，有一真人，名曰救苦，越班而出，執簡長跪，上白天尊曰：伏聞上古人民，少染疾病，壽延千歲。今時世人，多生患難，天促年齡，是何因緣，惟願天尊大聖，為眾演說，得聞至道。
　　天尊告曰：汝等救苦，能為眾生問其因緣，吾當為說，汝等諦聽。夫上古之人，遵崇大道，脩省本源。不殺不害，不嫉不妬，不欲不貪，不淫不盜，言無誑妄，口無惡聲，不分人我，不與物争。體性淳朴，形質固守，故無灾難，遂得壽命延長，享及百千餘歲。近世眾生，不敬天地，不惧神明。心生嫉妬，意起貪嗔。殺生害命，利己損人。大斗小秤，瞞昧愚民。惡口兩舌，綺言誑語。倚強波弱，伏富吞貧。淫污良善，損害好人。萬過千愆，果報速生。以致上天遣差五瘟使者，行病吏兵，降下灾殃，散與病患。或中風，或傷寒，或瘟疫，或泄瀉，或痢疾，或火眼，或惡瘡，諸般病症，使身心身#1恍惚，形體不寧，卧枕著床，無所求效。輕者旬日痊疴，重者箇月□痾。至於過愆滿盈，經年累月，纏綿不愈，以及喪命隕身。年未半百，少壯夭亡，皆是不善之因，以致如斯。
　　真人再告天尊曰：特開慈憫，開示愚蒙。凡今慾界眾生，不知禁戒，有犯罪愆難迯憲網，遣降患難，或至妖亡，何由救免？伏望天尊大慈，普施好生之德，廣開救濟之門，矜憐愚昧，免遭灾難。
　　於是，天尊重告真人曰：此難匪醫不救，匪醫不療。昔有秦神，時為國醫，源洞曉醫，深明脉理，號稱神應王扁鵲，為神最罪#2，積功無量，勑封靈應藥王。真君玄默通乎天地，妙用動乎鬼神，普濟群生，名傳天下。有《救八十一難真經》，當傳世人，流通看誦，可免患難。若有善男信女，請此真經，至誠安奉，虔心供養，即得永世無灾，平生少病。如遇有灾之日，即於静處建立道場，潔備香花燈燭，請命道士，或自持念《救難真經》三過五過乃至數十百過，致感靈應真君默送靈丹妙藥，夢寐針炙調治，遂得疾病消除，灾厄洗滌，身軀輕健，形體如常。凡有患難，急當焚香誦經，指日平安。於是說靈應真君救八十一難應驗曰：
　　靈應藥王扁鵲君，能救風寒暑濕難。
　　靈應藥王扁鵲君，能救山嵐瘴氣難。
　　靈應藥王扁鵲君，能救人風癱瘓難。
　　靈應藥王扁鵲君，能救中風不語難。
　　靈應藥王扁鵲君，能救感冒傷寒難。
　　靈應藥王扁鵲君，能救天行瘟疫難。
　　靈應藥王扁鵲君，能救陽毒班疹難。
　　靈應藥王扁鵲君，能救瘧疾纏綿難。
　　靈應藥王扁鵲君，能救痢疾腹痛難。
　　靈應藥王扁鵲君，能救泄瀉不止難。
　　靈應藥王扁鵲君，能救霍亂吐瀉難。
　　靈應藥王扁鵲君，能救嘔吐惡噦難。
　　靈應藥王扁鵲君，能救大腸秘結難。
　　靈應藥王扁鵲君，能救小便不通難。
　　靈應藥王扁鵲君，能救五勞七傷難。
　　靈應藥王扁鵲君，能救咳嗽虛損難。
　　靈應藥王扁鵲君，能救癆瘵尸癆難。
　　靈應藥王扁鵲君，能救傷食停飲難。
　　靈應藥王扁鵲君，能救諸氣閉塞難。
　　靈應藥王扁鵲君，能救積聚痞滿難。
　　靈應藥王扁鵲君，能救水腫皷脹難。
　　靈應藥王扁鵲君，能救噯氣嘈雜難。
　　靈應藥王扁鵲君，能救翻胃倒食難。
　　靈應藥王扁鵲君，能救膈噎不通難。
　　靈應藥王扁鵲君，能救九種心疼難。
　　靈應藥王扁鵲君，能救絞腸腹痛難。
　　靈應藥王扁鵲君，能救頭疼眩暈難。
　　靈應藥王扁鵲君，能救腰脇疼痛難。
　　靈應藥王扁鵲君，能救痰飲痰厥難。
　　靈應藥王扁鵲君，能救喘脹哮齁難。
　　靈應藥王扁鵲君，能救盜汗遺精難。
　　靈應藥王扁鵲君，能救五淋白濁難。
　　靈應藥王扁鵲君，能救黃疸黑疸難。
　　靈應藥王扁鵲君，能救痺氣腳痿難。
　　靈應藥王扁鵲君，能救邪祟顛狂難。
　　靈應藥王扁鵲君，能救驚悸怔仲難。
　　靈應藥王扁鵲君，能救小腸寒疝難。
　　靈應藥王扁鵲君，能救吐血血難。
　　靈應藥王扁鵲君，能救腸辟痔瘺難。
　　靈應藥王扁鵲君，能救痞塊癥瘕難。
　　靈應藥王扁鵲君，能救手足麻木難。
　　靈應藥王扁鵲君，能救耳聾不聽難。
　　靈應藥王扁鵲君，能救眼疼不明難。
　　靈應藥王扁鵲君，能救牙齒疼痛難。
　　靈應藥王扁鵲君，能救乳鵝喉痺難。
　　靈應藥王扁鵲君，能救失音不語難。
　　靈應藥王扁鵲君，能救尿血便血難。
　　靈應藥王扁鵲君，能救惡瘡疔腫難。
　　靈應藥王扁鵲君，能救發背惡瘡難。
　　靈應藥王扁鵲君，能救療癧腫毒難。
　　靈應藥王扁鵲君，能救附骨廱疽難。
　　靈應藥王扁鵲君，能救疥癩瘡癬難。
　　靈應藥王扁鵲君，能救臁腿頑瘡難。
　　靈應藥王扁鵲君，能救觔骨疼痛難。
　　靈應藥王扁鵲君，能救破傷生風難。
　　靈應藥王扁鵲君，能救刀斧規傷難。
　　靈應藥王扁鵲君，能救跌撲損傷難。
　　靈應藥王扁鵲君，能救湯火煬燒難。
　　靈應藥王扁鵲君，能救誤吞銅鐵難。
　　靈應藥王扁鵲君，能救誤吞針刺難。
　　靈應藥王扁鵲君，能救誤中蠱毒難。
　　靈應藥王扁鵲君，能救誤吃食毒難。
　　靈應藥王扁鵲君，能救誤服藥毒難。
　　靈應藥王扁鵲君，能救婦人諸病難。
　　靈應藥王扁鵲君，能救月閉不通難。
　　靈應藥王扁鵲君，能救赤白帶下難。
　　靈應藥王扁鵲君，能救胎前產後難。
　　靈應藥王扁鵲君，能救難產逆生難。
　　靈應藥王扁鵲君，能救胎衣不下難。
　　靈應藥王扁鵲君，能救血崩惡漏難。
　　靈應藥王扁鵲君，能救吹乳膈乳難。
　　靈應藥王扁鵲君，能救小兒風癇難。
　　靈應藥王扁鵲君，能救重舌木舌難。
　　靈應藥王扁鵲君，能救急慢驚風難。
　　靈應藥王扁鵲君，能救痘疹黑靨難。
　　靈應藥王扁鵲君，能救痘疔潰爛難。
　　靈應藥王扁鵲君，能救疳疾痞塊難。
　　靈應藥王扁鵲君，能救吐瀉不止難。
　　靈應藥王扁鵲君，能救走馬牙疳難。
　　靈應藥王扁鵲君，能救脫肛不收難。
　　靈應藥王扁鵲君，能救一切疾病難。
　　於是真君，玄妙通靈，醫中至聖，藥中至神。元始祖炁，分炁分身，一炁分三，三炁合形。三三九數，九九復生，八十一炁，與道合真。以此為願，願救世人，上醫國祚，下拯生民，治療病患，普救群生。若有告者，持誦虔誠，消灾消難，永保安寍。
　　天尊說經已畢，還於玉清。若人看誦此經者，能酌水獻花，其驗速應。家有此經，人口安寧。佩帶此經，灾難不生。褻瀆輕慢，反殃其身。於是救苦真人及諸真仙，十方聖眾，聞說此經，皆大歡喜，信受奉行。
　　元始天尊說靈應藥王救八十一難真經竟
　　#1此『身』字疑衍。
　　#2此處疑有脫漏。