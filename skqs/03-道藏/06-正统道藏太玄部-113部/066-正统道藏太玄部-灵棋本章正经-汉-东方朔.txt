靈棋本章正經
　　經名：靈棋本章正經。撰人不詳，晉顏幼明註，劉宋何承天續註。二卷。底本出處：《正統道藏》太玄部。參校版本：敦煌P.4048，第七一九冊。
　　靈棋經序
　　夫靈棋經者，不知其所起。或云漢武帝，命東方朔使之，古兆無不中者，朔之術用此書也。或云黃石公，以此書授張子房。又有客述淮南王神秘之事，亦此書也。蓋好事者，倚聲借價，以重其術，豈盡數公之為乎。雖然，余聞之久矣，以其非經史之書，不以留意。及開成末，予將適閩中，聞其有建溪者，石閉而湍激，舟子猱立嵲屼，雖有賁育，皆汗且慄，況予之懦者乎？以其儒，不自解。及至泗上，遇宗兄安，遂以懦狀告。安曰：予聞建溪，不應至此，蓋談者之過也。安有卜書，能抉其惑，遂請而卜之。其詞云：上下俱安心，心不生奸。挺然無憂，勿信流言。乃笑口，果流言，不足信也。安即授予，遂携之閩。怡然無事，固信其書。又取失他疑，無不若目見。嗟乎，世所特輕者，未必不為至寶也。世之所重者，未足為美。一編之書，從顯前疑，而配他乎？以是知士之顯達窮餓，各有命數，不可以一途辨也。予觀其書，似若有道者之為。以十二子三分之，上、中、下各四，一擲而成卦，即考書批詞，盡得其理意者。上為天，中為人，下為地，三才之象也。十二子皆有文，其辭猶周易之辭也。布而成卦，遂目之日靈棋。後予福州從事，居多暇日，凡集數十本，參而校之，去謬存真，備集於此，後賢觀之，可以無疑。予在閩時，以其遐邈，鄉國萬里，水陸綿遠，心常不安。一日卜之，得坦坦天衢之卦，其言甚美，意中以為信。然離閩數日，忽宸書降召為御史，則卦之前定，不其神乎？時唐會昌九年秋九月，尚書司門員外郎李遠序。
　　《靈棋經》，黃石公遺書也。或云東方朔占法。又云：張良、淮南王劉安所撰，晉顏幼明、宋何承天註，唐李遠序，歷代相傳，以為黃石公遺書，唐《經籍志．五行部》，僅載卷目。其法用雷霹棗木，斲為十二圓，繇辭凡一百二十四首。四象天，書上字。四像人，書中字。四象地，書下字。禱而擲之，攷縣辭以占休咎。《南齊史》載：江謐占，得客從南來，遺我良財，寶貨珍玩，金盞玉杯。楊文公《談苑》載：咸平元年，在朝求補外郡，古得三上二中一下送貨課，縣辭與江謐所占同。時以《太宗寶錄》纂修未畢，不允所請，尋充親王生辰使，有白金器皿之賜。厥後再占，得四中三下避世課，繇辭云：小人得志，君子失道，去我室廬，入彼深草。果以疾歸陽翟。他皆奇中，但所占一事一擲，再占即不驗。，所謂瀆則不告，筮不二問也。朱文公與林正卿論《易》云：頃年有人問《易》答曰：公見靈棋課否？易之模樣，只是如此。觀其晉宋唐以來註序，及本朝兩文公云，信為古書，大祭靈龜，占法具在。瓊茅瓦占，亦皆可用，況秦漢問古書乎？噫，出王游，衍昊天，日一明如在，其上如在，其左右皆鬼神之德之盛，叩之立應，感而遂通，此心之神，奈何不敬？張南軒師八桂遇旱，烈日中占，遇六十二陰長課，云：中庭水深，堂下行舟。隨即大雨。公語錄中載。此書先公家藏，課有陰陽奇耦，惟陽勝陰則吉。自家精誠感之，無不應驗。
　　《靈棋經》者，昔漢留侯授之於黃石公，能知未然之事。初以占時、用兵、出行，萬無一失。至武帝時，命東方朔以覆射萬事，亦皆妙中。或云八公用此法，傳淮南王，有客自淮南得之，秘密莫有傳者#1。洎晉太康中#2，襄城道人常法和曰#3：有老蒲衣黃皮衣#4以#5竹筒盛此書，以授法和，法和遂傳于世#6。其法用霹靂木，或梓木、棗木、檀木為子十二枚，經一寸二分，厚三分#7。以四枚書上字，四枚書中字，四枚書下字#8。凡欲卜時，先須凝定精神，清淨焚香，冠帶安坐，存想少頃，然後捧十二子，虔心呵而祝之#9。即以十二子一時擲之，然後以所得上、中、下字，依次布之成卦，除去漫，於經中推之。每占一事，一度擲之，再擲則吉凶不定#10。宋世王胤兄弟及何承天，共論此經，但志心虔啟，無不中者。凡人不能研其微旨，以為無驗，多慢之。知幾者，思之過半。不知幾者，動之微也。知幾知動，思過其半，出處殊途，取舍異道，皆不得以一句之美，便為是事前定。至於束北喪朋，乃終有慶。行人得牛，邑人之灾。明夷務闇，豐上老大，不可同倫而語也。其卦有上、中、下，則《易》之三才之義也。展轉都成一伯二十四卦，皆以奇耦為吉凶#11。奇為陽，陽吉。耦為陰，陰凶。以此相推，吉凶可知#12。辭者，是其繇文，占者專於是非，則善惡定矣。或有詞理不相會者，則宜#13詳其趣焉。至如巍巍赫赫，不求自獲，當其所占，捕亡、討失之類則吉，若占疾病、婚姻則非也#14。又如歲當月昌，安知泰山，當其履危，求財則吉，於羈旅他鄉望遠歸者，則未至也#15。又如君臣易位，方興大利，君子遇之則吉，小人遇之大凶#16。又如盜賊我廬，賢人伏進，小人得之則吉，君子得之則凶，皆須以類推之#17。夫稱君子小人者，論其得邊，不以官爵豪勢而論。向道者君子，背道者小人也。智者用之，則無惑矣#18。
　　#1『……公用此法，傳淮南王，有客自淮南得之，秘密莫有傳者』，敦煌本作『公又用此法，客於淮南，自示秘密，莫有傳者。』
　　#2『洎晉太康中』，敦煌本作『晉太康中』。
　　#3『襄城道人常按和日』，敦煌本作『襄城道人法味』。
　　#4『有老筑衣黃皮衣』，敦煌本作『有老翁著皮衣』。
　　#5『以』，敦煌本作『以以』。
　　#6『以授法和，法和遂傳于世』，敦煌本作『以受法味，遂傳於世。』
　　#7『其法用霹靂木，或梓木、棗木、檀木為子十二枚，徑一寸二分，厚三分』，敦煌本作『其卜法，用棋子十二枚，各方一寸。』
　　#8『以四枚書上字，四枚書中字，四枚書下字』，敦煌本作『書上、中、下字，各四枚。』
　　請形於地。心中所疑，但但言之。』
　　#9『凡欲卜時，先須凝定精神，清淨焚香，冠帶安坐，存想少頃，然後奉十二棋子，虔心呵而祝之』，敦煌本作『每卜占之時，皆須清淨燒香，安坐少時，然後執棋而呪之曰：地臣某乙，謹回四孟諸神、四仲諸神、四季諸神、十二官辰，上啟天地父母、太上元老、日月五星、北斗七星、四時五行、六甲陰陽、廿八宿、歲得明堂：某乙心有所疑，請為決之。吉當言吉，凶即言凶。得失是非，請形於地。心中所疑，但但言之。』
　　#10『即以十二棋子一時擲之，然後以所得上、中、下字，依次布之成卦，除去漫棋，於經中推之。每占一事，一度擲之，再擲則吉凶不定』，敦煌本作『擲棋省上、中、下布卦，為定吉凶。已定不要再占，再即吉凶不定』。
　　#11『其卦有上、中、下，則《易》之三才之義也。展轉都成一伯二十四卦，皆以奇耦為吉凶』，敦煌本作『上、中、下，三才之義也。展轉都有一百廿四卦，皆以奇偶為吉凶。』
　　#12『奇為陽，陽吉。耦為陰，陰凶。以此相推，吉凶可知』，敦煌本作『奇為陽，偶為陰，以此相推，吉凶可知。』
　　#13『則宜』，敦煌本作『宜』。
　　#14『至如巍巍赫赫，不求自獲，當其所占，捕亡、討失之類則吉，若占疾病、婚姻則非也』，敦煌本作『假如巍巍嚇嚇，不求自獲，當其所須，皆宜捕討、求財，得類即吉，施於病疾即凶』。
　　#15當其履危，求財則吉，於羈旅他鄉望遠歸者，則未至也』，敦煌本作『當其憂色，求財、住宅即吉，施於撿遊他鄉望速歸者，即未至。』
　　#16『又如君臣易位，方興大利，君子遇之則吉，小人遇之大凶』，敦煌本作『又如君臣處位，方興大利，君子遇之即吉，小人遇之即凶。』
　　#17『皆須以類推之』，敦煌本作『以類推之，求其卦義。』
　　#18『夫稱君子小人者，論其得邊，不以官爵豪勢而論。向道者君子，背道者小人也。智者用之，則無惑矣』，敦煌本作『夫君子者、小人者，論其德行，不以官爵。奉道者君子，背道者小人。重仁義、輕賄利者君，寮信義、重爵祿者小人。』
　　經解序
　　昔者，聖人作《易》以前，民用靈棋，象《易》而作者也。《易》道奧而難知，故作靈棋之象之。雖不足以盡《易》之菔，然非精於《易》，又焉能為靈棋之辭也哉。靈棋之式，以三為經，四為緯。三以上為天，中為人，下為地。上為君，中為臣，下為民。四以一為少陽，三為太陽，二為少陰，四為老陰。少陽與少陰為耦，太陽與太陽為敵，得耦而悅，得敵而爭，其怛道也。或失其道而偶反為仇，或得其行而敵反為用，其變也。陽多，則道同而相照。陰多，則志異而相乖。君子、小人之分也。陰陽迭用，體有不同而名隨之異變，《易》之道也。《易》之取象，曰車，曰桶，曰矢，曰兔，曰狐之類，推而達之，天下之物莫不包也。曰馬矣而以為龍，曰水矣而以為變，《易》之義也。非通天下之賾者不識也，故日靈棋象易而作也，非精於《易》者不能也。予每喜其占之驗，而病解之者不能盡作者之旨，故為申其說，意而為之言。
　　造子法式
　　霹靂木，或梓木，或棗木，或白檀香木，徑一寸二分，厚三分，形圓，用周尺。
　　甲子日斷，丙子日書，戊子日刻，庚子日用朱砂粒，壬子日安放櫝內，櫝用紫微木造。
　　製商陸
　　商陸根不拘多少，先以銅刀削去薄皮薄切。以東流水浸兩宿，然後滴出架甑蒸，以豆葉一重，於商陸一重。如此蒸，從午至亥，出仍去豆葉，曬乾了，細到作祭脯。祝辭呪曰：天清地寧，河圖秉靈，靈香一灶，十方肅清。法鼓三通，萬神咸聽。
　　祝曰：天地合其德，日月合其明，四時合其序，鬼神合其吉凶。皇天無私，惟德是輔。玆日太歲，某月某日，鄉貫姓名。謹焚香，奉請四孟諸神、四仲諸神、四季諸神、十二辰官，上啟天地父母，太上元君，左日右月，五星北斗，二十八宿，四時五行，六甲陰陽，明堂歲德，天十二神，地十二祇，歲月日時直事功曹使者：伏念某時生玆者，所伸情旨，蓋為某事云云。心有所願，意有所疑，沉吟猶豫，請為決之。吉當言吉，凶當言凶。得失是非，惟卦是推。恭望聖慈，明彰報應。
　　又呪云：唵吽吽嚤呢噠哩吽吒勑。一炁念三遍。即以十二棋子一時擲之，依上、中、下成卦，即按其辭，定其吉凶。占訖，送神詞曰：向來奉請，仰叩靈棋，已沐感孚，今當奉送。願返雲霞之飾，請迴霄漢之宮。來時降恩，去時留福。凡有召請，一如故事。
　　祭法
　　每歲正月初七日，如法齋戒沐浴，於水邊用爭蓆、酒果、香脯、紙燭，依前文所請云云，即左手持訣，叩首嘆曰：天清地靈，龍虎秉靈。六甲六丁，隨吾指令。除邪輔正，出杳入冥。吾今奉召，速降無停。氣影聲形，即化為塵。敢有拒逆，斬勘雷霆。急急如律令。三上香，祭酒設拜如法，至誠無不感也。
　　忌法
　　六戊日忌占，占必不驗。
　　靈棋經課目錄
　　昇騰課大通卦　一一一
　　慚泰課受福卦　一一二
　　富昌課吉慶卦　一一三
　　富盛課通泰卦　一一四
　　樂道課驚喜卦　一二一
　　驚怖課小危卦　一二二
　　年豐課宜田卦　一二三
　　小過課小成卦　一二四
　　得志課自足卦　一三一
　　事遂課將泰卦　一三二
　　才達課安吉卦　一三三
　　恣遊課行樂卦　一三四
　　憂患課孤立卦　一四一
　　慎德課盜賊卦　一四二
　　破賊課行令卦　一四三
　　戰敗課將損卦　一四四
　　神假課神護卦　二一一
　　淫蠱課將敗卦　二一二
　　抑奸課調理卦　二一三
　　流竄課未還卦　二一四
　　多藏課戒貪卦　二二一
　　安泰課賁園卦　二二二
　　天祿課福興卦　二二三
　　豐財課亨通卦　二二四
　　後吉課憂喜卦　二三一
　　平安課潛通卦　二三二
　　辟惡課盛德卦　二三三
　　大獲課制物卦　二三四
　　衰興課復興卦　二四一
　　避灾課守靜卦　二四二
　　發蒙課興發卦　二四三
　　病患課潛通卦　二四四
　　明陽課小進卦　三一一
　　天祐課得路卦　三一二
　　尊貴課見貴卦　三一三
　　宜檮課禳告卦　三一四
　　送貨課初吉卦　三二一
　　無難課安農卦　三二二
　　恭和課和睦卦　三二三
　　違尅課違戾卦　三二四
　　貞壽課隱德卦　三三一
　　剛長課同心卦　三二二
　　強盛課力齊卦　三三三
　　佳麗課宜陰卦　三二四
　　得祿課興運卦　三四一
　　疑滯課疑惑卦　三四二
　　惡消課明照卦　三四三
　　上正課三陽卦　三四四
　　孤貧課逢難卦　四一一
　　潛龍課候時卦　四一二
　　益友課應占卦　四一三
　　長奸課多難卦　四一四
　　神助課否極卦　四二一
　　解祀課祭吉卦　四二二
　　後笑課禳福卦　四二三
　　祈亨課初吉卦　四二四
　　從心課履泰卦　四三一
　　失得課克強卦　四三二
　　救助課獲助卦　四三三
　　大通課道暢卦　四三四
　　沉翳課微存卦　四四一
　　陰長課中息卦　四四二
　　遯世課困極卦　四四三
　　衆凶課泰極卦　四四四
　　苦節課乾陽卦　一一○ 
　　歡悅課配偶卦　一二○ 
　　方遂課生成卦　一三○
　　鬼伺課鬼倫卦　一四○
　　遲吉課終利卦　二一○
　　憂離課戒慎卦　二二○
　　中足課大成卦　二三○
　　扶危課守節卦　二四○
　　流福課得天卦　三一○
　　晚就課候時卦　三二○
　　事君課齊德卦　三三○
　　必得課攸利卦　三四○
　　雪恥課負乘卦　四一○
　　致寇課通遏卦　四二○
　　戒違課知止卦　四三○
　　被紋課宜速卦　四四○
　　敬慎課昭得卦　○一一
　　帝道課德至卦　○一二
　　不定課狐疑卦　○一三
　　邪佞課陰疑卦　○一四
　　慎悔課有違卦　○二一
　　初德課臨坎卦　○二二
　　福會課兢謹卦　○二三
　　陰賊課盛陰卦　○二四
　　利祿課元亨卦　○三一
　　福祥課安泰卦　○三二
　　敘攸課保命卦　○三三
　　否傾課用賢卦　○三四
　　未刑課龍升卦　○四一
　　蕩覆課泰過卦　○四二
　　避世課不吉卦　○四三
　　鬼動課用術卦　○四四
　　微損課求安卦　一○一
　　初諧課始安卦　一0二
　　不耕課中虛卦　一○三
　　鬼災課虛耗卦　一○四
　　空亡課失望卦　二○一
　　不諧課兩寡卦　二○二
　　習坎課虛勞卦　二○三
　　來革課陰耗卦　二○四
　　無功課勞力卦　三○一
　　雨灾課難處卦　三○二
　　旱灾課空竭卦　三○三
　　遠襲課逃散卦　三○四
　　盜劫課牽繫卦　四○一
　　失律課敗咎卦　四○二
　　奸黨課抑賢卦　四○三
　　口舌課耗吉卦　四○四
　　未明課天元卦　一○○
　　遷流課至微卦　二○○
　　未寧課有象卦　三○○
　　死象課無氣卦　四○○
　　發陽課天光卦　○一○
　　歲登課二陽卦　○二○
　　人事課三腸卦　○三○
　　保身課盛陰卦　○四○
　　化育課保有卦　○○一
　　地利課安厚卦　○○二
　　建候課坤成卦　○○三
　　送終課全陰卦　○○四
　　陰漫課無象卦　○○○
　　靈棋本章正經卷上
　　晉駕部郎中顏幼明註
　　宋御史中丞何承天續註
　　昇騰課大通卦　　－一－#1
　　從小至大，無有頭沛。自下昇高，遂至富豪#2。宜出遊行，不利伏韜#3。
　　顏云：以小慕大，可致富貴。若居大慕小，則有危亡#4。又云：天地既位#5，聖人參之。經綸草昧，開元造#6始。故曰：自下昇高也#7。立功#8創制，無往不善。不可陰謀密計，不宜老病婚姻，難合純陽故也#9。行人未歸，繫獄者出，市賈有利#10。何云：仕宦高遷，宜顯不宜隱#11。病者不宜居暗處，宜出外避之吉#12。口舌無害#13，居家大富。行師吉，戰鬬勝#14，孕生男，田蠶、漁獵大獲，吉#15。
　　解曰：從小至大，陽始生也。三人同心，宜遊行也。不利伏韜，其道光也。此課三位俱陽，少陽方長，故為從小至大、自下昇高之象。
　　占者得之，創事立業、求名、覓利，皆吉。訟者宜公道求直，行人吉而未歸，不可為陰謀詭秘之事。病者增重，出避之吉。
　　漸泰課受福卦　　－一二#16
　　安居布業，治產#17有入。既富且貴，祿位未及#18。
　　顏云：安心定志以候，歲時則皆吉，若速望則不成。又云：陰陽位既正，天地道斯得人。事居業之象#19，求官覓財，經營田蠶，並吉。婚姻初難後易，行人當至，居家平安，官事不成，繫囚者用力乃釋。
　　何云：遠行者至，孕者生男。官事繫囚，赦恩而免。病者不死，几事皆吉。
　　解曰：安居治產，剛柔得也。此不願乎，外實受福也。此課二陽在上，一陰居下，三才之位皆得。故為既富且貴之象，宜保而不可有無厭之求，則吉。家宅婚姻成，官事無撓。行人未歸，求官以得而治事。聞憂不憂，病雖未痙而無害。
　　富昌課吉慶卦　　一一三
　　巍巍赫赫，家有金帛，物備事辦，不求自獲。
　　顏云：既有金帛，不煩求也。居家吉，行人未歸。又曰：天生萬物，其理彌盛。不假營求，自然成辦。此卦純陽，婚姻不諧，囚者無罪，田蠶得成，餘事皆吉。
　　何云：行人欲至，孕者生男。市賈有利，官事遇赦得免，捕討皆獲。
　　解曰：巍巍赫赫，純陽也。家有金帛，地道光也。物備事辦，勢盛強也。不求自獲，實蕃昌也。此卦三陽而下位盛，地道產物，故金帛盈而物事辦。盛陽根於下，少陽興於上，如木本盛而實蕃，故有不求自獲之象。占者得之，求事皆吉。治產最利，戰功大勝，捕亡又獲。占訟則費財而勝，占病則凶，迯伏則不能遂。
　　富盛課通泰卦　　－－四
　　富盛貴極，天道反側。隨運上下，興時消息。子子孫孫，以萬以億。
　　顏云：几居富貴，不忘貧賤，則名流於後。若不能謙退，必至顛覆。行人在途，久久始還。又云：自二至四，地道再成。富貴之理，於斯為極。夫居滿必虧，居高又危，故云反側。若消息盈虛，不逆時運，必能保身全名，澤及子孫。此卦宜謙退，囚者難出。望人者少遲，行者不發。
　　何云：病者瘥遲，宜祭天神求福。婚姻嫁娶吉，積財者不宜加添。遠行不宜，便進口舌官事，宜求執法者。
　　解曰：富盛極貴，家業成也。隨運上下，以保盈也。子子孫孫，不宜爭也。此課陽在上，老陰居下，上下得位。有位有物，富貴盛極，無以復加之象。故宜隨運從時，知足無妄，則可保其己身成，而子子孫孫鑽守之，而無失矣。占婚姻吉，求官、覓財、望事皆已得，遂不可過。望行者止吉，官事求和，復則有悔病。將愈戰功，不宜妄躁，見則可止吉。求人不信，几事極則叉反。已吉利有凶，已凶則吉也。
　　樂道課驚喜卦　　一二－
　　外剛內柔，和合自周。養性保命，與神俱遊。
　　顏云：所求乖越，保身而已。病者未痙，宜祭告，無憂。任官不進事不成，繫囚難出。又云：婚姻吉，孕生男。病者宜求神，市賈有利，行軍大吉。
　　何云：陰處陽位，故外剛也。不宜強進，養性保命，自頤之象也。
　　解曰：外剛內柔，宜與人同也。好謀慎事，以其全躬也。與神俱遊，亦不凶也。此課一陰居二陽之中，故為外剛內柔之象。陰處陽位，不宜有為。故當和同周慎，以保守則吉。占病有祟，祀之吉。訟不成，嫁娶、市賈吉。出軍不戰，囚繫難出，聞事多虛詐，宜陰謀。
　　驚怖課小危卦　　一二二
　　雄雞晝嗚，登屋延頸。雌在牆下，為狸所驚。絕聲來赴，得免損身。
　　顏云：几事初難狼狽，終無他虞。几營百事，皆先破後成。行人未至，病宜早療。又云：上應在初，為中所隔，不能相救，故致驚也。然居履高位，終制張禦，絕聲來赴，得免禍敗。雄者屬陽，雌者屬陰，鷄之賊，莫若於狸也。此卦憂官事不成，囚者有力乃解。
　　何云：遠行人逢賊，求官、婚姻、市賈皆不利。艱難借覓，所求違志，田蠶不收。几事先憂後吉。
　　解曰：一雄一雌，祕有爭也。剛健在上，柔不能凌也。順動正應，保無傾也。此課少陽居尊位，而下二陰，俱欲為之。上與初應而隔于中，故取雄雞登屋，而雌雞在下，為狸所驚之象。然陽在上位而為主，中陰未盛，故卒合而無損傾。占事費力，先危後安。行人歸而中途有阻，師行有恐，病宜急求醫。求官婚望，事皆為人所梗。鈴須倚仗有力者，皆先難後獲也。
　　年豐課宜田卦　　－二三
　　正月上午，歲在大梁。束風解凍，宜爾田桑。歲終豐稔，歡樂難當。
　　顏云：所求，宜以子午卯酉年月日則吉，然應之稍遲耳。非此年月日，不成田蠶，則無不吉。又云：陰去而陽來之象，歲在酉月大梁。診云：太歲在酉，乞漿得酒，言其豐也。此卦主田蠶吉，仕宦未遂，居官無憂，病者無害。
　　何云：水陸遊行，婚姻和合，大吉之主才卦。
　　解曰：天人協和，陰從陽也。土地豐衍，宜田桑也。午酉之際，利不可當也。此課少陽在上，少陰居中從之，天人之位得矣。盛陽居於地位，上和睦而下豐富，故宜田蠶。正月謂初爻也，大梁酉也。課體下三為離，離午也。中二為兌，兌酉也。占事皆得如意，而應在午酉之年月日，或酉方也。
　　小過課小成卦　一二四
　　禍從下興，戒謹一童僕。陰謀潛合，欲動手足。
　　顏云：陽雖得位，群陰所圖，故日有童僕陰謀，欲為害也。宜戒左右，此卦百事皆憂，不致大凶。官事鈴成，囚者難出，陽弱之故也。
　　何云：行者遇盜，居家者憂，奴僕為害，羣聚有口舌，求事不遂，病者為下人呢詛也。
　　解曰：孤陽在上，勢寡弱也。陰盛於家，憂奴婢也。此課一陽居上，而韋陰在下，中位少陰？柔弱不能制下，故為禍從下興戒杳僕之象，占事皆不利。此與第六卦，俱以一陽居上而占不同者，彼下位少陰，故有從上之志，而為中所阻，此則老陰，勢自恣于下，而中不能制。猶弱夫、幼妻之為家，而豪奴、悍婢不受其主之命也，其凶可知矣。
　　得志課自足卦　　一三一
　　顯然得志，與時相值。財帛足用，不乏驅使。
　　顏云：志願既得，物又足用，復有驅使。又云：純陽用事，得志之象也。處心至公，財用周足。韓子曰：文王伐祟，至黃鶴之墟。鞋擊解顧，左右皆賢，無可使者，因自結之，此賢人、君子秉至公之道也。何云：仕宦豐祿，遠行者至，病者自瘥，囚者得出，孕者生男，市賈有利，所求大獲之象。
　　解曰：龍得正中，大得時也。上下協從，足以有為也。此課盛陽處于位，得志得時，而上下少陽同心與之，何患財不足用而驅使之乏哉。占者得之，無求而不可得大吉之課。
　　事遂課將泰卦　　一三二
　　昔未如意，今得從志。萬物獲理，明白行事。
　　顏云：始遂其志，以忠良為本，不宜以私為事，行人回，病者痙。又云：三才位正，陰陽和睦，君子之道，於斯為泰。遷官益壽，市賈有利，百事皆吉。
　　何云：婚姻和合，用事大勝。田蠶吉利，困者得志，囚者得免，求事遂志，行人即至，明白行事，萬物各得其理者。
　　解曰：昔未如意，柔在內也。陽盛外行，時開泰也。正直無私，其道乃大也。此課三才位正，陰陽相睦，君子一道方亨。不宜陰私，而宜為正大光明之事，占者得之大吉。
　　才達課安吉卦　　一三三
　　濟濟多士，令德輝光。相見歡喜，長樂無殃。
　　顏云：出身以才，當有貴人相助。歲暮方得，其力非止一也。病者瘥，行人還，百事吉。上欲見王侯及求名譽，彌善。
　　何云：求官得志，行人至，市賈田蠶有利，嫁娶吉，病者痙，官事不成，此卦吉利。
　　解曰：濟濟多士，以從上也。相見歡喜，往有尚也。此卦一陽，正位于上，而中下皆三陽。猶人君有剛明之德，而眾賢從之也。庶人得之，則為貴人、良朋相助之象。占求官、見貴、婚姻、市賈，皆吉。用兵得賢人，求事當獲人助，吉。
　　恣遊課行樂卦　　一三四
　　乘龍駕驥，遨遊四方。歡心適意，行樂無疆。
　　顏云：從其心意，東西南北而已，几事無所不成。行人未還，病者自痙。《易》曰：時乘六龍以御天。又云：牝馬地類，行地無疆。
　　何云：捕賊失物皆得，孕生男，市賈有利，求婚自合，田蠶如意，繫者無憂，百事皆散。
　　解曰：乘龍駕驥，下順承也。遨遊四方，莫我敢膺也。此課一陽居於上，而中下皆當。三陽為龍，四陰為驥，各得其所，以為我用，宜其遨遊四方，以行樂無疆矣。占者得之，大宜進取。惟問行人則未歸，而在外亦得意也。
　　憂患課孤立卦　　一四一
　　上單下孤，為奸所圖。心廬之病，不可卒除。代至陽春，乃得自如。
　　顏云：常懷恐怖，畏有息害，得貴人救護，終無咎也。病者，二月三月方痙。又云：二陽隔於重陰，不可救援。猶奸臣竊政，先及小人。此憂息之象，百事少吉，行者逵厄。
　　何云：治產不吉，為賊所謀，病人瘥遲，囚者未出，此卦微凶。
　　解曰：上單下孤，陰盛于中也。小人間阻，志不通也。守正待時，可保中也。此課上下皆一陽，而四陰居中問之，小人朋也。正道不通之象，占事皆有阻隔不利，宜以正自保守，以免於禍。此與第五卦相似，而此之憂者，彼以少陰居中，有比於陽之志，故為自周之象。此時四陰朋比，其勢衆盛，除之甚難。故待陽月，我之助一，至以解厄也。
　　慎德課盜賊卦　　一四二
　　天地寬舒，小人自如。禁令不行，盜闢我廬。
　　顏云：當失財物，家長病，至秋方瘥。此卦大宜執正，不宜求事。行人未有期，追迸亡者不獲。
　　何云：病人服藥無益，官事不輕，求財利薄，居家防盜，此卦大凶。
　　解曰：天地寬舒，法令施也。盜闞我廬，不能視也。君子之嗟，小人之喜也。此課群陰一陽，中位陰盛，下本上應，而為中所阻。反為中比，是為君子之室，為盜所據也。占者宜防盜賊，居家、治產、市賈、求官、用兵、出行，事事皆凶，惟逃亡、伏竄則吉。
　　破賊課行令卦#20　　－四三
　　君命司事，討除奸兇。尋戈張戟，大有所從。
　　顏云：宜為人驅使，亦宜驅使他人，若自專皆敗也。病者有鬼，宜松除之。行人無恙，宜取之吉。占討賊捕亡必克，在內為奸，在外為兇。此卦征伐捕亡，小祕勝大。市賈有利，求官亦得，田蠶婚姻皆吉。
　　何云：王者除討，叉有所驗。官事自解，百事無凶。
　　解曰：陰問在中，欲問正也。君命討之，兵力盛也。尋戈張戟，以伐病也。此課一陽正位于上，而三陽盛發於下，四陰居中，雖欲間阻，而三陽合德。陰慝以露，故有君命司士討除奸兇之象。占出征捕亡大勝，病者療之，即愈，公訟理直者勝，行人無恙，間阻可通，几事皆吉。
　　戰敗課將損卦　　一四四
　　豺虎咆哮，霖霪雨水。戰闕不勝，弱兵銳士。為寇所凌，多有亡死。
　　顏云：剋彼益此，皆非其理。几事甚難，行人當還。中路恐怖，不宜討賊。又云：陰熙愈壯，君道日微。豺虎外寇，四面交通，敵難尅也。
　　何云：方伯防邊，鈴被盜賊。縱在高陵，橫遭洪水。病者困重，牢囚堅固，詞訟不通。周而復始，市賈、田蠶、求官，皆不利。
　　解曰：豺咆水淫，陽道孤也。大姦協比，危不可扶也。此課一陽棲於積陰之上，故有豺虎咆哮、雨水霖霪之象。占事無所不凶，用兵最忌，惟大旱求雨叉得雨也。三象上一十六課。
　　神假課神護卦　　二一一
　　太乙將兵，玉女在傍。巫成仙師，除去不祥。
　　顏云：家長當病，有一女鬼作祟，宜解除之。几事多闇，行人亦為此不得還。又云：天神尊者太乙，玉女為其佐，巫咸殷賢臣也。蓋取美號。此卦祈禳獲福，病者有祟宜急解之，求官、求事、市賈、婚姻皆利。
　　何云：行人即至，口舌無苦，官事終無患，合得人力。宜求福、除禍，所作者成。
　　解曰：太乙將兵，除不祥也。陽至陰孤，妖不長也。此課陰雖居上，而二陽得朋，于有志同心去邪之勢，而上陰反為我用也，故取太乙將兵之兆也。玉女在傍，巫咸光拂之象。占事雖有難疑，而終得朋友之助，以成功。病者禳之則瘥，行人還，戰鬥大勝。
　　淫蠱課將敗卦　　二一二
　　兩女一夫，上下相驅。陰氣秉陽，遂用耗虛。
　　顏云：男女相尅，初婚後離。行人雖還，在途逢賊。又云：外非玉女，內乖太乙，以一陽而受制於二陰，虛耗之卦，病者彌重。
　　何云：所求無益，所作未諧，行人未至，田蠶失望，官事難解，病者重,百事大凶。
　　解曰：兩女一夫，陽陷於陰也。抗精卻神，以從淫也。遂用虛耗，陸沉也。此課一陽陷於二陰之中，陰陽皆少，弱子求合而陽不振，為陰所乘，叉至耗虛，占事得之皆凶。
　　抑奸課調理卦　　二－三
　　天陰雲升，陽從下興。君子治亂，小人畏懲。
　　顏云；陰竊陽位，如雲之升。盛陽在下，將登九五。除逆禁暴，衆邪自消。小懲大戒，此卦宰制最佳，百事初憂後喜。何云：所求不得，所作不成。執正攻亂，小人畏罪。病者未痙，行人雖回，無利又有讒言。
　　解曰：天陰雲升，龍躍淵也。以正去邪，如次水也。此課陰陽雖不得其位，而一陽居中，三陽在下，以君子治亂，以剛決柔之象。占臨政、治民、捕亡、討叛皆吉。訟以正勝，不宜陰私。君子得之大吉，小人反是。
　　流竄課未還卦　　二－四
　　田荒土虛，人民遷居。待年之豐，乃歸室廬。顏云：此課陰興之至極，陽不能制。田荒人散，豐年乃歸。病者瘥遲，田蠶不利。
　　何云：仕宦失祿，行人未回，田蠶失本，此卦雖不吉，不能傷人。但安貧守靜，作福自吉。
　　解曰：田荒土虛，不可據也。小人異欲，終不相與也。守正以俟，必獲我所也。此課陽陷於陰，而下位盛陰，故為田荒土虛、人民逃散之象。然下陰以老，不相求合，小人得志，既極鈴衰，而少陰之在上者，反與我比，所以終歸舊廬。占事必有阻滯，守靜待時則吉。
　　多藏課戒貪卦　　二二一
　　埋金藏玉，自言貴極。鬼債不解，神不降福。
　　顏云：以陽為貴，故曰金玉。自言貴極，神不佑之。病者有鬼，宜急析禳，官事求人乃濟。
　　何云：居祿責財，叉致殃咎。雖有財寶，必憂盜賊。病者不愈，行人未歸，囚者難出，田蠶不收，出師不利，為鬼所執，凶也。
　　解曰：埋金藏寶，陽在下也。鬼道上行，福不可假也。此課孤陽抑於二陽之下，不能有為。而二陰在上，柔懦先立，皆以得此為寶，故無福而有憂矣。占者當以責敗。
　　安泰課賁園卦　　二二二
　　歲富月昌，土田開張。安如泰山，終無禍殃。
　　顏云：廣開田疇，以俟歲終。用天分地，終無禍尤。其安不動，有如泰山。居家吉，田蠶大獲，病者無苦，行人未回。
　　何云：居官食祿，財帛自來。軍行得勝，孕者生男，有學問，此卦大吉利。
　　解曰：歲富月昌，衆同志也。柔順利貞，福無窮也。安如泰山，有始終也。此課三位俱陰，得其中正，有安居，處順不願乎外之象，故有吉無凶。占家宅、田蠶、居官、市賈諸事，皆大吉。征戰得地，病者不治自瘥，公訟無咎，行人未還。
　　天祿課福興卦　　二二三
　　受天之祿，如日之升。少小仕宦，爵祿方興。
　　顏云：居家求財吉，行人未還，病者宜解之，祭祀求福。又云：重陰發動，如日之升，此近於純吉。不宜幽居及竄叛。市賈傭奴，難得遂意，餘並吉。
　　何云：所作高遠，叉遂其意。病者無苦，軍行吉利。宜求星辰，所謀遂意。几事不宜陰私。
　　解曰：陽盛下興，剛次柔也。進德修業，承天休也。此課二陰居上，盛陽在下，進而上行，如日之升象也。占求官仕進大吉。此課純吉，惟不宜幽居、外竄、市賈奴婢。
　　豐財課亨通卦　　二二四
　　富如井泉，雖用無竭。所求者遂，歡樂不絕。
　　顏云：百事皆吉，居家有慶賀事。行人即還，財如井泉，用之不竭，所求者皆得歡喜無比。
　　何云：仕宦高遷，治生富贍，田蠶倍收，吉祥歡樂，病者自痙，囚者獲出，此卦大吉。
　　解曰：富如井泉，獲地利也。柔順上下行，求無不遂也。此課下位陰盛，與上不相違尅，故為土地肥饒之象也。二陰柔順而在上，不妄動作而安享，其利此所以違吉。占者求事皆吉。
　　後吉課憂喜卦　　二三一
　　心有所憂，耿耿不寐。恐有禍患，而反福至。慶賀歡喜，大為我利。
　　顏云：初雖有憂，終乃有喜。又云：陰居天位，非所據也。故雖有憂，而三陽同禦，不能為害。此卦先小憂，後大吉，故無咎也。
　　何云：口舌不成，行人當至。婚姻、市賈，先難後易。病者初困後瘥，官事前凶後吉，失物難求。
　　解曰：以陰尚陽，位不尚也。慮息而獲福，以剛中也。此課陰居上位，而陽居下，不得其位之象。然一陽在下，盛陽中據，陰弱不能制剛。初雖有疑，終得吉慶。几事始憂而終吉，憂虛而吉實也。
　　平安課潛通卦　　二三二
　　上下俱安，心不生奸。挺然無憂，勿信流言。
　　顏云：心正自吉，勿信流言。行人至，囚者出。此卦雖上下俱陰，而三陽居中，初雖有憂，各安所居，無悔吝矣。百事自如，先憂後吉，事君結交者彌善。
　　何云：娶妻得美女，行人在道，孕者生男，病者見怪無害，官事散，田蠶吉，行軍、市賈百事大吉。
　　解曰：上下俱柔，以中主也。剛正不撓，衆所與也。此課三陽居中，而上下皆陰，少陰未盛，無乖爭而有和合。陽剛陰盛不能成，故為上下俱安之象，有象而無凶也。
　　辟惡課盛德卦　　二三三
　　衆人愛我，辟除患禍。猛犬不噬，萬無不果。
　　顏云：几事吉，得人助之。行人回，得財物，居家並吉。又云：陰雖居上，非正位也。韋陽彌盛，能除禍患，衆皆愛之。此皆前三卦，皆以竊位而居陽，德不虧，修之乃吉，所憂無苦。
　　何云：公卿方伯，又得良佐。娶婦必得良妻。病者瘥，囚者出，得人助之。戰國勝，孕生男，市賈有利。解曰：謙光在上，衆可愛也。韋賢輔承，保無害也。此課陰居上位，而不挾其勢。群陽在下，剛正無邪。雖猛犬不噬，而反能為我辟除禍患。占事得衆，助我成功。
　　大獲課制物卦　　二三四
　　韓盧逐兔，走不伸步。噬犬在前，逐者在後。更相重疊，略不得走。
　　顏云：居家吉，行人回，前後至，又云：三陽居中，能制群小。猛犬之噬兔，略不得走，言不旋踵而獲。几事先小後大，此卦宜捕遷亡，求財亦豐，卜病不利。
　　何云：仕宦田蠶，皆利所求，遂行人吉。病者困，囚者滯，官事難解，軍行空回。又云：此去區區，出何須歎苦勞。深潭宜下釣，必獲大餛鰲。
　　解曰：三陽在中，剛道盛也。小人雖柔，不能競也。雖欲跳浪，終聽命也。此課雖以三陽處二陰之中，而少陰在上，老陰居下。老少異欲，為剛所制，而不能為也。故為韓盧逐兔之象。占者得之，大宜捕亡、討賊、求財、覓利、婚姻，皆吉。出行有阻，繫囚難脫，病者危篤，居家無咎。几占事即成，解事則不成也。
　　衰興課復興卦　　二四一
　　聖賢相承，微而復興。瓜瞇綿綿，漸而上升。
　　顏云：事乖而復合，求者祕得，百事從心。又云：陽雖微弱，志在於正。自下升高，猶瓜瓞之蔓，綿綿而上，直心從事，乃得興微繼絕也。此卦主仕宦升遷、析恩福、求嗣，吉。
　　何云：學問有成，行人即至。田蠶大獲，市賈有利，娶妻貞美，仕宦升進，所求遂意。病者困，宜求神則吉。占失物不獲。
　　解曰：陰盛于中，極必衰也。瓜瓞綿綿，陽復來也。漸而上升，正道回也。此課以少陽居群陰之下，孤危甚矣。然少陰在上，老陰居中，亡心不相合。小人盛極，鈴自乖違，而少陽方興于下，彼日衰而此日進，如瓜瓞之綿綿而升，興衰撥亂之兆也。占事皆吉。
　　避灾課守靜卦　　二四二
　　夏往秋來，寒霜為灾。烏獸毛毯，草木落荄。
　　顏云：几事春始從心，居家吉，行人未回。又云：夏出秋藏，陽散陰極，故烏獸毛落、草木色衰。君子明夷靜處之世，不可以時務進。此課稍凶。
　　何云：仕宦遭橫辜，群賊囚徒相害。病者由困，行軍不利，官事難解，行人未回，治生失所，有口舌及盜賊。
　　解曰：夏往秋來，陰氣盛也。草木藏黃，靜以守正也。此課群陰用事，老陰居中，君子道塞之時。占者宜退藏守靜，不宜求進則吉。占事皆不獲所求，病者大困。
　　發蒙課興發卦　　二四三
　　陰極變陽，墊蟲開張。此赦天下，鐘鼓堂堂。
　　顏云：以陰發陽，敬用群墊，如擊鐘鼓大宥，幽圄開張，此受天仙制之卦也。占仕進大吉，不宜婚姻，陰陽自傷不和之故也。孫子曰：無邀整整之旗，勿擊堂堂之陣。
　　何云：洪恩俯及，繫者解散，仕宦高遷，治生十倍。
　　解曰：陰極變陽，則來在內也。墊蟲開張，雷出地也。鐘鼓堂堂，德聲被也。此課以三陽次勝極之陰，如震雷發墊，君子道長之時。占事皆吉，用師宜布文德。
　　病患課潛通卦　　二四四
　　陰淫小病，僵僕懷愁。仰面望天，俯伏低頭。
　　顏云：所求不得，行人有患。又云：陰之為患，浸淫而起，即不至極，故曰小病。然僵仆望天，不見救者，故低頭俯伏，憂思而已。此卦百事皆凶，惟宜陰密耳。
　　何云：病者不可救，囚者罪成，難為道理，行人迪遭，此卦不吉。
　　解曰：陰勝浸淫，愁厄也。俯伏望天，憂轉極也。此二陰窮于下，一陰棲于上，世為凶兆。占病必死，囚繫不出，被圍無救，諸事皆凶。
　　靈棋本章正經卷上竟
　　#1『昇騰課大通卦  一一一一』，敦煌本作『昇騰』且二字中間用一『工』形。
　　#2『遂至富豪』，敦煌本作『致富豪』。
　　#3『不利伏韜J，敦煌本作『不可伏逃』。
　　#4『顏云：以小慕大，可致富貴。若居大慕小，則有危亡』，敦煌本作『顏曰：以小慕人，不可致富貴。若高者慕下，則有憂色』。
　　#5『又云：天地既位』，敦煌本作『又曰：天地定位』。
　　#6『造』，敦煌本作『告』。
　　#7『高也』，敦煌本作『高』。
　　#8『立功』，敦煌本作『功』。
　　#9『不宜老病婚姻，難合純陽故也』，敦煌本作『占婚姻，難合純陽攸也』。
　　#10『行人未歸，繫獄者出，市賈有利』，敦煌本作『行人未至，擊者得出，市買有利』。
　　#11『何云：仕宦高遷，宜顯不宜隱』，敦煌本作『何曰：仕官高遷』。
　　#12『病者不宜居暗處，宜出外避之吉』，敦煌本作『病者不宜住暗處，宜出避之吉』。
　　#13『無害』，敦煌本作『無苦』
　　#14中『戰團勝』，敦煌本作『團戰勝』。
　　#15『田蠶、漁獵大獲，吉』，敦煌本作『田蠶為獵，並大獲』。
　　#16『漸泰課受福卦  一一二』，敦煌本作『漸泰』，且二字中問有一『工』形。
　　#17『治產』，敦煌本作『質產』。
　　#18『未及』，敦煌本作『來及』。
　　#19『顏云：安心定志以候，歲時則皆吉，若速望則不成。又云：陰陽位既正，天地道斯得人。事居業之象』，敦煌本作『顏曰：安心定志以待，來歲百事皆吉，若速望則不能。又曰：陰位既正，道斯得以言人』。
　　#20此卦原在『戰敗課將損卦  一四四』之後，卦序顛倒，現按原目錄卦調整。
　　靈棋本章正經卷下
　　晉駕部郎中顏幼明註
　　宋御史中丞何承天續註
　　明陽課小進卦　　三一一
　　仕宦及時，祿與年期。眼勉從事，誠勿失之。
　　顏云：官祿及時，出處歲寒，福祿皆至，宜饉慎之，勿得懈忌。病者瘥
　　速，行人雖回，在路有得。又云：去積陰，御群陽，重明輝光。觀國之美，以言乎位，百事俱泰。其餘外事，亦可趨時，婚姻、求官，彌吉。　　
　　何云：所求者，宜取良時。病者，宜析禱求福。行人立至。囚者，宜求執法之人，必得免罪。
　　解曰：陽明正直，仕道大亨也。君子之時仕，及時行也。此課三陽居于正位，而中下皆陽方昇。陽道亨通，陰邪屏斥，仕宦行道，當及此時。占事大宜，進步不可失時。諸事皆吉，惟不宜陰私。
　　天祐課得路卦　　三一二
　　登高望遠，上見天衢。玉女孔聖，授我靈符。永錫難老，以保我軀。
　　顏云：得物之象，事由女子。居家吉利，行人未回，必得奇物，病者自瘥。又云：天地位既正，天人合德，猶昇高而觀六合，且下應乎陰。人得其偶，神符可企而見之。百歲耆頤，可坐而登。此卦為貴者之兆，陰陽得位，無相尅傷，百事皆吉。
　　何云：居家者吉，娶婦皆美。行人道路通達，病者即瘥，官事宜求大臣吉。田蠶稱遂，孕者生男，市賈有利。
　　解曰：登高望遠，在上處也。玉女授符，陰相與也。中正而應，獲天祐也。此課一陽在中，上承剛明之君，下應少陰之偶，其吉無比。
　　尊貴課見貴卦　　三一三
　　明德孔彰，萬壽無疆。北斗七星，為我衛防。得遷祿位，代代吉昌。
　　顏云：上下俱陽，內外俱照。非几庶所宜，此尊賢之卦也。欲見人君猶可比方。又云：所求皆得，行人還。
　　何云：仕宦升遷，學問成就，行師得地，軍無損傷。病者宜求天神，嫁娶相宜，市賈有利，行人還，蠶麥吉，官事散，此卦大吉利。
　　解曰：明德孔光，陽道昭也。北斗衛防，陰慝消也。此課求官謀事，得貴人之力。圖墓宅，鈴得吉地。居者有動，行者有與，此貴人之課。几庶人得之，亦有非常之喜也。
　　宜檮課禳告卦　　三一四
　　數見怪異，要請巫現。祈禱求福，灾消禍息。大小獲安，神祇之力。
　　顏云：主叉見怪事，几事初不遂意，後皆從心。行人當至，鈴先有信，居家亦吉。又云：以積陰而干極陽，猶端居而視怪異也。所謂巫現者應乎上位，宜析禱也。能消息禍患，豈非神力祐之乎。百事小吉。
　　何云：恐有灾厄，宜修福以禳之。或有口舌、鬥爭、詞訟、厄難，或惡夢怪異，前禍後福，始難終易，吉凶相半，惟宜戒謹修禳而已。病者祀天神吉。婚姻立合，內外有應故也。
　　解曰：見怪異心，有所疑也。家有老鬼，力不能治也。告於神明，保無虧也。此課積陰在內，而上位盛陽，故主中位，而言占者得之。家宅有見怪之事，禳之吉。病訟亦宜禳檮，求人得其力，几事前憂後吉。
　　送貨課初吉卦　　三二一
　　客從南來，遺我良財。寶貨珍玩，金盤玉杯。
　　顏云：有人送物來至，居家吉，行人回，得寶及財物。又云：以陰處中，應乎外陽，有朋遠來，不亦宜乎。南者陽位，故曰南來。寶貨珍玩，貴人之資也。金盤玉杯，良宴之具也。
　　何云：嫁娶吉，所求得，病者瘥，市賈有利，官事散，行人回，此卦大吉。
　　解曰：客從南來，剛柔應也。金盌玉杯，以將敬也。此課少陰居中，一陽為比于下，而盛陽得位于上。陰以柔順，應乎外陽，故得寶貨之。南來者，上三為離，南方也。金盌玉杯者，下一為乾，乾為金玉、為園，金盌玉杯之象也。初者，上之應而與中，中為偶，是愛客之遺也。占者百事大吉，求財、婚姻最吉。
　　無難課安農卦　　三二二
　　土地平安，無有艱難。宜爾種作，利用往還。
　　顏云：下位不干於上，故曰土地平安。播植既宜，市賈亦利，仁宦彌進，占病無他，行人平安，即至婚姻合，居宅吉。
　　何云：求者遂心，病者輕瘥，官事無憂，百事安泰，大吉之卦。
　　解曰：土地平安，柔居卑也。無有艱難，心無疑矣。上下無奸，熟不宜也。此課剛陽在上，而中下協順，故土地平安而無艱難，則行止進退無所阻矣。占事無不吉也。
　　恭和課和睦卦　　三二三
　　在上方直，下人供職。家室諧和，大小同力。有志不違，所求皆得。
　　顏云：陰居中位，承順之道，故曰下人供職。此卦合得群下之力，所求皆遂。
　　何云：婚姻吉，夫婦和，居宅安，行人至，營業田蠶利，孕生男，百事大吉。
　　解曰：陽剛在上，方以宜也。健順相承，下供職也。家室諧和，求無不得也。此課居官、處家、行車、治業、婚姻、市賈，無所不利，求謀大吉之卦也。
　　違尅課違戾卦　　三二四
　　下不從上，中不制外。上下尅違，紀綱亂敗。
　　顏云：陰道浸長，陽不能遏，以是乖越，故曰亂敗。病者困，醫藥無效。軍行破敗，行人未回。此卦百事皆凶。
　　何云：所求不得，所作不成。必見家宅離散，產物破財，軍行不利，遠行有災，病者憂困，官事相纏，刑獄難免，出入死門，諸事不吉。未宜變動，至開年方慶，正月得之凶。
　　解曰：下不從上，陰盛行也。上下違尅，以相凌也。紀綱亂敗，終不能勝也。此課上下克，而陰柔處中，不能群小，又不能以正從上，其勢必致亂敗，占者百事皆凶。
　　貞壽課隱德卦　　三三一
　　商山四皓，養性行道。呼吸元氣，可得不老。
　　顏云：此卦雖純陽，而以下位為主，近於嘉巡之象，可以養其純粹也。百事皆以安貞吉，惟婚姻不利，以純陽故也。
　　何云：仕宦高遷，田蠶宜早，行人即至，官事立散，病者自痙，市易居家並吉利。百事亨通，大吉之兆。
　　解日：商山四皓，以明處幽也。呼吸元氣，可優游也。此課重陽居上二位，天下文明之時。而以一陽居下，惟商山四皓可以當此。占者得之，宜安居守正，以享康寧之福，不宜進求於人也。
　　剛長課同心卦　　呂一三
　　二人同心，俱為表裹。共處一國，遞相唇齒。
　　顏云：得必由人，失必由己。又云：三陽共處陰之上，故日二人同一心，居家及餘事並吉。居官彌善，婚姻小咎，病者瘦遲，為人謀事得之。行人未還，必得信至。
　　何云：君臣具禮，朋友同心。市易有利，孕者生男，蠶麥小吉。官事有人救援，病者無他，宜醫療之。此卦無患難，大吉。
　　解日：二人同心，重剛也。柔順處下，無所傷也。遁相唇嗤，固蕃牆也。此課一陰居重陽之下，柔順而無違剋。二陽在上，同心行事，俱為表裹，共處一國之象也。唇齒相依，不可缺也。占君臣、兄弟、夫婦、朋友交際之事，無不吉利。不可妄有猜疑，居家、市賈大喜。有饞言，不可聽信。播種豐盛，蠶麥有收。孕者獲生男，官事得理，有人救援。病者宜醫療，作福禳保。婚姻和合，得配佳偶。占行人未回，便有音至。此卦几欲課事、交易、居家，皆大吉之兆也。一本云：不可他求，則不利也。
　　強盛課力齊卦　　三三三
　　眾盛復強，既富且昌。利用建功，莫之禦當。
　　顏云：此卦三位，各有三陽，可謂盛極，故建功立事，莫之能阻。几事宜直道無私，滇勿隨邪，乃吉。
　　何云：此卦旺相，孕者生男，行人立至，經營有利，田蠶倍收，漁獵有獲，移徙吉利，興師者獲勝，鎮戍者境土安寧，居宅吉，病痙，官事散，市易有利，此卦大吉。
　　解日：三陽同德，盛復強也。建功立事，執敢當也。此課三位俱陽，剛健盛大，富昌之極，故宜建功立事。占者得之，大宜動用，行軍最吉。惟占病則重，婚姻則不利，以純陽也。
　　佳麗課宜陰卦　　三三四
　　青牖紫房，中有姬姜。乖顏發色，芝蘭吐芳。
　　顏云：陰位興隆，事由女人。病者自痙，所求皆得。又云：純陰在下，上應人天。質氣鮮香，若芝蘭也。行人即至，婚姻最善，病人安，百事吉。
　　何云：此內貴之卦，占婚姻，貴者可得，卑者不可得。此乃陰卦，几占陽不利。謀望、訴訟，遇有力人，及內貴、僧尼、道士吉。居家出外，財利有慶，人皆向慕，萬事皆泰。
　　解曰：重剛在上，陽道光也。群陰下承，象姬姜也。宜爾子孫，必蕃昌也。此課群陰雖盛，而處下位，陽道光明于上，柔不敢干，遂為正應，其占有事皆順。行人即還，婚姻大吉，交好彌善，疾病不死。
　　得祿課興運卦　　三四一
　　君臣易位，方興大利，。驛馬行書，人得自恣。
　　顏云：遷移吉，是方出利，營求必相當。行人未還，先有信至。病人由居處，宜遷移出避之。或許祭祀而不與，與之即吉。又云：一陽在下，群陰居上，故曰易位。方興功業，因人而濟，故曰行書。此卦几事初皆不諧，後有大慶，先難後易也。
　　何云：在位者爻有代謝，是事吉利。水陸行人俱回，治生萬倍，孕生男，娶婦得佳偶。
　　解曰：君臣易位，陰承陽也。驛馬自恣，失其所從也。此課三陽居上，而一陽居下，是謂君臣易位。況四陰居中，為其所乘，三以剛健。處外不能顧君，而反與群陰為比，圖興大利。驛馬行書，恣意自為，其凶極矣。此與三象上一第十五課正相反，參互觀之，可以知作者之意。
　　疑滯課疑惑卦　　三四二
　　意有所窺，恐不得施。進退猶豫，不知所為。
　　顏云：几事進退不定，則事不專。事不專，則不得成也。又云：陰居下位，上應於陽。欲有所為，群陰內隔，故猶豫也。然自強經營，終有獲也。此卦几百，無初有終。
　　何云：所求不得，所作不成，治生不利，仕宦者退，行人迷惑，官事難成，病者憂凶，此卦迷感之象也。
　　解曰：意有所窺，應在下也。恐不得施，小人阻也。進退猶豫，疑不能處也。此課陰居下位，上應于陽，而為中間四陰所隔。上欲應初，而為陰所牽，於是疑不能決，而憂患生矣。占事迷惑無成，病者進退，百事不利。
　　惡消課明照卦　　三四三
　　日出東隅，炎炎赫赫。雖有妖氣反見薰炙。群賢破陰，禍患解釋。
　　顏云：中有盛陰，故曰妖氣內外群陽，以薰炙之。几事初乖後吉。
　　何云：官事不成，有人助之。牢囚自解，病者先困後痙，行人立至，市易求官，百事前不遂意、後獲大吉。
　　解曰：炎炎赫赫，上下明也。妖極則衰，不能行也。群陰破蕩，人道行也。此課以兩剛陽攻一盛陰，始雖用力，終鈴成功。占事皆吉，雖危無咎。占陰事則不利。
　　上正課三陽卦　　三四四
　　上有賢君，下有讒臣。日月臨照，不見暗塵。
　　顏云：三陽在上，賢君之象也。日月雖明，不照暗塵也。居高者吉，口舌不成，婚得良妻，病者無苦。
　　何云：陽雖上明，衆陰仰映。日月雖明，暗塵仍起。此卦事多悔吝，求官稍難，占婚姻吉，陰陽有應故也。病者進退，春首方瘥。百事小吉，春動方快。
　　解曰：陽剛正位，上有賢君。積陰在下，若暗塵也。壅滯未央，志不得伸也。此課剛陽上居天位，而中下皆陰邪不正，共為蔽塞，有君而無臣，故不能行其志。占事多悔，惟婚姻有應吉，此卦吉凶相半。
　　孤貧課逢難卦　　四一一
　　出溫入寒，被薄衣單。去我慈母，罹此禍愆。
　　顏云：二陽在下，群陰所蔽。若去所愛，而遇強憐。此課百事皆凶。遠行未至，病者有加離別之象，宜守舊。正二月得之吉。餘月凶。
　　何云：仕宦不進，治生無利，居處孤貧，窮困守死，囚者難出，病者不愈，所為皆不稱心。婚姻無終始，百事宜謹守，開年方有氣。
　　解曰：被薄衣單，卑而孤也。盛陰上蔽，無與為徒也。此課二陽處於盛陰之下，而不為應，如孤子。然四以陰邪居上，猶妬婦之視孤子，其困極矣。占病危厄，行人淹困，仕宦乖蹇，營生不遂，行軍難阻，几事皆凶。
　　潛龍課候時卦　　四一二
　　舜躬耕田，至于歷山。土沃年豐，歲取十千。
　　顏云：几事始於三月、四月，終於八月九月。又云：潛逵躬耕，以應歲豐，非虞舜孰能之乎。此課與乾之初九爻同，保身隱處，可以內備君德。事無大小，仁道則可，難以營求。病者由所居處，至秋末方愈。
　　何云：宜田蠶，所求者得。市賈有利，居家富利，行人還，孕者生男，婚姻相合，此卦百事大吉。
　　解曰：積陰在上，窮無與也。德盛而應，以下處也。時至而興，莫能禦也。此課雖以一陽處於群陰之中，然上陰盛極，其道已窮，少陰在下，與我為比。上雖不顧，而下有應，故取舜耕歷山之象。雖不為父母所愛，而玄德終升聞。
　　益友課應占卦　　四一三
　　有客王孫，來扣我門。語我福慶，往必蒙恩。
　　顏云：有人相呼，方可往也。或有呼而不往，非吉也。言宜可往，若行人在外，呼之即還。又云：以內應外，不在於內，志在於往，中位為助故也。有客扣門，貴者其惟王孫乎。此卦婚姻及時，求索彌善。一本云：他求則不利矣。
　　何云：為官有功，田蠶吉，病者瘥，官事散，行人至，求者遂意，百事大吉。
　　解曰：王孫扣門，應在外也。往得蒙恩，往助也。此課窮陰在上，盛陽在下，陰極而有求陽之意，故為來扣我門之象，王孫貴盛之人也。中位少陽，不與我爭，而為我助，故往又有慶也。占事宜進，鈴有貴人之助。病者當遇良醫，用兵有來應者，事事皆吉。
　　長奸課多難卦　　四一四
　　契闊離居，反覆多阻。凡百不利，所為不舉。
　　顏云：所為之事，皆不遂心，反見惶怖，以一陽不能獨濟也。雖居中位，反覆見害，退藏於密，難可得全。此卦皆凶，且須守舊未易，謀新皆凶之象也。
　　何云：水陸行人，反覆破敗。病者難瘥，囚者不出，市賈無利，此卦大凶。
　　解曰：契闊離居，困無與也。既孤且稈，又何能舉也。此課孤陽陷於積陰之中，不能振舉，几百事皆凶。
　　神助課否極卦　　四二一
　　四鬼二巫，對面叩頭。天神下來，解釋擊囚。患得除愈，宜獲天休。
　　顏云：萬事解釋，重陰在天。鬼氣為變，一陽獨在。除病消灾，非天神孰能應此乎。百事初凶後吉。
　　何云：與人共事吉。婚姻和合，囚解病愈，行人至，孕生男，蠶麥薄收，冤讎自釋，求官覓財，先憂後吉。
　　解曰：四鬼二巫，陰盛上行也。天神降福，困極而亨也。此課陰盛，上處鬼神象也。少陰居中，同類相暱也。一陽雖微，不能自振，而少男少女，求則必合。故能為我祈請于上，而降福除殃。則彼之盛在上者，非鬼而為天。神矣。否極而泰來之象也。占事托人得力，先困而後喜。
　　解祀課祭吉卦　　四二二
　　塚墳高丘，鬼神上游。急解祀之，可得無憂。
　　顏云：積陰無陽，其高崔鬼，墳塚之象也。鬼神道盛，專心祭祀，方得無憂。
　　何云：有許神物，而不與之，與之則吉。或見怪異，宜祭祀丘陵鬼神吉。此卦平平，仕進、求財、息病、官事，皆先難後吉。行人在外，有陰人相阻，至夏自還，餘皆平安。
　　解曰：塚墓高丘，鬼氣盛也。急解祀之，順受命也。此課四陰在上，而中下皆少陰無陽，故為塚墓高丘之象。惟恭順奉承，可以免禍。占者不宜爭競，几事以柔順正，直處之則吉。
　　後笑課禳福卦　　四二三
　　金精欲起，賴得元士。左手抑之，乃獲恩庇。
　　顏云：金屬西方，少陰之位，主干戈殺害。元士，大人也。左為陽，言陰氣欲動為害，大人助佐。抑以左手，害乃消滅，陽能制陰也。此卦有憂不成，極亂彌吉。
　　何云：此卦先憂後喜，几事所為，得人助之乃吉。出處謀望，先憂後喜。几事終得君子助成，變災為福，守事吉利。有力大官方免，亦須戒慎，百事守常。
　　解曰：少陰上行，金精起也。三陽掣之，獲自止也。此課窮陰居上，而少陰居中，二為兌象，故日金精。三陽在下，與上為應。少陰不能用事，左者陽也。凡事得人為助，先慎後喜。
　　祈亨課初吉卦　　四二四
　　宗廟祭祀，凶害消止。福來盈門，殃去萬里。
　　顏云：群陰在上，宗廟之象。官事散，病者瘥，宜求福祀神。見怪及几事，宜祭宗廟，求福乃得吉。何云：孕生女，防大燭。
　　解曰：宗廟祭祀，神所憑也。敬以承之，福無殃也。此課上下皆四陰，上為宗廟，下為丘墓，而二以少陰居中位，如人之奉神鬼。恭敬順承，不失其禮，則受福而無殃矣。占者象之吉。
　　從心課履泰卦　　四三一
　　玄雲蓋上，下無讒人。百事流通，皆得歸真。
　　顏云：几事從心，得人助之。又云：陰居上位，衆陽所尊，禍去福來，事由祭祀。此卦宜祭祀宗廟大吉，家門安泰，終保無咎。
　　何云：孕生男，行人立至，口舌無苦。病者宜祭祀，求福乃瘥。田蠶有收，大吉利。此卦宜秋用事。
　　解曰：玄雲在上，陰上升也。下無讒人，陽道亨也。此課四陰在上，而下二位皆陽，故為玄雲之象。三中一下，各當其位。陽剛無陰，無讒人也，是為百事流通之象。占者諸事皆吉，行人即至。
　　失得課克強卦　　四三二
　　去我寶珠，乃在天衢。不意盜者，隱慝所居。賴得玄烏，為我逐驅。風靜浪息，還復我廬。
　　顏云：几事初被抑，後鈴從心。因人致物，則不久出。先窮後達，几事如此。又云：陰賊四暴，竊我奇寶。賴得陽存，終剪奸慝，如彼玄烏之逐惡禽。風波靜息，可反舊廬。此卦先凶後吉。
　　何云：初抑後通，百事如此。田蠶有利，孕者生男，大吉之卦。
　　解曰：去我寶珠，陰上窮也。此課四陰窮於上，而二陰長于下，故取去我寶珠而盜匿所居之象。然三陽在中，與上為比。少陰柔弱，不能當之，終不能為害。占者初吉後泰，假助于人而獲吉也。
　　救助課獲助卦　　四三三
　　司命來下，省察線圖。等命未盡，橫被無辜。即命扁鵲，使發玉壺。賜藥一丸，乃得活甦。
　　顏云：病者宜服九藥，所求得，行人回。又云：司命者，天醫也。群陰在上，衆陽居中，雖得其位，反為障蔽。若無辜溺於橫禍，天命扁鵲救之，其禍乃除。此卦因禍獲福，病而不死。
　　何云：官事主有文書，紛紜然後得理，亦曰休散。此卦百事先凶後吉，官事得貴人力。
　　解曰：陽蔽於陰，無大辜也。重剛上行，終不可污也。此課中下純陽，而四陰在上，故有無辜被困之象。然陽方盛，雖一時受抑，終不致於淪沒。又況陰極必衰，陽道正盛，當得天神之助。占事先困後亨，因禍得福。病者憊而不死，用兵險而獲勝，几事先憂後吉。
　　大通課通暢卦　　四三四
　　天衢坦坦，五達六通。我行其中，乘雲駕龍。
　　顏云：三陽處中，位尊德盛，我則陽也。天衢通達，乘雲駕龍，指揮六合。猶乾之九五，几庶遇之則不勝，而反致凶也。佐輔明時，亦得無咎，所求之物，任意所從。又云：日出束方，照我百通。餘光所照，延及幽谷。官事散，病者瘥，行人至，市賈大獲，婚姻和合，此卦大吉之兆。
　　何云：黃鍾見子，陽氣乃滋。漸當和泰，不合吟嘻。百事從心，萬事咸喜。
　　解曰：天衢坦坦，柔不勝剛也。乘雲駕龍，位中正也。此課上下老陰，不能有為，三陽居中，剛明盛大，無往不可，故有天衢坦坦五達六通之象。占者得之，可以正邦國，安黎庶，除殘去暴，無所不可。
　　沉翳課微存卦　　四四一
　　綿綿視息，無有氣力。仰面呼天，悅頭低伏。求之不通，見之不得。
　　顏云：惟有一陽，淪沒地下。韋陰翳之，低頭伏地。餘生幾何，此卦大凶。病者至重，田蠶經求無利，遠行逢賊。
　　何云：几事非其所宜，歎息而已。居官處私，口舌是非，既深難雪，謹守閑退。或出千里，可免其禍。官事難免，病難瘥，市賈損本，遠行有灾。几所運謀，並不利，宜修福以禳之。
　　解曰：綿綿視息就役，低頭俯伏，窮無告也。此課一陽翳于重陰之下，困極之象。病者必死，戰敗，囚者難脫，訟者不勝，几事皆凶。
　　陰長課中息卦　　四四二
　　重陰在上，鬼氣浮游。中庭水探，堂下行舟。
　　顏云：純陰之卦，內外不相應。官鬼之灾並屬於陰。几事如此，凶衰之象。雖內外不相應，官勢助之，乃更反吉。孕生女。
　　何云：行人逢賊，几事不利。陰謀口舌，切須謹之。又曰：啟蒙之卦，几事小吉。
　　解曰：重陰在上，陽道塞也。中庭水深，憂沒溺也。此課純陰，無應灾禍之象。占者得之。陰人賊盜為害。病者大凶。又主有陰謀、呢詛、官鬼、口舌，百事皆凶，惟宜求雨。
　　逐世課困極卦　　四四三
　　困於凶禍，閉門獨坐。人徒分散，無由取火。
　　顏云：陽氣失位，無以為徒，故曰獨坐。火者陽也，運化所資，群陰隔之，無由取之也。居宅禍敗，几事不稱其意，婚姻無後。此卦大凶，尤宜謹之。病者不瘥，行人未還。
　　何云：病者無氣，官事難釋。
　　解曰：困於凶禍，陰乘陽也。無可取火，幽不明也。此課陽失位而無從，陰上行而黨盛。占者得之，當有無妄之禍，大凶課也。
　　衆凶課泰極卦　　四四四
　　凶禍暴至，凡事不利。疾病連綿，動有顛躓。
　　顏云：三位皆陰，凶禍祕臻。出處語默，俱無吉利。
　　何云：此卦衆禍俱發，病者彌凶。所求不遂，百事不利。小心避之，即漸平平。花發霜天，姻花滿目。雖盡人心，人事反覆。解曰：至陰無陽，窮之極也。動用顛躓，無所用其力也。此課三位皆窮陰，衆凶俱發，所為皆阻，待斃而已。
　　苦節課乾陽卦　　一一○ 
　　居貧辛苦，無有門戶。也入跼踏，立錐無土。
　　顏云：迥然不群，獨居於外。內不相應，位無所居。貧弊艱辛，跼路而已。此卦百事不吉利。
　　何云：居宅無所依憑，故曰立錐無土。病者至困，所求不遂，官事難解，遠行逢賊，悉宜修福。
　　解曰：居貧辛苦，無以為家也。出入跼路，亦可嗟也。此課上中孤單，而無下位，故為貧寒無土之象，占事皆凶。
　　歡悅課配偶卦　　一二○
　　夫婦相親，無有他人。對滕而坐，但有懼欣。
　　顏云：剛柔相應，和悅之象。此卦百事和諧，婚姻甚吉。
　　何云：居家平安，所求皆得。几事從心，田蠶大收，吉利之兆也。
　　解曰：夫婦相親，家室宜也。對膝歡欣，聊以自怡也。此課雖無下位，而上陽中陰，得其配偶，又無間害之者。占家宅吉，婚姻最吉。几百和順，但有小事，不可大事。
　　方遂課生成卦　　一三○ 
　　處得其位，事得其志。定意安心，福祿方至。慶賀欣欣，長為我利。
　　顏云：三陽居中，得其序矣。此卦百事皆吉，病者無苦，求官彌盛。
　　何云：几事從心，婚姻和合。官事易散，居家富貴，仕宦高遷，百事大吉。
　　解曰：陽道方亨，處得位也。上下無姦，保福利也。此課陽得其位，占事皆吉。
　　鬼伺課鬼倫卦　　一四○ 
　　食不入口，氣不也鼻，心腹煩結，夜不得寐。
　　顏云：韋陰處內，不順初陽，故致患害。
　　何云：病者不吉，囚者難出。理宜自責，忽怨他人。陸行逢賊，舟行遇風火之息，百事皆凶。
　　解曰：一陽四陰，志不通也。心腹煩結，病在中也。此課韋陰處於人位，而孤陽在上，無與為徒，上下不順，氣息不通，憂病之象，占事皆凶。隄防陰賊，出行憂風水盜賊。
　　遲吉課終利卦　　二一○ 
　　托人以事，日望其意。乃至于今，方獲佳喜。事雖淹留，終遂其志。
　　顏云：事須反錯，乃有其援。以事托人，終得其吉。然身位孤微，不能自達，故淹留乃善。此卦應遲而吉。
　　何云：用事托人，皆得從心，但遲晚，外有喜慶。病者心腹之病產緩，行人欲回事阻。每事遲遲，而獲其吉。
　　解曰：托人以事，求未獲也。淹留遂志，終有得也。此課陰陽雖比，而中下交錯，身位孤微，不能輒達，故久而後通。几事先憂後喜，終遂所求，不宜急躁也。
　　憂離課戒慎卦　　二二○ 
　　雖安猶危，雖喜猶悲。常恐分別，不得相隨。
　　顏云：二陰對居，陽位全無，而似乎善志不相偶，常若分離。婚姻難合，純陰故也。几事不利，切戒妄為。
　　何云：欲有分離，不審善惡，所求難得，居處宜饉。家人恐有陰謀之事，官事未解，病者未瘥，行人未還，市賈無利，軍行不勝，有災無喜。
　　解曰：雖安猶危，家室空也。常恐離別，志不相同也。此卦二陰居外，而無家室，是以安而不知其危。又且志不相偶，無所依託，占者得之，所求不遂。家道消乏，常有憂而不能釋也。
　　中足課大成卦　　二三○ 
　　遇我阡陌，駕車轔轔。厥寶伊何，黃金白銀。常使豐足，求不憂貧。
　　顏云：陰雖居上，而陽居中。志應乎外，元亨福祿。不憂其貧，此卦大吉。所望宜遠，即有喜慶，大吉。
　　何云：或因人來得物，或往求人得財。如萬物發生，倍獲豐足，求官和合，行人大獲即歸。官事散，病者瘥，百事大吉，尤宜求財也。
　　解曰：遇我阡陌，剛柔應也。駕車轔轔，位中正也。求不憂貧，大有慶也。此課占事皆吉。但有地位，治產、立業，皆不利於家鄉，而利於外也。几無下位之課，大抵如此。
　　扶危課守節卦　　二四○ 
　　聖人彬彬，其形若何。賢良內應，先哭後歌。
　　顏云：聖人所以異於人者，以其文質彬彬，然後為貴也。此卦先憂後喜，欲見人君以求官祿，無始有終。一本云：昨日出行，兵寇相當，流矢中我，兩目茫茫。
　　何云：出處不吉，或遇兵寇，被射中目，行人未至，病者困極，囚人難解。
　　解曰：出行遇禍，陰處於中也。流矢中目，上窮也。此課上中俱陰，既無下位，又非匹偶，自相傷賊。占者得之，當為陰小之所凌犯。行人憂盜，官事難脫，用兵傷敗，婚姻不諧，几百有咎。
　　流福課得天卦　　三一○ 
　　連遇不泰，今與泰會。非但一時，福當累代。
　　顏云：三陽在上，物莫能侵，可以致福慶也。此卦初縱即有憂，後即無苦，居家有利。又云：事始從心，祿位方得，行人還，病者瘥，居家平安，所求大吉。
　　何云：事始有憂，後有福至。
　　解曰：連遇不泰，先有憂也。今與泰會，卒獲所求也。此卦上下俱陽，而無違阻。志同道合，可致福慶，得天之象。几事先悔後吉。
　　晚就課候時卦　　三二○ 
　　擔來躬耕，四月舉趾。黽勉趨時，黍稷靡靡。
　　顏云：陽居上列，陰正中位，得其理也。以時播種，而多有利。四月三陽，禾稼始茂，田蠶大吉。
　　何云：几事如意，但少遲耳。
　　久而後通。几事先憂後喜，終遂所求，不宜急躁也。
　　憂離課戒慎卦　　二二○ 
　　雖安猶危，雖喜猶悲。常恐分別，不得相隨。
　　顏云：二陰對居，陽位全無，而似乎善志不相偶，常若分離。婚姻難合，純陰故也。几事不利，切戒妄為。
　　何云：欲有分離，不審善惡，所求難得，居處宜饉。家人恐有陰謀之事，官事未解，病者未瘥，行人未還，市賈無利，軍行不勝，有災無喜。
　　解曰：雖安猶危，家室空也。常恐離別，志不相同也。此卦二陰居外，而無家室，是以安而不知其危。又且志不相偶，無所依託，占者得之，所求不遂。家道消乏，常有憂而不能釋也。
　　中足課大成卦　　二三○ 
　　遇我阡陌，駕車轔轔。厥寶伊何，黃金白銀。常使豐足，求不憂貧。
　　顏云：陰雖居上，而陽居中。志應乎外，元亨福祿。不憂其貧，此卦大吉。所望宜遠，即有喜慶，大吉。
　　何云：或因人來得物，或往求人得財。如萬物發生，倍獲豐足，求官和合，行人大獲即歸。官事散，病者瘥，百事大吉，尤宜求財也。
　　解曰：遇我阡陌，剛柔應也。駕車轔轔，位中正也。求不憂貧，大有慶也。此課占事皆吉。但有地位，治產、立業，皆不利於家鄉，而利於外也。几無下位之課，大抵如此。
　　扶危課守節卦　　二四○ 
　　聖人彬彬，其形若何。賢良內應，先哭後歌。
　　顏云：聖人所以異於人者，以其文質彬彬，然後為貴也。此卦先憂後喜，欲見人君以求官祿，無始有終。一本云：昨日出行，兵寇相當，流矢中我，兩目茫茫。
　　何云：出處不吉，或遇兵寇，被射中目，行人未至，病者困極，囚人難解。
　　解曰：出行遇禍，陰處於中也。流矢中目，上窮也。此課上中俱陰，既無下位，又非匹偶，自相傷賊。占者得之，當為陰小之所凌犯。行人憂盜，官事難脫，用兵傷敗，婚姻不諧，几百有咎。
　　流福課得天卦　　三一○ 
　　連遇不泰，今與泰會。非但一時，福當累代。
　　顏云：三陽在上，物莫能侵，可以致福慶也。此卦初縱即有憂，後即無苦，居家有利。又云：事始從心，祿位方得，行人還，病者瘥，居家平安，所求大吉。
　　何云：事始有憂，後有福至。
　　解曰：連遇不泰，先有憂也。今與泰會，卒獲所求也。此卦上下俱陽，而無違阻。志同道合，可致福慶，得天之象。几事先悔後吉。
　　晚就課候時卦　　三二○ 
　　擔來躬耕，四月舉趾。黽勉趨時，黍稷靡靡。
　　顏云：陽居上列，陰正中位，得其理也。以時播種，而多有利。四月三陽，禾稼始茂，田蠶大吉。
　　何云：几事如意，但少遲耳。
　　解曰：以陰從陽，位上常也。躬耕及時，遂所望也。此課三陽得位，而陰從之，順而不違之象。但無地位，必勤力及時，乃能有獲。
　　事君課齊德卦　　三三○
　　明君在上，下無奸慝。朝服濟濟，大明黜陸。
　　顏云：上有明主，下有賢臣，故無奸慝而濟濟焉。有倫序也，此卦大吉。
　　何云：初憂後吉，臨官彌善，囚繫尋出，此卦百事大吉。
　　解曰：君明臣良，無奸慝也。朝服濟濟，不宜多易也。此課群陽居君臣之位，無陰小人間也。得其至善矣，几事皆吉。宜守舊，不宜更改。惟占婚姻吉，兩澤則不如意。
　　必得課攸利卦　　三四○
　　韓盧逐兔，飛鷹搏雉。無往不得，所獲足恃。
　　顏云：三陽在上，內外相應，順序之卦也。走犬飛鷹，無往不獲，此卦尤宜畋獵。
　　何云：萬事無始有終，官事散，田蠶大收。又曰：志雖初大，終後小失。
　　解曰：韓盧逐兔，陽乘陰也。其獲如此，大得禽也。此課大宜捕亡、討賊、治產、求官。
　　雪恥課負乘卦　　四一○
　　婦餉入田，不見耕父，盜烏無狀，啄我乾脯。挽弓射之，中其左羽。
　　顏云：陽位孤微，重陰所蔽，事有傷害，故曰盜烏啄脯。然陽之為體，自微至著，終當尅捷，以雪其恥。
　　何云：因與人物，以致私憾。此卦有憂，遠行人凶，田蠶微收，所求不利，婚姻不成，官事未解。
　　解曰：不見耕父，蒙薈翳也。力小任重，致寇害也。射之中羽，雖克亦懲也。此課重陰居上，孤陽中，姦盜終必敗獲。出師先敗後勝也。
　　致寇課通遏卦　　四二○
　　醉酒喧爭，刀仗並起。主人惶怖，自縛乃止。
　　顏云：處無位之地，群陰之下，賓主失禮，醉怒喧爭，主人自卑，然後得止。此卦多咎，會客彌凶。
　　何云：初有口舌，後終無憂也。
　　解曰：醉酒喧爭，小人之凶。主人自縛，避其鋒也。此課不宜行事，自保可也。
　　戒違課知止卦　　四三○
　　前者寇盜，後有行人。安行止住，可得全身。
　　顏云：三陽共居，下無其位。群陰在上，如寇賊之在前。然三陽始盛，安步直往，終不能害。雖無吉慶，庶可全身。此卦遊行小吉。又云：此卦無下位，故日後無行人。
　　何云：初有口舌，欲還鄉里，宜且暫停，乃得免患。百事小咎，不宜行往，几事宜向後。
　　解曰：群陰在上，前有寇也。有上無下，無人在後也。知難而止，可無咎也。
　　被絞課宜速卦　　四四○
　　懸急如絞，救不來至。魯望高子，不足為比。
　　顏云：陽德俱消，群陰浸盛，敗亂之象。若魯閔公遇弒，成季以莒適鄰，其年冬齊高子來盟，遂平魯亂，此卦先敗而後吉。又云：几事宜速，悠悠即不諧合。
　　何云：几事皆宜速救，不宜遲晚。如魯閔公遇弒，季子僖公以莒適鄰，其年冬高子來盟，註云高子俱也，平魯亂之故，不書名。几事先敗後吉。
　　解曰：懸急，如窮之極也。救不來至，禍之亟也。無下位救為高懸之象。此課群陰上行，必致敗亂，而望救於他人，困之甚也。占事皆凶象。
　　敬慎課昭得卦　　○一一
　　昭德塞違，事在順機。賢者謹始，君子防微。
　　顏云：其上雖無，而卦皆陽，足以昭其盛德、塞彼非違。又曰：几事宜順時而動，兼須防微。
　　何云：几事宜順機，而後得志。《左傳》臧僖伯云：昭德塞違，以照臨百官。此卦臨官大吉。
　　解曰：昭德塞違，在順時也。慎終于始，必防微也。此課宜知機識時，以行公正之事。
　　帝道課德至卦　　○一二
　　天地同功，陰陽相通。事業廣大，從西至東。行來去處，難可蹈蹤。
　　顏云：天地初通，草木方始，未示蹤也。所求難應，行人未回。
　　何云：志大難成，不可量也。
　　解曰：天地同功，陰陽得也。事業廣大，進未極也。難蹈其蹤，不可測也。此課立功立事大吉。
　　不定課狐疑卦　　○一三
　　狐疑猶豫，意中不定。進不可希，退宜從正。
　　顏云：其上雖無，衆陽趁兢，未定之象，內外無應，故猶豫也。昧理而行，不如退而守正。
　　何云：進退不定，難得從心，几事皆如此。
　　解曰：狐疑猶豫，莫適從也。進不可希，心憧憧也。退宜從正，無入干凶也。此卦當無君位之時，而衆陽在下，無所定嚮，故為狐疑猶豫。有陽無陰，內外無應，故進不可希，不如退而從正也。占事守靜則吉。
　　邪佞課陰疑卦　　○一四
　　違天背君，不順倫理。放恣邪佞，人皆切齒。
　　顏云：上無天位，中又孤弱，群陰擅命，故有違背邪佞之徒，亞彎直忌正，言及善人。臨官彌凶，詞訟無理。
　　何云：人又責之，由身放恣，故曰切齒，言怨恨深也。此卦大凶。
　　解曰：孤陽群陰，臣失所也。小人放恣，莫能禦也。此課上無天位，中有寡弱，而群陰下比，恣意而行，違天背君之象，占事無所不凶。
　　慎悔課有違卦　　○二一
　　上下倒反，事皆失宜。東西乖角，不相追隨。
　　顏云：事有攸往，鈴不從心，陰陽錯位故也。所為無益，所求不諧。
　　何云：進用求事，托人皆得，少遲有慶。病者在腹心，瘥緩。行人欲回，每事遲則吉。
　　解曰：上下反側，柔尚剛也。東西乖角，失所望也。此課上無天位，而陰陽又顛倒于下，諸事皆反逆凶，占者慎保。
　　初德課臨坎卦　　○二二
　　深思遠念，居安慮危。今雖無患，終必傾虧。常為正道，慎勿詐欺。
　　顏云：純陰無陽，不能保其終吉，故叉見危敗。此卦初偷安，後必見咎。
　　何云：几事並宜深思遠慮，今雖平善，後終不利也。
　　解曰：柔懦而安處也，終鈴傾虧，無主也。常行正道，則不失所也。此課二陰相比于下，而上無主，苟安目下，而終不能自立。占者守正，可以保己。若有妄動，必至危敗。
　　福會課兢謹卦　　○二三
　　德禳不祥，敬慎宜尊。今雖隱約，福祿自臻。
　　顏云：此卦變其下陰成陽，德足以禳去不祥，終至福祚也。几事皆先小憂，後獲大吉。
　　何云：福祿必至，但少遲耳，事得從必。
　　解曰：德禳不祥，陽下陰也。福祿自臻，終獲其心也。此課陰陽雖失位，而三陽剛盛，陰不能勝，故為德禳不祥之象。始雖有凶，終獲大吉。其勢自然，不待求也。占事皆吉。
　　陰賊課盛陰卦　　○二四
　　陰賊逆謀，不利後代。雖暫適意，後亦不泰。
　　顏云：變陽為陰，乃賊之象也。陰賊謀害，後嗣將微，故日不利後代也。此卦几事及經營，初獲吉，後有害。
　　何云：几事縱今如意，後亦不吉。
　　解曰：陰賊謀戕，小人得時也。終亦不泰，卒無所歸也。此課謀事初吉，後凶。
　　利祿課元亨卦　　○三一
　　出門逢福，與善相得。明珠夜照，使我不惑。
　　顏云：此卦事事皆吉，行人、市賈、田蠶，並獲吉利。仕宦榮顯，大吉之卦。
　　何云：既與福會，又為明珠所照，百事無不吉利，所作皆通。
　　解曰：出門逢福，得其與也。明珠夜照，雖幽不瞽也。此課陽得其類，而不失序。三之剛明，足以照燭幽暗，可謂與善相得者矣。几事皆吉。
　　福祥課安泰卦　　○三二
　　天消地息，賢人安職。行返病除，有利無極。
　　顏云：陰陽各安其位，君子靜而自守，几事歸本大吉。
　　何云：所求不可速，萬事從心，大吉之卦。
　　解曰：賢人安職，位正常也。行反病除，有得無喪也。此課所求，不可速，則萬事從心，吉。
　　攸叔課保命卦　　○三三
　　鳳凰銜珠，集我庭隅。福為我至，禍為我除。
　　顏云：上當無位之世，獨能以純剛禦之，吉祥之兆也。禍消福至，鳳凰至靈之瑞。珠者，寶玩之物也，所求皆得。
　　何云：福祿方至，大吉利也。
　　解曰：鳳凰集庭，賢德輝也。福至禍除，衆善歸也。此課占者無所不利，惟求雨而違所欲矣。
　　否傾課用賢卦　　○三四
　　君子抗衡，小人低軀。明君治世，分別紫朱。
　　顏云：處重地之安，吐三陽之照。《易》曰：小人勿用之時。求官大吉，餘事皆得其理也。
　　何云：明主在上，君子得用，所願從心，小人低伏，理宜然也。
　　解曰：君子得位，小人服也。分別朱紫，各安職也。此課陰陽各安其位，剛明上照，而柔陰下從。占事得理，君子小人皆吉。
　　未刑課龍升卦　　○四一
　　潛龍將升，玄雲上起。天下蒙祉，先否後喜。
　　顏云：初雖不佳，後乃大吉。一陽在下，《易》初九潛龍，將升而雲起。迎之共飛，虛空以御，天下君臣相得之兆也。
　　何云：此卦初否後泰，几事皆吉。
　　解曰：潛龍得雲，以上天也。先否後喜，往無前也。此課上無天而一陽，四陰接之，故為潛龍得雲之象。初雖艱難，後乃克濟，大吉之課也。
　　蕩覆課泰過卦　　○四二
　　天龍暴怒，雷公擊鼓。興雲致雨，流潦下土。
　　顏云：以純陰而居無應之時，不能消灾卻患，故日雷電相擊、水潦為灾。此卦百事悔吝，行人、婚姻、市賈，皆不利。
　　何云：雨流蕩滌，几事不定之卦。
　　解曰：天龍暴怒，陰上興也。流潦下土，物莫能勝也。此課古事皆凶，惟宜求雨。
　　避世課不吉卦　　○四三
　　小人得志，君子失道。棄我室廬，入彼深草。
　　顏云：以明陽之德，退居卑下，而陰暗之徒，反居中位，賢良屈滯之象。故棄其棟宇，遠居草澤，幽居養志，以待其時。此卦宜退，不宜進。
　　何云：為陰所凌，失其正位。
　　解曰：小人得志，陰乘陽也。入彼深草，位不當也。此卦陰陽失位，几事退吉進凶。
　　鬼動課用衛卦　　○四四
　　兩鬼共居，常若饑飢虛。欲入門戶，畏此神符。
　　顏云：積陰之象，鬼將為害。祭祀
　　無主，故曰飢虛。鬼不敢來，畏有神符。此卦宜書誦呢，以除邪鬼，祭祀獲吉。
　　何云：福去禍來，宜修功德，作善除邪。病者宜書符，誦阮治之即瘥。田蠶薄收，王常之卦。
　　解曰：兩鬼共居，積陰慝也。畏此靈符，窮無適也。此卦二陰居下，而無上位，無宗廟祭祀之主，是為無依之鬼。天位雖虛，而高明在上，鬼不能往，猶有靈符禁之，不得入門戶也。占事大困，病者宜以符呢治之。
　　微損課求安卦　　一○一
　　登樹探桑，墮地仆僵。東鄰有藥，走往問方。因遇良醫，得不折傷。
　　顏云：所向取物，固此得病，更往前處，謝之吉。又云：陰失陰位，陽爻無應。如升高墮地，然已有陽在中，無陰灾。求方於東鄰，得免損傷。蓋東者，陽之始，請之吉。
　　何云：病者宜往得病處，謝之吉。行人未回，官事難解。
　　解曰：登木仆地，升高而危也。，問方得藥，終不虧也。此課上下皆陽，而無陰，雖灾不重。東者，陽始也。故求方於東鄰，而得醫也。病者困，所向取物而得，更前處謝之，吉。
　　初諧課始安卦　　一○二
　　如新娶婦，居家未熟。眼勉自力，方有子息。
　　顏云：雖無中位，陰陽相得，內外相應。如人新婚，後始和諧。几事相應，即可自力。乾乾夕惕，若厲方吉。病及官事無苦，几事皆吉。
　　何云：婚姻無始有終，市賈、經營，百事皆吉。官事難成。
　　解曰：娶婦未熟，情未洽也。電勉自力，成家業也。此課陽上陰下，各得其位，而不相親。如娶婦然，情雖相通而未浹洽也。然而其中位無阻，雖遠終近，故電勉自力，卒能諧和。占事彌阻，須用力，出軍終以解和。
　　不耕課中虛卦　　一○三
　　土高石堅，仰面訴天。未耜不舉，禾稼缺然。
　　顏云：內外皆陽，中無陰氣。潤澤不通，耕褥絕理。
　　何云：凡事要當，求之即遂。若不求，則猶類不耕則飢，不雨則旱。几事平常，田蠶亦爾。
　　解曰：土高石堅，剛而不和也。仰面訴天，無如之何也。此課三陽居地位，而無一陽在上，而中位無人，隔絕不能生物。占事皆虛，勞而無成也。
　　鬼灾課虛耗卦　　一○四
　　家有惡鬼，兩兩對坐。伺候過失，斷水絕火。天神地衹，專候人過。
　　顏云：陰陽無隔，不相制禦，人位既空，無以主家，故使厲鬼實煩也。此卦百事不吉，卜宅占病尤凶。
　　何云：宜修福禳禍，兼宜慎諸水火。
　　解曰：家有惡鬼，積陰氣也。高陽孤絕，無中位也。水火斷絕，人道瘁也。此課百事不吉。
　　空亡課失望卦　　二○一
　　入水伐木，登山捕魚。損工失力，手空口虛。
　　顏云：人位既闋，天地反覆。立功造事，皆不成。遂故曰，入水伐木，登山捕魚，終不獲也。此卦婚姻大凶，病者不救，陰陽顛倒故也。　　
　　何云：行人不至，病者至重，婚姻不合，官事難散，百事未宜。
　　解曰：入水伐木，違所行也。手空口虛，無以為生也。此課陰陽反覆，而無人位，有登山捕魚入水伐木之象。言其鈴不可得，諸事皆凶。
　　不諧課兩寡卦　　二○二
　　兩女無夫，鬬爭別居。出入異路，分處室廬。
　　顏云：內外俱陰，志不相合。猶二女無夫，理致爭鬬。居宅彌凶，婚姻不成。此卦百事不吉，二陰無主故也。《易》曰：二女同居，志不相得。此卦大凶。
　　何云：如有分別之意，狀如移住，而不盡移故也。
　　解曰：上下二陰，有女無夫也。出入異路，室中虛也。此課上下俱陰，而中無主，故取兩女無夫，志不相合，而分別居室之象。占者百事皆違，所求凶。
　　習坎課虛勞卦　　二○三
　　二人相隨，欲行避危。逢難落井，筋力無施。
　　顏云：欲避陰害，致失其位。若遭難落井，手足空存，筋力靡運。几事不成，修營多不稱意，遠行最凶。
　　何云：欲有所為，無處施力。所求不得，所作不成，占病彌凶。
　　解曰：欲行避危，心相疑也。逢難落井，亦可悲也。此課少陰在上，剛陽居下，志不相得，故始相疑而卒俱陷。此課百事皆凶。
　　來革課陰耗卦　　二○四
　　霜雪霏霏，霑我裳衣。北風吹我，不得旅歸。
　　顏云：陰氣彌盛，內外無主。風雪飄泊，歸路杳然。此卦多咎，行人尤凶。求官、市易，皆不稱心。
　　何云：几事不遂，有口舌讒諛，切宜慎之。
　　解曰：霜雪霏霏，陰氣集也。不得旅歸，無家室也。此課百事皆凶，遠而惡之。
　　無功課力卦　　三○一
　　東行採藥，乃上泰山。不得芝草，但見芳蘭。蘭非急用，空手而還。
　　顏云：內外純陽，不相應也。重剛在上，山岳之象。中位不協，難以立功。探藥得蘭，虛美之象。几事有名無實，聞喜不喜，聞憂不憂。
　　何云：行軍不吉，所求皆不遂意。
　　解曰：探藥得蘭，美無實也。空手而還，亦可羞也。此課三陽在上，山嶽之象，內外俱陽，而中無位有應者，故有虛美而無效。事功難立，不可有為。
　　雨灾課難處卦　　三○二
　　連降霪雨，洪水滔天。人民巢居，無有火姻。
　　顏云：內外雖正，中位則虛。陰陽相搏，故日致雨也。上有三畫，巢居之象。此卦多咎，居業彌凶。
　　何云：欲亂之象，百事不宜。
　　解曰：雨水滔天，陰長也。巢居無姻，斗几于上也。此課三陽在上，而少陰長于下，中無主者，故隨其所欲，而降為雨水。陽柄于上，而無以為家，巢居無火之象也。占者得之凶。
　　雨灾課空竭卦　　三○三
　　炎旱為禍，天地焦然。上天請龍，入地求泉。惶惶恐懼，人皆不安。
　　顏云：天地俱陽，亢陽之象也。請龍求泉，竟無所感。此卦大凶，田蠶失利。
　　何云：旱炎為灾，猶上無惠澤，下結人怨，百事不成。婚姻、求財、造作，並不利。
　　解曰：天地俱陽，而無人位。獨陽不生，故為災旱，占事百無所成。
　　遠襲課逃散卦　　三○四
　　追捕寇亡，乃至樂浪。故我寶玉，牽我牛羊。
　　顏云：天地相應，陰陽有位。故遠赴海表，明揚九代。但中路無主，寶玉牛羊，未免歸於賊。此卦小吉。几征伐有尅，樂浪在東海。
　　何云：或取人物，以致不利，急解謝即吉。或室中物，不應取而取之，亦不吉也。
　　解曰：追寇捕亡，往成伐也。乃至樂浪，勞遠出也。牽我牛羊，得故物也。此課陰陽有位而相應，然無中位，故為被寇，有所亡失之象，必勤遠伐而後待之。占者勞力，而後有成，用兵先難而後勝。
　　盜劫課牽繫卦　　四○一
　　盜人珍寶，欲為己有。人斜其奸，鬼縛其肘。
　　顏云：陰據天位，陽反在下。猶小人而乘君子之器，而人鬼交責也。
　　何云：病者由取人物，致有有今禍，急求與之。兼慎口舌，此卦大凶。
　　解曰：盜人珍寶，鬼縛，莫能有也。亦可醜也。人糾此課以不一陰居天位，非所當居之，盜也。陽雖孤弱，非我所能奄而有也。故至人鬼交伐，而無所逃。占事皆凶，惟捕盜則必獲。
　　失律課敗咎卦　　四○二
　　違道逆理，陰陽相傷。皇天不祐，反受其殃。
　　顏云：陰竊陽位，故曰違逆。几事順理則吉，逆理則凶。
　　何云：占病難治，官事不散，聞訟者傷，軍行失律，市賈不利。
　　解曰：違道逆理，位不當也。陰陽相傷，不久長也。此課以至陰居上位，違道也。而中位無人，下位非應，雖一時竊據，而中有殃禍也。占事皆凶。
　　奸黨課抑賢卦　　四○三
　　進枉退直，不得其職。賢人伏藏，君子歎息。
　　顏云：陰進陽退，故曰失職。賢人君子，不得任用，故曰伏藏而歎息也。語云：舉直措諸枉，則民服。舉枉措諸直，則民不服。
　　何云：百事不遂，宜退身行正。公言不從，則隨時為吉也。君子凶，小人吉。
　　解曰：進枉退直，倒置也。小人得時，君子避也。此課群陰竊據，而陽處于下，遠不相親，故為進枉退直、賢人伏藏之象。几事宜退，守正則吉。
　　口舌課耗吉卦　　四○四
　　東家娶婦，西鄰會客。縛堵啾啾，打犬咋咋。謹戒禍患，免成外厄。
　　顏云：事起於會一，集其堂中勿預之，吉。或有娶婦之禮則吉，聚會同好故也。
　　何云：內外位敵，東家雖有聚婦之美，西鄰向能會客。二家烹犬打褚，用相誇競，徒營計較，並有口舌。又云：此卦鬭爭及官事婚姻，並輸物乃吉。病者宜修福，此卦平平。
　　解曰：娶婦會客，內外敵也。竟而不禳，必有厄也。此課上下俱至陰，其體相敵，彼娶婦而此會客，竟為歡宴，自恣而無禁也。小人之情，樂極必淫，而憂生也。故能戒饉則可免禍，不然必爭鬭橫逆之事，占者慎之。
　　未明課天元卦　　一○○
　　元氣初生，萬物未形。光明未融，出入冥冥。始欲運立，百事不成。
　　顏云：一者，萬物之初也，陽氣初生，未能光明。肇於一爻，以求衆象。几事遲留，未能稱遂。
　　何云：作事不成，病者自瘥，萬事皆平，所求未能成也。
　　解曰：元氣初生，未有與也。出入冥冥，幽不可堵也。此卦求事不成，凡百平平。
　　遷流課至微卦　　二○○
　　自天立象、氣尚浮游。未能審定，東西遷流。
　　顏云：自一至二，步數方滋，然基跡始興。人道未立，故使遷流，未能有定，悠悠漫漫之象也。未能遂意。
　　何云：人事未定，不成之兆也。
　　解曰：自天立象，其道微也。東遷西流，未成基也。此課人事未定，求事不成。
　　未寧課有象卦　　三○○
　　天地立形，人乃化生。隨氣上下，不能自寧。
　　顏云：君臣混雜，未有定所。任其去留，無相拘制。此卦雖無大咎，凡事不諧。
　　何云：凡事必有所困，未能從心耳。
　　解曰：天地立形、生物初也。隨氣上下，未定居也。此課稍有所向，未可強為也。
　　死象課無氣卦　　四○○
　　人生有死，鬼氣乃興。四時俱備，寒暑相承。沉蔽不顯，其體陰凝。
　　顏云：上有重陰，下無陽位，此為死象。夫死者與造化隔絕，陰陽乖殊，四時易變。病者益憂，其體幽陰，鬼也象也。
　　何云：暮年將老，衆鬼復來，凶之兆也。
　　解曰：重陰冥冥，在上窮也。陽氣微塞，人道終也。沉蔽不顯，何其凶也。此課占病必死，几事皆凶。
　　發陽課天光卦　　○一○
　　天光覆下，日月發明。萬物云為，有足皆行。
　　顏云：一陽獨明，故曰天光。萬物所生，必資日月。此卦几事雖小難，終亦有望。
　　何云：几事宜自籌量，不可全信他人乃吉。
　　解曰：天光覆下，人道亨也。有足皆行，無幽明也。此課一陽居中，日月光明之象，人物之所資。以求事，可望而遲。
　　歲登課二陽卦　　○二○
　　天地開通，萬物皆隆。事方決定，歲中大豐。
　　顏云：此卦亦猶上卦，天地播植之功，大致豐盛。此卦小吉。
　　何云：几事遲吉，不宜速得，而自為正，百自皆然。
　　解曰：人道將泰也。此課一至二，漸多去之象，求事以漸可也。
　　人事課三陽卦　　○三○
　　人事方起，吉無不利。居者得福，行者必至。
　　顏云：三陽居中，人道始興。雖無應援，終致大吉。
　　何云：几事所來，皆得通達，行者必依期而還。
　　解曰：人事方起，陽正中也。吉無不利，大有終也。此課三陽出地，建寅之月，人事方起之時。天地交泰，吉無不利也。
　　保身課盛陰卦　　○四○
　　鬼氣未成，厲毒未形。保慎性命，門戶安寧。
　　顏云：中位人象，故曰鬼氣未成。然處陰弱之位，又無交接。宜慎保退，密不可為。鬼厲所侵，有為即敗，不能吉也。
　　何云：宜自保身，安靜可也。
　　解曰：鬼氣未成，無相與也。保慎性命，宜安處也。此課陰處陽位，而無據憑也。占者饉慎，退密以保身則無咎。
　　化育課保有卦　　○○一
　　明明上天，照臨下土。化育群生，開發門戶。事皆豁然，更相瞻睹。
　　顏云：地得配天，必有光澤，下潤群萌，以致長大者也。
　　何云：凡事從心而稽緩，此卦無咎。
　　解曰：上天照臨，以發生也。更相瞻暗，物莫不榮也。此課陽來居於地位，是為上天照臨之象。占事始達而未大，無咎也。
　　地利課安厚卦　　○○二
　　本立事定，人物齊正。飲清食甘，各保性命。
　　顏云：天一地二，故本既立矣。人物因之，各正性命，几事小吉。
　　何云：得之小遲，彼未長也，萬事咸吉之象。
　　解曰：本立事定，地道成也。飲清食甘，各保性命也。此課求事，有始終吉。
　　建候課坤成卦　　○○三
　　事興功起，英雄基趾。聖賢救世，法令得理。
　　顏云：三陽處下位，興功立事之象。創造基趾，非英雄無以克成，故能明法救世。此卦百事皆成，行人亦吉。
　　何云：几事有人言，助其斷割也。
　　解曰：事興功起，陽道立也。聖賢救世，進以成業也。此課三陽在地位，建基立業，剛健足以有為，而無沮撓之者。占者大宜有為，百事俱吉。
　　送終課全陰卦　　○○四
　　養生送死，祭杞潔豐。孝子策杖，衣服麤凶。
　　顏云：此卦陰數，萬物之極也。夫受氣於天，生而為人，死而歸土，故曰養生送死。以有祭祀，明孝子之事，親終也。
　　何云：此卦孝子之有親，必當至孝，恐有喪也。卜病彌凶，百事不利。
　　解曰：養生送死，人道盡矣。體魄歸地，就泯泯也。此課困極之象，占事無所為而不凶。
　　陰漫課無象卦　　○○○
　　陰漫無象，兆狀未形。動而有悔，退保其貞。
　　顏云：十二棋子皆覆，無字者陰漫之卦。本自有形，而歸無形，天地陰陽之理極矣。是以靈棋起於一爻之文，而終於無象棋體。既無文象，以成爻卦，故不在於一百二十四卦之內。此卦未可興作，故退保幽貞，以消大咎。久病者不死，卒病者凶。
　　何云：不利所求，宜居家守志。百事無憂，宜正官事。無罪則立散，有事則難解。戰陣不利，所求不得。此卦居宅平安，無得失之卦也。
　　解曰：太極未分，杳冥也。陰陽混合，莫暗其形也。退靜處默，以保其貞也。此課吉凶未分，不可作為，靜默自守，則吉無咎矣。占者得之，聞憂不憂，聞喜不喜，守怛無得失之卦也。
　　靈棋本章正經卷下竟
　　僕知命之後，從宦幽燕，值唐祚湮微。時歲在辛丑三月中旬，契丹大下，圍繞燕城。原野之中，略無虛地，盡白壤而已。士庶驚駭，寮屬惶惑。弱子幼婦，晨夕不保。自是無所控告，遂焚香以靈棋。經筮得三上二中二下卦，辭云：土地平安，無有艱難。大宜種作，利用往還。翌日，勾院博陵公郎中召飲，因議玆事。博陵曰：某昨日亦得斯兆。是時，契丹攻圍轉逼。有僧同族，始以當家，因相慰問。又虔祝而筮之，前卦復顯。至五月，救兵不至。僕與同輩，在昌平繇令周居隱。懷來繇令昊湘，都押衙趙宗古，同宿于守備之所，憂援兵來緩，因言是經。遂衆請虔禱而筮之，得二上一中，見卦體不全，合坐愕然貽嘆，覽其辭曰：以事托人，日望其意。乃至于今，方獲嘉喜。事須淹留，終保其志。顏曰：以其位孤微，不能自立，吉則終吉，但應遲爾。至六月，危困愈甚。僕又請筮之，衆曰：休，休。若得好卦，猶不敢伏。如更凶惡，轉加愁思。佘自心口相謂曰：但自擲之，好即揚，凶則自謀脫命之計。由是擲之，依前得土地平安無有艱難之卦。至七月九日，門徒醫術士郭彤雲來相省慰，僕不在家，與諸子共話靈棋經之事，復懇祝之，擲而成卦，亦得土地平安之卦。僕因啟願若兔斯難。當手書十卷，傳于好事者。是年八月二十四日，大兵解圍。乃知至誠感神，至誠感靈。敬叔其事，附餘十卷之後云。
　　黨紫團山叟韓運序
　　此經之名，見於《唐書·經籍志》中，又《南史》載，南齊紅謐，亦用以占休咎，所載經文，亦皆符同。本朝楊文公《談苑》，亦載此經，占驗如神。先父嘗手抄，為家藏書。拭為職吁胎時，當喪師之後，且敵人探入，被命促行。因卜之，得安若泰山之卦，後果無他害。凡占之卦，無不應者，此經其神哉。熟復繇辭，必漢人為之，非三國已後之占書也。大抵每占必切中事機，非若他術泛泛示人吉凶者比然。其繇文凶多而吉少，與《易》之言曰吉凶悔吝生乎動相類。一動之問，一吉而己，其凶悔吝居其三焉，豈非消長盈虛之理然歟。今世之占書，《易》與《六壬》為驗，可占常道，而義深奧。難於央擇，甚則取舍萬端，推步不一。孰若此經之明白洞達，以簡易示人，探切著明者乎。南軒張栻題。