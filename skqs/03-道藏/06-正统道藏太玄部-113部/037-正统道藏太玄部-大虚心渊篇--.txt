太虛心淵篇
　　經名：太虛心淵篇。不著撰人。底本出處：《正統道藏》太玄部。
　　太虛心淵篇
　　我性既肇，稟受無殊，圓圓大慧，明明真靈。是時物不能萌其惡種，塵不能隱于罪芽，而其境澄明，瑩然內觀，我心無心，湛然外鑒，物形無形，坦坦蕩蕩，萬慮歸空，豈不樂乎。洎逐緣啼因，忘前失後，耽塵憂眷，貪著其事，日被三餐，其心百變，夜只一眠，魂遊萬景，馳神于嗜慾之鄉，載靈在煩惱之界，魂歌魄舞，引奔死途，意昧識迷，背了生路，如是之際，真可歎惜。莫若灌漱靈泉，先澆善根，船泛法水，次洗諸令我一性，爭潔明白，無掛無念。圓圓不缺，若秋月之當空；湛湛無遮如白雲之離頂。遂得空空不住，實實無相，覺入慧內，明見大道，是乃爭境之地也。修命之人，可至此界，以心觀心，以性見性。神亦茫茫，真亦浩浩，得之哉，得之哉。
　　我性既肇
　　受此含元性，明明太一初。根大朴，全即在玄虛。
　　稟受無殊
　　大聖存仁恤，深哀不悟人。並重業，箇箇是沉淪。
　　灌漱靈泉
　　一勺湛然清，靈泉浸上生。冥灌漱，芽蘗得充盈。
　　先澆善根
　　得地根皆善，封培又灌泉。滋脈潤，茂鬱長靈田。
　　般泛法水
　　水性俱趨下，通流上要般。無壅滯，洗滌又何難。
　　次洗諸垢
　　垢穢於身染，須憑法水清。三界摩，閃出一圓明。
　　冷潔明白
　　洗冷諸塵垢，真如爭潔明。草昧破，慧覺徹源清。無掛無念意識無奔驟，寧然勿擊牽。諸事緒，俱變一清泉。
　　圓圓不缺
　　慧性復完就，如初更不傷。何有缺，皎皎一冰霜。
　　秋月當空
　　素月當秋夜，輝空滿一輸。天地白，燦燦玉無塵。
　　湛湛無遮
　　湛湛全清爭，澄明定莫遮。齊一拂，爭敢有些些。
　　白雲離頂
　　洩洩秋羅薄，溶溶起玉峰。應不住，明爭竟何從。
　　空空不住
　　萬態何能掛，超然悉入空。寧有住，浩浩燦靈通。
　　實實無相
　　有相為無相，無形寄有形。巍然存建立，真不喪其靈。
　　覺入蔥內
　　悟念俱開闢，通流入慧中。無處暗，皎白照真空。
　　明見大道
　　內外都昭徹，冥中得皎然。明見道，了了白雲天。
　　乃冷境之地
　　爭境今登入，明然一派清。無障礙，廣大更充盈。
　　修命之人可至此界
　　真妙知修茸，堪臨爭渡中。同一揆，大道介然通。
　　以心觀心
　　洞照凡心了，他心此亦同。為自在，浩浩燭諸空。
　　以性見性
　　慧見無遮塞，超然物我同。無念裹，明白睹真空。
　　神亦茫茫
　　已得神明體，幽微與性同。為我守，久不落於空。
　　真亦浩浩
　　均與沖和秀，何曾品有殊。為大小，所以遠真無。
　　圓圓大蔥
　　妙見靈通遠，無遮幸得圓。藏大覺，此最近天然。
　　明明真靈
　　自得秋蟾白，靈光甚浩然。應不蔽，皎潔瑩當天。
　　不萌惡種
　　徹底皆真慧，連根盡覺明。無處起，惡種豈能萌。
　　不隱罪芽
　　純正無瑕玷，靈光表裹清。些小垢，焉隱罪芽生。
　　內觀我心無心
　　洞徹施真慧，觀心豈有心。歸寂境，片念莫來臨。
　　外鑒物形無形
　　真象猶無象，塵形怎可形。齊一照，物我了然冥。
　　坦坦蕩蕩
　　真性無諸礙，優游得自然。俱不挫，坦蕩又何邊。
　　萬慮歸空
　　塵慮終為幻，相忘悉入空。容一念，月照碧潭中。
　　豈不樂乎
　　世態與浮榮，惟堪樂七情。真性得，歡喜是難名。
　　逐緣碟因
　　最是因綠重，逐綠孽乃深。天性暗，旁被六塵侵。
　　耽塵憂眷
　　既抱親情久，耽憂損太和。清爭守，煩惱更來多。
　　其心百變
　　對物生機巧，臨時百變心。都一寸，役得許多深。
　　魂遊萬景
　　夢想顛來倒，魂遊萬景中。鐵與臉，恐怖在於空。
　　馳神于嗜慾之鄉
　　魄蕩神微弱，馳神嗜慾鄉。兼慧覺，聲色競荒亡。天真
　　載靈在煩惱之界
　　真性遭沉沒，憂煩載一靈。頭頭隨彼去，焉得妙源庭。
　　魂歌魄舞
　　耗了三明見，全歸魂魄家。晨昏歌與舞，嬉戲向姦邪。
　　引奔死途
　　不肯遊真正，甘心入死途。靈元盡消滅，陰魄得舒蘇。
　　意昧識迷
　　意識俱遮障，昏昏昧與迷。情山兼愛海，無復向真躋。
　　背了生路
　　明既移為昧，還知背了生。三元兼七寶，任被八邪爭。
　　真可歎惜
　　為入無為界，真元兩各同。圓明俱浩浩，大覺得玄通。
　　得之哉
　　返偽修真就，因真又入空。此名誠乃得，得外更無功。
　　太虛心淵篇竟