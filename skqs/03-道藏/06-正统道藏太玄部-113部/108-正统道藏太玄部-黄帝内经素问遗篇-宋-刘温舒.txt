黃帝內經素問遺篇
　　經名：黃帝內經素問遺篇。又名：素問遺篇、素問俠篇。成書年代及撰人不詳。一作宋劉溫舒撰。五卷。底本出處：《正統道藏》太玄部。參校版本：元刻本、明嘉靖趙府居敬堂本《黃帝內經素問》 附（簡稱明刻本）。
　　目錄
　　卷一
　　刺法論上
　　卷二
　　刺法論中
　　卷三
　　刺法論下
　　卷四
　　本病論上
　　卷五
　　本病論下
　　黃帝內經素問遺篇卷之一
　　刺法論上
　　黃帝問日：升降不前，氣交有變，即成暴鬱，余已知之。如何預救生靈，可得卻乎？
　　卻之言去也，何以去之。
　　岐伯稽首再拜對日：昭乎哉問。臣聞夫子言，既明天元，須窮法刺，可以折鬱扶運，補弱全真，瀉盛鐲餘，令除斯苦。
　　夫子者，祖師儀貸季。折，謂折伏也。扶，謂扶持也。躅，除也。斯，此也。令除此苦也。
　　帝曰：願卒聞之。岐伯日：升之不前，即有甚凶也。木欲升而天柱窒抑之，木欲發鬱，亦須待時。
　　木發待問氣也，至天作問氣之時作也，欲發可刺之也。
　　當刺足厥陰之井。
　　足厥陰之井即大敦穴，在足大指端去爪甲上如韭葉，三毛之中，乃足厥陰之所出也。於平日一水下一刻時，以手按穴得動脈，下針，可及三分，留六呼。如得氣，急出之。先刺左，後刺右。又可春分日吐之，無此管也。
　　火欲升而天蓬窒抑之，火欲發鬱，亦須待時。
　　火鬱待時，至天作左問氣之時也。其發也，君火春分，相火小滿，即欲發之時也。故君火、相火同法，即是二時而可預刺之也。
　　君火、相火同刺包絡之榮。
　　心包絡之榮，在手掌中，勞#1官穴也。水下二刻，以手按穴，動脈應手，刺可同身寸之三分，留六呼。得氣而急出之，先左後右。又法，當春三泄汗也。
　　土欲升而天衝窒抑之，土欲發鬱，亦須待時。
　　土鬱待時，至天作左問氣之時也。土發鬱日維，辰維也，多於二問維發之也，可預刺之也。
　　當刺足太陰之俞。
　　足太陰之俞太白穴，在足內側核骨下陷者中，足太陰之所注也。水下三刻，刺可同身寸之二分，留七呼。氣至急出之，先左後右。
　　金欲升而天英窒抑之，金欲發鬱，亦須待時。
　　金鬱待時，至天作左問氣之日也。夏至之後，金欲發鬱之時，在火王後作，可預刺也。
　　當刺手太陰之經。
　　手太陰之經者，經渠穴也，在兩手寸江脈陷者中，手太陰之所行也。動脈應手，於水下四刻，刺可同身寸之三分，留三呼。氣至急出針，先左後右。
　　水欲升而天內窒抑之，水欲發鬱，亦須待時。
　　水鬱待時，至天作左問氣之時也。發於辰維之後，火得王之時，水可作也，可以預用針刺之也。
　　當刺足少陰之合。
　　足少陰之合，陰谷穴也，在膝內輔骨之後，大筋之下，小筋之上，按之應手，屈膝而得，足少陰之所入也。刺可同身寸之四分，留三呼。動氣應手可刺，急出之，先刺左，後刺右。
　　帝曰：升之不前，可以預備，願聞其降，可以先防。
　　防護者也。
　　岐伯曰：既明其升，必達其降也。升降之道，皆可先治也。
　　亦可以升而先刺也。
　　木欲降而地晶窒抑之，降而不入，抑之鬱發，散而可得位。
　　三日不降，八日降，欲降而鬱先散，而然後作地問氣者也。
　　降而鬱發，暴如天間之待時也，降而不下，鬱可速矣。
　　降之不下，急速如天鬱也，便可刺之。
　　降可折其所勝也。
　　折勝其標而虛其本也，故折其勝也。
　　當刺手太陰之所出，刺手陽明之所入。
　　手太陰之所出，少商穴也，在手大指之端內側，去爪甲如韭葉，手太陰之井也。刺可同身寸之一分，留二呼，而急出之。手陽明之所入，曲池穴也，在肘外輔，屈肘兩骨之問陷中，手陽明之合。刺可同身寸之一寸五分，留七呼，動氣應手至而急出之。
　　火欲降而地玄窒抑之，降而不入，抑之鬱發，散而可矣。
　　二日不降，七日降，欲下而鬱散之，速可刺之也。
　　當折其所勝，可散其鬱。
　　火鬱折水，可以除之。
　　當刺足少陰之所出，刺足太陽之所入。
　　足少陰之出#2湧泉穴也，在足心陷者中，屈足捲指宛宛中，足少陰之井。刺可同身寸之三寸#3留三呼，動氣至急出之，先左後右。足太陽之所入，委中穴，在胭中央約文中，動詠應手，足太陽之合也。刺可同身寸之五分，留七呼，氣至而急出之，先左後右。二次同其法刺也。
　　土欲降而地蒼室抑之，降而不下，抑之鬱發，散而可入。
　　五日不降，十日降，欲降而鬱散，而可速刺之。
　　當折其勝，可散其鬱。
　　土鬱折水#4，可除其苦。
　　當刺足厥陰之所出，刺足少陽之所入。
　　足厥陰之所出，大敦穴也，在足大指端，去爪甲上如韭葉，及三毛之中，足厥陰井也。刺可同身寸之三分，留十呼，動氣#5 急出之。足少陽之所入，陽陵泉穴，在膝下同身寸之一寸，腑骨外康陷者中，是足少陽之合。刺可同身寸之六分，留十呼，動氣至急出之。
　　金欲降而地彤室抑之，降而不下散#6抑之鬱發，散而可入。
　　四日不降，九日降，欲下而鬱散，可速刺也。
　　當折其勝，可散其鬱。
　　金鬱折火，可以除之。
　　當刺心包胳所出，刺手少陽所入也。
　　心胞胳所出，中衝穴也，在中指之端，去爪甲如韭葉，是手心主之井。刺可同身寸之一分，留二呼，動氣至急出之。手少陽之所入，天井穴也，在肘外大骨之後，肘後同身寸之一寸，兩筋問陷者中，屈肘得之，手少陽合。刺可同身寸之一寸，留十呼，動氣應手至而急出之。
　　水欲降而地阜窒抑之，降而不下，抑之鬱發，散而可入。
　　一日不降，六日降，欲下而鬱散，先可刺之也。
　　當折其土，可散其鬱。
　　折其所勝，可以散之也。
　　當刺足太陰之所出，刺足陽明之所入。
　　足太陰之所出，隱白穴也，在足大趾之端，側去爪甲如韭葉，足太陰之井。刺可同身寸之一分，留三呼，得氣至乃出之。足陽明之所入，三里穴，在膝下三寸，腑骨外廉兩筋問，足陽明之所合，刺可同身寸之五分，留十呼，提一至而急出之。
　　帝日：五運之至，有前後與升降往來，有所承抑之，可得聞乎刺法？岐伯曰：當取其化源也。是故太過取之，不及資之。太過取之，次抑其鬱，取其運之化源，令折鬱氣。不及扶資，以扶運氣，以避虛邪也。不及者，當資其化源，以補其所虧，令不勝。
　　資取之法令，出《密語》。
　　資取化源法方，明於《玄珠密語》第一卷中。
　　黃帝內經素問遺篇卷之一竟
　　#1勞：原作『榮』，元刻本作『營』，並誤，據文義改。
　　#2出：依前後文例，此前疑脫『所』字。
　　#3寸：疑當作『分』。
　　#4水：依前後文例當作『木』。
　　#5氣：依前後文例，此下疑脫『至』字。
　　#6散：依前後文例，此字疑衍。
　　黃帝內經素問遺篇卷之二
　　刺法論中
　　黃帝問日：升降之刺以知要，願聞司天未得遷正，使司化之失其常政，即萬化之機，其皆妄然，與民為病，可得先除，欲濟群生，願聞其說。
　　明其遷正，故可預防。
　　岐伯稽首再拜曰：悉乎哉問。言其至理，聖念慈憫，欲濟群生，臣乃盡陳斯道，可申洞微。
　　申，顯也；洞，深也；微，妙也。言可盡顯深妙。
　　太陽復布，即厥陰不遷正。
　　即天運不和順，四序失合，而作疫也。
　　不遷正，氣塞於上，當寫足厥陰之所流。
　　氣舒而復塞之，故寫之。當寫足厥陰之所流，行問穴也，在足大趾之間，動脈應手陷者中，足厥陰之榮。刺可同身寸之六分，留七呼，動氣至而急出之。
　　厥陰復布，少陰不遷正。
　　天失時令，即氣令不正也。
　　不遷正，即氣塞於上。
　　熱欲化，而風乃布外也。
　　當刺心包胳脈之所流。
　　心包胳脈之所流，勞官穴也，在掌中央。刺可同身寸之三分，留六呼，動氣至而急出也。
　　少陰復布，太陰不遷正。
　　子午天數有餘，丑未不得中正也。
　　不遷正，即氣留於上。
　　雨欲化，而熱布於天。
　　當刺足太陰之所流。
　　足太陰之所流，大都穴也，在足大趾本節後陷者中，足太陰脈之榮也。刺可同身寸之三分，留七呼，動氣至而出之。
　　太陰復布，少陽不遷正。
　　丑未天數有餘，寅申未得中正。
　　不遷正，則氣塞未通。
　　熱欲化，而雨復布天。
　　當刺手少陽之所流。
　　手少陽之所流，液門穴也，在手小指次指問陷者中，手少陽之榮也。刺可同身寸之二分，留三呼，動氣至而急出也。
　　少陽復布，則陽明不遷正。
　　寅申天數有餘，卯酉未得司天。
　　不遷正，則氣未通上。
　　燥欲治天，熱化復治。
　　當刺手太陰之所流。
　　手太陰之所流，魚際穴也，在手大指本節後內側，散脈文中，手太陰之榮也。刺可同身寸之二分，留三呼，動氣至而急出之。
　　陽明復布，太陽不遷正。
　　卯酉天數未終，辰戌未得司正。
　　不遷正，則復塞其氣。
　　寒欲行天而燥復化。
　　當刺足少陰之所流。
　　足少陰之所流，然谷穴也，在足內踝前起大骨下陷中，足少陰之榮也。刺可同身寸之三分，留三呼，動氣至而出之。
　　帝日：遷正不前，以通其要。願聞不退，欲折其餘，無令過失，可得明乎？岐伯曰：氣過有餘，復作布正，是名不過位也。
　　即名布正，再治天而不能退位。
　　使地氣不得後化，新司天未可遷正，故復布化令如舊歲#1。
　　新歲司天未得中司，去歲司天仍舊治天，是故氣過天令不#2常，故與民作災之病也。
　　巳亥之歲，天數有餘，故厥陰不退位也。
　　至子午之年，猶尚治天。
　　風行於上，木化布天。
　　雨濕之化不令，風化至酷作災。
　　當刺足厥陰之所入。
　　足厥陰之所入，曲泉穴也，在膝內輔骨下，大筋上，小筋下後陷者中，屈膝而得之，足厥陰之合也。刺可同身寸之六分，留七呼，動氣至急出其針也。
　　子午之歲，天數有餘，故少陰不退位也。
　　至丑未之年，猶尚治天。
　　熱行於上，火餘化布天。
　　燥清之虧，雨化不令，熱化復行天令也。
　　當刺手厥陰之所入。
　　心包之所入，曲澤穴也，在肘內廉下陷者中，屈肘而取之，手厥陰之令#3也。刺可同身寸之三分，留七呼，動氣至而急出之。
　　丑未之歲，天數有餘，故太陰不退位也。
　　至寅申之年，猶尚治天也。
　　濕行於上，雨化布天。
　　寒化虧，熱化不令，濕化復布行天令。
　　當刺足太陰之所入。
　　足太陰之所入，太#4陰陵泉穴也，在內側輔骨下陷者中，足太陰之合。刺可同身寸之五分，留七呼，動氣至而急出之也。
　　寅申之歲，天數有餘，故少陽不退位也。
　　至卯酉之年，猶尚治天。　　熱行於上，火化布天。
　　燥清令虧，熱化復治，布行天令。
　　當刺手少陽之所入。
　　手少陽之所入，天井穴也，在肘外大骨後，肘後上一寸，兩筋問陷中，屈肘得之，手少陽之合也。刺可同身寸之三分，動氣至而急出之也。
　　卯酉之歲，天數有餘，故陽明不退位也。
　　至辰戌年，猶尚治天也。
　　□#5行於上，燥化布天。
　　風化虧，而寒化不令，清化復治，布行天令。
　　當刺手太陰之所入。
　　手太陰之所入，尺澤穴也，在肘約文中動脈應手，手太陰之所合也。刺可同身寸之三寸，留三呼，動氣至而急出之。
　　辰戌之歲，天數有餘，故太陽不退位也。
　　至巳亥之年，猶尚治天也。
　　寒行於上，凜水化布天。
　　熱化令虧，風化不令，寒化復治，布行天令。
　　當刺足少陰之之所入。
　　足少陰之所入，陰谷穴也，在膝下內輔骨之後，大筋之下，外筋之上，按之應手，屈膝而得之，足少陰之合。刺可同身寸之四分，動氣至而出之。
　　故天地氣逆，化成民病，以法刺之，預可平瘉。
　　人氣通乎天地也。氣交有變，前後餘退可#6天元。刺其餘源，始終可平也。
　　黃帝問曰：剛柔二干失守其位，使天運之氣皆虛乎？與民為病可得平乎？
　　天運如虛，可以法刺，可除之也。
　　岐伯曰：深乎哉問。明其奧旨，天地迭移，三年化疫，是謂根之可見，必有逃門。
　　是謂根究天地之災，鈴有遐危逃生之門戶。
　　假令甲子，剛柔失守。
　　柔得其位，上失其剛，雖得交司，數可未至。甲子上未終司，己卯下雖遷正，是謂柔干孤虛其下也。剛未正之，己不得其甲，即土運反虛而木乃勝。
　　剛未正，柔孤而有虧。
　　甲不正於己也。土運不令正失，少陰不化，是故天與皆虛，而使邪化疫者也。
　　時序不令，即音律非從。
　　司天猶布，而中運有勝至矣。甲未臨而己已至，律無音而呂有聲，即黃鍾大官不應夾鍾少官，即應以表，己卯下位，孤主土運者也。
　　如此三年，變大疫也。
　　甚則速，首尾三年至。
　　詳其微甚，察其淺深。
　　大虛而布政日久，即深也，深即甚矣。運未正即勝至久，即深甚也，甚即深。首尾二年至者也。
　　欲至而可刺，刺之。
　　則以明其刺法者，即是布正而未遷正者，可刺其即令之病也。只言知者，是以三年中有大疫至，刺補其夭之之吉也，即其細詳微甚，知其所至之斯，可先齊之者也。
　　當先補腎俞。
　　土疫至而腎虛者，先補之腎俞，在骨#7第十四椎下，兩傍各同身寸之一寸五分。未刺時先口街針，暖而用之，用圓利針。臨刺時咒日：五帝上真，六甲玄靈，氣符至陰，百邪閉理。念三遍，自口中取針，先刺二分，留六呼，次入針至三分，動氣至而徐徐出針，以手捫之，令受針人咽氣三次，又可定神魂者。
　　次三日，可刺足太陰之所注。
　　足太陰之所注，大白穴也，在內踝核骨下陷者中，足太陰豚之所注也。先以口銜針令溫，欲下針時咒日：帝扶天形，護命成靈。誦之三遍，乃刺三分，留七呼，動氣至而急出其針也。
　　又有下位己卯不至，而甲子孤立者，次三年作土癘，其法補瀉，一如甲子同法也。
　　即甲子、甲戌、甲申、甲午、甲辰、甲寅并已丑、己亥、已酉、己未、己巳、己卯，凡甲己上下失守，皆此一法而已。
　　其刺以畢，又不須夜行及遠行，令七日潔，清諍齋戒。所有自來腎有久病者，可以寅時面向南，冷神不亂思，閉氣不息七遍，以引頸嚥氣順之，如嚥甚硬物，如此七遍後，餌舌下津令無數。
　　仙家嚥氣，可以深根固蒂，以子受母氣也。嚥下氣，令腹中嗚，至臍下子氣見母元氣，故日返本還元也。久餌之，令深根以養，固蒂也。故嚥氣津者，此名天池之水，可久餌之，資精氣血，蕩滌五藏，先溉元海，一名離官之水，一名玉池，一名神水，不可唾之，但可餌之，以補精血，可益元海也。
　　假令丙寅，剛柔失守。
　　柔得其位，上失其剛也。雖得其交歲，而丙未遷正治天下，辛巳獨治其泉，上位丙失其‘剛干，故中水運不得，運太過也，反受土勝之。
　　上剛干失守，下柔不可獨主之。
　　柔干在上，猶言不及，何況柔失剛者也。
　　中水運非太過，不可執法而定之。
　　不以諸丙年作其水太過也，當推之天數，而知有虧也。
　　布天有餘，而失守上正。
　　天雖主治之，此即布正之化，正司主歲，未得正位也。
　　天地不合，即律呂音異。
　　柔干至而呂有音應，剛干未遷而律管無聲，即少羽嗎響，而大羽口□#8也。
　　如此即天運失序。
　　雖有化，而非常化也。
　　後三年變疫。
　　變有微甚，故有遲速，當推其天數之淺深也。
　　詳其微甚，差有大小。
　　大差七分，小差五分。每一分，一十五日。大差速至，小差徐徐而至之也。
　　徐至即後三年，至甚即首三年。
　　推數差速，即知運遲。
　　當先補心俞。
　　心俞在背第五椎下，兩傍各一寸半。用圓利針，於日中令溫暖，次以手按穴，得其氣動乃咒日：太始上清，丹元守靈。誦之三遍，先想火光於穴下，然後刺，可同身寸之一寸半，留七呼。得氣至，次進針三分。以手彈之，令氣至而下針，得動氣至而徐徐出針。次以手捫其穴，令受針人閉氣三息而嚥氣也。
　　次五日，可刺腎之所入。
　　腎之所入，陰谷穴也，在膝內輔骨之後，大筋之下，小筋之上，按之應手，屈膝而得之。用圓利針，令口中溫暖，先以手按穴，乃咒日：大微帝君，五氣及真，六辛都司，符扶黑雲。誦之一遍，刺可入同身寸之四分，得動氣至而急出之。
　　又有下位地甲子，辛巳柔不附剛，亦名失守，即地運皆虛，後三年變水癘，即刺法皆如此矣。
　　即丙寅、丙子、丙戌、丙申、丙午、丙辰，辛丑、辛亥、辛酉、辛未、辛巳、辛卯，如此上下失守，皆推大小差而刺之。
　　其刺如畢，慎其大喜欲情於中，如不忌，即其氣復散也，令靜七日。
　　七日後神氣實，而水疫不傷。心欲實，令少思。思即傷神。居當澄心，而神守中，即道自降，而其氣復上。人亂想勞神，即陰中鬼王勞神，即神役苦志心亂，故夭人命，實即神和志安，心靜即中也。
　　假令庚辰，剛柔失守。
　　乙得其位，上失其庚，即謂柔失其剛也。雖得其歲，即庚未得中位也，乙得下位，□治其地。上位庚失其剛干，故中金運不得太過，反受火勝之也。
　　上位失守，下位無合。
　　乙未在下主地，孤立也，上無剛干正之，天運虛。
　　乙庚金運，故非相招。
　　上下相招，陰陽相合也。司天與運各得其化。
　　布天未退，中運勝來。
　　不以陽年元勝復，支干不合有。
　　上下相錯，謂之失守。
　　庚不與乙相對合也。
　　姑洗林鍾，商音不應也。
　　失守即同聲不相應也，姑洗，上管庚辰，太商不如應；林鍾，下管乙未，少商獨應矣。
　　如此即天運化易。
　　故四序非常也。
　　三年變大疫。
　　金疫又名殺疫。
　　詳其天數，差有微甚。
　　大差七分，即氣過一百五日，即甚矣。小差五分，即氣過七十五日，即微也。
　　微即微，三年至。
　　微即徐也。
　　甚即甚，三年至。
　　甚即速也。
　　當先補肝俞。
　　肝俞在背第九椎下，兩傍各一寸半。用圓利針，以口溫暖，先以手按穴得動氣，欲下針而咒日：氣從始清，帝符六丁，左施蒼城，右入黃庭。誦之三過#9，先想青氣於穴下，然後刺之三分，得氣而進針，針入五分，動氣至而徐徐出針，以手捫其穴，令受針人嚥氣。
　　次三日，可刺肺之所行。
　　肺之所行，經渠穴也，在手寸口陷中，手太陰經也。用圓利針，於口內溫令暖，先以左手按穴，乃咒日：太始上真，五符帝君，元和氣合，司入其神。誦之三遍，刺可同身寸之三分，留二呼，動氣至而出其針也。
　　刺畢，可靜神七日，慎勿大怒，怒必真氣卻散之。又或在下地甲子，乙未失守者，即一。柔干，即上庚獨治之，亦名失守者，即□□孤主之，三年變癘，名日金癘。
　　亦名殺癘。
　　其至待時也，詳其地數之口#10差，亦推其微甚，可知遲速爾。
　　速至共三年，遲即後三年，其至如金疫，刺法同前也。
　　諸位乙庚失守，刺法同。
　　即天運各異，金殺丁之災，化民病也同，刺而卻之也。
　　肝欲平，即勿怒。
　　怒即陰生，肝為腸神也，陰生即陽、夭，夜外念安其志，勿誦惡語，即陽神魂守中。
　　假令壬午，剛柔失守。
　　下得其位，上失其主，即司天布正，木運反虛也。雖交歲而天未遷正，中運勝即地見丁酉，獨主其運，故行之燥勝天未熱化，是名二虛者已。
　　上壬未遷正，下丁獨然，即雖陽年，虧及不同。
　　災亦然。三日肝自病，風化不令，運失其壬，未得其位，天如布退，可得遷正，不假復而正角。
　　上下失守，相招其有期。
　　推之天別，又及幾分，天如復位，故得相招者也。
　　差之微甚，各有其數也。
　　差七分，計一百五日，即大差之期也。差五分，即七十五日，其下者又微也。
　　律呂二角，失而不和，同音有日。
　　上律蘿賓，下呂南呂，上大角不應，下少角應，故二角失而不和也。後壬午遷正之日，即上下角同聲相應。
　　微甚如見，三年大疫。
　　微即至乙酉，甚即至甲申，甚速微徐也。
　　當刺脾之俞。
　　脾之俞在背第十一椎下，兩傍各一寸半，動豚應手。用圓利針，令口中溫暖而刺之，即咒日：五精智精，六甲玄靈，帝符元首，火始受真。誦之三遍，先想黃氣於穴下，然後刺之二分，得氣至而次進之，又得動氣次進之，二進各一分，留五呼，即徐徐出針，以手捫之，令其人不息，三遍而嚥津也。
　　次三日，可刺肝之所出也。
　　肝之所出，大敦穴也，在足大趾端，去爪甲如韭葉，及三毛之中，足厥陰之井也。用圓利針，令口中溫暖而刺之，即咒日：真□至玄，大道冥然，五神各位，氣缺三田。誦之，然後可刺入同身寸之三分，留十呼，動氣至而出其針。
　　刺畢，靜神七日，勿大醉歌樂，其氣復散，又勿飽食，勿食生物。
　　歌樂者，即脾神動而氣散也。醉即性亂，飽即食脹，故慎忌之。食生物即傷脾氣也。
　　欲令脾實，氣無滯，飽無久坐，食無大酸，無食一切生物，宜甘宜淡。
　　淡入胃也，宜益府。淡者，土之薄味也，而又次於甘者。無閑坐，無久外，故養脾也。
　　又或地下甲子，丁酉失守其位，未得中司，即氣不當位，丁#11不與壬奉合者，亦名失守，非名合德，故柔不附剛。
　　天地二甲子，上下不相招，故陰陽有錯，即中運失其歲合之常政也。
　　即地運不合，三年變癘。
　　故名木癘，又名風癘。其至，有即亦推其微甚。
　　其刺法，一如木疫之法。
　　即諸丁壬上下失守，皆同一法刺之。
　　假令戊申，剛柔失守。
　　戊與癸合也。天地二甲子，即戊申合癸亥也。下位癸亥至地，其主地正司也。上下位戊申過丁未，天數未退，而復布天，故失守，戊癸不合也。
　　戊癸雖火運，陽年不太過也
　　戊未正司，癸下獨治，故非太過，反受水勝之也。
　　上失其剛，柔□#12獨主其氣不正，故有邪干。
　　水運失守於上，中下運有虧也，故天虛而地猶主之。中見火運，水來犯之，故日邪干。
　　迭移其位，差有淺深。
　　天數過差，亦有多少，卻得奉合，合要在目#13數也。
　　欲至將合，音律先同。
　　中火運徵也。上下二律呂，上窮太少二徵，合音同。
　　如此天運失時，三年之中，火疫至矣。
　　速至庚戌也，徐徐至辛亥所作也。
　　當刺肺之俞。
　　肺俞在背第三椎下，兩傍各一寸半，動脈應手。用圓利針，令口中溫暖，先以手按穴乃刺之。咒日：真邪用搏，氣灌元神，帝符反本，位合其親。誦之三遍，刺之二分。候氣欲至，想白熙於穴下，次進一分，得氣至而徐徐出其針，以手捫之於其穴也，然可立愈也。
　　刺畢，靜神七日，勿大悲傷也。悲傷即肺動，而真氣復散也。
　　凡喜怒悲樂恐，皆不可過矣。此五者，皆可動天亂真神也，故聖人忘綠滅動念，可存神也。故神能主形，神在形全，可以身安，道常長存也。
　　人欲實肺者，要在息氣也。
　　無大喘息，慎勿多言語及呼吸多，氣喘及言語多，及飲玲形寒之食鹹#14多，大忌悲傷喜怒，玲傷其肺神也。
　　又或地下甲子，癸亥失守者，即柔失守位也。即上失其剛也，即亦名戊癸不相合德者也，即運與地虛，後三年變癘，即名火癘。
　　與火疫同也。即法刺一體，即諸戊、諸癸，上下同一體。
　　是故立地五年，以明失守，以濕#15法刺於是。疫之與癘，即是上下剛柔之名也，窮歸一體也。即刺疫法只有五法，即總其諸位失守，故只歸五行而統之也。
　　此皆五疫癘，歸天地不相和之氣，化為疫癘大傷人之命也，故達天元可通法刺，復濟生民也。
　　黃帝內經素問遺篇卷之二竟
　　#1舊歲：元刻本作『故也』。
　　#2不：元刻本作『失』。
　　#3令：元刻本、明刻本均作『合』。
　　#4太：疑衍。．口：明刻本作『金』。
　　#5可：元刻本此下有一字空格。
　　#6骨：疑當作『背』。
　　#7口□：明刻本作『無聲』。
　　#8過：疑當作『遍』。
　　#9□：明刻本作『等』。
　　#10丁：元刻本作『下』。
　　#11□：明刻本作『地』。
　　#12目：元刻本作『日』。
　　#13鹹：原作『臧』，據文義改。
　　#14濕：明刻本作『窮』。
　　黃帝內經素問遺篇卷之三
　　刺法論下
　　黃帝日：余聞五疫之至，皆相染易，無問大小，病狀相似，□#1施救療，如何可得不相移易者？
　　其病相染著，如何得不相染也。
　　岐伯日：不相染者，正氣存內，邪不可干，避其毒氣，天牝從來，復得其往。
　　邪毒之氣，在於泄汗，反下取之，其氣入於中，毒氣至腦中，流入諸經之中，令人染病矣。如人嚏得，此氣入鼻至腦中，欲□□#2令勿投鼻中，令嚏之即出爾，如此即不相染也。
　　氣出於腦，即不邪干。
　　從鼻而入腦，欲干復出，即無相染也。
　　氣出於腦，即室#3先想心如日。
　　即正氣存中而神守其本，即邪疫之氣不犯之。
　　欲將入於疫室，先想青氣自肝而出，左行於束，化作林木。
　　如春柏之蒼翠。
　　次想白氣自肺而出，右行於西，化作戈甲。
　　如劍戟之明白利刃。
　　次想赤氣自心而出，南行於上，化作焰明。
　　如赫赫之炎燥。
　　次想黑氣自腎而出，北行於下，化作水。
　　如波浪之黑色。
　　次想黃氣自脾而出，存於中央，化作土。
　　如大地之黃色。
　　五氣護身之畢，以想頭上如北斗之煌煌，然後可入於疫室。
　　即正氣存中，而邪疫不干。
　　又一法：於春分之日，日未出而吐之。
　　用遠志去心，以水煎之，飲二盞，吐之，不疫者也。
　　又一法：於雨水日後三浴，以藥泄汗。
　　注汗出臭者，無疫也。
　　又一法：小金丹方，辰砂二兩，水磨雄黃一兩，葉子雌黃一兩，紫金半兩。
　　粉作末，令細之。
　　同入合中，外固，了地一尺築地實，不用爐，不須藥制，用火二十斤緞之也，七日終。
　　常令火及二十斤。
　　候玲七日取，次日出合子，埋藥地中七日。
　　亦須吉地者佳也。
　　取出順日研之三日，煉白沙蜜為丸，如梧桐子大。每日望束吸日華氣一口，冰水下一丸，和氣嚥之。服十粒，無疫干也。黃帝問曰：人虛即神游失守位，使鬼神外干，是致夭亡，何以全真？願聞刺法。岐伯稽首再拜曰：昭乎哉問。謂神移失守，雖在其體，然不致死，或有邪干，故令夭壽。
　　邪未干而不病，邪欲干而有卒亡也。
　　只如厥陰失守，天以虛，人氣肝虛，感天重虛，即魂遊於上。
　　肝虛、天虛，又遇出汗於肝而三虛，散神游上位，左無英君下，即神光不聚，而白尸鬼至，令人卒亡者也。
　　邪干□#4大氣，身□#5猶可刺之。
　　目中神彩有，四肢雖玲，心腹尚溫，如口中無涎，舌不卵縮者，非感厥也，即名尸厥，故可救之復蘇。
　　刺其足少陽之所過。
　　足少陽之所過，丘墟穴也，在足外踝下，如前陷者中，去臨泣同身寸之五寸，足少陽之原也。用毫針，於人近體暖針至溫，以左手按穴，咒日：太上元君#6，常居其左，制之三魂。誦之三遍，次呼三魂名，爽靈、胎光、幽精。誦之三遍，次想青龍於穴下，刺之可以同身寸之三分，留三呼，可徐徐出針，親令人按氣於口中，腹中嗚者可治之。
　　次刺肝之俞。
　　在背第九椎下，兩傍各一寸半。用毫針，著身溫之，左手按穴，咒日：太微帝君，元英制魂，真元及本，令入青雲。又呼三魂名如前三遍，刺入同身寸之三分，留三呼；次進二分，留三呼；復取針至三分，留一呼，徐徐出，即氣及而復活。
　　人病心虛，又遇君相二火司天失守，感而三虛。
　　又或汗出於心，即致神魂逆於上，入泥丸也。
　　遇火不及，黑尸鬼犯之，令人暴亡。
　　不出一時可救之，四肢玲，氣雖閉絕，不變色，舌#7如不卵者可救。目中神彩不變者，可刺之也。
　　可刺手少陽之所過。
　　手少陽之所過，陽池穴也，在手表腕□陷者中，手少陽之原也。用毫針，人身溫暖，以手按穴，咒日：太一帝君，泥丸總神，丹無黑氣，來復其真。誦之三遍，想赤鳳於穴下，刺入二分，留七呼，次進一分，留三呼；復退，留一呼；徐徐手捫其穴，即令復活也。
　　復刺心俞。
　　在背第五椎下，兩傍各一寸半。用毫針，著身溫暖，以手按穴，咒日：丹房守靈，五帝上青，陽和布體，來復黃庭。誦之三遍，刺可同身寸之七分，留一分#8，次進一分，留一呼；　　退至二分，留一呼；徐徐而出針，以手捫其穴也。
　　人脾病，又遇太陰司天失守，感而三虛。
　　重虛而汗出於脾，因而三虛，智意二神游於上位，故日失守。
　　又遇土不及，青尸鬼邪犯之於人，令人暴亡。
　　不出一時可救之也，四肢玲，而身溫、唇溫者，可活之矣。口中無涎，即名尸厥。
　　可刺足陽明之所過。
　　足陽明之所過，衝陽穴也，在足附上骨問動豚，去陷谷三寸，足陽明之原也。用毫針，著人身溫暖，以手按穴，咒日：常在魂庭，始清太寧，元和布氣，六甲及真。誦之三遍，先想黃庭於穴下，刺入三分，留三呼；次進二分，留一呼；徐徐退，而以手捫之者也。
　　復刺脾之俞。
　　在背第十一椎下，兩傍各一寸半。用毫針，以手按之，咒日：太始定位，總統坤元，黃庭真氣，來復遊全。,誦之三遍，刺之三分，留二呼，進至,二分，動氣至徐徐出針。
　　人肺病，遇陽明司天先守黠感而三虛。,
　　人虛、天虛，又汗出放肺，因而三虛，即魂遊於上，故曰失守之也。
　　又過#9金不及，有赤尸鬼干人，令人暴亡。,
　　不出一時可救之，雖無氣，手足冷者，心腹溫，鼻徹溫，目中神彩不轉，口中無涎，舌卯不縮者，皆可刺活也。
　　可刺手陽明之所過。
　　手陽明之所過，合谷穴也，在手大指次指問，手陽明之原也。用毫針，著人體溫暖，先以手按穴，咒曰：青氣真全，帝符日元，七魄歸右，今復本田。誦之三遍，想白黑於穴下，刺入三分，留三呼；次進針至五分，留三呼；復退一分，留一呼；徐徐出針，以手捫其穴，復活也。
　　復刺肺俞。
　　肺俞在背第三椎下，兩傍各一寸半。用毫針，著體溫暖，先以手按穴，咒日：左元真人，六合氣賓，天符帝力，來入其司。誦之三遍，針入一寸半，留三呼；次進二分，留一呼；徐徐出針，以手捫其穴也。
　　人腎病，又遇太陽司天失守，感而三虛。
　　人虛、天虛，又感出汗於腎，感而三虛，即腎神退遊於黃庭，雖不離體，神光不聚，故失守也。
　　又遇水運不及之年，有黃尸鬼干犯人正氣，吸人神魂，致暴亡。
　　氣絕，四肢厥玲，心腹微溫，眼色不易，唇口及舌不變，口中無涎即可救也。
　　可刺足太陽之所過。
　　足太陽之所過，京骨穴也，在足外側大骨下，赤白肉際陷者中是，足太陽之原也。用毫針，著人身溫暖，以手按穴，咒日：元陽育嬰，五老及真，泥丸玄華，補精長存。想黑氣於穴下，刺入二#10分半，留三呼；乃進至三分，留一呼；徐徐出針，以手捫其穴也。
　　刺足少陽之俞。
　　在背第十椎下，兩傍各一寸半。用毫針，先以手按穴，咒日：天玄日晶，太和昆靈，真元內守，持入始青。誦之三遍，刺之三分，留三呼；次又進五分，留三呼；徐徐出針，以手捫之。
　　黃帝問日：十二藏之相使，神失位，使神彩之不圓，恐邪干犯，治之可刺，願聞其要。
　　五神失守，以明刺法，又言十二神之妙用也。
　　岐伯稽首再拜曰：悉乎哉。問至理，道真宗，此非聖帝，焉究斯源，是謂氣神合道，契符上天。
　　人氣動合司天，神氣相合，由乎盛衰也。
　　心者，君主之官，神明出焉。
　　任治於物，故為君主之官。故心從形，有神託心斯存，是故心者，神之舍也。即真心失守，虛而神不守位，即妄遊諸室，五神不安，而乃令虛也。
　　可刺手少陰之源。
　　手少陰之源者，即是兌骨穴也。此是真心之源，在掌後兌骨之端陷者中，一名中都，用長針，口中溫暖，刺入三分，留三呼；進一分，留一呼；徐徐出針，以手捫其穴，復蘇也。
　　肺者，相傅之官，治節出焉。
　　位高為君，故官為相傅。主行榮衛，故治節由之，喘息而自然。有多語失節，飲玲形寒悲愴？是以肺神不守位，即虛也。
　　可刺手太陰之源。
　　肺之源，出於大淵，在掌後大筋一寸五分問陷者中，手太陰之所過。用長針，以口中溫針，以手按穴，刺入同身寸之三分，留三呼，動氣至而徐徐出針，以手捫穴。
　　肝者，將軍之官，謀慮出焉。
　　勇而能斷，故日將軍。潛發未萌，故日謀慮出焉。怒而氣上，遇氣交不前，因而神失守，神光不聚，可用前法刺之，全神守者也。
　　可刺足厥陰之源。
　　足厥陰之源，太衝穴也，在足大趾本節後二寸陷者中，乃肝豚所過為源。用長針，便於口中先溫針，以手按穴，刺可入三分，留三呼；進二分，留二呼；徐徐出針，以手捫之也。
　　膽者，中正之官，訣斷出焉。
　　剛正果訣，故官為中正。直而不疑，故訣斷出焉。交動而卒怒，怒而不息，氣上而不守位，使人中正不利，欲成膈噎，神光不聚，未有邪干，先可以刺治之者也。
　　可刺足少陽之源。
　　足少陽之源，丘墟穴也，在足外踝下如前陷者中，去臨泣穴五寸，足少陽之所過也。用長針，於口內溫針，先以左手按穴，刺可同身寸之三分，留三呼；進至五分，留二呼；徐徐出針，以手捫之也。
　　擅中者，臣使之官，喜樂出焉。
　　擅中者，在胸兩乳問，為氣海，手厥陰包絡之所居，此作相火位，故言臣使，主其喜樂，中及驚喜怒思恐，即神失守位，使人如失志，恍恍然，神光不聚，邪來干之，可用刺法治之，正神和也。
　　可刺心包胳所流。
　　勞官穴也，在手掌中央動脈，手心主之所流也。用長針，於口中溫，先以左手按穴，刺可同身寸之三分，留二呼，徐徐出針，以手捫其穴也。
　　脾為諫議之官，知周出焉。
　　心有所憶謂之意，意中出焉謂之智，智周萬事，皆從意智也。故知周出焉，意有所著#11。欲念生他想勞意不已，智有所存，神遊失守，則神元不聚，可預治之者也。
　　可刺脾之源。
　　脾之源，在足內側核骨下陷者中，是足太陰之所過為源。用長針，於口內溫針，先以左手按穴，刺可入三分，留五呼；進至三分，留五呼；即可徐徐而退針，以手捫之。
　　胃為倉凜之官，五味出焉。
　　包容五穀，是謂倉凜之官。榮#12養四傍，故云五味出焉。飲食飽甚汗出，食飽房室，即氣留滯注，神遊失守，邪干未至，可以預治全真。
　　可刺胃之源。
　　胃之源#13衝陽穴也，在足咐上，如同身寸之五分，骨問動脈上，去陷谷穴五寸，是足陽明之所過。用長針，於口中溫針，先以左手按穴，刺可入三分，留三呼，進至二分，徐徐出針，以手捫其穴。
　　大腸者，傳道之官，變化出焉。
　　傳道，為傳不潔之道；變化，謂變化物之形。故云傳道之官，變化出焉。男子有反之過，故失守位，邪非干之，以刺法治之，即令反卻蘇也。
　　可刺大腸之源。
　　大腸之源，合谷穴也，在手大指次指曲骨問，手陽明之所過也。用長針，口中溫針，刺入二分，留三分#14，進至二分，留一呼，徐徐出之也。
　　小腸者，受盛之官，化物出焉。
　　承奉胃司，受盛糟粕，受元復化，傳入大腸，故云受盛之官，化物出焉。受而有異，非合不合，神失守，可刺全真者。
　　可刺小腸之源。
　　小腸之源，腕骨穴也，在手外側腕前起骨下陷者中，手太陽之所過也。用長針，於口中溫針，先以左手按穴，刺可入三分，留三呼；進二分，
　　留一呼；徐徐出針，次以手捫其穴也。
　　腎者，作強之官，仗巧出焉。
　　強於作用，故日作強。造化形容，故日俠巧。在女則當俠巧，在男正日作強。人強作過失，動合於三元八正之日，故神失守位也，故預刺而可全真者也。
　　刺其腎之源。
　　腎之源，出於大谿，在足內踝下，跟骨之前陷者中，足少陰之所過為源。用長針，於口中溫針，先以左手按穴，刺入三分，留一呼；進一分，留一呼；徐徐出針，以手捫其穴也。
　　三焦者，決瀆之官，水道出焉。
　　引道陰陽，開通閉塞，故官司央瀆，水道出焉。次瀆者，如四瀆入大海，不離其水，百川入海，只江河淮濟入海，不變其道，故日四瀆也。三焦次瀆，即精與水道不相合也，故日三焦者，上中下。上焦者，主內而不出，或非內而即內，故不守。中焦者，主腐熟水穀，或情動於中，人或非動而動，是謂孤動者，神失守位。下焦者，主出而不內，或當出而不出者，故日神失守位也。
　　刺三焦之源。
　　三焦之源，陽池穴也，在手表腕上陷者中，手少陽脈之所過也。用長針，於口中溫針，先以左手按穴，刺可入三分，留三呼；進一分，留一呼；徐徐出針，以手捫之也。
　　膀胱者，州都之官，精液藏焉，氣化則能出矣。
　　位當孤府，故日都官。居下內空，故藏精液。若得氣海之氣，施化則波便注泄。氣海之不足，則閩隱不通，故日氣化則能出矣。人若滯便而合氣注膀胱，故精泄氣通#15。水道不宣通，故神失守位。即可以刺法全真者，方知此法大妙也。
　　刺膀胱之源。
　　膀胱之源，京骨穴也，在足外側大骨下，赤白肉際陷者中，足太陽之所過。用長針，於口中溫針，先以左手按穴，刺可入三分，留三呼；進二分，留三呼；徐徐而出針，以手捫其穴也。
　　凡此十二官者，不得相失也。
　　失則災害至，故不得相失。失之則神光不聚，故有邪干犯之，即害天命，宜先刺以全真也。
　　是故刺法有全神養真之旨，亦法有修真之道，非治疾也，故要修養和神也。
　　神為主養之宗，故作先也。
　　道貴常存，補神固根，精氣不散，神守不分。
　　內三寶，即神、氣、精。一失其位，三者皆傷。三者同守，故日元和也。
　　然即神守而雖不去，亦全真。
　　神如去即死矣。然雖在其體，身中而未去者，亦非守位而全真也。
　　人神不守，非達至真。
　　神不守即光明不足，故要守真而聚神光，而可以修真，真勿令泄，人為知道。
　　至真之要，在乎天玄。
　　人在母腹，先通天玄之息，是謂玄牝，名日谷神之門，一名神顛，一名上部之地戶，一名人中之嶽，一名胎息之門，一名通天之要。人能忘嗜欲，定喜怒，又所動隨天玄牝之息，絕其想念，如在母腹中之時，命日返天息，而歸命迴，入寂滅，反太初，還元胎息之道者也。
　　神守天息，復入本元，命日歸宗。
　　人有諸疾守位之神，可入玄中之息，而歸命之真全，神之道可久覬也。
　　黃帝內經素問遺篇卷之三
　　#1口：明刻本作『不』。
　　#2□口：元刻本作『嚏也』。
　　#3室：明刻本無。
　　#4□：明刻本作『厥』。
　　#5□：明刻本作『溫』。
　　#6君：此下疑有脫文。
　　#7舌：此下元刻本有一字空格。
　　#8分：疑為『呼』之訛。
　　#9過：明刻本作『遇』。
　　#10二：元刻本作『一』
　　#11著：元刻本作『著』。
　　#12榮：原作『勞』據文義改。
　　#13源：原作『陽』，據元刻本改。
　　#14分；疑當作一呼』。
　　#15通：元刻本作『動』。
　　黃帝內經素問遺篇卷之四
　　本病論上
　　黃帝問日二天元九窒，余已知之，願聞氣交，何名失守？
　　六氣升降，上下交位，以五藏配天地之常。
　　岐伯曰：謂其上下升降，遷正退位，各有經論，上下各有不前，故名失守也。
　　《天元玉冊》云：六氣常有三氣在天，三氣在地也。即一氣升天，作左問氣；一氣入地，作右問氣；一氣遷正，作司天；一氣遷正，作在泉；一氣退位，作天左問氣；一氣退位，作地右間氣。氣交有合，常得位所在至當時，即天地交乃變而方泰也，天地不交乃作病也。
　　是故氣交失易位，氣交乃變，變易非常，即四時失序，萬化不安，變民病也。
　　於是六氣有升不得其升者，欲降而不得其降者，有當遷正而不得遷正者，自當其位而不得位，故有如此之分，則天地失其常政，故萬民不安也。
　　帝曰：升降不前，願聞其故，氣交有變，何以明知？
　　再問窮源用也。
　　岐伯日：昭乎問哉，明乎道矣。氣交有變，是謂天地機。
　　本#1欲升，上見天柱窒；二火歌升，上見天蓬窒；土欲升，上見天衝窒；金欲升，上見天英窒；水欲升，上見天內窒，是故天窒所勝，而不前者。
　　但欲降而不得降者，地窒刑之。
　　木欲降，而地矗窒刑之；火欲降，而地玄窒刑之，土欲降，而地蒼窒刑之；金欲降，而地彤窒刑之；水欲降，而地阜窒刑之；地九窒，法天之象，本勝之氣，故不降也。
　　又有五運太過，而先天而至者，即交不前。
　　運逢陽年於有司之至也，至後交勝而不過。
　　但欲升而不得其升，中運抑之。
　　木欲升而中見金運勝之，二火欲升而中見水運勝之，土欲升而中見木運勝之，金欲升而中見火運勝之，水欲升而中見土運勝之者，皆遇運太過，早至其中而先於氣交，而抑之不前者也。
　　但欲降而不得其降，中運抑之。
　　然五運逢太過而先至其中，故降而不下，中運刑之，抑之不前也。
　　於是有升之不前，降之不下者；有降之不下，升而至天者；有升降俱不前，作如此之分別，即氣交之變，變之有異，常各各不同，災有微甚者也。
　　是故上下，天地之升降，交氣有天窒、地窒之勝剋，中運抑伏淺深，是故民病微甚異爾也。
　　帝日：願聞氣交遇會勝抑之由，變成民病，輕重何如？
　　欲明其變病本源之證也。
　　岐伯曰：勝相會，抑伏使然。
　　六氣升降，乃經論之道也，氣交之常也，遇會之不常，而相投之，勝伏抑之成鬱者也。
　　是故辰戊之歲，木氣升之，主逢天柱，勝而不前。
　　辰戌之歲，太陽遷正作司天也。即厥陰作地而作右問，至此歲而升天作左間也。又遇司天，深計算位至天柱窒也。木欲升，天柱金司天，土勝之不前也。
　　又遇庚戌，金運先天，中運勝之，忽然不前。
　　庚年金運先天，至次後十三日始交，司天欲升而金運抑之也。
　　木運升天，金乃抑之。
　　或上見天柱窒，或中見金運也。
　　升而不前，即清生風少，肅殺於春，露霜復降，草木乃萎。民病溫疫早發，咽嗑乃乾，四肢滿，肢節皆痛，久而化鬱。
　　至天得左問日，乃發作也。
　　即大風摧拉，折隕嗚素。民病卒中褊痺，手足不仁。
　　青埃見時，風疫乃作，民反張肢體直強，治之達三俞也。
　　是故巳亥之歲，君火升天，主窒天蓬，勝之不前。
　　君火以在地三年，至巳亥之歲，少陰升天作左問也，此可定之也。天蓬水司水，《天元冊》用除算至坎官，除其數者，即天蓬窒作主司，故水窒勝也。
　　又厥陰木遷正，則少陰未得升天，水運以至其中者。君火欲升，而中水運抑之。
　　即天蓬水司勝，即或水運抑之。
　　升之不前，即清寒復作，玲生旦暮。民病伏陽，而內生煩熱，心神驚悸，寒熱間作，日久成鬱。
　　二七日不降，以為日久也。
　　即暴熱乃至，赤風腫翳化疫，溫癘暖作。
　　至天作左問日乃作也，民病伏熱內煩，痺而生厥，甚則血溢也。
　　赤氣瘴而化火疫，皆煩而躁渴，渴甚治之，以泄之可止。是故子午之歲，太陰升天，主窒天沖，勝之不前。
　　太陰在地二#2年畢，一年乃升天，作少陰之左問也，此即定矣。其天衝窒，至有法，即不可前定之也。如會天衝窒，即土不可便升之也，故日升之不前也。
　　又或遇壬子，木運先天而至者，中木遇抑之也。
　　木升於大寒之日也，木早至十三日上，故升或遇此二木抑之者，土遷抑甚，而病深之也。
　　升天不前，即風埃四起，時舉埃昏，雨濕不化，民病風厥涎潮，偏痺不隨，脹滿，久而伏鬱。
　　即十日不升者，至以為日久也。
　　即黃埃化疫也。
　　問氣上鬱之大疫也。
　　民病夭亡，臉肢府黃疸滿閉，濕令弗布，雨化乃微。
　　黃埃起而黃風化疫，皆肢體痛而口苦者也。
　　是故丑未之年，少陽升天，主窒天蓬，勝之不前。
　　少陰在地三年畢，至此歲升天，作太陰左問也，此可前定之也。天蓬失算位，取之法不定也。或遇之者，即水運之可升之於火，故不可便升也。
　　又或遇太陰未遷正者，即少陰未升天也，水運以至者。
　　即升天不前者，有此二抑之者也。
　　升天不前，即寒露反布，凜冽如冬，水復涸，冰再結，暄暖乍作，玲復布之，寒暄不時，民病伏陽在內，煩熱生中，心神驚駭，寒熱問爭，以久成鬱。
　　二七不降，以為日久也。
　　即暴熱乃生，赤風氣瞳翳。
　　至天得位之日乃作。
　　化成鬱癘，乃化作伏熱內煩，痺而生厥，甚則血溢。
　　赤氣生而化大疫，皆煩而大熱，涼藥不可制於火之鬱，甚於君火，故厥乃血溢也。
　　是故寅申之年，陽明升天，主窒天英，勝之不前。
　　陽明在地三年畢，至此年升天，作少陽左問也，即經論中乃定矣。九窒隨天數不足，金遇火窒之，可勝之，不可升天。
　　又或遇戊申、戊寅，火運先天而至。
　　太過歲未交司，運先至一十三日。
　　金欲升天，火運抑之。
　　此者遇一即不可升也，或二者同會，其抑大也。
　　升之不前，即時雨不降，西風數舉，鹹鹵燥生。
　　地鹹鹵生白，見硝而燥生也。
　　民病上熱，喘嗽血溢，久而化鬱。
　　四九不升，火為日久也。
　　即白埃翳霧，清生殺氣，民病脅滿悲傷，寒歟嚏啞乾，手拆皮膚燥。
　　白埃起時，殺疫火生，民病皆燥而咽乾，治可刺之也。
　　是故卯酉之年，太陽升天，主窒天內，勝之不前。
　　太陽在地三年畢，此年升天，作陽明之左問也，即經論定矣。升天即天內從之，數法推之也。水遇土窒之司，勝之不可升之，抑而復鮮。
　　又遇陽明未遷正者，即太陽未升天也，土運以至。
　　己酉、己卯。
　　水欲升天，土運抑之。
　　或見天內窒，土刑勝之，或見土運抑之，有一不勝也。
　　升之不前，即濕而熱蒸，寒生兩問。民病注不食不及化，久而成鬱。
　　十二日不降，為日久也。
　　冷來客熱，冰雹卒至。民病厥逆而穢，熱生於內，氣痺於外，足腥痠疼，反生（心悸懊熱，暴煩而復厥。一黑埃起至寒疫至，皆煩而悸厥，治之。
　　可溢也。
　　黃帝曰：升之不前，余已盡知其旨。一願聞降之不下，可得明乎？
　　再欲細明其道也。
　　岐伯日：悉乎哉問。是之謂天地微旨，可以盡陳斯道，所謂升已必降也。
　　一升至天作左問一年，二年遷正作司天，三年退位作右間，四年後降也。
　　至天三年，次歲必降，降而入地，始為左問也。
　　入地作左問一年，次歲作遷正司地，又次歲乃退作右問也。
　　如此升降往來，命之六紀者矣。
　　三而在天，三而在地，一歲弗從，命乎災害，先明其升，次窮其降也。
　　是故丑未之歲，厥陰降地，主窒地晶，勝而不前。
　　又厥陰在天三年，次年爻降，又遇地九窒中，地晶西方兌塞，金司勝之，不可使入其地也，抑之不入，乃化成民病也。
　　又或遇少陰未退位。
　　少陰天數有餘，作布政，故未退一位也。
　　即厥陰未降下，金運以至中。
　　或遇乙丑、乙未，中見金抑之也。
　　金運承之，降之未下，抑之變鬱。
　　鬱伏之氣降而不下，成其民病。
　　木欲降下，金承之，降而不下，蒼埃遠見，白氣承之，風舉埃昏，清躁行殺，霜露復下，肅殺布令。久而不降，抑之化鬱。
　　三日不降八日降，不降化風疫也。
　　即作風躁相伏，暄而反清，草木萌動，殺霜乃墊未見#3懼清傷藏。
　　暄和令節，大清殺之，復布殺霜，蒼埃見時風疫至，治之吐而得，復不可下。
　　是故寅申之歲，少陰降地，主窒地玄，勝之不入。
　　少陰在天三年，四年即降，又遇地窒，主司地玄，窒水司降而不入，抑伏化為民病也。
　　又或遇丙申、丙寅，水運太過，先天而至。
　　水運太過，至其中即少陰降而不下，乃成其鬱，與民為其災也。
　　君火欲降，水運承之，降而不下，即彤雲纔見，黑氣反生，暄暖如舒，寒常布靈，凜冽復作，天雲慘賡，久而不降，伏之化鬱。
　　二日不降七日降，不降即鬱發。
　　寒勝復熱，赤風化疫，民病面赤心煩，頭痛目眩也，赤氣彰，而溫病欲作也。
　　民皆夜外不安，黃風化疫，解可泄也。
　　是故卯酉之歲，太陰降地，主室地蒼，勝之不入。
　　太陰在天三年，至此年降入地，作少陰左問也。又遇主窒地蒼窒，木司勝之不入也。
　　又或少陽未退位者，即太陰未得降也，或木運以至。
　　丁酉、丁卯。
　　木運承之，降而不下，即黃雲見而青霞彰，鬱蒸作而大風霧翳埃勝，折損乃作，久而不降也，伏之化鬱。
　　十日不降，為日久也。
　　天埃黃氣，地布濕蒸，民病四肢不舉，昏眩肢節痛，腹滿填臆。
　　黃風三舉，民病溫濕，皆痞滿，治可大下愈。
　　是故辰戌之歲，少陽降地，主窒地玄，勝之不入。
　　少陽在天三年畢，次年下降入地，作太陰左問，主地玄窒，水司勝不入，而化民病也。
　　又或遇水運太過，先天而至也。
　　丙辰、丙戌，水運者也。
　　水運承之，水降不下，即彤雲纔見，黑氣反生，暄暖欲生，玲氣卒至，甚即冰雹也。久而不降，伏之化鬱。
　　二日不降七日降，不降即鬱發也。
　　冷氣復熱，赤風化疫，民清面赤心煩，頭痛目眩也，赤氣彰而熱病欲作也。
　　民病夜訃不安，黃風化疫，解可泄之而愈也。
　　是故巳亥之歲，陽朋降地，主窒地彤，勝而不入。
　　陽明在天三年，次年下降，入地作少陽左問也。又遇主窒地彤，窒火司勝之不入，即化成病也。
　　又或遇太陰未退位，即少陽未得降，即火運以至之。
　　癸巳、癸亥。
　　火運承之不下，即天清而肅，赤氣乃彰，暄熱反作，民皆昏倦，夜外不安，咽乾引飲，懊熱內煩，大清朝暮，暄還復作，九#4而不降，伏之化鬱。
　　四日不降九日降，不降即鬱發也。
　　天清薄寒，遠生白氣，民病掉眩，手足直而不仁，兩脅口□#5，滿目忙忙。
　　白氣豐而殺疫至，民皆燥而咽乾軌鈕，治可刺之。
　　是故子午之年，太陽降地，主窒地阜，勝之降而不入。
　　太陽在天三年，次年復降入地，作陽明左問，又遇地阜，土司勝之不入者也。
　　又或遇土運太過，先天而至。
　　甲子、甲午。
　　黃帝內經素問遺篇卷之四
　　#1本：明刻本作『木』。
　　#2二：疑當作『三』。
　　#3乃螫未見：明刻本作『乃下，螫蟲未見』。
　　#4九：元刻本作『久』。
　　#5口口：明刻本作『作痛』。
　　黃帝內經素問遺篇卷之五
　　本病論下
　　土運承之，降而不入，即天彰黑氣，暝暗賡慘，纔施黃埃而布濕，寒化令氣，蒸濕復令。久而不降，伏之化鬱。
　　十二日不降者，即鬱其發也。
　　民病大厥，四肢重怠，陰痿少力，天布沉陰，蒸濕問作。
　　黑氣彰而寒疫至，民病皆厥而體重，治可益之也。
　　帝曰：升降不前，晰知其宗。願聞遷正，可得明乎？
　　晰，明也。
　　岐伯日：正司中位，是謂遷正位。司天不得其遷正者，即前司天以過交司之日。
　　以過大寒日，別歲正之，初氣未至也。
　　即遇司天太過有餘日也，即仍舊治天數，新司天未得遷正也。
　　年即以交，即司天之氣未交司故也。
　　厥陰不遷正，即風暄不時，花卉萎瘁，民病淋搜，目系轉，轉筋喜怒，小便赤。
　　太陽司天，天數有餘，如退位之日，厥陰得治遷正也。
　　風欲令而寒由不去，溫暄不正，春正失時。
　　雖得初氣，天令不傳，木氣不伸，民乃病肝。
　　少陰不遷正，即冷氣不退，春玲復寒，暄暖不時，民病寒熱，四肢煩痛，腰脊強直。
　　厥陰司天，天數有餘。厥陰雖有餘日，別位司天，皆天數終日始遷正，如少陰至二月春分得位正之時，乃造化變，便可遷正，乃合司天也。
　　木氣雖有餘，位不過於君火也。
　　木氣有餘數，不盡有餘日，復治天，治數未終，遇君火得時化，春分日便可遷正，木猶未退，即可同治於天也。其餘氣皆無此也。
　　太陰不遷正，即雲雨失令，萬物枯焦，當生不發。民病手足肢節腫滿，大腹水腫，填臆不食，飧泄脅滿，四肢不舉。
　　少陰司天，天數未終，故日太陰不得遷正。少陰數終，可得遷正也。
　　雨化欲令，熱猶治之，溫煦於氣，亢而不澤。
　　少陰有餘，未盡天數，故不退位，即太陰未得遷正，即土氣不申，而民病於脾也。
　　少陽不遷正，即炎灼弗令，苗莠不榮，酷暑於秋，肅殺晚至，霜露不時。民病瘤瘧，骨熱，心悸驚駭，甚時血溢。
　　雖有寅申之年，土尚治之，退位之日，火行酷暑於後，故涉暑於秋也。
　　陽明不遷正，則暑化於前，肅於後，草木反榮。民病寒熱歎嚏，皮毛折，爪甲枯焦，甚則喘嗽#1息高，悲傷不樂。
　　少陽司天，天數有餘，如退位日，陽明不遷正也。
　　熱化乃布，燥化未令，即清勁未行，肺金復病。
　　雖得卯酉之年，猶火化熱之令也，故肺重復受病。
　　太陽不遷正，即冬清反寒，易令於春，殺霜在前，寒冰於後，陽光復治，凜冽不作，露雲待時。民病溫癘至，喉閉溢#2乾，煩燥而渴，喘息而有音也。
　　陽明司天，天數有餘，退位日太陽遷正，故多煩燥渴喘者也。
　　寒化待燥，猶治天氣，過失序，與民作災。
　　雖得辰戌之年，猶尚清化治天，故失序也。
　　帝曰：遷正早晚，以命其旨，願聞退位，可得明哉？岐伯日：所謂不退者，即天數未終。
　　天數未終，其氣仍治，雖遇交司，由未退位也。
　　即天數有餘，名曰復布政，故名日再治天也，即天令如故而不退位也。
　　此治天下過而不退位，猶在天。
　　厥陰不退位，即大風早舉，時雨不降，濕令不化。民病溫疫，疵廢風生，民病皆肢節頭目痛，伏熱內煩，咽喉乾引飲。
　　厥陰天數有餘，在本數之上司天，氣高而災化善也，令作布政而復下災，故反甚之者也。
　　少陰不退位，即溫生春冬，墊蟲早至，草木發生。民病膈熱咽乾，血溢驚駭，小便赤澀，丹瘤疹瘡瘍留毒。
　　少陰天下#3有餘，過歲而復作布政，天令酷災矣。
　　太陰不退位，而取寒暑不時，埃昏布作，溫令不去。民病四肢少力，食飲不下，泄注淋滿，足經寒，陰痿閉塞，失溺，小便數。
　　太陰天下#4有餘，過歲而猶尚治天，其氣其#5下矣，病至腎也。
　　少陽不退位，即熱生於春，暑乃後化，冬溫不凍，流水不冰，墊蟲出見。民病少氣，寒熱更作，便血上熱，小腹堅滿，小便赤沃，甚則血溢。
　　少陽天數有餘，至過歲由治天，甚則氣復下，其災至脾肺藏也。
　　陽明不退位，即春生清玲，草木晚榮，寒熱問作。民病嘔吐暴注，食飲不下，大便乾燥，四肢不舉，目瞑掉眩。
　　陽明天數太過，至交歲而猶尚治天，氣復降，其災至甚於肝藏也。
　　帝日：天歲早晚，余以知之。願聞地數，可得聞乎？岐伯日：地下遷正升及退位不前之法，即地土產化，萬物失時之化也。
　　即應之生萬物之不時，數無次序，天令與民作災，令於上下二干，失移之中者也。
　　帝曰：余聞天地二甲子，十二#6十二支，上下經緯天地，數有迭移，失守其位，可得昭乎？
　　同天地二甲子，有上下不合其德者，為失守也。
　　岐伯曰：失之迭位者，謂雖得歲正，未得正位之司，即四時不節，即生大疫。
　　天地不合德，即名天地失節，即上下二管音不相應，即大不主與天主失節，上下失音，萬物不安也。
　　注《玄珠密語》云：陽年三十年，除六年天刑，計有太過二十四年。
　　除庚子、庚午，君火刑金運；庚寅、庚申，相火刑金運；戊戌、戊辰，太陽刑火運也。此為與其天地氣，上臨中運，不得太過者也。
　　除此六年，皆作太過之用，令不然之旨。
　　此即太過，作陽年中運餘也，忽有上下，失支迭位，故不為者也。
　　今言迭支迭位，皆可作其不及也。
　　陽年者，運太過也，五音皆定矣，太音也，運自勝有餘，而無邪傷，故名正化疫也。其剛干不相對柔干，即上下不相招，即陰陽相錯，天地不合德，中運雖陽多而作太過，故有勝復乃至者也。
　　假令甲子，陽年土運太窒。
　　土太過即運傷，鱗蟲勝及，腎藏氣不及，土勝於水也，即黃鍾之管音高，故日太窒也。候甲子之氣應者，上應鎮星，大而明也。
　　如癸亥天數有餘者，年雖交得甲子。
　　甲雖臨子，未得遷正。
　　厥陰猶尚治天。
　　年雖甲子司天，尚化風玲，厥陰猶復布正於天也。
　　地已遷正，陽明在泉。
　　或名司地，即數高者。
　　去歲少陽，以作右問。
　　癸亥司地，少陽退位，以作地下之右問氣者也。
　　即厥陰之地陽明，故不相和奉者也。
　　故日上下不相招，陰陽有相錯，即癸與巳相對，故天地不合德，即以不合甲也。
　　癸巳相會，土運太過，虛反受木勝，故非太過也。何以言土運太過，昆黃鍾不應太窒，木既勝而金還復，金既復而少陰如至，即木勝如火，而金復微。
　　謂少陰見厥陰退位，而少陰立至，故金欲復而火至，故復有少也。
　　如此則甲己失守，後三年化成土疫，晚至於卯。
　　甲子至丁卯四年至。
　　早至丙寅。
　　甲子至丙寅三年至。
　　土疫至也。
　　至於四維時也。
　　大小善惡，推其天地，詳乎太一。又只如甲子年，如甲至子而合，應交司而治天。
　　少陰主甲子年，司天遷正應時也。
　　即下己卯未遷正，而戊寅少陽未退位者，亦甲己下有合也。
　　即甲與戊相對，子與東酊個也。
　　即土運非太過，而木乃乘虛而勝土也。金次又行復勝之，即反邪化也。
　　即勝之小而或不復，後三年化癘，名日土癘，其狀如土疫者，本是自天來癘，從地至，故反化邪生也。
　　陰陽天地殊異爾，故其大小善惡，一如天地之法旨也。假令丙寅陽年太過，如乙丑天數有餘者，雖交得丙寅。
　　雖丙得寅，猶未遷正而作司天。
　　太陰尚治天也，地已遷正，厥陰司地。
　　或作在泉。
　　去歲太陽，以作右問。
　　乙丑司地，庚辰以退位而作右問。
　　即天太陰而地厥，故地不奉天化也。
　　即上下不相招，陰陽有相錯，即辛與乙不相合，故不合其德也。
　　乙辛相會，水運太虛，反受土勝，故非太過，即太簇之管，太羽不應，土勝而雨化，水復即風。
　　即天地非其時而有其氣，有化大疫，即與陰陽復不同也。
　　此者丙辛失守其會，後三年化成水疫，晚至己巳。
　　丙寅至己巳四年。
　　早至戊辰。
　　丙寅至戊辰三年。
　　甚即速，微即徐。
　　徐至己巳。
　　水疫至也，大小善惡推其天地數，乃太乙遊宮。又只如丙寅年，丙至寅且合，應交司而治天。
　　少陽至而作司天，應時遷正。
　　即辛巳未得遷正，而庚辰太陽未退位者，亦丙辛不合德也。
　　即丙與庚相對，辰與寅相配位也，即水運非太過也。
　　即水運亦小虛而小勝，或有復。
　　丙寅至也，即無復也。
　　後三年化癘，名日水癘，其狀如水疫。
　　一名寒疫。
　　治法如前。假令庚辰陽年太過，如己卯天數有餘者，雖交得庚辰年也。
　　雖庚臨辰，未遷正。
　　陽明猶尚治天，地以遷正，太陰司地。
　　即是在泉。
　　云#7歲少陰，以作右問。
　　己卯年，地甲子以退少陰，作右問也。
　　即天陽明而地太陰也，故地下奉天也。乙巳相會，金運太虛，反受火勝，故非太過也，即姑洗之管，太商不應，火勝熱化，水復寒刑。
　　此天地非時，行不節之令，即三年始成大疫，行天下也。
　　此乙庚失守，其後三年，化成金疫也。
　　速至壬午。
　　庚辰至壬午三年，是其速至。
　　徐至癸未，金疫至也，大小善惡，推本年天數及太乙也。
　　疫至之年，又遇失守，其災大也。不見五福及其太乙，且惡死人太半也。如卻會合德者，災小爾。如見五福與其太一者，其災且小善滅#8其半也。
　　又只如庚辰，如庚至辰，且應交司而治天。
　　太陽主庚辰年司天，應時遷正而治天也。
　　即下乙未未得遷正者，即地甲午少陰未退位者，且乙庚不合德也。
　　即甲庚相對，辰午相配，此令失守，非配太過。
　　即下乙未干失剛，亦金運小虛也，有小勝或無復。
　　太陰至未，即不復也。
　　後三年化癘，名日金癘，其狀如金疫也。
　　金疫又名殺疫，金癘又名殺癘。
　　治法如前。假令壬午陽年太過，如辛巳天數有餘者，雖交後壬午年也。
　　雖壬臨午，猶未遷正。
　　厥陰猶尚治天，地已遷正，陽明在泉。
　　丁酉治也。
　　去歲丙申，少陽以作右問。
　　壬午年丁酉遷正，辛巳年丙申退位也。
　　即天厥陰而地陽明，故地不奉天者也。
　　即陽明當上奉少陰，不與厥陰奉合也，故丁酉與辛巳不相合德也。
　　丁辛相合會，木運太虛，反受金勝，故非太過也。即蘿賓之管，太角不應，金行燥勝，火化熱復。
　　此天地非時行不節之氣，即三年始成大疫。
　　甚即速，微即徐。
　　速即首尾二#9年，徐即後三年作。
　　疫至大小善惡，推疫至之年天數及太一。又只如壬至午，且應交司而治之。
　　少陰壬至午年司天，應時而遷正得位者。
　　即下丁酉未得遷正者，即地下丙申少陽未得退位者，見丁壬不合德也。
　　即壬丙相對，午申相配，此失守非合德，見非太過也。
　　即丁柔干失剛，亦木運小虛也，有小勝小復。
　　陽明如至，即不復也。
　　後三年化癘，名曰木癘，其狀如風疫，法治如前。
　　可大吐而治之。
　　假令戊申陽年太過，如丁未天數太過者，雖交得戊申年也。
　　雖戊臨申，猶未遷正也。
　　太陰猶尚治天，地已遷正，厥陰在泉。
　　癸亥治地。
　　去歲壬戌，太陽以退位作右問，即天丁未，地癸亥，故地不奉天化也。
　　即厥陰當上奉少陽，故不與太陰奉合，故丁未與癸亥不相合。
　　丁癸相會，火運太虛，反受火勝，故非太過也，即夷則之管，上太徵不應。
　　非戊癸相合也，故火運不應，其夷則未應其徵也，下管癸亥，少徵應之，即下見癸亥，主司地，故同聲之不相應，即上下天地不相合德，故不相應也。
　　此戊癸失守其會，後三年化疫也，速至庚戌。
　　首尾三年。
　　大小善惡，推疫至之年天數及太一，又只如戊申，如戊至申，且應交司而治天。
　　少陽主戊申年司天，應時遷正而治天也。
　　即下癸亥未得遷正者，即地下壬戌，太陽未退位者，見戊癸未合德也。
　　即壬戊#10相對，申戌相配，此失守，非合德，又非太過。
　　即下癸柔干失剛，見火運小虛也，有小勝，或無復也。
　　厥陰至即無復。
　　後三年化癘，名曰火癘也。治法如前，治之法可寒之泄之。
　　已上五失守變五疫，下五失守變五癘也。即上剛柔二干共主運，有失支不守之者，以此五法，即諸陽年也。
　　黃帝日：人氣不足，天氣如虛，人神失守，神光不聚，邪鬼干人，致有夭亡，可得聞乎？
　　人氣與天氣同失守，即鬼邪干人政死也。
　　岐伯日：人之五藏，一藏不足，又會天虛，感邪之至也。
　　其不足之藏，與天氣同聲虛也。
　　人憂愁思慮即傷心，又或遇少陰司天，天數不及，太陰作接問至，即謂天虛也，此即人氣、天氣同虛也。又遇驚而奪精，汗出於心。
　　大驚汗出於心，即心中精脈喊少，故神失守心也。
　　因而三虛，神明失守。
　　先有勞神之病，又遇少陰天數不及也，又更驚而奪精，此三會而神明失守也。
　　心為君主之官，神明出焉。
　　心先有病，又遇天虛而感天重虛也。心者，任治於物，故為君主之官。清靜柄靈，故日神明出焉。
　　神失守位，即神遊上丹田，在帝太一帝君泥丸君下。
　　太一帝君，在頭日泥九君，總眾神，地#11君主之官，神明失守其位，遊於此處，不守心位。
　　神既失守，神光不聚。
　　神光，即飛圓光也。圓光不潔，即圓光缺矣，即鬼邪陰尸干人。
　　卻遇火不及之歲，有黑尸鬼見之，令人暴亡。
　　其火運不及，非只癸年、戊年，失守亦然，火司天數不及亦然也。黑尸鬼，形如黑犬，頭似婦人髮蓬不髻，目大，人見之，吸人神魂。皆作大聲，卒然而亡。
　　人飲食勞倦即傷脾。
　　即飲食飽舉房事，即氣滯於脾，以勞疫氣滿問，脾藏有病也。
　　又或遇太陰司天，天數不及，即少陽作接問至，即謂之虛也。
　　人氣與天氣不及，即感天人氣虛，及又虛也。
　　此即人氣虛而天氣虛也，又遇飲食飽甚，汗出於胃，醉飽行房，汗出於脾。
　　脾胃汗出，即精血喊少，感天虛而作三虛，脾神失守其位。
　　因而三虛，脾神失守。
　　先有病於脾，次遇天虛，脾感天重虛，又遇汗出而喊其精血，乃故名三虛也。
　　脾為諫議之官，智周出焉。
　　脾者心之子，心有所憶謂之意，意中所出謂之智，智周萬物謂之神，即脾胃神意智，乃故失守其位者也。
　　神既失守，神光失位而不聚也。
　　神光不聚，鬼乃干之。
　　卻遇土不及之年，或己年或甲年失守，或太陰天虛，青尸鬼見之，令人卒亡。人久坐濕地，強力入水，即傷腎。
　　汗出於腎，即精血喊少，故作三虛。即精亡，心神失守其位也。
　　腎為作強之官，仗巧出焉。因而三虛，腎神失守，神志失位，神光不聚。
　　神、精、志三神虛失位，遊於黃庭司命君之下，乃即圓光缺矣。
　　卻遇木不及之年，或辛不會符，或丙年失守，或太陽司天虛，有黃尸鬼至，見之令人暴亡。
　　有此三虛，又遇水不及，即黃尸鬼干人，牛頭身黃，見之時，吸人神魂，皆暴亡也。
　　人或患怒氣逆，上而不下，即傷肝也，又遇厥陰司天，天數不及，即少陰作接問至，是謂天虛也。
　　肝先病，又遇天虛而感重虛也。
　　此謂天虛人虛也，又遇疾走恐懼，汗出於肝，肝為將軍之官，謀慮出焉，神位失守，神光不聚。
　　神光不聚，即圓光缺而不周，尸鬼乃干人也。
　　又遇木不及年，或丁年不符，或壬年失守，或厥陰司天虛也，有白尸鬼見之，令人暴亡也。
　　有此三虛者，即神遊失守，白尸鬼干人，頭如鷂身白，有白毛，見之吸人神魂，皆卒然而亡也。
　　已上五失守者，天虛而人虛也，神遊失守其位，即有五尸鬼干人，令人暴亡也，謂之曰尸厥。
　　但卒然而亡，口中無涎者，舌卵卵縮者，尸厥若出涎而舌卵者，盛厥也。
　　人犯五神易位，即神光不圓也，非但尸鬼，即一切邪犯者，皆是神失守位故也。
　　神失守位，雖其體中而二氣失位也，即神光不聚而邪犯之，有妖魅交通往來，皆是五神失守，乃邪所至也。
　　此謂得守者生，失守者死。
　　得守者，本位而五神各得其居，即神光乃圓明而聚矣，故一切邪不犯之乃生也。
　　得神者昌，失神者亡。
　　老子云：氣來入身謂之生，神去於身謂之死。故日命由神生，命生神在，即命生神去，即命夭矣。所謂神遊失守，即不離身，故不可便死也，其主管在頭上，三尊高位靈主言也，即太一帝君在頭，日泥丸，總神也，無英君左制三魂也，白元君右拘七魄也，即魂為陽神也，魄為陰鬼也，若無上三虛主之，神離位者死。今五神失守，亦有主歸，即神光不聚，圓光亦缺，故邪干犯之。若神失守其位，即知人生神昌。
　　黃帝內經素問遺篇卷之五
　　#1嗽：原作『軟』，據元刻本改。
　　#2溢：疑當作『嗑』。
　　#3下：疑當作『數』。
　　#4下：疑當作『數』。
　　#5其：此下元刻本有『復』字。
　　#6二：明刻本作『干』。
　　#7云：明刻本作『去』。
　　#8滅：原作『威』，據文義改。
　　#9二：元刻本作『三』。
　　#10戊：元刻本作『戌』。
　　#11地：疑當作『也』，從上讀。