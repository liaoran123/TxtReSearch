至言總
　　經名：至合二總。題會稽禹穴道士范倫然撰。五卷。底本出處：《正統道藏》太玄部。參校版本：《雲夏七籤》，收入該書第三十五卷。
　　目錄#1
　　卷一
　　齋戒六種
　　朝真
　　解穢沐浴
　　卷二
　　養生
　　卷三
　　禁忌
　　卷四
　　運氣
　　卷五
　　補導
　　老子按摩
　　法功過
　　#1至言總目錄：此目錄原無據本書正文標題輯補。
　　至言總卷之一
　　會稽禹穴道士范脩然撰
　　齋戒
　　夫入靜修真，要資齋戒；檢口慎過，其道漸階。
　　《南華真經》云：顏回曰：敢問其方。仲尼曰：齋！吾將語若。顏回曰：回家貧，不飲酒、不茹葷者數月矣，可以為齋乎？曰：是祭杞之齋，非心齋也。回曰：敢問心齋。仲尼曰：唯，道集虛。虛者，心齋也。又孔子問至道。老子曰：汝齋戒，疏淪而心，澡雪而精神，拮擊而智。夫道官然，難言哉！將為汝言其崖略。
　　《玄元皇帝聖紀》云：按諸經齋法，略有三種：一者設齋，以精。德解愆。二者節食齋，可以和神保壽。斯謂祭之齋，中士所行也。三者心齋，論疏淪其心，除嗜慾也；澡雪精神，去穢累也；拮擊其智，絕思慮也。夫無思無慮則專道，無嗜元慾則樂道，無累則合道。既心無二想，故日一志焉。蓋上士所行也。夫齋者，齊也；齊整三業乃為齊矣。若空守節食，既深識未齊，又唯存一志，則口無貪味。謂玆二法，表裹相資。
　　《大誠經》云：夷心靜默，專想不二，過中不味，內外清虛是也孔子雖薄閑節食，未解調心，故示齋法令其受道，而末學之徒孰能虛心一志哉！夫鄙乎祭祀之教，自謂得心齋之理，蓋嘖嘀怠慢之夫矣。雖口談空寂，無解其自#2，是自務也。
　　六種
　　第一，上清齋。有二法#3：一、絕群獨宴，靜氣遺形，三．清壇肅倡，依太真儀格，二、心齋，疏淪其心，澡雪精神。
　　第二，靈寶齋。有六法：一、金錄齋＝，教度國王；二、黃錄齋，救拔世祖；三、明真齋，懺悔九幽；四、三元齋，首謝違犯科戒；五、八節齋，懺洗宿新之過；六、自然齋，為百姓析福。
　　第三，洞神齋。精簡為上，絕塵期靈。
　　第四，太一齋，以恭肅為首。
　　第五，旨教齋，以清素為貴。
　　第六，徐炭齋，以勤苦為功。
　　此諸齋自古及今，登壇告盟，啟誓玄聖，或三日、七日、九日、十五日，皆晝夜六時行道，轉經禮懺，儀格甚重，條列上清，絕群獨宴，靜氣遺形。心齋之外，自餘皆是為國王民人、學真道士拔度先祖、己躬謝過、禳災致福之齋。此時移代異，不無詳略。於靈寶齋中，或為半景之齋，既無宿請，亦無言功，唯只一時或兩時懺悔，亦不三時上香，步虛禮經並闕，或小小齋中三禮嘆願，隨時去取，逐便制宜，既非大集，心達而已。
　　《三元品戒經》云：正月、七月、十月，天地水三官檢勾之日，可修齋。
　　《聖紀》云：正月七日，名舉遷賞上會齋。七月七日，名慶生中會齋。
　　十月五日，名建生下會齋。此三會齋，三官考核功過，依日齋戒，呈章賞會，可析景福。
　　《明真科》云：正月、三月、五月、七月、九月、十一月，一歲六齋月。能修齋上三天帝，令太一使者除人十苦。
　　《八道秘言》云：正月、三月、四月、六月、七月、八月、九月、十月、十一月，此九真齋月。一日、十五日、二十九日，此月中三齋日。正月一日名天臘，五月五日名地臘，七月七日名道德臘，十月一日名民歲臘，十二月臘日名王侯臘。此五臘日，並宜修齋，並祭杞先祖。
　　《明真科》云：月一日、初八日、十四日、十五日、十八日、二十三偶、二十四日、二十八日、二十九日、三十日，此為十直齋日。庚申、甲子八節，太一八神下司察人過咎。修齋，太一歡悅。庚申日，人身中三尸上天言人罪過。本命日，受法人身神吏兵上天計人功過。又甲子日半夜時，甲戌日黃昏時，已上天星真官下日。甲申日哺時，甲午日日中時，已上地星真官下日。甲辰日食時中，寅日平日一時，已上人星真官下日。其日，五嶽四讀神君各依方位糾察善惡，無不上聞。又丁卯日日出時，丁丑日鸚嗚時，已上天皇真官下日。丁酉日日入時，丁亥日人定時，已上地皇真官下日。丁未日日哺時，丁巳日禺中時，已上日人皇真官下日。其日修齋，五岳真人各遣五神營衛，記名仙錄。
　　《三洞奉道科》云：正旦為獻壽齋，初七日為延神齋，二月八日為芳春齋，四月八日為啟夏齋，五月五日為續命齋，六月六日為清暑齋，七月七日為迎秋齋，八月一日為逐邪齋，九月九日為延算齋，十月一日為成福齋，十一月十五日為啟福齋，十二月臘日為百福齋，二十八日為迎新齋，立春為建善齋，春分為延福齋，立夏為長善齋，夏至為朱明齋，立秋為遐齡齋，秋分為謝罪齋，立冬為遵善齋，冬至為廣慶齋。如此等齋，各具本經儀格。故學道不修齋戒，徒勞山林矣。
　　夫齋者，正以清虛恬靜，謙卑恭敬，戰戰兢兢，如履冰谷，若對嚴君，丹誠謙苦，必祈靈應。檢劫內外，無使喧雜。行齋之人，特忌斬衰孝子、新產婦人、月信未斷、及害瘡疥諸廢疾等，並不得升齋堂庭壇驅使，如願苦求預齋，乞解過咎者，任投詞為其陳懺悔謝，不得雜壇堂宇應行法事等，仍遷令別坐，兼忌六畜。蓋此等人穢觸真靈，賢聖不降，乃修齋無功也。
　　凡修齋，主虔誠，齋官整肅。至如香燈不備，亦曰疏遺。啟聖析真，莫先於此。香貴在沉水旎檀，依上清香珠丸合和，不得用甲麝。招真致靈，務存精志。如寒棲學真，道士修齋，單貧不可致者，亦宜以少為信，無令頓闕。若雜以乳頭，非道家所用也。初登齋，靜看焚香氣向東南西北直上者，五帝依向而至。
　　《登真隱訣》云：香者，天真用玆以通感，地衹綠斯以達言，非論齋潔。祈念、存思必燒香，左右侍香金童必為招真達意。
　　《登真隱訣》云：真人攝日暉以通照，役月精以朗幽。故然九光之微燈，晃八方之靜夜。
　　《四極明科》云：立春、春分然九燈於庭，立夏、夏至然八燈，立秋、秋分然六燈，立冬、冬至然五燈，本命日十二燈。自此陳乞謝過，祈恩，用燈於庭。法與修諸齋，自有燈數於庭記。依訖四時向王，唯本命向太歲，叩齒二十四，通祝日：
　　高上太真萬聖帝皇五帝四司總仙監真，今日吉辰，八節開陳。陽罪陰考，絕滅九陰。於今承此，拔釋七玄。免脫火鄉，永離刀山。三塗五苦，不累我身。得同天地，長保帝晨。五願八會，靡不如言。畢，解巾叩頭百二十過，當令額向地而已，勿令痛，竟復巾，仰天，心念：我身今日上享天恩．賜反形骸，受生飛仙。畢，仰咽二十四氣，止。如此三年，宿愆並除，身與真同。
　　《初真誠》：天真言，出家超俗，皆宿有良契，故能獨拔常倫。若慎終如始，精至修煉，當福七祖，慶流一門。所謂九層之臺，起於累土，千里之行，始於足下，乃至功成德就，白日昇天。故於開度之時，宜受初真之戒。其有十爾，當而受之。
　　第一戒者，不得陰賊密謀，害物利己，當行陰德，廣濟群生。
　　第二戒者，不得殺害含生，以充滋味，當行慈惠，以及昆蟲。
　　第三戒者，不得淫邪敗真，穢慢靈氣，當守貞操，使元缺犯。
　　第四戒者，不得敗人成功，離人骨肉，當以道助物，令九族邕和。
　　第五戒者，不得讒毀賢良，露才揚己，當稱人之善，不自伐其功能。
　　第六戒者，不得飲酒過差，食肉違禁，當調和氣性，專務清虛。
　　第七戒者，不得貪求無厭，積財不散，當行節儉，惠恤貧窮。
　　第八戒者，不得交游非賢，居處穢雜，當慕勝己，棲集清虛。
　　第九戒者，不得不忠不孝，不仁不信，當盡節君親，推誠萬物。
　　第十戒者，不得輕忽言笑，舉動非真，當持重寡詞，以道德為務。
　　能保此十戒，始終無虧，則天道佑之，神明輔之，欲求凶橫不可得也。若朝為夕替，泄慢正真，自貽其殃，無怨咎於高靈也。凡初入道之子，可不勗之。
　　朝真
　　《 朝真儀》 云：每月一日、十五日、三元日中。庚申、甲寅、甲子、八節、三會、本命等日，並須朝禮。若與戊辰、戊戌、天父、天母殺害日、帝日殺同者，即不可為之。凡朝禮，先一日以桃湯澡浴。法在解穢篇中。並不得食蔥、韭、蒜、乳酪等。至其日，更潔衣服，執香爐，至靜戶，叩齒三通，微祝曰：
　　守靜玉女，四明功曹，今欲朝禮，願通達上聞。
　　便開門，先前右足，至香案前，置爐案上，執簡平立，臨月叩齒三通，存思玉童玉女在香案上左右，即長跪，三捻香。訖，起，平立，又微樓身，發爐祝七曰：
　　太上玄元，五靈老君，當召功曹使者、左右龍虎君、捧香使者、三氣正神，急上關啟三天太上玄元道君，臣今正爾燒香朝真，願得九天正真生氣，降臣身中，令臣所啟速達，逕御太清紫微官至真玄元大道君几前。
　　畢，起，存心若至今闕前，再拜訖，又長跪，叩齒二十四通，祝曰：
　　正一盟威，弟子某稽首，歸身、歸神、歸命。太清玄元無極大道太上老君、太上丈人、天帝君、天帝丈人、九老仙都君、九氣丈人等百千萬重道氣，千二百官君，太清玉陛下，臣幸資宿慶，得奉道真，竊不自揆，輒希長生，誓以立功改過修德，乞願赦臣積生已來至於今日所犯元惡重罪，咸賜蕩除，許臣自新，補復前咎。令九祖父母幽魂苦爽皆下拔九幽，上昇天衢；令臣修道，克合誠請，削除死籍，注上玄錄，闔門之內共保元吉，生成之惠，實在於此。臣某叩頭，便以簡即叩頭。謹啟。若更有他事，任隨意言之，但不得煩之矣。訖，又再拜，便於禮處伏地，以簡叩頭搏頰。訖，復爐祝曰：
　　香官使者、左右龍虎君、捧香使者、三氣正神，當令朝真之所，自然降金液、丹玉、芝英，百靈眾真交會在香火前，令臣修道，克合至真，闈門受福，天下蒙恩。仙童玉女，侍衛香煙，傳奏所啟，徑御至真帝前。燒香時勿反顧，顧則誤真氣置衰應，又勿令囂喧，使至平明須了矣。
　　解穢沐浴
　　夫神氣清虛，真靈所守。身心混濁，邪氣害人。入靜思真，要須清潔。不履眾惡，吉祥止焉。道士女冠，受法已後，特忌腌穢。諸不宜者，不在履限。
　　《玄都律》曰：民家掩污，不過晦朔不得入，治哭亦三日穢。三年之喪未滿，百日並不得書符奏章，朝真入靜。違，奪算一紀。
　　太極法師曰：道士女冠，先無掩穢，哭亦不掩，唯須佩錄著身，被懸系臂。出後，香湯沐浴解腌穢。三日已後，始得入靜。
　　《三元品戒》曰：常以正月十五、七月十五、十月十五，平日一、中夜沐浴，束#5向以杓回香湯，左轉三十二過，閉目思日光在左目上，月光在右目上，五星纓絡、五雲蓋體，四靈侍衛。訖，便叩齒三十二通，祝曰：
　　天澄氣清，五色高明。日月吐暉，灌我身形。神津內澳，香湯煉精，光景洞曜，煥照上清。氣不受塵，五府納靈。罪滅三徒，禍消九冥，惡根斷絕，福慶自生。今日大願，一切告盟。身受開度，升入帝庭。
　　畢，仰咽三十二通止，便洗沐。畢，冠帶衣服，又叩齒十二通。祝曰：
　　五濁以清，八景以明，今日受煉，罪滅福生。長與五帝，齊真上靈。便出戶入室，依法行道。夫每經一掩，皆須沐浴。修真致靈，特宜清掙，不則多病。侍經真官，計人罪過。
　　沐浴香湯，用竹葉、桃枝、柏葉、蘭香等#6分內水中，煮十數沸、布囊濾之去滓，加五香，用之最精，解穢。夫掩忌臨屍、產婦、喪家齋食。產家三日並滿月食之。喪車、靈堂、見六畜生產、抱嬰兒、胎穢、哭，不得言死亡事及不祥事。
　　午前忌之，不得見血肉、死禽獸。寢臥、櫛髮、飲食、便曲，並不得向北。便曲，不得視三光。
　　餐十二辰肉、魚躁、五辛並忌言。
　　婦人有經通不得近，亦不得與同房戶寢臥，並造醮食及近道場。
　　如夢泄亦須解穢。
　　若見死屍、喪車，速存火從己心中直下，往燒之赫然，死柩喪車並為灰燼，便想烈風吹之。又閉目內視，令火自焚，舉體潔白，見穢氣消滅即解矣。
　　又存一真官頭戴錄中九鳳真官，口中含水噴灑，穢亦消解。
　　又朱書解穢符，書時三叩齒，穢合明天帝日閉氣書之。置水中，以刀子左攪水三匝，想見北斗星存水中，咒曰： 
　　百掩之鬼，速走萬里，不走斬死。西方白童子，急急如律令。則含水噴灑，穢氣都散。
　　歲除日勿得浴，元日勿得沐，尋常五日一浴，十日一沐。皆用桃竹。
　　至言總卷之一竟
　　#1精：《雲笈七籤》作『積』。
　　#2自：《雲笈七籤》作『因』
　　#3二法：原文奪心齋援，今據《雲笈七籤》擬補。
　　#4三：疑為衍文，《雲笈七籤》無。
　　#5東：原奪，據《雲笈七籤》補。
　　#6等：原奪，據《雲笈七籤》補。
　　至言總卷之二
　　會稽禹穴道士范脩然撰
　　養生
　　嚴君平《老子指歸》曰：遊心於虛靜，結志於微妙，委慮於無欲，歸計於不為，故能違生延命，與道為友。
　　《神農經》曰：食草者壯健多力，食肉者勇悍輕疾，食谷者智慧聰明，食石者肥澤不老，謂煉五石者也。食芝者延年不死，食元黑者地不能埋，天不能殺。是故食良藥與天相畢，日月列導，中經地不滅。
　　《孔子家語》曰：食水者善浮水而耐寒，謂因水而食也。食土者無心而不息，蚯蚓之類。食木者多力不治，熊象駱駝之類也。《準南子》曰：多力而拂之，戾戾不治之類也。食桑者有緒而蛾，是也。食氣者神明而壽，仙人是也。食穀者智慧而夭，人是也。不食者不死而神。直任喘息而無思慮。
　　傳曰：雜食者百病妖邪所鍾焉，所食愈少心愈開年愈益，愈塞年愈損矣。
　　《道機經》曰：人生而命有長短者，非自然也，皆由將身不謹，飲食過差，淫泱無度，作逆陰陽，魂神不守，精竭命衰而病萌生，故不能終其壽也。
　　老子謂文子曰：理身者太上養形，神清意平，百節皆寧，養生之本也。肥肌膚，充肚腹，開嗜慾，養生之末也。人能養其本者，節寢處，適飲食，和喜怒，便動靜內在己者，得而邪黑無由入。飾其外者傷其內，扶其情者害其神，見其文者蔽其真。故羽翼美者傷其骸骨，枝葉茂者害其根爹。是以靜漠恬淡所以養生也，和愉虛無所以據德也，外不亂內即性得其宜，靜不動和即神得其安，其謂養生以經世，抱德以經年，可謂體道焉。
　　《玄妙內篇》：老子曰，木黑至則骨節強，土黑至則肌膚充，金黑至則齒爪嚴，火為至則五體溫，水黑至則潤澤豐，風黑至則氣息流通旋行體中；風黑退則氣息逝，水黑退則潤澤竭，火黑退則溫暖歇，金炁退則齒弱，土炁退則肌膚虛，木炁退則骨節弊。勤導炁養性，以保六合者也。老子《西昇經》曰：偽道養形，真道養神。真神通道，能亡能存。神能飛形，並能移山。形為灰土，其何識焉。
　　又曰：人愛人不如愛身，愛身不如愛神，愛神不如舍神，舍神不如守身，守身長久，長存也。故神生於形，形成於神。形不得神，不能自生；神不得形，不能自成。形神合同，更相生，更相成。神常愛人，人不愛神。故絕聖棄智歸元為也。
　　又曰：聖人常安，與天地俱安而鬼神通，眾人皆安而所不安矣。蓋天道惡盈滿補虛空J毀強盛益衰弱，損思慮歸童蒙，塞邪智。聖人之樸也，是以天下上孝，可謂養母，常愛其母，身可長久。
　　《河圖·帝視萌》曰：侮天地者凶，順天時者吉。春夏樂山高處，秋冬居卑深藏，吉利多福，壽老無窮。
　　《洛書·寶予命》曰：古人治病之方，和以醴泉，潤以炁藥，不辛不苦，甘甜多味，常能服之，津流五藏，繫在心肺，終身無患。
　　《小有經》曰：少思，少念，少欲，少事，少語，少笑，少愁，少樂，少喜，少怒，少好，少惡。行此十二少，養生之都契也。多思則神殆，多念則志散，多欲則損智，多事則形疲，多語則炁爭，多笑則傷藏，多愁則心懾，多樂則意溢，多喜則妄錯昏亂，多怒即百脈不定，多好即專迷不治，多惡即憔悴無歡。此十二多不除，喪生之本也。唯無多者，幾近真人矣。
　　《大有經》曰：或疑者云：始同起於元物，終受炁於陰陽，載形魄於天地，資生長於食息，而有愚有智，有強有弱，有壽有夭，天耶？人耶？解者曰：形生愚智，天也。強弱壽夭，人也。天道自然，人道自己。始於胎炁充實，生而乳哺有餘，長而滋味不足，壯而聲色有節者，強而壽；始而胎炁虛耗，生而乳哺不足，長而滋味有餘，壯而聲色自放者，弱而夭。生長而合足，加之以道養，年未可量也。
　　太史公司馬談曰：夫神者，生之本。形者，生之具也。神大用則竭，形大勞則弊。神形騷動，欲與天地長久，非所聞也。故人所以生者，神也。神所託者，形也。神離則死，死者不可復生，離者不可復返，故聖人重之。夫養生之道有都領大歸，未能動而曲會，但思與之俗反，與俗反則暗勝徹，獲過半之功矣，有心之徒可不察歟？
　　青牛道士封君達曰：其養性之，法即可施用。其大略：體欲常勞，食欲常少，勞無過極，少元過虛，去肥膿，節鹹酸，靜思慮，損喜怒，除馳逐，慎房室，春夏施瀉，秋冬閉藏，則可幾於道矣。
　　穎川胡昭字孔明，曰：常人不得元欲，又復不得無事，但當和心約念，靖身損物，先去亂神犯性者，此嗇神之一術。
　　《黃帝中經》曰：夫稟五常之炁，有靖有躁，剛柔之性，不可易也。靖者不可令躁，躁者不可令靖。靖者躁者，各有其性，違之則失其分，恣之則害其生。故靖之弊在不開通，躁之弊在不精密。治生之道，慎其性，因其分#1，使抑引隨宜，損益以漸，則各得適矣。然靖者壽，躁者夭。靖而不能養喊壽，躁而能養延年。然靖易御，躁難將，盡慎養之宜者，靖亦可養，躁亦可養也。髮者，血之窮也；齒者，骨之窮也；爪者，筋之窮也。千過梳頭髮不白，朝夕啄齒齒不齲，爪不數截筋不替。
　　《中經》曰：語笑欲令至少，不欲令聲高。當虛心下黑，與人不競，若過語笑，損肺傷腎，精神不定，一二。語過多則肺傷口燥，笑過多則腎轉腰痛，此其效驗者也。射獵捕搏，喜而大笑者，絕藏黑，或有即惡
　　者，設令當時未覺，一二年後發病，良醫所不能治。夫五穀充肌體，而不能益壽，百藥療疾延年，而不能切口。切口充肌者，俗人所珍，若延年者，道之所寶。
　　《素問》：黃帝問岐伯曰：余聞上古之人，春秋皆及度百歲而動作不衰，血氣而壯。今時之人，年半百而動作皆衰者，時世異耶？人將失之耶？岐伯曰：上古之人，其知道者，法於陰陽，和於衛數，房中交接之法也。飲食有節，起居有度，不妄作勞，故能形與神俱而盡終其天年，年度百歲。今時之人不然也，以酒為漿，以妄為常，醉以入房，以欲竭其精，以耗散其真，不知持滿，不時御神，務快其心，逆於生樂，起居元節，故度半百而衰也，
　　黃帝曰：余聞上古聖人論理人形，別藏府，正絡脈，經#2合遇六合，各從其經，黑穴所發各有處所，各有分部逆順，各有條理，四時陰陽盡有經紀，外內之應皆有表裹，其信然乎？岐伯曰：夫上古聖人之數也，下皆為之，虛邪賊風#3，避之有時，恬淡虛無，其心真黑從之，精神內守，病安從來？是以其心閑安而不懼，形勞而不倦，黑順欲從皆得所願。故美其食，任其服，樂其俗，高下不#4相慕，故日其民朴。是以嗜欲不能勞其目，淫邪不能惑其心，賢愚不能懼於物，故合於道數。故能年
　　度百歲而動作不衰者，以德全而不危也。
　　黃帝箴經曰：願聞邪淫浮衍之道奈何？岐伯曰：邪從外襲內，而來有定舍也。反淫於藏，與營衛俱行，而與魂魄飛揚，使人外不得安而夢。黑淫於府則有餘於外，不足於內；黑淫於藏則有餘於內，不足於外。陰黑盛則夢涉大水而恐懼，陽黑盛則夢涉炎火而墦媾，陰陽俱盛則夢相救。上盛則夢飛，下盛則夢墮。甚飽則夢與，甚飢則夢取。肝盛則夢怒，肺盛則夢恐怕飛揚，心黑盛則夢喜笑恐畏，脾黑盛則夢歌樂、體重而不舉，腎黑盛則夢腰脊兩不屬。厥黑客於心，則夢見山丘煬火。厥黑客於肺，則夢見飛揚，見金鐵之黑奇物。厥黑客於肝，夢見山林樹木。厥黑客於脾，則夢見丘陵大澤、壞屋風雨。厥黑客於腎，則夢見臨淵沒於水中。厥黑客於膀胱，則夢見行。厥黑客於胃，則夢見飲食。厥黑客於大腸，則夢見田野。厥黑客於小腸，則夢則聚邑街衢。厥黑客於膽，則夢見鬥訟自剖。厥黑客於陰，則夢見接內。厥黑客於頂，則夢斬首。厥黑客於鉼，則夢見行走而不前，及居深地棄中。厥黑客於股肱，則夢禮節拜跪。厥黑客於胞，則夢見搜便。
　　黃帝曰：春三月，此謂發陳。天地俱生，萬物以榮，夜臥早起，廣步於庭，被發緩形，以使志生，生而勿殺，與而勿奪，賞而勿罰，此春黑之應也，養生之道也。逆之則傷於肝，夏為寒為變，奉長者少。夏三月，此謂蕃秀。天地黑交，萬物華實，夜外早起，無厭於日，使志元怒，使英成秀，使黑得泄，若所愛在外，此夏黑之應也，長養之道也。逆之則傷心，秋為疚瘧，則奉收者少，冬至重病。秋三月，此謂容平。天黑以急，地黑以明，早臥早起，與鸚俱興，使志安寧，以緩利形#5，收斂神黑，使秋黑平，無外其志，使肺黑清，此秋黑之應也，養收之道也。逆之傷肺，冬為餐泄則奉藏者少。冬三月，此謂閉藏。水冰地坼，無擾乎陽，早臥晚起，必待日光，使志若伏若匪，若有私意，若己有得，去寒就溫，無泄皮膚，無使黑極奪，此冬黑之應，養藏之道也。逆之則傷腎，春為痿厥，則奉生者少。是以聖人順之，故身元其疾，萬物不失，生黑不竭。逆春黑則少陽不生，而肝黑內變；逆夏黑則太陽不長，心黑內洞；逆秋黑，則太陽不收而肺黑焦滿；逆冬黑，則少陰不藏而腎黑濁沉。夫四時陰陽者，萬物之根黑也。是以聖人春夏養陽，秋冬藏陰，以順其根，故與萬物沉浮於生長之門。
　　肝色青宜食鹹，大豆、豕肉、栗皆鹹也；心色赤宜食酸，麻、犬肉、李皆酸也；肺色白宜食甘，稻米、牛肉、棗皆甘也；脾色黃宜食苦，麥、羊肉、杏皆苦也；腎色黑宜食辛，黃黍、鸚肉、桃皆辛也。辛散，酸收，甘緩，苦堅，鹹濡。
　　凡毒藥攻邪，五穀為養，五果為助，五畜為益，黑味合而服之，精黑長益。此五味者，辛甘苦鹹酸各有所利，或散，或收，或緩，或堅，或濡。此四時五藏所病，五味所宜也。久視傷血，久臥傷黑，久立傷骨，久行傷筋，久坐傷肉，是謂五勞所傷也。凡貴脫勢者，雖不中邪，精神內傷，身必死亡。非妖禍外至，直由冰炭內結，則傷崩中嘔血而亡者也。始富後貧，雖不傷邪，皮焦屈筋，委辟，內為率。貧富之於人，利害猶輕於權勢，故疾病止於形骸而已矣。
　　夫養性者，欲使習以成性，性自為善，不習而無不利也。性既自善而外病皆悉不生，禍亂不作，此養性之大經也。善養性者，則治未病之病。故養性者，不但餌藥食霞，其在於五常俱全，百行周備，雖絕藥餌，足以遐年。德行不充，縱玉酒金丹，未能延年壽。故《老子》日陸行不畏虎兕者，此則道德之祐也，豈假服餌而祈遐年哉！聖人所以和藥者，以救無行之人也。故不悟過者，抱病歷年，而不修一行；纏病沒齒，終元悔心。此其所以岐和長遊，彭附永歸，良有以也。
　　嵇康曰：養生有五難：名利不去為一難，喜怒不除為二難，聲色不去為三難，滋味不絕為四難，神慮精散為五難。五者不徙，雖心希難老，口誦至言，咀嚼英華，呼吸太陽，不能回其操，不免夭其年。五者元於胸中，則信順日濟，道德日全，不祈禱而有神，不求壽而延年。此亦養生之大經也。然或有服膺仁義，無甚奉之累者，抑亦亞乎！曰：
　　岐伯曰；人年四十而養，陰黑自半也，起居衰矣。年五十體重，耳目不聰明。年六十陰委，黑大衰，九竅不利，下虛上實，涕泣俱出。故曰：知之則強，不知之則老。故曰：同出而異名。智者察其同，愚者察其異。愚者不足，智者有餘，則耳目聰明，身體輕強，年老須壯，壯者益理。是以聖人為無為，事無事，樂恬淡虛元之境，縱欲快志，得虛無之守，故壽命無窮，與天地終始，此聖人之理身也。
　　真人曰：雖當服餌而不知養性之衛，亦難以長生也。養性之道，不欲飽食便外及終日久坐，皆損壽也。欲少勞但莫大疲及強所不堪耳。人食畢當行步，躊躇有所循為快也。故流水不腐，戶樞不蠹，其勞動故也。人不可夜食，食畢但當行步，計使十數里往來，飽食即外生百病，不消散，久成積聚。食少而數不欲頓多，難消也，常欲令如飽中飢飢中飽。善養性者，先飢乃食，先渴後飲，食畢當行，行畢使人以粉摩腹上數百遍，易消大益人，令人能食元病。暮外當閉口，口開即失黑邪入。外欲屈膝側臥，不欲如屍，慎之！夫欲快意任懷，自謂達識知命，不泥異正，極情肆力。不營持久者，聞此言雖風之過耳，電之經目，不足喻也。雖身枯於流連之中，黑絕於綺執之問而甘心焉，亦安可告之以養性哉！匪唯不納，反謂妖訛也，而望彼信之，所謂明鏡給於矇瞽，絲竹娛於聾夫者也。
　　《抱朴子》曰：一人之身，一國之象也。胸腹之位，猶宮室也；四肢之列，猶郊境也；骨節之分，猶百官也；神，猶君也；血，猶臣也；黑，猶民也。故能理民，則能治國也。夫愛其民，所以安其國；愛其黑，以全其身。民散國亡，黑竭則形死。死者不可生也，亡者不可存也。是以至人消未起之患，治未病之疾，醫之於元事之前，不追之既逝之後。民難養而易危，黑難清而易濁。故審威德所以保社稷，割嗜慾所以固血黑，然後真一存焉，三七守焉，百害卻焉，年壽延焉。人年五十至於一百，美藥勿離手，善言勿離口，亂想勿經心。恆以深心至誠，恭敬於物。慎勿詐善，以悅於人。
　　《道基經》云：枕高則肝縮，枕下則肺騫，以四寸為平，枕席令軟，其息乃長。《道林品》及《觀門經》：行黑，枕高二寸半。
　　《太清經》曰：下卷，神枕法云：五月五日，若七月七日，取山林柏為枕，長一尺二寸，高四寸，空中容一斗二升，令廣三寸五分，柏心赤者為蓋，厚四分，蓋上為三行，每行四十孔，凡百二十孔，孔容一黍粟，乃取藥內中用之也。
　　芍窮、當歸、白芷、辛夷、杜衡、山蘇、藥本、木蘭、肉徒蓉、柏實、蒼芭人、簾蕪、款冬花、白鮮、秦椒、桂心、乾薑、飛廉、防風、人參、桔梗、白斂、刻實、蜀椒
　　右二十四味以應二十四氣，又加八毒藥以應八風。
　　烏頭、附子、華蘆、皂莢、茵草、譽石、半夏、細辛
　　右共合三十二味。皆吹咀，以毒藥居草香下，按次滿枕，中為布囊以衣枕。枕之百日，筋骨勁強，面有光；一年，身盡香；四年，白髮黑，落齒生。常別作一章囊，臥起輒盛覆之，勿令黑泄。年易新藥，令三十二種藥，令得一斗二升者。一種轉取屑三合七圭八撮五分之四也。且藥有體重虛實，又應·飄兩率取之。今按大散家品藥一石：木十兩六銖得一升四合，乾薑三兩二十銖得五合，桂心三兩十四銖得五合，防風二兩四銖得四合，桔梗二兩九銖得四合，人參一兩二十銖得三合，黃苓十七銖得一合，細辛一兩二十一銖得三合，附子十九銖得一合，狹苓十八銖得一合，譽石一兩六銖得一合，牡蠣十六銖得一合。此並諸藥之舊率，合應至分等，枕藥先各各依式量之也。
　　至言總卷之二竟
　　#1其分：此二字原倒，據文義乙正。
　　#2經：《素問》無此字。
　　#3夫上古聖人之數也，下皆為之，虛邪賊風：《素問》作『夫上古聖人之教下也，皆謂之虛邪賊風』。
　　#4不：原奪，據《素問》補。
　　#5利形：《素問》作『秋刑』。
　　至言總卷之三
　　會稽禹穴道士范脩然撰
　　禁忌
　　王泯山人《養生方論》云：病由口入，節宣方也；生勞敗靜，養道性也；酸鹹以時，禮醫具也；補瀉以性，草經明也。性調乎食，命延乎藥，斷可識也。蕨寥害筋，蒜韭傷血，生葷損氣，蔥躁炙神，理生之明戒也。白蒿芣音下苗地黃苗也、惡實、牛勞、苜蓿四物，濟身之要也。
　　退與不退，寡之於思慮；進與不進，在秉之常志。
　　凡一切五辛皆害於藥力，又薰人神氣。
　　凡桃、李、芸、薹、蒜、韭等，不宜丈夫，亦宜少食漸斷。
　　凡人年四十已下，不宜全食補丸散，為陰氣尚未足，陽氣尚盛之故也，特宜慎之，就補中有延緩和通者可矣。
　　酉後不飲食。若冬月夜長及性熱，少食溫軟物，食訖，搖動令消，不爾成腳氣。
　　入春，宜#1晚脫綿衣，令人傷寒霍亂，不消食，頭痛。
　　衝熱汗出，不宜洗身漱口，令人五藏乾，少津液。
　　外不用著燈及被覆頭面，兼不用開口。冬夏不用枕玲物鐵石等，令人眼暗。
　　《抱朴子》曰：或問所謂傷之者，色慾之間乎？答曰：亦何獨斯哉？然長生之要，其在房中之道。上士知之，可以延年除病；其次不以自伐。若年尚少壯，而知還陰丹以補腦，採七液於長谷者，不能服藥物，不失三百歲，但不得仙耳。不知其術者，古人方之於冰逐之拒盛湯，羽苞之中蓄火者也。且又才所以不逮而困思之，傷也；力所以不勝而強舉之，傷也；深憂重患，傷也；悲哀憔悴，傷也；喜樂過差，傷也；汲汲所欲，傷也；戚戚所憂，傷也；久談言笑，傷也；寢息失時，傷也；挽弓引弩，傷也；沉醉嘔吐，傷也；飽食即外，傷也；跳走喘乏，傷也；歡呼哭泣．傷也；陰陽不交，傷也。積陽至盡，至盡則亡，非道也。是以養性之方，唾不遠，行不疾步，耳不極聽，目不極視，坐不至疲，臥不至慎，慎，居致反，冀；強也，直也。先寒而衣，先熱而解，不欲極飢而食，不欲渴而飲。食不過多，凡食過多，即結積聚，飲過多則成痰癖。不欲甚勞，不欲甚逸，不欲甚流汗，不欲多唾，不欲奔車走馬，不欲極目遠望，不欲多啖生玲，不欲飲酒當風外，不欲數沐浴，不欲廣志遠求，不欲規造異巧，冬不欲種溫，夏不欲極凍，不欲露星下，不欲外中見扇。大寒、大熱、大風、大露，皆不欲冒之。五味不欲偏多，故酸多則傷脾，苦多則傷肺，辛多即傷肝，鹹多則傷心，甘多則傷腎，此五行自然之理。凡言傷者，亦不便覺，謂久則損壽耳。是以善攝生者，外起有四時之早晚，興居而有至和之常制，筋骨有偃仰之方，杜#2閑邪有吞吐之術，流行榮衛有補瀉之法，節宣勞逸有與奪之要。忍怒以養陰氣，抑喜以養陽氣。然後先將草木以救虧缺，服金丹以定不窮，養性之道，盡於此矣。
　　黃帝曰：一日之忌，夜莫飽食。一月之忌，暮莫大醉。一歲之忌，暮莫遠行。終身之忌，暮莫燃燭。行房勿得起恨於常以息怨仇#3。一切溫食及酒漿，臨上看不見物影者，勿食，成卒病。若已食腹脹者，急以藥下之。諸熱食鹹物竟j不得飲食玲水、醉漿水，令失聲也。
　　酒可以和諸藥物，服氣辟穀兼先有宿疾應下藥，所須飲三二盞，可通暢。傷多則暢極醉，有腐腸爛脾潰髓蒸筋之毒，傷損壽命，五情昏亂，特宜忌之。穎川韓融字元長，曰：酒者，五穀之華，味之至也，亦能益人，亦能損人。若服散藥過飽滿失，飢虛，犯風寒觸霧露者，節其分劑而飲之，宣消邪氣卻風禦寒。藥之效驗，莫過於酒。血脈養性者，所宜慎也。又酒令人假健，醒時所以不欲不能，醉皆強為之。積習轉久，升量轉多，酒熱不腹為用，體氣漸弱，精神昏亂，害性喪生之所由也。
　　凡人不得北首而外，外之勿留燈，令魂魄六神不安，多愁恐。亦不可北向吃食，北向尿。北向久坐思惟不祥。起勿北向唾罵，犯魁呈神。勿北向冠帶。勿怒目視日月光，令人失明。
　　凡大汗勿脫衣，得偏風半身不遂。凡熱食汗出，勿盪風，發痙，頭痛，令人目泄饒外。
　　睡，勿歌，不祥起。外勿大語，損氣力。臥時頭邊勿安爐火，火氣蒸人目赤及鼻乾、目暗。
　　冬日溫足凍腦，春秋足腦俱凍，此聖人之常道。日一起勿慎志，日一下林勿叱呼，勿惡言，勿舉足向火對鼇罵晉，勿咨嗟吁奈何聲，此名請禍，特忌之。勿堅膝坐而交臂膝上。勿令髮覆面，皆不祥。清日一聞諸善事；聞惡事，即於所來方唾之，吉。惡夢旦不用說，以含水向束方噴之，云：惡夢著草木，好夢成寶玉。即無咎矣。
　　凡上林，先脫左足履，或遠行乘車馬不用回顧，則神去人。
　　凡一切鄧飛蠢動，不可故殺傷損。至於龜蛇，此二物有靈，異於他族，或誤殺他有靈者，或陰精害人，探宜慎。
　　慎勿陰霧中遠行也。
　　凡行來坐外，常存北斗魁呈星在人頭上，所向皆吉。
　　勿食父母兄弟及自身本命等肉，令人魂魄飛揚，家出不孝悌子息。
　　凡旦起，著衣誤翻著者，云吉利，便著，無苦也。衣有光，當三振之，云：殃去，殃去！則無害。
　　勿塞井及水溝漬，令人目盲。向午後陰氣起，不可沐髮，令人心虛、饒
　　汗、多夢、頭風也。
　　諸應渡溪水，溪中先有沙虱水弩者，勿在水中浴，欲渡時待驢馬渡後而渡。有射公者，射人影即死。先以物打水，水弩即發，發後急渡無妨。
　　夫山有烏土出泉者，不可久居，常食作瘦病，人不得喜，發卒瘡。
　　諸山有孔，曾採銅寶者，唯三月九月可，餘月山閉氣，入者卒死。
　　老子《養生經》曰：人飲食，慎勿伏食，凶。熱食勿令汗液流入食中，傷人。食玲物令齒痛，食熱物令灼唇。食畢當摩腹二三百下以來，除去百病。水銀不得近牙齒，發斷腫，善落齒。
　　礬石不生入藥，食之中破人心肝。
　　凡服仙藥，常向本命服。畢，勿道死喪事、凶事，犯傷胎神，徒服無益也。服神藥勿北向，亥子日勿服藥。
　　沈義口訣云：道士結頭理髮及飲食施為，履屐枕褥皆勿令非道者見而
　　干犯之。
　　陳安世口訣云：服食藥物，不欲食蒜及石榴子、猜肉、犬肉。
　　黃石公口訣云：桂不可日日嚼之，損骨壞筋。
　　空腹不用見臭尸，尸氣入脾，令舌上生白膜起，口常臭，宜飲少酒見之稍可。終不如不見。
　　觸寒來寒未解，食熱食成刺風。
　　飽食竟沐髮，作頭風。
　　凡銅器蓋食，汗出入食中，發惡南陽張衡，字平子日：冬至陽氣歸，內中熱物入胃易消化，夏至陰氣潛，內物入脾難消化。距四時不欲食迎節之物，所謂不時傷性，損年。
　　穎川陳紀字元方日：百病橫生，年命橫天，多由飲食之患，過於聲色。聲色可絕之逾年，飲食不可廢之一日。為益亦大，為惡且切。審滋味百品，或氣勢相代，觸其禁忌，便成疹毒。緩者，積而疹，急者，交而暴。至於飲酒啖棗，令人昏悶，此甚驗也。
　　高平王熙字叔食曰：食不欲雜，雜則有相犯者，當時或無災患，積久為人作疾。又夏至迄缺分節，食肥膩餅躍之屬，此物與酒水放果相妨，當時不必皆病，入秋節變陽消陰，寒氣總至，輒多諸暴卒病厲，由於涉夏取玲太過，飲食不節故也。而惑者，以病至之日便謂是受病之始，不知其所由來者漸矣。
　　至言總卷之三竟
　　#1宜：《雲笈七籤》『宜』上有『不』字。
　　#2杜：《抱朴子》『杜』下有『疾』字。
　　#3於：《雲笈七籤》『於』下有人字。
　　至言總卷之四
　　會稽禹穴道士范脩然撰
　　運氣
　　混元之氣，自無而生有。有日太極，是生兩儀，兩儀既分，四象昭晰，陰陽變化，萬物生焉。然後形質成立，而愚智不同，生靈之涯短長區別，蓋因受納元和，清濁損益也。世人多不能順時和氣，理藏安神，信其老衰，任其亡滅，甘為壽命之限，良可悲哉！
　　夫身之有氣，若川之有水。水能覆舟，亦能載舟；氣能生身，亦能滅身。運深厚之水，則能載非常之舟；積深厚之氣，則能持非常之命。水積深厚，必成泉源；氣積深厚，必達精田。精田者，神明也。神存則身立，神去則身亡。故須積運氣力，存養精神，長生之道也。
　　老子《西昇經》曰：身之虛而萬物至，心之無而和氣歸。故善養身者，藏身於身而不出，藏人於人而不見。故君子之治也，必先死於國。既死不亡，其國盛也。民不敢散，更復充也。若能知常，施行返。眾人歡樂，用生生也。動而失之，壽命竭也。夫天下大物甚綿綿，冥冥．混沌不可知。知之者去之，欲之者離之，近之者遠之。是以聖人非託於天下，非托於鬼神，亦非託於萬物，常以虛為身，亦以無為心。此兩者同謂之無身之身，元心之心，可謂守神。守神玄通，是謂道同。
　　《黃老經玄示》曰：天地施化，與物無窮；人道施化，形神消亡。轉神施化，精竭故衰。形本生於精，精生於神。不以精施，故能與天合德；不以神化，故能與道同域。
　　又曰：道者，氣之率；氣者，體之充。善充者，遂其志；惡充者，喪其形。故行氣之法，少食自節，動其形，和其氣。因輕而上之勿過失，突復而還之，其狀若煙。正體正形，心意專一，固守中外，上下俱閑，神周形骸，滌，暢四溢，修守關元，滿而且實，因而推之，眾邪自出。
　　《老子》曰：食氣咽精，受明玄經；生道要妙，出幽入冥。上固雲門，下固靈根；如雲無足，如水無根。元氣混沌，變化太清；審而握之，久久自靈。知之甚易，行之甚難矣。夫修生之人，德以形為車，道以氣為馬，魂以精為根，魄以目為戶。形動德散，氣越道叛，精消魂損，目動魂亂。是以聖人靜形閉氣，畜精愛視，道德虛凝，魂魄堅固，守形一神，萬道乃成，就道變化，臨危不懼。子能修之，得道大要。
　　夫生不再來，故道之以氣也，保氣得道則長生。神者，精也。寶精則神明，神明則長生。
　　氣行之則為道也，精存之則為寶也。行氣一名煉氣，一名長息。法正偃外，握固漱口，咽之三咽。行氣鼻但內氣，口但出氣，徐縮鼻引之，莫極滿，極滿則難還。初為氣之時，入五息己一息，可吐之也。每口吐氣欲止，轉一吐之，乃復鼻納之，不爾或令人咳逆。
　　欲行氣先安其身，和其氣，無與息爭。若不和且止，和乃為之。當守之勿倦，氣至形安。鼻息和則氣來至，自覺形熱則汗出，且勿起，安養務欲久，久則三蟲自去，意相分明也。常夜鸚嗚祝曰：
　　束方青牙，服食青牙，飲以朝華，三咽止。
　　南方朱丹，服食朱丹，飲以丹池，三咽止。
　　中央戊己昂昂，服食精氣，飲以醴泉，三咽止。
　　西方明石，服食明石，飲以靈液，三咽止。
　　北方玄滋，服食玄滋，飲以玉飴，三咽止。
　　如此三十日，蟲皆死。正神正氣自安定，伏尸不復還心中，子自仙矣。
　　《老子玉曆中經》曰：養生之術絕俗事，約歸清淨養元氣。和精蓄神還返生，審欲修道守自然。慎無導引勞爾形，辟穀不食餓子精，六甲陰陽勿擾傾，心狂意亂神去形，枯骨獨立歸黃泉，靜處冥室養爾神，精熟思之道自然。其三一之篇，乃元氣之祖，酌自然之和，其要在於抱一而無離矣。
　　《漢武帝內傳》：西王母謂帝曰：《太上真經》所謂行益易之道，益者，益精，易者易形，能益能易，名上仙籍，不益不易不離死厄。行益易者，謂常思靈寶。靈者，神也；寶者，精也。子但愛精握固，閉氣吞液，氣化為血，血化為骨，行之不倦，神精充溢。為之一年則易氣，二年則易血，三年則易脈，四年則易筋，五年則易骨，六年則易皮，七年則易貌，八年則易髮，九年則易形。易形則變化，變化則道成，道成則位為仙人，吐納六氣口中甘香，飲食靈芝存得其味，則自然輕舉矣。凡人為之亦得延年。
　　山人廖庠《服氣訣》曰：凡學服氣，先二時齋食，燒香左右，經二七日臧一食，每了良久即安坐閉氣，息慮凝神。若不用心刻意，徒勞服氣，終無益也。凡言閉氣者，外氣不入，內氣不出，是於其中問自便調息，無令煩悶，·稍覺悶熱，以口微微噓出口中氣也，日久月深，氣如雲行。氣既行矣，亦自長久，從此宜令斷穀。服氣之法，臨時口訣所古。閉氣靜慮，然後鼓口咽氣，以飽為度也。不愈，再宿真氣便行，更無飢渴。若自看經方必有疑誤耳。先須入精思定門，不然者，縱得氣皆濁而不精也。若氣與心俱煉，一得真氣永不失也。設使在官，理據都無所妨，神情不撓，信益清虛。如覺四體贏弱，即吃一頓美食補之，明日即止。服餌如初、常須作意忌鹹酸之物、大蒜等，餘淡味任吃，仍不得多也。每飲酒無令極醉。鍾乳、雲母等分，胡麻、地黃、枸杞、麥門冬、狹苓、黃精諸藥煎酥蜜棗栗，俱可助氣也。縱不俱備，但常得一味藥，食即無虛損也。夫真氣入口，便不覺飢。其初學之人，未得要妙，以不飢故成，即欲斷穀頓絕麻麥，乃不知速受風虛，竟無所成，卻招諸疾也。每食飽良久，即閉氣，飢即服氣，行住坐外，不妨修習。事須腹中常有藥，食時時飲少許藥酒，以助氣也。所謂年月未足，飢肉常疏。若勤著功夫，四五年問穀精方盡，氣精漸凝，久久真氣自成。若願住人問，自知道氣成就，容顏不衰，志願兼廣，與俗有綠者，長年在人寰，物不能損也，遇食便吃無妨也，不食尤清虛。若速求昇仙，必歸名山修行道業，永絕攀綠，不過十年，白日輕舉，昇仙之日，使夫時人知見，無涉暗行之議，可謂真仙矣。
　　夫金漿、玉液並口中唾，名日華池，漱而作之，非求所致，亦名日自然金液玉泉也。語曰：煉氣成真，識能通神。胎息守一，與天相畢。還丹胎息，延年無極。穀氣實而腹虛，胎氣虛而腹實。然初服氣之人，語不高聲，恐傷和氣，三年之外，精氣不少用，動無妨。若陽道輒起，慾想便生，未可近房室，且須正外，冥目閉氣，嗜喪萬物，須臾精氣流布，悉遍骨髓及血脈、毛髮以來。此賢聖至人忍力成就，能行此法也。然房中之術，學道先須知此為要，既此漏身必資陰陽之事，安可不知耳？恣色想慾動或於夢寢中失精，若能時時行之還卻補腦，即能制得夢邪魅及玲熱蓄滯及諸漏泄也。故《南華篇》云，聖人貴精，是其義也。
　　又晦朔外未起，即閉氣，使氣通流，猶如江河不暫停擁，擁則病生。常須作意閉精氣，煉訖，即咽氣液三五度補之，直至昇仙之日，行氣方伏。故《老子》曰：上士聞道，勤而行之。斯之謂矣。
　　夫行氣百日以來，腸猶有糞，宜作湯餅吃，半碗不足，更加，但勿極飽。勿向廁中，先拳兩手當腹四邊授捺之，乃閉氣良久，宿糞自下。每日吃藥食及胡麻緬，常依前法下之，去腸中積聚也。常含棗核，取津液數數吞之，其唾亦永不奔之。所謂涕唾為上精，上精不脫，下精不泄，自得長生。然睹一切色相，常須抑挫身心，無令慾情輒起，如覺起即作意安神定志，若能行心遍定，睹相不起，是謂得道者。當思氣時，氣清心湛，不求輕舉而得飛仙，不求成道而道自然也。證學者尋此理，無以徒行哉！ 
　　臥取氣者，微息兩股，仍動兩足指鉤下，乍急乍緩，便縱四體，凝神寂慮，一如前法以送氣。雖言送氣，不必使心，心寂氣融，其理自妙。氣行之際形相顯，如急有病處及諸毒所損，須微弩腸，握固閉氣，作意長息以心服而攻其病處，良久即愈，不能為患也。每平明未起，即於被底熱摩手熨面動目神光，挽耳及兩鬢，鬢前後髮際直至頂上以來，總須將手拔之，使血脈通流，能止白髮也。
　　若氣煉息長習為內息。為內息者，氣不由於玄牝也一口嘗不可入氣，若鼻出入俱順也。口入氣者名為逆氣，極損人，慎勿令氣從口入也。若四體煩擁，五藏不調，閉煉訖即須導引，按摩噓呵，了即須飲少藥酒排風，於是息慮坐良久，任性所適。
　　夫學道服氣之人，未得精妙，不得妄傳受人，彼此俱損矣，殃及先亡耳，故亦先隕本壽，屍乃便求長生爾！ 
　　每朝先叩齒，吐故納新二七遍，然始閉氣服氣也。日一夕氣法曰：每日旦，旦夕者陰陽轉換之時。凡旦五更初，暖氣至，名日陽息而陰消。暮日入後，玲氣常出天地、日月、山川、河海、人、六畜、草木一切萬物體中，代謝往來，無一時休息。然一進一退，如晝夜之更迭，如海水之朝夕，天地消息之道也矣。展兩手於膝上，徐捺支節，口吐濁氣，鼻引清氣。凡吐者，去故氣，亦名死氣。納者，取新氣，亦名生氣。故《老子經》曰：玄牝之門，天地之根，綿綿若存，用之不勤，言口是天地之門，可以出納陰陽死生之事云云。良久，徐徐乃以手拓上拓下，拓前拓後，瞠目，張口，叩齒，摩眼，押頭，拔耳，拔髮，戾腰，咳嗽，發揚震動也矣。雙作隻作，反手為之，然後掣手足仰展，數九十而止。抑下也。徐徐定心，精思內觀，想見空中太和元氣，下入毛髮之際，漸漸入頂，如雨暗雲行入山川間而入皮肉，至骨腦，漸漸下入腹中，四支五藏皆受其潤，如水深入地。若徹則覺腹中有聲汨汨然，意專存思，不得散亂。斯須元氣達於氣海，轉達涌泉，若徹則覺身體振動，兩腳踡屈，亦令林有聲拉拉然，則若一通、兩通，乃止，日別得三通，則覺身體滑澤，面色光瑩，膚毛潤悅，耳目精明，令人美食力健，百病皆去。年五十歲，長存不忘。得滿千通，則仙道不遠。
　　調氣治病法曰：夫調氣治病乃至大患，調氣百日，眉鬢便生，余病不足言也。凡言調氣之法，夜半後日中前則名生氣，可調服之。日中後半夜前名為死氣，不可調服之。調氣之時，仰臥，林席厚軟，枕高下共身平，舒手展腳，兩手握固，去身四五寸，兩腳相去四五分，引氣從鼻入，至足即止，有力更取。久住氣悶，從口細細吐出之。盡，還從鼻細細引入，出氣，一准前法。若患寒熱及卒患癱腫，不問日中夜後，患未發前一食問，即如調，未差來日更調之。若患心玲病，氣即呼出之；肝病，氣噓出之；肺病，氣咽出之；腎病，氣吹出之；脾病，氣嘻出之。鸚嗚七十二，平旦六十三，日出五十四，食時四十五，巳時三十六。
　　陶真人《握中訣》服三氣法：常以日一。日一向日臨目，存青氣、白氣、赤氣各如棧從日下來，直入口中，抱之九十過，自飽便止。此當一吸一咽，令三氣入臟腑分明，流貫徹，數畢氣歇。云：此童初府範監幼沖所受高元真君太素內景之法，事鮮而易驗。
　　鄭元明服氣之法：氣者，長生之術也。不患於無益，患不能行施，於俗之士則始矣。苟能行之，容彭之壽可捨而取之也。故禽蟲之墊藏不食而自全者，蓋用此道。夫欲有意，必俟其人游心於淡，合氣於漠，少私寡欲，去智離形。六體未足存其形，萬物安得干其慮？克意在位，從而修行，然後熊經烏伸，龜息鶴變，視松喬之儔蔑如也。故序其法列之於後。
　　訣云：初服氣，偃臥閉口，鼓腮令氣滿口，即咽。咽之法，作意蹙，向後吞之，猶如食入。喉有三通，津液入腎中，一道氣入腹胃中，一道氣從五臟中出。若上熱下玲，即先服暖氣。暖氣者，以口蹙氣。春夏宜服玲氣。初仰臥服，便之後無問行住坐外，咽鼓腮之時齒須開，氣即下，若牙齒相著，氣不下，唯宜審之。
　　凡服氣，五更食盡消則為之，至食時乃忘飢。忘飢即是得力，得力之後覺飢即服，亦無時節。若覺得力即決定莫食，初覺體氣稍虛，以酒茶蜜杳子湯及鼓汁等，任情量多少以助氣氣勢。秋冬要暖服，勿令過熱，春夏玲飲無妨。服氣至七日，或五日，即有三數行痢，勿怪之，或有沫，或無沫，少頃赤色不須怪。七日之後，氣漸通徹，方得體氣安穩。七日已前，終有少弱，為氣未通也。七日已後覺調和，加服氣耳，不必更須吃物。七日內陽動，此量通之候，勿怪也。服氣常莫使腹中欠，若欠不相續，即恐力弱。如服氣過多，即令人噫，上噫下欲泄，亦非事耳。凡服氣至三日以來，慎不用吃食及果子之屬，欲得湯水而已，若吃諸物相兼，氣即不行，後亦無成矣，為腹中泄穢故耳。凡服氣氣入腹中或上欲噫下欲泄，皆須抑遏之，無令出。若不能禁止，隨泄隨添，計數添之，亦以意運令散之。
　　初服氣，必須心意坦然無疑，勿畏不得懼，若有懼氣，即難行，必須欣樂，自不羨一切然，日勝一日，歡快無極。
　　凡初服氣，未成，不得過勞乏，即損氣，仍時時步少地，令氣脈勻調也。夫以精於此道，央在丹誠無不得者也。
　　夫服氣之人，先令內無攀綠，心與道契然，服之諸病盡愈，覺四體不和適，存氣令向病處攻之，當自除耳。通成之後，永無疾病，體中輕健，行及走馬，氣力甚強，不殊吃食，行日至二三百里。
　　或云服氣入觸穢即損，此亦謬矣。
　　但清虛自守，不觸穢惡為佳耳。
　　又《服氣十日訣》云：一日之道，朝飽暮飢。謂未能頓斷食者，以朝飽暮飢也。一月之道，不失盛衰。謂論其盛衰者，述房中意，若保息其精，則骨髓滿，滿則盛，盛則長生。貪欲即其精盡，精盡則骨枯，骨枯則衰死。一歲之道，夏瘦冬肥。謂其和氣之長短節度，喻若胎息以成腹，似嬰兒在母胎中，無出無入，自然肥悅也。百歲之道，節穀食棗。言其未能頓斷食，故以藥物食之。棗能益氣，所以食之也。千歲之道，孤男無女。謂保其精，絕其淫色，永保長生之道，孤男也。
　　凡服氣之法，呼吸咽之三百六十咽，積數以滿十益佳，即不飢也。半夜後九九，鸚嗚八八，日出六六，食時五五，禺中四四，平旦七七此在第三。凡此六服應節二十四氣，春秋冬夏四時氣皆備矣。
　　服氣法：須正偃臥，散髮，兩腳相去一尺五寸，兩臂各五寸，瞑目合口，徐以鼻內氣，啄齒，蹴舌漱醴泉咽之，滿二三咽止，須臾復為九咽為成，訖，竟瞑目咒曰：飲食醴液，百病除索。以養五神，保藏魂魄。無離己身，常在玄宅。長生久視，壽蔽金石。位為真一，太一奉籍，上名天君，昭然明白。
　　至言總卷之四竟
　　至言總卷之五
　　會稽禹穴道士范脩然撰
　　補導
　　夫學道之人，皆閑安少事，不明補導，何以資生？是以知六籍娛神乃至人之役性；彈棋騁妙實王公之替勞。今撰彭老正經一十二首，用去眾病，以俟津涯。
　　老子按摩法
　　兩手相叉相杳，共按陛，左右同。
　　兩手如挽五石力弓，左右同。
　　兩手作拳，向前築虛三五度。
　　兩手如拓石法。左右同。
　　大坐斜身偏歌，如排山狀。左右同。
　　兩手據地，縮身曲脊，向上三舉，以手反槌背，左右同。
　　大坐，申腳三，用相當手反掣，手向後，左右同。
　　立地，反覆三舉，起立，以腳踏前後，左右同。
　　大坐，申腳用相當手勾所申腳，著膝上，以手按之，左右同。
　　兩手捺陛，左右同。
　　捩身二十遍，兩手捺陛，左右同。
　　抽脅二十遍。
　　兩手抱頭，左右抽腰二十遍。
　　左右拋頭二十遍。
　　一手挽頭，一手拓膝三折，左右同。
　　兩腳拓頭，三舉之。
　　一手拓膝，一手拓頭，從下至上三過，左右同。
　　兩手舉頭向下，三頓之。
　　兩手相叉，反著心上，三過，曲腕築助，挽肘，左右亦三過。
　　反手著膝，手挽肘，覆手著膝上，挽肘，左右三過。
　　舒手挽項三過，左右捩身，前後三過。
　　摸肩，從上至下，便三遍，左右同。
　　外振手三遍，又內振手三遍。
　　兩手相叉，反覆攪，各七遍。
　　兩手相叉頭上過，左右申脅十遍。
　　兩手拳反背上，屈脊上下三遍。屈者，指也。
　　《 指訣》 云：導引則氣宣，氣宣則神暢。內形於外，所以無應無方。自導引過一月後，百病並除。百日不報，眉鬢生。於靜室中燒香，不散亂，然後為也。
　　一、兩手相捉，紐捩如洗手法。注云：左手為天，右手為地，天地和合，鼓動生化，則六府開通，百神歸附。
　　二、兩手淺相叉，翻向外覆向胸三過。注云：天地交泰，化生萬象，反覆其道，自內形外，所以神同，通暢合德而不困也。
　　三、兩手相重，共按陛上，徐徐捩身，左右同。注云：萬物祖乎天，人祖乎氣。陰陽交泰則流通，所以覆手向胸，捩身徐轉，歸本之義，於焉在玆。
　　四、以拳卻去，此則開胸，左右同。注云：日月卷舒，順時息慮為靈府，開則通神也。
　　五、兩手抱頭，宛轉陛，左右同。注云：上黃庭與下丹田通也。
　　六、兩手拒地，回頭反顧如虎視，左右同。注云：拓地戶，營目虎視則生神，通脈節，宣元氣是也。
　　七、兩手急相叉，以腳踏手中，左右同。注云：踏手中者，取其中和之義，和暢骨節之神明歟。然則人法天，以成形，氣與道以合體。天有六氣，以造達萬物；人有六府，以度一身。動靜適宜，用不過極。是以天道左轉，日月右回，鼓之以風雷，通之以山澤，節宣不應，蓄則病生，邪氣外侵，妄病內擁，夭折之理與清淨之性交喪矣。是以君子黃中通理，順時變通，安則閑居以存神，用則習妙以布氣。反窮天理，胎息下元，身不病則形神安，道養適則妙物應，可以飛行自在與太虛齊其終始者也。
　　功過
　　夫功過者，謂濟生度死，自我惠彼者也。
　　《列紀經》曰：夫學道之人，欲得廣行陰德，慈向萬物，救人艱危，度人厄難，輕財重道，施惠布德，不吝寶賄，投之窮地，啟誓真聖，虛心跪請也。
　　《本願經》云：學昇仙之道，當立三十善功，故曰：功滿三千，白日昇仙者也。
　　《洞神經》曰：夫人有十善者，必生福子。二十善，神明護己。三十善，辟除惡鬼。四十善，人不枉死。五十善，一身無罪。六十善，道君自存。七十善，得與五嶽相連。八十善，脫名太山。九十善，必為神仙。百善，必昇九天。鯈然曰：此可謂自少及老，積行累功，無有分毫缺犯，純白之人耳。若延三千善功，則未當之一毛之正矣。
　　太虛真人曰：飯百凡人不如飯一善人，飯千善人不如飯一學道者。
　　《老子》曰：道者，百行當備。故也千善者，當若息墮，雖有九百九十九善，不滿中為利動，皆被折過，遂失前功。若治身關念，守戒不廢乃得度世。
　　《太上科》云：令教可三過為一勤。勤謂心，常濟物，孜孜不倦也。勸化三戶為一功。功謂三戶，舉家敬信，道法長幼，孝慈也。濟施路窮孤寡三人為一勤，愛推讓財帛，有瞋不爭，滿三為一勤。凡如此等，以類求之。
　　元君曰：夫一切含氣，未有無欲者。欲雖無數，大略有六：一曰五色，二曰五音，三曰五味，四曰五香，五曰五柔，六曰五達。達者，皆能辨明，悉如無礙。次能忘之，乃保長生。以此理身，身必成真，理家家和，理鄉鄉豐，乃至天下，其德乃普。是知求生必先行善，三業清淨則萬善備矣。
　　人有一善則心定體安，十善則氣力強壯，二十善則無諸疾病，三十善則所求皆得，四十善則昌熾富樂，五十善則子孫繁息，六十善則遭厄得過，七十善則天神護之，八十善則得地之利，九十善則尊賢顯榮，一百善則寶瑞降，二百善則後代名布，三百善則後代大富，四百善則後代清貴，五百善則後代壽長，六百善則後代貴孝，七百善則後代智慧，八百善則後代道德。九百善則後代賢聖，一千善則後代神真，二千善則身為眾人師聖真仙靈將吏，三千善則為國師聖真仙曹局，四千善則為天下師聖真仙主統，五千善則為鬼靈師聖真仙魁師，六千善則為神明師，聖真仙卿大夫，七千善則為諸天師聖，真仙卿公，八千善則為三千師聖真仙皇帝，九千善則為元始五帝君，一萬善則為太上玉皇帝。
　　元君曰：萬善之甚在於三業。三業，十善生萬名也。以類相從，明者自照矣。凡行善益算，行惡奪算，賞善罰惡，各有職司，報應之理，毫毛無失。自覺有善，與上相應，彌加精進，勿犯前功，則計日而仙也。故上士學真無倦過，謂己躬不謹，動違科禁者也。以此將前功而補後過，玆獲延齡。若以過而能改，善莫大矣。
　　《玄都律》曰：人身中常有神，隨時上天曹白人善惡。人滿百二十過為一病；病者，令人多凶少利。百八十過為一耗；耗者，六畜不蕃。一百九十過為一漏；漏者，善致疾病。五百三十過為一凶；凶者，破胎傷子。七百二十過為一吹；吹者，無男多女。九百二十過為一殃；殃者，暗啞聾盲。千八觔十過為一禍，禍者，暴夭死亡。千二百過為一殘，殘者，出逆亂之人。千二百六十過為一咎；咎者，絕嗣無子佺。千四百過為一基；基者，殃流於五世。千六百二十過為一謫；謫者，斷無後嗣，千八百過為一患；患者，主為奴婢。千九百八十過為一橫；橫者，出顛病狂癡。二千一百七十過為一暴；暴者，家出兵刃逆死。二千三百四十過為一虐；虐者，家出反逆，父子兄弟自相攻伐。二千五百二十過為一曾；曾者，家出死肥惡病。二千七百過為一害；害者，家出男現女巫。二千八百過為一災；災者，家出骨肉中內亂淫悖。二千九百二十過為一暴；暴者，家出癮殘。三千四十過為一變；變者，家出訟獄死，門戶誅族。三千四百二十過為一悻；悻者，家出都市乞丐，人既死骸骨棄捐。三千六百過卻為一病；病者，滿定應死者也。
　　《妙真經》云：罪莫大於淫，禍莫大於貪，咎莫大於惜。此三者，禍之車。小則危身，大則殘家。天下有富貴者三：貴莫大於無罪，樂莫大於無憂，富莫大於知足。知足為足，天遺之祿；足不知止，害乃及己。失之而憂，得之而喜。夫有排門之禁，必有折關之咎。身死名滅，歸流子孫，事大以德，不以慢於人也。故《易》曰：積善之家，必有餘慶；積不善之家，必有餘殃。
　　元真曰：夫重長生，寶貴一身，身及家鄉至於天下，為子盡孝，為臣盡忠，為上盡慈，為下盡順。色味調和，音聲不滯，怡神和志，與道合真也。若真藏一身獨願長生，久住無為，逃避上下，不營忠孝，不存兼濟，背善乖道，自是失德，縱令棄吾我之歡，忘色味之適，即同枯木死灰，復何足貴乎？夫道所貴在適而無累，和而常通，永劫無窮，濟度一切。此之長生乃可為重。又長生難得，得由忠孝仁義立者生自然長。無此德者，獨守山林，木石為偶，徒自喪生！或先罪未釋，今又無功，遂失人道，深可悲乎？
　　以能習善，生樂常存，運之涉惡，死苦無極。是以上士勤精勇猛，積善舍惡，永久長生，號為真人。天地有壞，真人無毀，超出三界之上，逍遙三清之中。常善救物，故無棄物。人能學之，必得成真人。有一惡則心勞體煩，十惡則血氣虛盈，二十惡則恆多疾病，三十惡所求不得，四十惡則撼軻衰耗，五十惡則絕無子孫，六十惡則數得非禍，七十惡則鬼物害人，八十惡則水火墦漂，九十惡則貧窮賤困，一百惡則刑獄凶怪，二百惡則後世無名，三百惡則後代道路乞活，四百惡則後代為奴婢，五百惡則後代殘夭，六百惡則後代不孝，七百惡則後代癡狂，八百惡則後代癲愚，九百惡則後代破家，一千惡則後代妖逆，二千惡則身充兵廝，三千惡則六病孤窮，四千惡則惡病流徙，五千惡則為五獄鬼，六千惡則為二十八獄囚，七千惡則為諸方地獄徒，八千惡則入寒冰地獄，九千惡則為入邊底地獄，一萬惡黝墮薜荔獄。夫萬惡之基，特由三業，一一相生至千萬惡，墮薜荔獄，永無原期，眇眇延康，無由解脫，不可古哉！夫人覺己有惡，急宜改之，則去道近矣。如有魔物亂人，當即清潔，夕夕悔過，自咎自責，乃可矣。老子稽首曰：當勗之焉。
　　裴君傳支子三元八節謝過法：
　　立春日日中時，太極真君會諸仙人於太極宮，刻玉簡記仙名也。立夏日日中時，五帝會諸仙人於紫微宮，見四真人論其求道者之功罪。夏至日日中時，五嶽諸真人詣黃老於黃房雲庭山，會諸仙官於日中定天下神圖靈藥之事也。秋分日日中時，上皇天帝君登廣寒上清虛宅太空之朗丹微紫臺長綿玉樓，群真集於太微之觀，上開九天之門，詣九天之真皇，中要太上三老君、北極諸真人及八海神下命五岳名山諸仙者靈尊萬萬並會於陽寥之殿，共集議天下萬人罪福，記欲學道求仙者之勤解疏記功過、日月行善惡刑罰之科，生死之簿，必隨所屬條列。又地上乘奸吏部境諸官並糾奏所在道士之功過，及萬民有罪應死生者根源，條列副命之司，命書乎皇錄，罪福纖芥列於丹誠之籍，伏匿之犯惡，陰德之細功，無不一二縷引而察之焉也。立冬日日中時。眾真仙方諸宮詣東海青童君，定眾仙論金書內字。
　　右其日，日中夜半當出中庭，若於諍室北向脫巾再拜，長跪上啟：
　　太上北極天尊大帝君，密自陳立身以來有罪多少，伏乞得原赦，從今日改往修來之言，言必使誓於丹心，盟於天地，不敢復犯萬惡之行。畢，乃云所願：
　　太上皇帝，削某罪名，移書三官，使神仙之錄某廁玉扎，長生久視，通達諸靈。畢，又叩頭四下，再拜而還，深自克責，並存念三元中神，令上啟：
　　太上助己，自陳求恩赦也。又云八節之日，眾仙極會，天命眾真，皆當畢集。對未節一日萬靈詣關，節日日中尊卑入謁，節後一日，罪福分別。三日三夕，大事乃畢。子其慎罪，務為功德，名可上真，列編太極。又云秋分日，日最重於七節。此日謝罪，罪必得除，而不可更犯十過，天地弗赦，不可復改。若未離人，則或恐涉普者，宜便秋分日誓改之，辭必須肅然，自掙乃可爾。君子曰：誰人無過，過而不改者是謂過矣。唯秋分眾聖並會謝過之後，不可再犯也。
　　至言總卷之五竟