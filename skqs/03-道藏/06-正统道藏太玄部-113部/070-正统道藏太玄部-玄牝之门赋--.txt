玄牝之門賦
　　經名：玄牝之門賦。不著撰人，當出于南宋侖攻之手。一篇。底本出處：《正統道藏》太玄部。
　　玄牝之門賦
　　此上玄下牝之門歟
　　一竅玄牝，大丹本根。是乃虛元之谷，互為出入之門。設鼎器之尊卑，截然對立；渾機關之闔闢，妙以難言。原夫神仙立修鍊之根基，元氣常周流於上下，鉛爐汞鼎，自此而建。玉闕金關，識之者寡，大哉玄牝，不可得而名焉，通乎陰陽，是以謂之門也。是日爐鼎中藏汞鉛，束接扶桑之谷，西通華嶽之巔。據二土之要，妙合二土；界兩弦之問，平分兩弦。大以無外，小以無內，下焉曰牝，上焉日玄。朱砂鼎、偃月爐，一機密運復命關。歸根竅，眾妙兼，全是門也。陽開陰闔，開闔無窮，日往月來，往來不已。上曰天關，中納乾甲，下為地戶，內藏坤癸。無邊無傍，非有形也；一圍一闢，是為門矣。高卑配合，大矣哉，至．矣哉，來去周游，出乎此，入乎此。請言夫此竅何竅，人所同有，非門謂門，世其鮮知。蓋天地常交合於往往來來之際，而神氣每渾融於綿綿續續之時，今此鑿破鴻濛之穴，築成真一之基。以諸辰而論，下牝居子，合八卦而觀，上玄屬離門焉，如是分也。竅則渾而一之，所以紫陽備述罕知之語，不然老氏曷陳同出之辭。嘗謂冥冥牝戶，深居滄海之問；巍巍玄關，遠在崑崗之上。一陰一陽，黑白可辯，非色非空，丹青難狀。四正於此，布勾般乎子午卯酉，兩曜於此，運鑽簇乎晦弦朔望。微哉妙哉。玄牝二字，採之鍊之，功夫片餉，是則下藏白虎為發火之樞機，上有青龍起騰雲之風浪。噫，傍門小法，惑眾非一；專門名家，以賢自居，弗解講明於理學，安能契合於仙書。以心腎名玄牝，空費存想；以口鼻為玄牝，徒勞咽噓。儻棄邪歸正，獲知蹊徑之真也，則造微入妙，豈在門牆之外歟？盍思夫一氣孔神，曷是收藏之根柢；元和內運，孰為交接之權輿。抑評之虎白龍青，奚云黑虎赤龍；玄上牝下，何謂左玄右牝。當知木火為倡，木於火內以停蓄；金水同宮，金在水中而潛隱。此所謂玄之又玄，妙之又妙者乎。其造化講論而無盡。
　　水中金詩
　　一點明金粟，川源在水中。九還成大藥，片餉顯神功。元海陽和動，寒泉氣脈通。須臾為白液，凝結滿黃宮。藏伏資坤土，吹噓藉巽風。何當懷此寶，去訪呂仙翁。
　　右《易外別傳》一卷，為之圖為之說，披闡《先天圖》環中之極玄，證以《參同契》、《陰符》諸書，參以伊川、橫渠諸儒之至論，所以發朱子之所未發，以推廣邵子言外之意。愚雖弗暇專志從事於斯，而丹之妙用非苟知之，蓋嘗試之也。故敢直指方士之所斯，以破學者之惑。嘗慨夫世所傳丹家之書，庾辭隱語，使覽者無罈縫可入，往往目眩心醉而掩卷長嘆。如蔡季通袁機仲嘗與朱子共訂正《參同契》矣，雖能考其字義，然不得其的傳j未免臆度而已。愚今既得所傳，又何忍緘嘿以自私。乃迷是書附於《周易集說》之後，而名之日《易外別傳》。蓋謂丹家之說雖出於《易》，不過依倣而託之者，初非《易》之本義也。丹道之大綱要領，予於是書言之悉矣，丹道之。訣細微，則具載於《參同契發揮》三篇，玆不贅云。林屋洞天石澗真逸俞玫玉吾支書。
　　右《易外別傳》一卷，先君子之所著，而附於《周易集說》之後者也。先君子嘗遇隱者，以《先天圖》指示邵子環中之極玄，故是書所著，發明邵子之學為多。近刊《陰符經解》，兒楨請以是葉繕寫同錢諸梓，併《沁園春解》三書共為一峽，將與四方高士共之。因請總名之日《玄學正宗》云。至正丙申春正月男仲溫百拜饉誌。
　　玄牝之門賦竟