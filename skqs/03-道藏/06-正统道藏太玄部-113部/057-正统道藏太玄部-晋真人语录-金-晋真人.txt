晉真人語錄
　　經名：晉真人語錄。一卷。當係金朝全真道士編撰。底本出處：《正統道藏》太玄部。
　　晉真人語錄
　　　先生曰：開闢已來，至於今日，這人沉淪，無有休期。此時正遇神仙出世，大道將興。雖一槃天民，爭奈賢愚不等。賢者向道，愚者背道，向道而生，背道而死。心清意靜，天堂之路。心荒意亂，地獄之門。試問諸公：上天堂好，入地獄好？雖然道之尊，德之貴，豈為迷愚說哉。若非今世道教興，安得使清淨天機漏於世問，取聰明上士。
　　先生曰：人之修行，先須識取性命宗祖，然後〔修〕真以保命。修行須存三、抱元、守一為初。存三者，乃是精、炁、神，真三寶也。抱元者，抱守元陽真炁。守一者，守其一靈神也。神者，元本在心，心屬南方丙丁火。心中有性，性屬陽。腎者，能生元陽真炁。炁屬北方壬癸水。水為命，命屬陰。已上說性命，明知下落。自古及今，人多不識性命，今日顯揚於世。
　　先生曰：學道本來有三。一者一心在想，秖在下丹田仙洞之內，莫放心意散亂，抱元陽真炁，便是長生，真道本也。是出死入生之道，是陰陽造化仙爐也。這丹田內，澄心定意，昏昏默默，綿綿不斷，謹守三五年之問，自然丹爐鼎內，二炁相交，溫成一黑，造化成虛無，靈胎仙成器，心中神自靈，踴躍歡喜，自歌自舞。大抵神得炁靈，炁得神清。《陰符經》云：聖功生焉，神明出焉。炁是神之母，神是炁之子，常使子母相守不離，自然日久神定，仙道成矣。二者既得〔神定炁和〕，然後放四大，莫把捉，坦然修養，道炁自然，清清淨淨之中，神即上靈宮，永作目前，更不迴顧也。三者既得神定黑炁和，應過天年也。放心坦蕩，自在逍遙，無事清閑，乃是無極大道成也。清爭到頭，異日功成行滿，玉皇詔上會，作箇無礙人，長生快樂也。
　　先生曰：學道修行，或活神不定，柢是功夫未成，不計年限，且須抱守。呂真人云：莫言大道人難得，自是功夫不到頭。
　　先生曰：夫修行施以不謹，功不勤而神不清。持久不負真行，心不勞而志不狂，精不虧而神不飛。
　　先生曰：嗟見世問人尋師訪道，不肯恭順於人，只說俱能己勝。至於修行，又不肯勤謹慎忍，只憑口說，全無真功。亦不真緊修行，以見貧者又無拯救之心。種種虧功失行，到使陰德有虧，於道有違。似此之徒，欲要成仙證道，甚遠矣哉。如今略說道果之因，上天只柢祐真功真行，如大善德之人，自可感動天地。經云：皇天無親，惟德是輔。若要真功者，須是澄心定意，打疊精神，無動無作，真清真淨，抱元守一，存神固炁，乃真功也。若要真行，須要修行蘊德，濟貧拔苦，見人患難，常懷拯救之心，或化誘善人入道修行，所為之事先人後己，與萬物無私，乃真行也。
　　先生曰：若人修行養命，先須積行累功。有功無行，道果難成，功行兩全，是謂真人。
　　先生曰：吾輩說與教門中人，須是大悟性理，深窮妙道，志在修行學仙。《西昇經》云：除垢止念，淨心守一。衆垢除，萬事畢，吾道之要也。此乃妙中無比也。凡有道話往來，且照顧潤身中之寶，勸人向天之道，順天之理，不得毀天謗地。若張淵子，背口發狂言，歸談神中事，此乃得道之人也。但且包容，不得其過。
　　先生曰：學道之人，切須清淨一身，不得殺生、飲酒、食肉、破戒、犯色。每欲包容萬事，苦己饒人，棄絕慎怒怪貪，常行忍辱儉約。見人患難，行拯苦之心，見人貧乏，必周急之。好事先人後己，待人謙上和下，以恩復讎。勿見人之過，勿語人之非，暗積陰德，不求人知，惟望天察，乃即其道人也。
　　先生曰：大道無方，微妙莫測，聖人體之為日用，百姓日用而不知。背道而喪真，動感死地，殊不知人在道中，如魚在水中。魚失水則死，人失道則亡。
　　先生曰：且見經典中言意隱奧，卒難曉解。今秖以世俗之語，開迷指悟。或有未明，更於後代之子孫處求教。儻能解意修行，即許再傳弟子，保命修真，積慶天涯，救人疾痾為大行。若受斯文，則九祖滅罪，父母獲福。吾之願心，普救病厄及生死之難。如將此語誑諸人，永入陰山萬劫。
　　頌曰
　　學道須憑鐵漢，便把身心割判。
　　一口咬斷無明，更不前思後等。
　　重陽祖師修仙了性秘訣
　　夫全真者，是大道之清虛，無為瀟灑之門戶，乃純正之家風，是重陽之活計。修仙之士，學道之流，慎勿狂遊而參禪，且莫徒勞而問道。羣居慎口，累真功，獨坐防心，積實行。莫為小過而不除，休言微行而不積。心猿緊鎖，意馬牢擒。三逆散而神寧，六賊勦而意定。緩緩而抽添水火，微微而調息真功。清淨寂寥而低下，謙和柔弱而煉心，恭敬於人而有益。般般勘破這行屍，物物休停除走骨。爭奈人人舌辨以為能，箇箇剛強而為勝。無明火大而為尊，人我山高而獨是。處衆不取其下，鬧處不取其靜。欲處而神荒，動處而意亂。更有一等，專持乞食度日，卻言便是真修。如此是慵饒下鬼，愚頑不省之人。迷迷無端之蠢，切不如聞早煉頑心，去假修真而了性。若執慧性而皆昏，精著心燈而忽暗。慳恡而難成大道，狠毒而怎悟玄真。妬賢嫉能而招愆，貪生怕死而造罪。書符貨術而饅人，行樂治病而圖賄。狂怪道中之賊，喧呼衆人之害。不悟妙訣而胡遊，心意迷迷而狂走。受了十方善信供養，而難消〔受〕。若謹修而了真心，稍怠墮而沉地獄，得遇真師，強尋妙訣，不許愚人得知，只要人人自悟。不用搖筋擺髓之功，亦沒惑人採戰之衛，但會無為之初始，自覺神炁而沖和，自然丹爐而樂就。顯現靈砂而照昭一，明轍神光而燦燦，自見道德之祖宗，認是清閑之源本，乃性命之妙門，是脫神仙之模子。人人悟透此玄機，迺得長生而久視。不是惑言而說人，亦非邪術而誘你。酷告全真之高士，奉勸世上之迷徒。各各悟取害風言，人人同登於正教。如今說下修行之端的，能絕旱迷之疑慮。伏望人人離俗以登真，一一斷塵而得道。然願一切衆生，皆登仙闕者矣。
　　答馬師父十四問
　　第一問：如何是思神不測處，龍虎定相逢？答曰：那一切虛寂便是。
　　第二問：如何玄牝之門，是謂天地根？答曰：玄者父精，牝者母血也。元初各八兩，合為一斤，一點元陽真炁，便是元本也。
　　第三問：如何是復命歸根日靜？答曰：只要心不逐物去，不染不著，心定意不散，神不昧，便是歸根。若不此者，不得歸根。
　　第四問：如何見性？答曰：只要無心無念，不著一切物，澄澄湛湛，內外無事，乃是見性。
　　第五問：如何是應物不昧？答曰：耳雖聽，目雖視，口雖說，只要心不著也。
　　第六問：如何是天關地軸，如何得相守？答曰：天關地軸亦是神炁二字，只要不著不染，心定乃黑定，心動則炁散，若心不動，則子母相守。
　　第七問：如何是出有入無三尺劍，長生不死一丸丹？答曰：出有入無，只是一黑。三尺劍，慧也。長生不死者，一靈真性也。一丸丹者，命也。只用清諍無心，尋箇諍處坐去，更無甚麼。
　　第八問：如何是調息？答曰：非有作也。若得心中無事，炁息自調，但知調息，便是有著。調息者，只可不知見，不可著於口鼻。今日說與衆師兄，別無甚麼。只要心無事，尋箇靜處坐去。弟子只因心中無事，得入於大道，依此行去。
　　第九問：如何是達摩大師云，提得虛空回面觀？答曰：虛空是一性，回頭觀不昧也。
　　第十問：如何弟子晚年出家，筋血衰敗？願師指教。答曰：補去。又問：如何是補？答曰：只要頭頭無事，萬緣都放下，六門不交行。只用一箇主人，常少語，不著物，十二時中常不昧，臧省睡眠，一時放下，便是補也。
　　第十一問：如何是鉛汞？答曰：鉛是父精，汞是母血，亦是性命、龍虎二字。
　　第十二問：處靜之間，有一切念起，或更昏睡多。如何得念不起，昏睡少？答曰：只是裹頭無物料，神黑微細，裹頭實有物，自然無念不昏睡也。
　　第十三問：如何是天地不測處，鬼神不知處？答曰：那更有甚麼。
　　第十四問：如何是十二時中似一時？答曰：不只十二時中似一時，乃至千萬日，稍有不似一時，早是早斷滅也。
　　玄門雜寶十八問答
　　全真
　　夫全真者，合天心之道也。神不走，炁不散，精不漏，三者俱備，五行都聚，四象安和，為之全真也。詩曰：常行祖師教，日用老君心。鍊就真如性，豈不是全真。
　　稽首珍重
　　無表無裹，內外真空。無極太始，通神獲祐。太上家風，長生不朽。無想無存，變化法界。七寶林中，重重輕輕，不搖不動，為之稽首珍重。
　　先生
　　無法先有我，輝輝不露形。古今無改變，豈不是先生。
　　道童
　　道童元與大道同，只因思世入凡籠。如今意在青霄外，萬法無拘與道通。
　　髼頭
　　本是太上古家風，一法纔通萬法通。放下絲毫無垢染，自然一性合天公。
　　髮髻
　　髻髻元是鍾離留，崑崙頂上安日頭。沒人搞洗常山去，陸地從來放白牛。
　　冠
　　一對星眼觀前後，萬法收來復內藏。內外玲瓏無顯跡，輝輝獨顯路堂堂。
　　袍
　　落魄元初不計春，衣寬廣大裹乾坤。隔斷紅塵不染體，任他寒暑不能侵。
　　四樓
　　春夏秋冬按四襖，包羅萬象有誰知。酒色財氣塵俗事，四件皆除絕是非。
　　笠
　　獨占崑崙頂上懸，圓光一道照無邊。任他風雨並霜雪，一塔權為不漏天。
　　絛
　　來往循環得幾遭，顛猿劣馬緊拴牢。萬縷千絲俱放下，生死輪迴失要逃。
　　遮袋
　　縱橫三尺布，誰知造化工。此中超法界，包裹太虛空。
　　拐
　　豎起頂天立地，橫擔日月山河。斡轉乾坤骨髓，轉動萬象森羅。
　　缽
　　一缽千家飯，孤身萬里遊。為逃生死路，乞化度春秋。
　　鞋
　　步步隨吾不記年，往來踏遍舊山川。從今不踏泥共水，一任雙飛過碧天。
　　來去
　　來從大道來，去從本道去。來去不沾塵，當居清靜處。
　　出家修行
　　一自離塵是出家，無為無作我生涯。若人問我修行訣，雲散青天月自華。
　　日用
　　養性忘情為日用，沿門乞化是生涯。來去自由無罣礙，清風明月作鄰家。
　　頌曰
　　神仙本是世人求，誰肯心頭萬事休。若悟自家真性命，清風明月共同遊。
　　水龍吟二首
　　本自出家離塵世，更不貪人問華利。髦頭垢面，終朝獨坐，內修活計。古廟窖龕裹，任教他、紅輸西墜。向無中認有，知白守黑，綿綿的，默調息。心上別無縈擊。有腋袋、拄杖相隨。草鞋斷蔆，精膁赤腿，羊皮遮體。飢後巡門，乞飽來時，唱哩嗹囉哩。任傍人笑道，呆痴懶漢，有誰人識。
　　又
　　學道心剛似鐵，全然在自家猛烈。頓開利鎖，名韁割斷，愛情盡捨。萬事無掛，惹也不住，茅庵草舍。向市鏖中居止，端然守道，憑此用，過時月。作箇貧窮道者，任麤食、不顧寒熱。髦頭垢面，終朝獨坐，內修活業。得遇明
　　師訣，世人道、風狂來也。有些深遠，幽微時節，教七歌，怎生說。
　　頌曰
　　獨上高山望八都，黑雲散盡月輪孤。茫茫宇宙人無數，那箇男兒是丈夫。
　　解紅
　　洞天深處。道非遠，咫尺人難悟。浮沉內景，須憑匠手功夫。專候曉來，一點陽生通玄路。盡藏在碧波，深深處，任事主。地雷響，震動山頭雨。漸澆灌黃芽乍離土。嬰兒採得攜籃去。向真霞六陽，鼎內烹煮。搬運轉，東西與南北。鋪八卦，九宮要知宗祖。十干數內，分左右，要顯龍虎。玄武後隨朱雀，當先祥雲布。曲江上，萬神都來聚夫與。歸癸母，跨赤龍，歸洞府。要尋覓丁公問憑居，陰陽會合三千數。指天地海山，同壽堅固。
　　詩曰
　　黃河水轉呂氏家，一壺天地老煙霞。無情白鹿調朱鳳，有箇烏龜纏赤蛇。六月山頭飛白雪，三冬水底長黃芽。這些道理人還會，陸地神仙亂似麻。
　　綠頭鴨
　　話中常。悟南柯一夢黃根。破繁華、雲龕布素，認宗派、返照迴光。憑慧劍、劈開愛網，橫華杖、擊碎塵寰。那里相逢，峨眉時任，韜光速奔華山忙。林泉隱、南辰於北斗，日月袖中藏。朱顏久，天崩地塌，真性如常。舞袍袖、乾坤恨窄，但展手、天地平量。醉陶陶、囊盛四海，笑忻忻、腹飲三鐘。幾度瑤池，龍華會上，諸仙珍席，醉倒霞觴。玉皇御宴，無我不成班行。重陽會，金蓮七朵，齊放神光。
　　頌曰
　　淨皎皎圓明皓月，明朗朗水磨孤圓。綠湛湛碧潭現影，韻悠悠物外天仙。滴溜溜拈出無有，活潑潑放下周全。轉灑灑水晶盤中，赤洒洒一片青天。
　　頌曰
　　玉京山上一池水，四面八方不得底。若還認得把舟人，自然運入天宮裹。
　　晉真人語錄竟