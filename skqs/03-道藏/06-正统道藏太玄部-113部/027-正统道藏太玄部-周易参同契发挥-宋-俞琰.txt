太玄部
　　周易參同契發揮
　　經名：周易參同契發揮。原題全陽子俞琰述。九卷。底本出處：《正統道藏》太玄部。參校版本：文淵閣四庫全書本子部道家類（簡稱四庫本）。
　　目錄
　　序
　　卷一　　上篇第一
　　卷二　　上篇第二
　　卷三　　上篇第三
　　卷四　　上篇第四
　　卷五　　中篇第一
　　卷六　　中篇第二
　　卷七　　中篇第三
　　卷八　　下篇第一
　　卷九　　下篇第二
　　鼎器歌
　　序
　　讚序
　　周易參同契發揮序#1
　　《參同契》乃萬古丹經之祖，其辭古奧密微，莫可測議。然亦未有真知實踐，得其正傳，而不能通此者也。若其論議與之相戾，而曰我自有祕授，焉用此為，則亦妄人而已。昔者紫陽朱夫子，嗚道於淳熙慶元問，旁通百氏，有異乎吾之說者，未嘗隨聲附和而苟同也。乃獨愛伯陽之書，為之精研熟究，而不自以為癖。有注釋，有考異，且嘗日：邵子得於希夷，希夷源流自《參同契》。又日：眼中見得了了如此，但無下手處。又曰：今始得頭緒，未得其作料孔穴。及西山蔡先生編置道州，夫子送之，留寒泉精舍，相與訂正是書，而竟夕不寐。至西山卒，又得所謂策數之說，恨不得與西山講之，居無何而夫子卒矣。是書之注，蓋行於西山既沒之後，而一時門人亦未有及此者，故不復有所詢訪。其問所未滿意者，正不無也。石澗俞君玉吾所著
　　周易參同契發揮卷之一
　　林屋山人全陽子俞琰述
　　上篇第一
　　乾、坤者，《易》之門戶，眾卦之父母。
　　闔戶謂之坤，闢戶謂之乾。一闔一闢謂之變，往來不窮謂之通，此乾、坤所以為《易》之門戶也。乾生三男，坤生三女，男女構精，萬物化生，此乾、坤所以為眾卦之父母也。夫人之一身，法天象地，與天地同一陰陽也。人知此身與天地同一陰陽，則可與論還丹之道矣。
　　坎離匡郭，運轂正軸。
　　坎，月也。離，日也。日月行於黃道，晝夜往來，循環無窮，如匡郭之周遭也。轂猶身也，軸猶心也。欲轂之運，鈴正其軸。修還丹者，運吾身中之日月，以與天地造化同途，不正其心可乎？
　　牝牡四卦，以為崇籥。覆冒陰陽之道，猶御者之執銜轡，有準繩，正規矩，隨軌轍，處中以制外。數在律歷紀，月節有五六。經緯奉日使，兼并為六十，剛柔有表裹。朔旦《屯》直事，至暮《蒙》當受。晝夜各一卦，用之依次序。《既》《未》至昧爽，終則復更始。
　　乾，純陽牡卦也。坤，純陰牝卦也。坎，陰中有陽。離，陽中有陰。牝牡，相交之卦也。丹法位乾、坤於上下，列坎、離於束西。而乾坤之闔闢，坎離之往來，儼如崇籥之狀，故日：牝牡四卦，以為崇籥。崇籥者，虛器也。崇即韉囊，籥其管也。老子《道德經》云：天地之問，其猶崇籥乎？虛而不訕，動而愈出。蓋太虛寥廓，猶崇籥之體。氣之闔闢往來，猶崇籥之用。知此則還丹之道思過半矣。然是道也，操則存，舍則亡，故鈴慎汝內，閑汝外，有如列子《沖虛至德真經》所謂泰豆氏之御，然後可以從事於此。蓋泰豆氏之御也，齊輯乎轡銜之際，而急緩乎唇吻之和；正度乎胸臆之中，而執節乎掌握之間；內得於中心，而外合於馬志，是故能進退履繩墨。而旋曲中規矩。鍊丹之法，亦猶是也。數在律歷紀者，巡行十二位，應律之十二聲、歷之十二月、紀之十二年也。月節有五六者，以一月三十日分為六節也。經乾、坤，南北之定位也。緯坎、離，束西之妙用也。奉日使者，奉日之所使也。其候與天同運，隨日升沉，無少異也。兼并為六十者，《易》有六十四卦，除《乾》、《坤》、《坎》、《離》四卦之外，恰有六十卦。一日十二時用兩卦直事。每一爻當一時，兩卦計十二爻，應律歷紀之數。以一月三十日并之，共得六十卦也。以六十卦布於一月三十日內，則朔日朝為《屯》，暮為《蒙》。晝夜十二時，恰應兩卦十二爻之數。自此朝《需》暮《訟》，朝《師》暮《比》，依次而用，以至晦日用《既濟》、《未濟》，晦朔循環，周而復始。其間卦象內外剛柔之體，或反或對，皆不鈴執泥也。張紫陽《悟真篇》云：此中得意休求象，若究群爻饅役情。蓋非真以六十卦布於一月三十日之內也。或者不悟此理，惟執泥卦象之說，乃謂日用兩時為火候，從而準則銖爻，推測氣候，汲汲焉日視土圭，夜瞻刻漏，豈不大謬哉？
　　日辰為期度，動靜有早晚。
　　陳泥九#2《翠虛篇》云：天上分明十二形，人皆分作鍊丹程。即日長為期度之謂也。日即火也，辰即候也。人能以天上之日辰反而求之吾身，則日臨之位即時辰也。《悟真篇》云：鍊藥須知昏曉。即動靜有早晚之謂也。動者，日出而作也。靜者，日入而息也。蓋吾一身之中，自有日出日入之早晚，其火候動靜，一一暗合天度，即非#3用天樞潮候而為下功之時也。
　　春夏據內體，從子到辰巳。秋冬當外用，自午訖戌亥。
　　卦有六爻，下三爻為內，上三爻為外。試即《屯》、《蒙》二卦明之。朝用《屯》，陽火上升之候也。而《屯》之初九，正當身中之子，由內而外，故日：春夏據內體，從子到辰巳。暮用《蒙》，陰符下降之候也。而《蒙》之上九，正當身中之午，由外而內，故日：秋冬當外用，自午訖戌亥。然所謂春夏秋冬、子午巳亥，與夫內體外用之說，皆譬喻也。乃若泥象執文而行卦氣，則徒自勞苦#4，何益哉？
　　賞罰應春秋，昏明順寒暑。爻辭有仁義，隨時發喜怒。如是應四時，五行得其序。
　　陽氣當春而發生，陰氣當秋而肅殺。丹法之賞罰，亦猶是也。永日自寅而束出，短日自申而西入。丹法之昏明，亦猶是也。爻辭有仁義，隨時發喜怒者，潛藏飛躍，進退加喊，各隨其時也。薛紫賢《復命篇》云：火候抽添思絕塵，一爻纔過一爻生。陰文陽武依加喊，一顆還丹火裹成。豈真有所謂卦爻哉？他如賞罰昏明，仁義喜怒，與夫四時五行之說，皆譬喻也。
　　天地設位，而《易》行乎其中矣。
　　一高一卑，天地之位也。一陰一陽，天地之《易》也。陽生於子，自子、丑、寅、卯而極於巳，積一百八十日而陰又生。陰生於午，自午、未、申、酉而極於亥，積一百八十日而陽又生。陰生陽，陽生陰。陰復生陽，陽復生陰。陰陽相生，循環無窮，是之謂《易》。是《易》也，天地有之，人身亦有之，豈不聞？《悟真篇》云：先把乾坤為鼎器，次搏烏兔藥來烹。此豈謂身外之乾、坤，身外之烏兔哉？學者當求之於身中可也。今夫天位乎上，地位乎下，二氣則運行乎其中，一升一降，往來不窮，猶棄籥也。人受沖和之氣，生於天地問，與天地初無二體。若能悟天地棄籥之妙，此心沖虛湛寂，自然一氣周流於上下。開則氣出，闔則氣入。氣出則如地氣之上升，氣入則如天氣之下降，自可與天地齊其長久。《子華子》云：古之知道者，築壘以防邪，疏源以毓真，深居靜處，不為物櫻，動息出入，而與神氣俱。魂魄守戒，謹窒其兌。專一不分，真氣乃存。上下灌注，氣乃流通，如水之流，如日月之行而不休。陰營其藏，陽固其府。源流汕汕，滿而不溢，沖而不盈。夫是謂之久生。拾此而日我自有登雲捷法，則是旁蹊曲學，非吾大丹之道也。
　　天地者，乾、坤之象也。設位者，列陰陽配合之位也。《易》謂坎離。坎離者，乾坤二用。二用無爻位，周流行六虛。往來既不定，上下亦無常。
　　乾為天，坤為地，吾身之鼎器也。離為日，坎為月，吾身之藥物也。先天八卦，乾南坤北，離束坎西。南北列天地配合之位，束西分日月出入之門。反而求之吾身，其致一也。乾、坤其體也，坎、離其用也。坎、離二者，周流升降於六虛，往來上下，蓋無爻位。吾身之坎、離，運行乎鼎器之內，潛天而天，潛地而地，亦豈有爻位哉？
　　幽潛淪匿，變化於中。
　　幽潛淪匿者，神入氣中，氣入臍中，而沉歸海底去也。變化於中者，時至氣自化，靜極機自發，而抱出日頭來也。陳希夷《指玄篇》云：邈無蹤跡歸玄武，潛有機關結聖胎。此之謂也。
　　包裹萬物，為道紀綱。
　　《悟真篇》云：道自虛元生一氣，便從一氣產陰陽。陰陽再合生三體，三體重生萬物昌#5。蓋金丹之母，不過先天一氣而已b裂而為二，分而為三，散而為萬，皆自此一氣中來，故日：包裹萬物，為道紀綱。
　　以無制有，器用者空。
　　《道德經》云：三十輻共一轂，當其無，有車之用。挺垣#6以為器，當其無，有器之用。鑿戶牖以為室，當其無，有室之用。故有之以為利，無之以為用。林庸齋註云：轂，車之容軸者也。輻，輪之股也。轂惟虛中，故可以行車。涎值，陶者之器也，虛而圓，故可以成器。戶牖，室中之通明處也。此三者皆是譬喻虛者之為用，故日：有之以為利，無之以為用。車、器、室皆實有之利也，而其所以為車為器為室，皆虛中之用。今魏公謂以無制有，器用者空，實用老子之說。蓋丹法以太虛為鼎爐，而太虛之中自有天然妙用，奇哉奇哉。《關尹子》云：衣搖空得風，氣噓物得水。陳抱一註云：知搖空得風，則鼓吾棄籥，可以生氣。知噓物得水，則胎吾之氣，可以化精。苟昧此而他求，所謂鼎器，則非虛無之道矣。
　　故推消息，坎離沒亡。
　　息者，進火之侯，坤三變而成乾也。消者，退符之侯，乾三變而成坤也。今自朔旦震卦用事之後，歷兌至乾。望罷巽卦用事之後，歷艮至坤。其間不見坎離爻位，是謂坎離沒亡歟。日：坎離非沒亡也，行乎六虛之問，而往來不定爾。
　　言不苟造，論不虛生。引驗見效，校度#7神明。推類結字，原理為徵。坎戊月精，離己日光。日月為易，剛柔相當。土旺四季，羅絡始終。青赤白黑，各居一方。皆稟中宮，戊已之功。
　　坎外陰而內陽，月之象也。離外陽而內陰，日之象也。坎納戊；戊，陽土也。離納己；已，陰土也。二土交合，則陰陽相濟，剛柔相當，猶日月兩字合之而輳成易字也。青、赤、白、黑，即木、火、金、水也。木、火、金、水，各居一方，惟土居中央，分旺辰、戌、丑、未，而羅絡一歲之始終，是故木得之以旺，火得之以息，金得之．以生，水得之以止，四者皆稟其功也。然是土也，遍滿乎宇內，本無定位焉。在坎則為戊土，在離則為己土，在中官則為戊己土，在四季則為辰、戌、丑、未土，均是物也。旨哉，《悟真篇》之詩有日；四象五行全藉土。又曰：只緣彼此懷真土，遂使金丹有返還。蓋非真土調和，則陰陽否隔，剛柔離分，不能成丹也。嗚呼，魏公作是書以發明斯道之祕，無非引驗見效，親到實詣之說，復恐其說未足以取信於後人，遂又校度日月之神明以為法，推原《易》卦之道理以為證，可謂深切而著明矣。又豈肯苟造無稽之言，虛生無益之論，以誑惑後之來者哉？
　　《易》者，象也。懸象著明，莫大乎日月，窮神以知化，陽往則陰來。輻輳而輪轉，出入更卷舒。
　　《易》者，象也，即上文所謂日月為易是也。夫魏公之為是說也，將以指陳身中之陰陽。而身中之陰陽，則無形可求，百姓日用而不知。苟非假象託物，將何以發明，而使人窮其神，知其化哉。於是仰觀俯察乎天地之問，惟有日月之象顯然著明，故以其顯然著明者示人，使之洞見天地之陰陽，而默識乎神化之妙，則吾身之日用不知者，自可以不言而喻也。蓋日月往來乎黃道之上，一出一入，迭為上下，互為卷舒，晝夜循環，猶如車輪之運轉，無有窮已。人能反身而思之，觸類而長之，則吾一身之中，自有日月，與天地亦無異矣。韓逍遙《內指通玄祕訣》云：法輪要轉常須轉，只在身中人不見。駕動之時似日輪，日輪向我身中轉。又云：法輪轉得莫停留，念念不離輪自轉。何用外求哉？
　　《易》有三百八十四爻。據爻摘符，符謂六十四卦。
　　一部全《易》計三百八十四爻，一斤大藥計三百八十四銖，此丹道、《易》道之相通，而《參同契》所以作也。爻者，卦畫也。符者，卦之合體也。《易》有六十四卦，丹法以乾、坤為鼎器，以坎、離為藥物，以其餘六十卦為火候。今以《乾》、《坤》觀之，始於《屯》、《蒙》，終於《既濟》、《未擠》，其問反體、對體，無一不相合。於此，見一陰一陽之謂道。而古仙據爻摘符，以比喻鼎器、藥物、火候，可謂巧且備矣。
　　晦至朔旦，震來受符。當斯之時，天地構其精，日月相撢持。
　　晦至朔旦者，晦朔之問也。震來受符者，乾交於坤而成震，身中之一陽生也。斯時神與氣交，氣與神合，有如天地之構精，日月之合璧，故日：當斯之時，天地構其精，日月相撢持。天地即吾身之乾坤也，日月即吾身之坎離也。天地、日月以時而相交，故能陶萬彙而成歲功。乾坤、坎離以時而相交，故能奪造化而成聖胎。魏公恐學者不明身中之陰陽造化，遂借日月相交之時為喻，非曰一月止有晦朔之間可以用功也。《悟真篇》云：日月三旬一遇逢，以時易日法神功。學者能知以時易日之妙，則能竊天地之機，而成大丹矣。
　　雄陽播玄施，雌陰統黃化。
　　雄陽播玄施者，天氣降而至於地也。雌陰統黃化者，地承天氣而生物也。《悟真篇》云：甘露降須天地合，黃芽生要坎離交。蓋丹法之生藥與天地之生物相似，皆不過陰陽二氣，一施一化，而玄黃相交爾。
　　渾沌相交接，權輿樹根基。
　　陰陽二氣上下交接，混而為一，故謂之渾沌。渾沌乃天地之邪郭，萬物之胞胎也。丹法以之為權輿而樹立根基，則天地萬物皆在吾身，而不用求之外矣。
　　經營養鄞鄂，凝神以成軀。
　　鄞鄂，即根蒂也。丹法經營於此而回光內照，則神戀氣而凝，氣戀神而住，自然交結成胎。如其神光內泄，氣馬外馳，則日月失道，金汞異爐，欲望成丹，不亦遠乎。白紫清《珠玉集·丹髓歌》日：昔日遇師親口訣，只要凝神入氣穴。此所以稱之為神丹，而號之日神仙也。
　　眾夫蹈以出，蚊動莫不由。
　　陰陽交接之道，乃生生化化之源也，不特人舉禽獸。由此而出，雖蜈飛蠕動，跋行喙息，至微之類，莫不皆然，故日：眾夫蹈以出，蠕動莫不由。是道也，施之於人則生人，存之於己則生藥，但有聖几逆順之分爾。
　　周易參同契發揮卷之一竟
　　#1『繩墨』，四庫本缺『墨』字。
　　#2『泥丸』，四庫本誤作『泥九』。
　　#3『即非』，四庫本作『莫非』。
　　#4自『勞苦』至『《悟真篇》云先』一段文字，四庫本缺略，並誤把『云先』之後文直接置於『勞苦』該段落之後。
　　#5『昌』，四庫本作『張』。
　　#6『涎垣』，四庫本作『涎壇』。
　　#7『校度』，四庫本作『校度』。下文同。
　　周易參同契發揮卷之二
　　林屋山人全陽子俞瑛述
　　上篇第二
　　於是仲尼讚鴻濛，乾坤德洞虛。稽古當元皇，《關睢》建始初。冠婚氣相紐，元年乃芽滋。
　　嘗觀《易》首乾、坤，《書》稱稽古，《詩》以《關維》為先，《禮》以冠婚為重，《春秋》以元年為第一義，是知聖人之作經，皆有所託始也。鍊丹而不究其始，又安能洞曉陰陽，深達造化哉？
　　聖人．不虛生，上觀顯天符。天符有進退，訕信以應時。
　　符者，合也。月行於天，一月一度，與日交合，故謂之天符。天符有進退，屈信以應時者，月自初一以後光漸進，魂長魄消，陽伸陰屈，象一日之子至巳。十六以後光漸退，魄長魂消，陰伸陽屈，象一日之午至亥也。古之至人，觀天之道，執天之行，遂借天符之進退、陰陽之屈伸，設為火侯法象以示人。蓋天地儼如一鼎器，日月乃藥物也。日月行乎天地問，往來出沒，即火侯也。人能即此反求諸身，自可默會火侯進退之妙矣。
　　故《易》統天心，《復》卦建始初。
　　《易》者，一陰一陽之謂也。天心，北方子之中也。《復》，十一月之卦也。《復》之為卦，正當北方子位之中，氣應冬至，邵康節《擊壤集·冬至吟》云冬至子之半，天心無改移是也朱晦庵#1以為康節此詩最好。蓋立冬是十月初，小雪是十月中，大雪是十一月初，冬至是十一月中，小寒是十二月初，大寒是十二月中，冬至子之半即十一月之半也。人言夜半子時為冬至，蓋夜半以前一半屬子時，今推五行者多不知之。然數每從這處起，略不差移，此所以為天心。今魏公謂《易》統天心，《復》卦建始初者，陽氣潛萌於孟冬純陰之月，而始於《坤》卦之下，積成一晝之陽，然後變為《復》卦也。人固知十月為《坤》，至十一月則五陰之下變一陽畫而為《復》，殊不知十一月冬至，無綠平白便生一畫之陽，遽變為《復》。蓋十月小雪，《坤》下爻已有陽生其中。但一日之內，一月之問，方長得三十分之一，爻積之一月，至十一月冬至，始滿一畫為《復》。然此亦譬喻也。年以冬至為《復》，月以朔旦為《復》，日以子時為《復》，無非借以發明身中造化，殆不鈴泥於年、月、日、時也。《翠虛篇》云.．一月三旬一日同，修丹法象奪天功。蓋年與月同，月與日同，日與時同，於是蹙#2年成月，蹙月成日，蹙日成時，一時之中，自有一陽來復之機。是機也，不在冬至，不在朔旦，亦不在子時，非深達天地陰陽，莫知玄機，如是其祕也。
　　長子繼父體，因母立兆基。
　　乾父下交於坤母之初爻而成震，震為長男，故曰：長子繼父體。震自坤體而生，猶嬰兄生於母腹中，故曰：因母立兆基。《悟真篇》云：金公本是東家子，送與．西鄰寄體。生。與此同旨。知此則知鍊丹不用尋冬至，身中自有一陽生，而不泥乎年、月、日、時之說矣。
　　消息應鍾律，升降據斗樞。
　　自子至巳為息，自午至亥為消。消息應鍾律者，鍾律於一歲十二月之內，每月換一管，一歲換盡十二律。吾身火候之消息，亦猶是也。自下而上為升，自上而下為降。升降據斗樞者，斗樞於一日十二時之內，每時移一位，一日移遍十二辰。吾身火候之升降，亦猶是也。《指玄篇》云：寥寥九地移鐘管，黯黯長天運斗魁。蓋不過取象比喻而已，即非用律管之短長、天歪之所指而為期度也。
　　三日出為爽， 震受庚西方。
　　月三日哉生明，昏在西方庚位，其象如震，應震卦之納庚。若以吾身之火侯言之，則所謂河車不敢暫留停之時是也。
　　八日 兌受丁，上弦平如繩。
　　月至八日為上弦，昏在南方丁位，其象如兌，應兌卦之納丁，以喻五p身陽火上升之半也。
　　十五 乾體就，盛滿甲東方。
　　月至十五與日相望，昏在東方甲位，其象如乾，應乾卦之納甲，以喻吾身陽火盛滿之候也。
　　蟾蛉與兔魄，日月無雙明。
　　蟾蛛者，月之精。兔魄者，日之光。日月無雙明者，日以昱乎晝，月以昱乎夜。日出則月沒，月出則日沒。晝夜遞炤，而出入更巷舒也。人之呼吸，何異於是哉？豈不見《黃庭經》云：出日入月呼吸存。蓋呼吸，即日月也。
　　蟾蛛視卦節，兔者吐生光。
　　丹法以上半月為陽，屬震、兌、乾；下半月為陰，屬巽、艮、坤，故日：蟾蛛視卦節。月為太陰，日為太陽；陽主吐，陰、王納；月本無光，受日之光而白，故日：兔者吐生光。
　　七八道已訖，屈折低下降。
　　七、八即十五也。陽火自震而升，至于十五純乾，則已滿上半月之侯，其勢極矣，其道危矣。蓋不容不屈曲折旋而低降也。陳朝元《玉芝書》云：九重城裹龍車發，十二樓前虎駕回。即此義也。
　　十六轉受統， 巽辛見平明。
　　月至十六日既生魄，晨在西方辛位，明乍虧，其象如巽，應巽卦之納辛。以吾身火侯言之，則陰受陽禪，峰回路轉之時也。
　　艮直於丙南，下弦二十三。
　　月至二十三日為下弦，晨在南方丙位，明半虧，其象如艮，應艮卦之納丙，以喻吾身陰符下降之半也。
　　坤乙三十日，東方喪其明。
　　月至三十日為晦，晨在東方乙位，明盡喪，其象如坤，應坤卦之納乙，以喻吾身陰符窮盡之侯也。
　　節盡相禪與，繼體復生龍。
　　魏公以一月三十日分為六節。自朔旦至五日為第一節，屬震。六日至十日為第二節，屬兌。十一日至十五日為第三節，屬乾。十六日至二十日為第四節，屬巽。二十一日至二十五日為第五節，屬艮。二十六日至三十日為第六節，屬坤。六節既盡，則日月合朔之後，陽又受陰之禪，復變為震。震為龍，一陽動於二陰之下。震也，重淵之下有動物，豈非龍乎？
　　壬癸配甲乙，乾坤括始終。
　　乾納甲、壬，坤納乙、癸，故日；壬癸配甲乙。十榦始於甲、乙，終於壬、癸，故日：乾坤括始終。蓋納甲者，火候之取象也。火侯之抽添與月之盈虧無異。今以六卦布於一月，則震象三日，月出於庚；兌象上弦，月見於丁；乾象望日，月滿於甲：巽象十六日，月虧於辛；艮象下弦，月消於丙；坤象晦日，月沒於乙。不過借此以論身中六卦火候之進退，非真以為一月三十日也。何以明之？蓋參以歷法，則晝夜有短長。若晝短日沒於申，則月合於申，望於寅。晝長日沒於戌，則月合於戌，望於辰。十二月問，三日之月未鈴盡見庚，十五日之月未鈴盡見甲。合朔有先後，則上下弦未鈴盡在八日、二十三日，望晦未鈴盡在十五日、三十日。今魏公謂：三白出為爽，震受庚西方。十六轉受統，巽辛見平明。蓋指二、八月晝夜均平之時，姑以取象而已，非真以月出庚之時進火，月虧辛之時退符也。學者但觀月體之盈虧，反而求之吾身，則身中一陽生，即三日月生之震象也。二陽長，即八日月弦之兌象也。三陽滿，即十五日月圓之乾象也。一陰生，即十六日月虧之巽象也。二陰長，即二十三日月弦之艮象也。三陰足，即三十日月沒之坤象也。豈可拘以月出沒之方位，而律以卦體爻畫之數，與夫歷家盈／縮短長之法哉？
　　納甲圖
　　七八數十五，九六亦相當，四者合三十，《易》象索滅藏。
　　七，火數也；八，木數也，合之得十五。九，金數也；六，水數也，合之亦得十五。四者合之，共得三十，應一月三十日之數。三十數終則日月合璧，《易》象索然而滅藏也。《復命篇》云：一月一還為一轉，一年九轉九還同。唯憑二卦推刑德，五六回歸戊己中。五六即三十也。
　　四象圖
　　象彼仲冬節，草木皆摧傷。佐陽詁商旅，人君深自藏。象時順節令，閉口不用談。天道甚浩廣，太玄無形容。虛寂不可睹，匡郭以消亡。謬誤失事緒，言還自敗傷。
　　丹法所謂冬至，所謂晦朔之間，皆比喻陰極陽生之時也。以一月言之，則如月晦之夜，月光索然而滅藏。以一年言之，則如仲冬之節，草木索然而摧盡。其義一也。《易》日：雷在地中，復；先王以至日閉關，商旅不行，后不省方。蓋安靜以養其動，而仰順乎天道也。然而天道甚浩廣，真機在於頃刻之間。太玄無形容，妙處在於窈冥之內。故當日中冬至之時，父先閉塞其兌，澄心守默，使金汞同歸於爐中，如日月合璧之時，隱藏其匡郭，沉淪於洞虛，則神凝氣聚，金液乃結。儻或忘其緘默，任重樓浩浩而出，則是自取其傷敗也。
　　別序斯四象，以曉後生盲。
　　四象，即七、八、九、六也，即上文所謂七八數十五，九六亦相當是也。以七、八、九、六合之，則為三十，應一月三十日之數，皆設象比喻也。魏公恐學者不得其說，以盲引盲，妄認三十日之盈虛消息為一月火侯，故又別序此七、八、九、六之四象，以曉其未曉者，庶有以顯夫一月三十日之數皆譬喻，而非真以月之三日進火，月之十六日退符也。有如子午卯酉、子申寅戌、春夏秋冬、分至啟閉、晝夜晨昏、還返歸居，皆此義也。學者若知七、八、九、六即一月三十日之數，則其餘泛引曲喻，皆可默而識之矣。何鈴執文泥象哉？八卦布列曜，運移不失中。中者，黃道也。八方布以八卦，周回列以二十八宿，乃日月往來之行路也。《悟真篇》云：既驅二物歸黃道，爭得靈丹不解生。作丹之時，但恐心猿奔逸於外爾。苟能收視返聽，凝神片時，使二物歸於黃道而不失其中，則氤氳交媾，結成一滴露珠，而飛落丹田中矣。
　　元精眇難睹，推度效符徵。
　　元精生於窈冥，眇不可睛。《道德經》云：窈兮冥兮，其中有精；其精甚真，其中有信。蓋大丹之道，與造化相符。天信至，則瓊鐘一扣，玉洞雙開，此其徵也。古歌云：始青之下月與日，兩畔同升合為一。非洞曉天地之陰陽，深達五p身之造化，豈可俄而度也？
　　居則觀其象，準擬其形容。
　　作丹之時，當外立表漏以測天運之晷刻，內修真一以驗本身之刻漏，庶不失天地之機。然神定氣和，則內外符合；神昏氣躁，則時刻差互，不可不定也。
　　立表以為範，占候定吉凶。
　　大丹火侯，不甩時辰，何叉立表占侯哉？所以立表占候者，恐失天人合發之機也。若不會玄機，而自朝至暮從事於土圭刻漏以為火候，則又謬之甚矣。
　　發號順節令，勿失爻動時。
　　地雷震動巽門開，龍向東潭踴躍來。此身中一陽爻動之時也。此時暖氣沖融，心覺恍惚，便堪進火，勿可緩也。《珠玉集·還源篇》云：萬籟風初起，千山月乍圓。急須行政令，便可運周天。此之謂也。《指玄篇》云：殲譚光中扶赤子，鼓鼙聲裹用將軍。亦此之謂也。
　　上察河圖文，下序地形流，中稽於人心，參合考三才。
　　施柄真《三住銘序》云：與日月而周回，同天河而輪轉。輪轉無窮，壽命無極。謂大丹之道與天道相參合也。施柄真《靜中吟》云：妙用如江河，周流無窮已。長養玄谷芝，灌溉瑤池水。謂大丹之道，與地道相參合也。夫大丹之道，所以與天地相參合者，何哉？皆在乎此心默為之運用也。古之修丹者，仰以觀於天文，俯以察於地理，中以稽於人心。於是虛吾心，運吾神，回天關，轉地軸，上應河漢之昭回，下應海潮之升降，天地雖大，造化雖妙，而其日月星辰之著明，五行八卦之環列，皆為五攘入於一身之中。或為五之鼎爐，或為吾之藥物，或為吾之火侯，反身而觀三才，皆備於我。蓋未嘗外五身而求之他也。《擊壤集·觀易吟》云：一物其來有一身，一身還有一乾坤。能知萬物備於我，肯把三才別立根。天向一中分造化，人於心上起經綸。天人安有兩般義，道不虛行只在人。淵乎其有旨哉？
　　動則依卦變，靜則循《象》辭。
　　《道德經》云：致虛極，守靜篤，萬物並作，五以觀其復。夫物芸芸，各復歸其根。歸根日靜，靜日復命，至矣哉。此萬物之所以復命也。吾身之金丹大藥，其胚胎於至靜之中，而產於陰極之時乎。《易》日：至哉坤元，萬物資生，乃順承天。坤厚載物，德合無疆。蓋坤為地，純陰之卦也。地能翕受天氣，故百昌皆產於土。丹法含光返照之時，潛神于內，與純陰之月，閑塞成冬，略無少異。《復命篇》云：受得真仙訣，陰中鍊至陽。蓋謂此也。然靜極又有動以繼之，頃之一陽動於六陰之下，一變而為《復》，再變為《臨》，三變為《泰》，四變為《大壯》，五變為《央》，至六變為純《乾》，則陽氣周遍於六虛，而現出深潭日一輪矣。
　　乾坤用施行，天地然後治。
　　乾、坤之用，坎、離是也。天地得坎、離，運用於其問，所以陰陽交泰而和氣致祥。天地一日而非坎、離，則造化或幾乎熄矣。大丹妙用法乾坤，安有異於乾坤者哉？
　　可不慎乎，御政之首。
　　一陽纔動作丹時，猶人君御政之首也。發號施令，可不慎乎？
　　管括微密，閱舒布寶。
　　管括微密者，眼含其光，耳凝其韻，鼻調其息，舌緘其氣，疊足端坐，潛神內守，不可一毫外用其心也。蓋眼既不視，魂自歸肝。耳既不聽，精自歸腎。舌既不聲，神自歸心。鼻既不香，魄自歸肺。四肢既不動，意自歸脾。然後魂在肝而不從眼漏，魄在肺而不從鼻漏，神在心而不從江漏，精在腎而不從耳漏，意在脾而不從四肢孔竅漏。五者皆無漏矣，則精、神、魂、魄、意相與混融，化為一氣，而聚於丹田也。迨夫一息換鼻，吾心恍然，則龍虎衝關#5大路開，而一渠流轉八瓊槳矣。
　　要道魁杓，統化綱紐。
　　丹道之要，全在乎斗。斗者，所以斡運一身之陰陽，統攝一身之萬化，猶網#6之有綱，衣之有紐也。蓋、人身三田，分於三處。若得斗柄之機幹運，則真氣上下循環，如天河之流轉，此之謂要道也。若夫《復命篇》云：驅回北斗轉天呈，手握南辰入洞房。
　　是又要之又要者也。
　　爻象內動，吉凶外起。
　　《悟真篇》云：受氣之初容易得，抽添運用切防危。蓋一陽生于身內，是謂受氣之初，得之固易；然於此時下手，則吉凶悔吝生乎動，不可毫髮差殊也。
　　五緯錯順，應時感動。四七乖戾，診離仰俯。
　　五行要鑽簇，金火要同爐，亦在人一念問返本還源爾。否則鼎中列宿皆差違，而天地懸隔矣。
　　文昌統錄，詁責台輔。百官有司，各典所部。
　　《史記．天官書》云：斗魁戴匡六星日文昌官。今日文昌統錄者，絳官#7天子統乾坤#8也。人身之中，安有所謂文昌者哉？無非譬喻也。天有三台四輔，丹有三龍四虎。詁責台輔者，甲乙無令失，庚辛莫要差也。天有眾星分野，丹有眾卦火符。百官有司，各典所部者，按一年二十四氣，列周天二十八宿，而鼎爐火候密推排也。由是言之，則天之萬象森羅，皆在吾一身中矣。
　　日含五行精，月受六律紀。五六三十度，度竟復更始。
　　日有十榦，五榦剛而五榦柔。月有十二管，六管陰而六管陽。以丹道言之，日即火也。日含五行精者，一物含五彩也。月即藥也。月受六律紀者，白金烹六卦也。五六三十度，度竟復更始者，太陽一日行一度，行至三十度，則又與太陰交合，周而復始，未嘗暫停也。
　　原始要終，存亡之緒。
　　始，月朔也。終，月晦也。存亡之緒者，晦朔之閒，陰將盡而猶未盡，陽將生而猶未#9生也。然所謂晦朔，乃譬喻爾，非真所謂三十日之終，初一日之始也。
　　或君驕溢，亢滿違道。或臣邪佞，行不順軌。弦望盈縮，乖變凶咎。執法刺譏，拙閣過貽主。
　　君乃神也，臣乃氣也。作丹之時，鉛汞歸土釜，身心寂不動。蓋身動則氣散，心動則神散。須是凝神聚氣，心息相依，然後靈胎可結。不然，則身中之弦望有盈縮，而乖變凶咎矣。推求其故，蓋由心君放肆而違道，於是氣亦邪佞而行而順軌，故日：執法刺譏，詁過貽主。
　　辰極處正，優游任下。
　　《復命篇》云：北斗南辰下，眉毛眼睫邊。灰心行水火，定息探真鉛。又云：精氣元為本，神靈共一家。但能擒五賊，自可結三花。當其含光默默之時，要在綿綿若存，任其自然，不可勞其神也。
　　明堂布政，國無害道。
　　《史記．天官書》云：東宮蒼龍房心。心為明堂，在人身則洞房紫極靈門戶是也。《黃庭經》云：明堂金匱紫房問，上清真人當吾前心黃裳子丹氣頻煩，借問何在兩眉端。於此垂光下照，則猶人君坐明堂而布政，而通道於九夷八蠻也。《復命篇》云：洞門常寂照，蓬島鎮長春。與此同旨。
　　內以養己，安靜虛無。
　　王重陽《全真集》云：玄關妙用不難窮，只在無言靜默中。蓋心安而虛，道自來居；虛極靜篤，則元陽真氣自復也。
　　原本隱明，內照形軀。
　　《全真集》云：如通須是搜元有，要見還應向內觀。蓋返本還源、回光內照，乃修鍊之大端。先儒謂道家養生之法，收視返聽，如金水潛光於內。誠哉是言也。
　　閉塞其兌，築固靈株。
　　兌，口也。靈株，坎官也。閉塞其兌則上不泄，築固靈株則下不漏。揚子#10《太玄經》云：藏心于淵，美厥靈根。蓋神不外馳，則和氣充周，美在其中也。
　　三光陸沉，溫養子珠。
　　三光，洞房之靈象也。人能撮聚三光，返照於其內，則中央正位產玄珠矣。《黃庭經》云：洞房靈象斗日月，三光煥照入子室。明眼之士，請試思之。
　　視#11之不見，近而易求。
　　金丹大藥，只在目前，豈不近耶？奈何視之不見，搏之不得，雖近猶遠也。若得法度求之，則不過片餉功夫，便有滿目黃華顯露。夫何遠之有？《悟真篇》云：功夫容易藥非遙，說破人須失笑笑也者，笑其近而易求，而人自索之於高遠也。《復命篇》云：分明只在眼睛前，自是時人不見天#12。惟其不見也，於是舍內務外，或探日精月華，或鍊金石草木，或行房中之衍，正所謂道在邇而求諸遠，事在易而求諸#13難。悲夫。
　　黃#14中漸通理，潤澤達肌膚。
　　丹田有物而一氣流通，則和順積中而英華外發#15也。
　　初正則終修，榦立末可持。
　　表端則影直，源深則流長。得其一，則萬事畢矣。
　　一者以掩蔽，世人莫知之。
　　大道之祖，不出一氣而成變化。析而為黑白#16分而為青黃。喻之日日月，名之日龍虎。有如許之紛紛，是皆陰陽二字也。其實即一物也。又如神水、華池之名，鉛爐、土釜之號，皆一處也。或曰冬至子時，或日晦朔之間。人不知，以為一陽來復鈴在冬至子時，日月合璧叉在晦朔之．間。於是檢尋曆日，輪刻拾時，謬之甚矣。抑孰知鑽年蹙月、鑽月蹙日，鑽日蹙時，而一時之中，自有一年一月之造化哉。然一時即一處也，一處即一物也，故几冬夏二至、春秋兩分、卯酉甲庚、晦朔弦望、子午巳亥、子申寅戌、二十四氣、七十二候、一年交合、一月周回、離坎之時，兔雞之月、巽乾之穴、二八之門、朝《屯》暮《蒙》、晝《娠》夜《復》，盡在此一中出。《翠虛篇》云：後來依舊去參人，勘破多少野狐精。箇箇不知真一處，總是旁門不是真。世之知此一者，能有幾人哉？
　　周易參同契發揮卷之二竟
　　#1『庵』，原作『菴』，據四庫本改。
　　#2『蹙』，四庫本作『蹙』。
　　#3『與』，四庫本作『在』。
　　#4『寄體』，四庫本作『繼體」。
　　#5『衝關』，原作『衝開』，據四庫本改。
　　#6『網』，原作『綱』，據四庫本改。
　　#7『絳官』，四庫本作『緯官』。
　　#8『乾坤』，四庫本作『坤乾』。
　　#9『未』，原脫，據四庫本補。．
　　#10『揚子』，原作『楊子』，據四庫本改。
　　#11『視』，原脫，據四庫本補。
　　#12『天』，四庫要作『夫』。
　　#13『諸』，原作『之』，據四庫本改。
　　#14『黃』，原脫，據四庫本補。
　　#15『外發』，四庫本作『發外』。
　　#16『白』，原作『日』，據四庫本改。
　　周易參同契發揮卷之三
　　林屋山人全陽子俞琰述
　　上篇第三
　　上德無為，不以察求。下德為之，其用不休。
　　《道德經》云：上德無為而無以為，下德為之而有以為。今日上德無為，不以察求者，神守於玄官#1，而默默無為也。下德為之，其用不休者，氣騰於牝府，而綿綿不絕也。蓋借老子之說，以發坎、離兩穴之祕也。
　　上閉則稱有，下閉則稱無。無者以奉上，上有神德居。此兩孔穴法，有無亦相須。
　　上閉則稱有者，離官有象藏真水也。下閉則稱無者，坎戶無形隱赤龍也。無者以奉上，上有神德居者，元神柄於本官則氣皆隨之而升。上所以妙在八門，牢鎖閉也。《悟真篇》云：長男乍飲西方酒，少女初開北地花。若使青娥相見後，一時關鎖住黃家。黃家，即上田元神所居之官也。此兩孔穴法，有無亦相須者，下不閉則火不聚，上不閉則藥不升也。《悟真篇》云：送歸土釜牢封閉，次入流珠配廝當#2。故爻相須而後可也。何謂流珠、土釜？即坎、離兩穴之異名也。
　　知白守黑，神明自來。白者金精，黑者水基。
　　白者，金也。黑者，水也。丹法以水為基，而金精生於水中，所以知白者惟守其黑，守黑則白自現也。守之何如？即如貓之守窟以待鼠，至其身不動，其目不瞬，而此心惟鼠是務，更無他念也。神明者，天機也。如欲盜其機，爻先虛其心。心虛則神凝，神凝則息定，息定則兩畔同升共一斤，而神明自來也。《離騷·遠遊篇》云：毋滑而魂兮，彼將自然。壹氣孔神兮，於中夜存。虛以待之兮，無為之先。與此同旨。紫陽朱子註云：蓋廣成子之告黃帝不過如此，實神仙之要訣也。
　　水者道樞，其數名一。陰陽之始，玄含黃芽。五金之主，北方河車。故鉛外黑，內懷金華。被褐懷玉，外為狂夫。
　　水者，道之樞，陰陽之始也。何者？天一生水，居五行之首也。水一加以土五，是為水之成數，其玄含黃芽之象乎。玄含黃芽者，水中產鉛也。鉛為五金之主，在北方玄冥之內，得土而生黃芽。黃芽，即金華也。金華乃鉛之精英，故鉛體外黑，而金華隱於其中，猶至寶藏於褐夫之懷也。北方河車，即帝車也。以其隨天河而輪轉，故稱河車。今夫真鉛生於水中，得真火燬鍊而出，則河車不敢暫留停，運入崑崙峰頂也。
　　金為水母，母隱子胎。水者金子，子藏母胞。
　　金生水，故日：金為水母。水者金子，水中有金，故日：母隱子胎，子藏母胞。學者若知水中金之義，則知產藥之川源矣。
　　真人至妙，若有若無。髻實大淵，乍沉乍浮。
　　真人，元神也。若有若無者，綿綿若存，用之不勤也。髡髯大淵，乍況乍浮，言真人往來於大淵，微茫髡髯，浮沉不定也。蕭紫虛《金丹大成集》云：崑崙山上黃華路，時引元神去復還。蓋大淵，即崑崙也。
　　進退分布，各守境隅。
　　丹法自子而進，自午而退，進退分布，各守境界，不相涉入。楊虛白《金丹純粹吟》云：子午爐前分進退，乾坤鼎內別浮沉是也。
　　採之類白，造之則朱。
　　白者，白金也。朱者，朱汞也。探之類白者，探北方坎官之白金以為丹母，而白金與朱汞乃同類相從者也。造之則朱者，日運火抽去鉛氣，而添汞於其問也。陳默默《崇正篇》云：內守河車居北闕，由來天一水為先。合符須得周天火，立義還同渡岸船。搬運有功連晝夜，斡旋至妙體璣環。修丹上士如明此，方識真鉛不用鉛。學者徒知以鉛汞交結為藥，而不知抽鉛添汞之火功，則雖結丹頭，不能免其不耗散也。
　　鍊為表衛，白裹貞居。
　　鍊為表衛者，真火運用於外爐也。白裹貞居者，金丹安處於內爐也。內爐有丹，須得外爐之火，晝夜鍊養，然後成熟。郝廣寧《太古集》云：頂運驪珠光自現，腹藏祕寶藥然安。豈非火運於外，而丹藏於內哉？
　　方圓徑寸，混而相扶。先天地生，巍巍尊高。旁有垣闕，狀似蓬壺。環匝#3關閉，四通踟跼。守禦固密，關絕姦邪。曲閣相連，以戒不虞。
　　方圓徑寸，謂泥九官也。今人但謂心為方寸，殊不知人身三田，其中皆虛一寸，而氣脈皆相通也。混而相扶，謂頭有九官，而泥九居其中。《黃庭經》云：泥九九真皆有房，方圓一寸處此中是也。先天地生，謂泥九一穴，乃一身萬竅之祖竅，此竅開則眾竅齊開也。巍巍尊高，謂泥九官在崑崙峰頂，乃元神所居之位，上應玄都，是萬神會集之鄉也。旁有垣闕者，七竅旁羅於其外，而洞房黃闕皆在其前也。狀似蓬壺者，猶海上有三神山，而蓬萊居其上也。環匝關閉者，收視返聽而饉窒其兌也。四通踟跚者，元和內運，一氣流通，而朱雀逵瓊臺而翱翔也。守禦固密者，如龍養珠心不忘，如雞抱卵氣不絕也。闆絕姦邪者，任從魔境侵，但自運斤斧也。曲閣相連，以戒不虞者，神若出便收來，而雙童長守洞門也。
　　可以無思，難以愁勞。
　　譚長真《水雲集》云：絲頭莫向靈臺掛，內結神胎管得仙。蓋心無為則氣和，氣和則至寶結矣。心有為則氣亂，氣亂則英華散矣。是故可以無思，不可以愁勞也。
　　神氣滿室，莫之能留。守之者昌，失之者亡。動靜休息，常與人俱。
　　真積力久，太和充溢；動靜休息，常須謹守；守之則昌，失之則亡，不可須臾離也。
　　是非歷藏法，．內視有所思。履斗步呈宿，六甲次日辰。陰道厭九一，濁亂弄元胞。食氣嗚腸胃，吐正吸外邪。晝夜不臥寐，晦朔未嘗休。身體日疲倦，恍惚狀若癡。百脈鼎沸馳，不得清澄居。累土立壇宇，朝暮敬祭祠。鬼物見形象，夢寐感慨之。心歡而意悅，自謂必延期。遽以夭命死，腐露其形骸。舉措輒有違，悖逆失樞機。諸術甚眾多，千條有萬餘。前卻違黃老，曲折戾九都。
　　三千六百法，養命數十家，泯泯葬葬，不可枚舉。有如闔目內視，歷五藏以存思；履斗步呈，按日辰而祭甲，是豈金丹之道哉？至若行陰者，以九淺一深為火候，而致元胞之攪亂。食氣者，以吐故納新為藥物，而使腸胃之虛嗚。坐頑空則苦自晝夜不眠，打勤勞則不顧身體疲倦。或搖頭撼腦，提拳努力，於是百豚沸馳，而變出癱疽者有之。或累土立壇，朝祠暮祭，於是夜夢鬼交，而陷於妖魅者有之。始焉此心喜悅，自謂鈴可延期，一旦中道夭亡，不免形骸腐壞。是皆操持悖謬，明違黃帝之文；舉措乖訛，全失老君之旨。執迷不悟以至於此，其獲戾也。又誰之咎歟？是故王良器作《破迷歌》，陳泥九作《羅浮吟》，歷舉世間旁門諸衍之謬，滔滔二三千言，蓋恐後人不得正傳而錯行邪徑之失也。今之學者更能以王、陳二公之言過目一遍，鈴當見其失而內自省矣。
　　明者省厥旨，曠然知所由。
　　魏公作此《參同契》一書，柴然如昏衢之燭，昭然如迷海之緘。蓋欲使後之明者因言會意，曠然洞達，知所以修鍊之由也。魏公此心可謂仁矣。或者乃視之為紙上語，而更不著眼，是誠自暴自棄，豈不惜哉？
　　勤而行之，夙夜不休。
　　邱長春《嗚道集》云：不是斬昏坐，行功扭捏成。蓋修鍊九轉金液大丹與旁門小安樂法不同，是叉謝絕人事，專心致志，夜以繼日，勤而行之，乃能成功。彭真一不云乎。志士又須撤聲色，去嗜欲，棄名利，投靈山，絕常交，結仙友，隱密潛修，晝夜無怠，方可希望。或不如是，則虛勞動爾。真一此說，厥亦明甚。或者昧此，惟欲日用兩#4時為火#5候，聞五晝夜不休之說，則莫不驚笑，以為不勝其勞且煩，蓋亦弗思甚矣。《翠虛篇》云：執著之人得不真，朝行暮輟又非誠。切不可輕信日用兩時為火候之說。昔者皇甫履道見王三一置籌壺，問日：安用？日：欲知子午二正爾。日：十二時中，當無令問斷，何止子、午耶？要之，丹道與天道一也。天道有一息不運乎？天道無一息不運，則丹道詛可有一息間斷哉？馬丹陽《漸悟集》云：師恩深重終難報，誓死環牆鍊至真。環牆者，所以絕人往來，而專心修鍊也。
　　服食三載，輕舉遠遊。跨火不焦，入水不濡。能存能亡，長樂無憂。道成德就，潛伏俟時。太乙乃召，移居中洲。功滿上昇，膺線受圖。
　　修丹只是片餉功夫，今日服食三載，何耶？《翠虛篇》云：片餉功夫修便現，老成須是過三年。蓋片餉功夫，只是結丹之時。而所謂三載者，乃一年入室之後，更須溫養，不可遽然遠出也。鍾離正陽《指玄·三十九章》云：孩兒幼小未成人，須藉孃孃養育恩。其說是已。若過此三載以後，則身如煙雲，行步如飛，可以輕舉，可以遠遊；大浸稽天，而我不溺；大旱金石流、土山焦，而我不熱；存亡在我，而長樂無憂矣。然溫養事畢，更當潛伏人問，積功累德，以開度群迷，方可翩然而往。是故朱靈根囑皇甫履道接引後學，金華洞仙戒揚虛白不得幽柄，鈴功濟群品，乃仙去，豈容獨善其身哉？
　　《火記》不虛作，演《易》以明之。
　　古有《火記》六百篇，何其多耶？，彭真一《還丹金鑰匙》云：《火記》六百篇，篇篇相似。然則所謂六百篇者，亦猶六十卦也。蓋《火記》之數，小而言之則為六十卦，演而伸之則為六百篇。六十卦為一月之侯，而六百篇者，十箇月之候也。故日：《火記》不虛作，演《易》以明之。
　　偃月作鼎爐，白虎為熬樞。汞日為流珠，青龍與之俱。舉束以合西，魂魄自相拘。
　　偃月爐，鉛爐也。其位在坎，白虎居之。流珠官，汞鼎也。其位在離，青龍居之。白虎為熬樞者，白虎隱丹田，而火從臍下發也。青龍與之俱者，驅青龍下就於白虎也。束西即坎離也，魂魄即日月也。龍虎之出處，與鉛汞之所產，初無兩途。王易玄《赤龍大丹訣》云：若辨龍隨虎，兼知汞在鉛。學者若知驅龍就虎之祕，則知以汞投鉛之說矣。《復命篇》云：師指青龍汞，配歸白虎鉛。兩般俱會合，水火鍊經年。又云：龍虎一交相春戀，坎離纔媾便成胎。溶溶一掬乾坤髓，著意求他啜取來。蓋丹法至簡至易，但舉東方青龍之魂，以合西方白虎之魄，則束西既無問隔，自然龍虎交媾，而魂魄相投產紫金也。《金碧龍虎經》王保義註疏云：鍊至藥不出水火，水火既交，則鼎內龍虎之氣，便相和洽，而成金液。其說明矣。作丹之時，苟能虛心靜嘿，凝神入於氣穴，則束西配合，金木交并，南北混融，水火既濟，而四象五行會聚，都在一方凝結，又何勞用力哉？
　　上弦兌數八，下弦艮亦八。兩弦合其精，乾坤體乃成。二八應一斤，《易》道正不傾。銖有三百八十四，亦應卦爻之數。
　　上弦之時，兌卦用事，月生一半之明，故日：上弦兌數八。下弦之時，艮卦用事，月生一半之魄，故日：下弦艮亦八。合兩弦而觀之，則乾、坤鼎器成立，而藥物火候盡在其中矣。二八應一斤，《易》道正不傾者，月有上下二弦，上弦金半斤，計一百九十二銖；下弦水半斤，計一百九十二銖，總而計之，共得三百八十四銖。《易》有六十四卦，卦有六爻，陽爻一百九十二，陰爻一百九十二，總而計之，共得三百八十四爻。魏公借此以論丹道之妙，不過取其陰陽兩齊而配合相當爾。蓋非真有所謂三百八十四銖，真有所謂三百八十四爻也。《悟真篇》云：二八相當自合親。陳素陽《至道篇》云：我隱默中調二八。蓋二八即是兩箇八兩，輕重均平，不偏不頗之義。若使準則銖爻，而手持念珠數呼吸，此乃自取辛苦，豈至簡至易之道哉？迺若《復命篇》云：方以類聚物群分，兩畔同升共一斤。《金丹大成集》云：二八門中達者稀，弦前弦後正當時。蓋謂身中巽門，非此上弦八兩、下弦八兩之謂也。
　　金入於猛火，色不奪精光。自開闢以來，日月不虧明，金不失其重，日月形如常。金本從日生，朔旦受日符。金返歸其母，月晦日相包。隱藏在匡郭，沉淪於洞虛。金復其故性，威光鼎乃嬉。
　　世間萬物入火皆壞，惟真金不壞。蓋五行相生，至金而極；而金之為寶，鎔之得水，擊之得火，其柔象木，其色象土。水、火、木、土，四性俱備，故真金經百鍊而愈堅，未嘗失其本體之重。自開天闢地以來，不知幾千萬年，而日月之形如常，未嘗虧其明，蓋陰陽之精，互藏其宅，各得其所安，故日月之形，萬古不變。且懸象著明，莫大乎日月。丹衍著明，莫大乎金火。金即月也，火即日也。今人但知金為月之光，而不知月之光本生於日也。夫月為太陰，本有質而．無光，其盈虧也，以受日光之多少。月之朔也，始與日合，越三日，而明生；八日而上弦，其光半；十五日而望，其光滿；既望，而漸虧；二十三日而下弦，其虧半；三十日而晦，其光盡。方其朔旦之初，與日相離，受日之光而生明，其體漸白。及其晦也，則與日相包，魄存而光泯，其體盡變為黑。今以丹道言之，則金本從日生，朔旦受日符者，太陰真金生於坤官，本由太陽真火所化，其受氣之初，亦猶月受日光，自朔旦而始也。金返歸其母，月晦日相包者，金在坤官與火相守，亦猶月晦之夜，日月相撢持也。隱藏其匡郭，沉淪於洞虛者，神氣深入乎其根，漸漸沉歸海底，如月魄之不見也。金復其故性，威光鼎乃嬉者，月體本黑，受日之光而白，今焉與日相包，而隱藏其匡郭，則復其本體之黑矣。但守其黑，勿問其白。守之之久，神明自來。俄頃光芒透鼎，火力熾盛，則三日庚生兌戶開，黑銀坏出白銀來也。
　　子午數合三，戊己數稱五。三五既和諧，八石正綱紀。
　　子水一，午火二，子午之數合而成三。土數五，故中央戊己稱五。三與五併之則成八，故云八石。三五既和諧者，水、火、土三者#6合為一也。且土剋水，水剋火，豈和諧者？今土為水火之媒，在其間調停配合，使水火結為夫婦，所以和諧也。八石正綱紀者，水、火、土三者合為一則綱紀#7正，萬目張矣。
　　呼吸相含育，佇息為夫婦。
　　陽升陰降，天地之呼吸也。天地呼吸於其內，是以長久。人能效天地呼吸於其內，亦可與天地同其長久。《金丹大成集》云：呼出心與肺，吸入腎與肝。呼則接天根，吸則接地根。呼則龍吟雲起，吸則虎嘯風生。呼吸風雲，凝成金液。玆蓋一氣自然之呼吸，非白鼻之呼吸也。李長源《混元寶章》云：只就真人呼吸處，放教女往來飛。人能虛心凝神，回光內照於真人呼吸處，隨其升降，順其自然而存之，少焉呼吸相含育，兀然自佇，則打成一片，結為夫婦也。何謂真人呼吸處？廖蟾輝《三乘內篇》云：前對臍輪後對腎，中央有箇真金鼎。即真人呼吸處也。《黃庭經》云：後有密戶前生門，出日入月呼吸存。人惟念不到此，故呼吸亦不在此。莊子《南華真經》 云：真人之息以踵，眾人之息以喉。蓋在喉則近而短促，其息淺淺；接踵則長而綿延，其息深深。修鍊至於其息深深，則我命在我，不為大冶陶鑄矣。《 還源篇》 云：心下腎上處，肝西肺左中。非腸非胃腑，一氣自流通。如此明明直指，復何疑哉？復何疑哉？· 
　　黃土金之父，流珠水之母。水以土為鬼，土填水不起。朱雀為火精，執平調勝負。水盛火消滅，俱死歸厚土。三性既合會，本性共宗祖。
　　土居中央，故稱黃土。土生金，故曰：黃土金之父。，流珠，乃汞也，以其走動不定，故稱流珠。流珠入於水中．，則結成真金，金生水，故日：流珠水之母。土本生金，金本生水。今也土入於水中，則水為土所制矣。水為土所制，則不能載金而升上，故日：水以土為鬼，土填水不起。若得南方朱雀之火，猛烹極煖之，則火盛水沸，其金隨水而上騰矣。蓋朱雀乃南方火精，執衡司夏，今坎水方為土鬼制伏，火能烹而沸之，使之升上，故日：朱雀為火精，執平調勝負。及夫水沸上騰，入於南方離官，則離火反為坎水所剋。火為水剋而消滅，則水又不可太濫。於是又以土剋水，水得土則止，故日：水盛火消滅，俱死歸厚土。水、火遇土謂之三性，三性既已會合，則混而為一，俱歸於坤官，故日：三性既合會，本性共宗祖也。
　　巨勝尚延年，還丹可入口。金性不敗朽，故為萬物寶。術士服食之，壽命得長久。
　　巨勝，胡麻也，服之尚能延年。金液九轉大還丹，乃金精壯盛之時，竊取天地正氣，以結成聖胎，豈不能長生歟？又況金性堅剛，經萬年而不朽，故為萬物中之至寶，宜乎神仙以此為重，所以不日水、火、木、土之丹，而獨名之曰金丹也。
　　土遊於四季，守界定規矩。
　　土無定位，周流於辰、戌、丑、未之間，在辰為季春，在未為季夏，在戎為季秋，在丑為季冬；春、夏、秋、冬皆是土遊之地，故日：土遊於四季。土能竭#8 水藏火，守於水則水不流，守於火則火不焰#9今以之守於坤而探藥，守於乾而運火，故日：守界定規矩。
　　金砂入五內，霧散若風雨。
　　金砂之升鼎也，穿兩腎，導夾脊，過心經，入髓海，衝肺臉，度肝歷脾，復還于丹田。當其升時，淪然如雲霧之四塞，颯然如風雨之暴至，恍然如晝夢之初覺，泱然如沉癘之脫體，精神冥合如夫婦之交接，骨肉融和如澡浴之方起，是皆真景象也，非譬喻也。《復命篇》 云：不知將謂氣，得一後自然真。蓋非親歷，則莫能知之。
　　熏烝達四肢，顏色悅澤好。髮白皆變一黑，齒落生舊所。老訪復丁壯，耆嫗成女？改形免世厄，號之日真人。
　　得丹之後，晝夜溫養，無令閒斷，則真氣需需，達於四肢，自然神清氣爽，顏色悅澤，髮白返黑，齒落更生，老翁復為壯夫，耆嫗又成妮女，自此改形度世，跳出樊籠，號曰#10真人焉。抑嘗論之，人與天地並立為三才，則與天地相為終始可也。今焉天地無終窮，而人之#11 生年不滿百，何耶？蓋人在天地問，不過天地問一物爾。以其靈於物，故特謂之人。豈能與天地並哉？若夫竊天地之機，以修成金液大丹，則與天地相為終始，乃謂之真人。既為真人，則超几入聖，無復向來之形矣。逍遙物外，永謝塵世之厄矣。
　　胡粉投火中，色壞還為鉛。冰雪得溫湯，解釋成太玄。金以砂為主，稟和於水銀。變化由其真，終始自相因。欲作服食仙，宜以同類者。植禾當以黍，覆雞用其卵。以類輔自然，物成易陶冶。魚目豈為珠，蓬蒿不成欖。類同者相從，事乖不成寶。是以燕雀不生鳳，狐兔不乳馬；水流不炎上，火動不潤下。
　　胡粉本黑鉛燒就，若投之火中，則復還為鉛。冰雪乃陰氣結成，若沃以溫湯，則解化為水。何者？返本還元，其理不容#12不然也。鍊金之法，以砂為主，而和以水銀。蓋水銀生於砂中，與砂為同類之物，所以終始相因而成變化者由其真也。《悟真篇》 云：竹破須將竹補宜，覆雞當用卵為之。萬般非類徒勞力，爭似真鉛合聖機。蓋謂真汞得其鉛，則一陰一陽，氣類相感，是為同類，譬猶植禾當以其黍，覆雞鈴用其卯；以類相從，則其道自然，不勞於力而成變化。．若使舍其同類而別求他物，則猶魚目之不可為珠，蓬蒿之不能成槓。類既不同，安有變化，亦猶燕生燕、雀生雀，使之生鳳，則不能生矣；狐乳狐，兔乳兔，使之乳馬，則不能乳矣。火性炎上，使之潤下可乎？水性潤下，使之炎上可乎？所以欲作服食仙，宜以同類者；類同者相從，事乖不成寶也。然五p 身自有一天地，自有一陰陽。而《 還源篇》 乃云：奪他天地髓，交娠片時中。而鈴須竊取天地之氣，乃日月聖父、靈母之氣；吾身之氣，乃骨血几父母之氣，故以真父母之氣變化几父母之身為純陽真仙，則與天地同壽也。或人自昧求同類，不知自己同乾坤，卻向身外覓同類，妄指童．女為真鉛，遂託黃帝玄素之事，飾其邪說，以逢士夫之欲，於是富家貴宦行春衛而往往陷於死亡者有之，蓋不特唐相國夏侯孜之一人也。是故葛稚川《抱朴子》 以為水盃盛湯，羽苞蓄火。陶隱居《 真誥》 以為抱玉赴火，金棺葬狗。洞微子目之為褚狗行狀。李玉谿稱之為地獄種子。古今丹書所以皆極口痛罵此衛者，以其害人而終亦自害其身也。《南華真經》 云：無勞爾形，無搖爾精，乃可以長生。未聞有所謂御女之說。誰生厲階，至今為梗。誣污前真，迷誤後學，其旁門諸衍中，害道之最尤者歟。
　　世問多學士，高妙負良才。邂逅不遭遇，耗火亡貨財。據按依文說，妄以意為之。端緒無因綠，度量失操持。檮治羌石膽，雲母及譽磁。硫黃燒豫章，泥汞相鍊飛。鼓鑄五石銅，以之為輔樞。雜性不同類，安肯合體居。千舉必萬敗，欲黯反成癡。僥倖訖不遇，聖人獨知之。稚年至白首，中道生狐疑。背道守迷路，出正入邪蹊。管窺不廣見，難以揆方來。
　　《悟真篇》云：饒君聰慧過顏閔，不遇真人莫強猜。只為丹經無口訣，教君何處結靈胎。蓋世間高才好學之士，不為無人，而求其遇真師得正傳者或寡矣。彼有燒鍊三黃四神之藥，妄意以為道在于是，殊不知五金八石，乃世間有形有質之物，其種類不同，其性質各異，安肯合體而並居哉？故几為此衍者，莫不千舉萬敗，欲點成癡。何則？端緒無因綠，度量失操持故也。《指玄·三十九章》云：訪師求友學燒丹，精選朱砂作大還。將謂外丹化內藥，元來金石不相關。蓋神仙金液大還丹，乃無中生有之至藥；而所謂朱砂、水銀者，不過設象比喻而已。奈何世人不識真鉛汞，將謂几砂及水銀，往往耗火費財，卒無成功，遂至皓首茫然，反起虛無之歎。嗚呼，真道簡而不繁，至言淡而無味，人誰信之？人誰行之？甚至得正傳而中道生疑，於是出正入邪蹊者有矣。《內指通玄祕訣》云：多恃聰明強是非，縱聞法要自相違之人也。背大道而守迷路，管窺天而不廣見，烏足與論方來無窮之玄奧哉？
　　周易參同契發揮卷之三竟
　　#1『玄宮』，原作『玄官』，據四庫本改。
　　#2『配廝當』，四庫本作『廝配當』。
　　#3『匝』，原作『市』，據四庫本改。下文同。
　　#4『兩』，原作『而』，據四庫本改。
　　#5『火』，原作『久』，據四庫本改。
　　#6『三者』，原作『五者』，據四庫本改。
　　#7『綱紀』，四庫本作『紀綱』。
　　#8『竭』，原作『竭』，據四庫本改。
　　#9『焰』，四庫本作『燄』。
　　#10『日』，四庫本作『為』。
　　#11『之』，據四庫本補。
　　#12『不容』，原作『不客』，據四庫本改。
　　周易參同契發揮卷之四
　　林屋山人全陽子俞琰述
　　上篇第四
　　若夫至聖，不過伏羲，始畫八卦，效法天地。文王帝之宗，循而演爻辭。夫子庶聖雄，《十翼》以輔之。三君天所挺，迭興更御時。優劣有步驟，功德不相殊。制作有所踵，推度審分銖。
　　伏義法天地而作《易》，始畫八卦，其先天一圖，乾天在上，坤地在下，離日、坎月則列於束西，震雷、巽風、艮山、兌澤則居於四隅，是豈無所踵而然哉？文王循卦體而演《易》，乃作爻辭，其後天一圖，震、巽二木生離火，繼以坤土藏之；兌、乾二金生坎水，繼以艮土止之，又豈無所踵而然哉？孔子踵羲、文而讚《易》，遂作《十翼》，在當時雖無帝王之位，而萬世為帝王之師，是乃庶聖之雄者也。是三君子皆古之大聖人也。伏羲生於邃古，文王生於商末，孔子生於晚周，迭興御時，步驟雖有優劣，而以功德較之，則前聖後聖，其歸一揆，蓋不相殊也。且如八卦之畫，爻辭之演，《十翼》之作，篇無閑言，言無閑字，推度重輕，極為詳審，蓋其制作皆有所踵也。今夫魏公作此《參同契》一書，而鈴假《易》之卦象以發明其說，可謂有所踵矣。
　　有形易忖量，無兆難慮謀。作事令可法，為世定此書。素無前識資，因師覺悟之。皓若寨#1幃帳，瞋目登高臺。
　　事之有形有兆者，可以忖量，可以慮謀。金液大丹乃無形無兆之事，不可忖量，不可慮謀也。苟不示之以言，則後世何所取法，此《參同契》所以作也。然《參同契》之作也，豈魏公自出己見哉？不過因師授之說而為之爾。《西升經》云：學不得明師，安能解疑難？蓋世問一法一衍，尚須磬折求師，然後得其旨。沉此金液大丹乃長生超脫之道，學者得不低心參訪，以期感遇哉？葛稚川《神仙傳》云：劉政求養生之衍，勤尋異聞，不遠千里，苟有勝己，雖奴客又師事之。今之人果能如劉君之不恥下問，則自有真仙踵門點破丹穴，一旦得其口訣，群疑盡釋，皓若寨帷帳而撒其掩蔽，豁如登高臺而眺平曠遠，心目為之開明，豈不大快也歟？
　　《火記》六百篇，所趣等不殊。
　　《悟真篇》云：契論經歌講至真，不將火侯著於文。要知口訣通玄處，須共神仙仔#2細論。後學不悟真荃，見有所謂《火記》六百篇之說，則莫不惘然自失。以為火候如此其繁且難，殊不知六百篇亦猶六十卦爾。六十卦為一月之候，六百篇乃十箇月之侯。蓋一月六十卦，卦卦一般；十箇月六百篇，篇篇相似，故日所趣等不殊也。
　　文字鄭重說，世人不熟思。尋度其源流，幽明本共居。竊為賢者談，曷敢輕為書。結舌欲不語，絕道獲罪誅。寫情著竹帛，又恐泄天符。猶豫增歎息，倪仰#3輒思慮。陶冷有法度，未忍悉陳敷。略述其綱紀，枝條見扶練。
　　古今丹書，汗牛充棟，千名萬字，引喻無窮，得不謂之鄭重乎？然而尋度其源流，則不過一陰一陽而已。此兩者同出而異名，古仙皆傾肝瀝膽以告世人，而世人福綠淺薄，自不暇熟思爾。今夫魏公作此一書，指陳鼎器之出處、藥物之川原、火候之法度，與夫存亡有無、主客先後之祕，言言徹底，字字著實，蓋為世之賢者設，豈肯輕為著述，以釣人虛譽耶？當知書為曉者傳，事為識者貴，農夫得彤弓以驅烏，南夷得裒衣以負薪。金丹大道，惟賢者而後樂此，匪我知者可多談哉？《太上玄科》日：遇人不傳失天道，妄傳非人泄天寶。傳得其人身有功，妄傳七祖受冥考。所以魏公將結舌而噤無一語，則恐絕道脈而獲罪。若寫情而著之竹帛，則又恐泄天符而得譴。於是，猶豫增歎息，倪仰輒思慮，本欲明明直說，以告學者，實不敢輕泄真機，遂姑迷藥物火侯之大略，以使後人因言而會意，則庶乎此道不泯其所傳也。既不敢明於言，又不忍祕於默，故未免舉其宏綱，撮其機要，以陶冶法度，散於三篇之中，而有如枝條之扶練也。
　　以金為隄防，水入乃優游。金計有十五，水數亦如之。臨爐定銖兩，五分水有餘。二者以為真，金重如本初。其土遂不入，二者與之俱。三物相含受，變化狀若神。
　　以金為隄防，水入乃優游者，以上弦半斤金為外爐束南半璧之隄防，然後下弦半斤水自西而下入於北方內爐，則其勢不迫而優游自如也。金計有十五者，自初一至十五也，即上弦金半斤之謂也。水數亦如之者，自十六至三十也，即下弦水半斤之謂也。丹法先以文升，後以武降，不知是則不能深達於九泉之下，故日臨爐定銖兩，五分水有餘也。夫金水各半，合成二八，一斤之數，一闔一闢，往來不窮，乃五？身之真陰陽也。然水要半斤有餘，金又不可虧其半斤之重，故日二者以為真，金重如本初也。其土遂不入者，周回鼎器間，只有上弦半斤金，下弦半斤水，而土則無位也。其所謂不入，非不入也，土無定位，無所往而不入也。且如天地二十四位，其問即無戊己，豈果無戊己哉？蓋自壬子至於乾亥，往來不定，上下無常，無非戊己所遊之地也。二者與之俱者，遍鼎器之問皆土，而金、水二者與之偕行也。金、水與土偕行，則三物互相含受，混而為一矣。混而為一，則縛住青山萬頃雲，撈出碧潭一輪月，而變化之狀如神矣。《至道篇》云：升降名為金水，運時巽日真風。蓋升者金也，降者水也，而所以為之升降者土也。雖然，金、水、土三物不過皆設象比喻爾。究而言之，大道從來絕名相，真仙本自無花草。何金水之有哉？何土之有哉？
　　下有太陽氣，伏需須臾間。先液而後凝，號日黃舉焉。
　　《玉芝書》日：几鍊丹隨子時陽氣而起火，其火力方全。餘外別時起火，其火不然。蓋子時太陽在北方，而人身氣到尾閒關，於此時而起火，則內外相合，乃可以盜天地之機而成丹。其初太陽在下，水火交媾，二氣綑縊，吞而為液。次則．水中火發，陽氣漸熾，其液方凝於其中，逼出金華，是名真鉛。及其運用而上升，則騰騰若車舉行於黃道之上，故號之日黃舉焉。
　　歲月將欲訖，毀性傷壽年。
　　臘月三十日，天運將周，則日窮于次，月窮于紀。若以丹道言之，則人身自有一周天，與天地無以異也。
　　形體為灰土，狀若明意塵。
　　古歌云：用鉛不用鉛，須向鉛中作。及至用鉛時，用鉛還是錯。又云：鉛為芽母，芽為鉛子。既得金華，拾鉛不使。、其旨深矣。人徒知子時腎氣生，得火烹鍊凝而成液，遂認為真鉛，而欲取以點化離官之真汞。殊不思既成液矣，則有形有質。其體重濁，安能逆流而升上？神仙之作丹，不過於此時#4發火於其下，以感其氣爾。火力既盛，其氣清然上騰，與山川之雲起相似。迨夫#5升入泥九，然後化為甘雨，下入重樓，蓋未嘗用其質也。丹法所謂取清拾濁，正謂此也。清者，浮而在上，所謂狀若明戀塵是也。濁者，沉而在下，所謂形體為灰土是也。鍊外丹者，取其飛結於鼎蓋之上者，號日明戀塵。魏公以此發明內丹，欲學者觸類而長之也。
　　檮治并合之，馳入赤色門。
　　檮治并合之者，兩處擒來共一爐，一泓神水結真酥也。馳入赤色門者，奪得兔烏精與髓，急須收入鼎中燒也。金丹大藥產在坤，種在乾。乾居上為鼎，坤居下為爐，非猛烹極緞，則不能出爐；非倒行逆旋，則不能升鼎。《悟真篇》云：兩手捉來令死國，化成一塊紫金霜。又云：河車不敢暫留停，運入崑崙峰頂。玆蓋後天下手功夫與先天產藥之時不同，其中復有觀心吸神二用，皆助火候之力者，古仙往往祕而不言，人誰知之？或泥於下手之說，從而按摩導引、搬運梳鱸，徒爾勞神用力。又安識運神火以觀真心，鼓巽風以吸真神之妙用哉？
　　固塞其濟會，務令致完堅。
　　《金丹大成集》云：知時下手探將來，固濟神廬勿輕泄。又云：搬歸頂上結三花，牢閉玉關金鎖。蓋金砂升鼎之時，須是固濟饉密，然後聖胎完堅也。
　　炎火張於下，龍虎聲正勤。．
　　《指玄·三十九章》云：只消閃入華池鼎，真火掀天緞一場。《漸悟集》云：因燒丹藥火炎下，故使黃河水逆流。此乃烹鍊之火，不得不炎也。《悟真篇》云：虎躍龍騰風浪贏#6，中央正位產玄珠。《翠虛篇》云：龍吟虎嘯鉛汞交，灼見黃芽并白雪。蓋丹田之火熾盛，則雲需霧淪，泥九風生，而宛有龍吟虎嘯聲也。彭鶴林《元樞歌》云：得訣歸來試鍊看，龍爭虎闕片時問。九華天上人知得，一夜風雷撼萬山。歷試者當自知之。
　　始文使可修，終竟武乃陳。
　　探藥之初，凝神聚氣，調勻鼻息，呼吸應手。迨夫神氣之入乎其根，閉極則失於急，縱放則失於蕩，惟使其綿綿續續，勿令間斷，然後神久自凝，息久自定。少焉，巽戶轟雷，龍騰虎躍，則驅回尾穴連空焰，趕入天衢直上奔也。王保義云：文火乃發生之火，武火乃結實之火。蓋始焉發生，終焉結實，始文終武，不可以一途取也？
　　候視加謹慎，審察調寒溫。
　　候視加謹慎者，塞兌垂簾，含光默默，候天地之氣將至，然後定息以探之，聚火以烹之，須當視其老嫩不可輕易也。《悟真篇》云：大都全藉修持力，毫髮差殊不作丹。豈可輕易哉？審察調寒溫者，調停火力，審察緊緩#7，以漸而猛，不可荒忙驟進也。《復命篇》云：火候直須牢穩審，吹噓全藉巽方風。豈可驟進哉？
　　周旋十二節，節盡更親觀。
　　十二節乃周天十二辰，在吾身則火候方位是也。夫十二節火侯，自子而升，至午而降，環鼎器之外，如天有十二辰。今焉#8十二節，皆已行遍周天，則天呈#9復指於子，故日周旋十二節，節盡更親觀。《翠虛篇》云：震卦行歸西兌鄉，三陽詫女弄明噹。巽風吹動珊瑚樹，入艮歸坤又一陽。與此同旨。
　　氣索命將絕，休死亡魄魂。
　　夫修鍊金丹，將求長生。今魏公乃謂氣索命將絕，休死亡魄魂。何也？《翠虛篇》云：促將百豚盡歸源，豚住氣停丹始結。蓋金液凝結
　　之際，倣璣玉衡一時停輪，而日魂月魄皆況淪於北方海底，而索然滅藏，故日氣索命將絕，休死亡魄魂。所謂死者，非死也。此時歸根復命，神凝精結，八脈俱住，呼吸俱無，其氣索然如絕也。絕後重甦，則《上清集》所謂這回大死今方活是也。嗚呼，欲知大藥結成時，六脈都停氣不馳，此等景象，苟不曾親歷，烏能強言哉？
　　色轉更為紫，赫然成還丹。
　　《翠虛篇》云：脫黃著紫因何事，只為河車數轉深。蓋九轉火候數足，則還丹赫然光明，變化紫金之色也。
　　服之以一丸，刀圭最為神。
　　《翠虛篇》云：探之鍊之未片餉，一氣眇眇通三關。三關來往氣無窮，一道白豚朝泥九。泥九之上紫金鼎，鼎中一塊紫金團。化為玉漿流入口，香甜清爽遍舌端。吞之服之入五內，臟腑暢甚身康安。蓋還丹入口，如蜜之甘香、萋蘭之清涼。所謂刀圭者，刀頭圭角些．子爾。及其成功，則千變萬化#10，妙不可測，非旁門小衍可得而擬倫也。稱．之為神，宜哉。
　　推演五行數，較約而不繁。
　　《易》曰：天一地二，天三地四，天五地六，天七地八，天九地十，乃五行生成數也。《子華子》云：天地之大數，莫過乎五，莫中乎五。蓋五為土數，位居中央，合北方水一則成六，合南方火二則成七，合束方木三則成八，合西方金四則成九。九者，數之極也。天下之數至九而止汨以九數言之，五居一、二、三、四、六、七、八、九之中，實為中數也。數本無十，所謂土之成數十者，乃北方之一，南方之二，束方之三，西方之四，聚於中央，輳而成十也。故以中央之五散於四方而成六、七、八、九，則水、火、木、金皆賴土而成。若以四方之一、二、三、四歸於中央而成十，則水、火、木、金皆返本還元而會於土中也。吁，玄哉。《悟真篇》云：二物總因兄產母，五行全要入中央。《混元寶章》云：四位分明顛倒用，五行同起復同歸。皆發明此義。夫五行生成之數，雖三尺童子亦能誦而知之，求其義實則幾人能知其落處也。既不知其落處，又安能得其實用，於此見道要玄微？天機深遠，達#11者惟簡惟易，而迷者愈繁愈難也。
　　舉水以激火，奄然滅光明。日月相薄蝕，常在晦朔問。水盛坎侵陽，火衰離晝昏。陰陽相飲食，交感道自然。
　　邵康節《皇極經世書》云：日月之相食，數之交也。日望月則月食，月掩日則日食，猶水火之相剋也。今夫舉水以激火，則火為水所剋，而火光奄然而滅。太陰掩太陽，則陽為陰所勝，而陽光當晝而暗。何者？陰陽相交則叉至相食，此乃道之自然也。魏公借日月交食之機，以明丹道之妙；而又舉水火相剋之說，以並言之，可謂詳矣。雖然日月交食常在晦朔之問，鍊金丹者盜天地，奪造化，得不求其所謂晦朔之問乎？
　　名者以定情，字者綠性言。金來歸性初，乃得稱還丹。　
　　《復命篇》云：一物分為二，能知二者名。二者即金、木也。金與木本無二體，故以金為名，則以木為字；以木為性，則·以金為情。其實即一物爾。蓋金公本是束家子，送在西鄰寄體生，未可以稱還丹也。惟以之傾入於東陽造化爐中，歸家與青娥相見，則產箇明珠似月圓，乃得稱還丹也。或日：寂然不動，而情復乎性，故稱還丹。是則是矣，然非魏公此章金情木性之本義也，
　　吾不敢虛說，倣傚聖人文。古記顯龍虎，黃帝美金華。淮南鍊秋石，王陽嘉黃芽。
　　古記之龍虎，黃帝之金華，淮南之秋石，王陽之黃芽，無非託號以寓其微意而已。今夫魏公之作是書，豈肯鑿空駕虛以肆其臆說？蓋亦倣傚古人之微意也。朱子謂其用字皆根據古書，誠非虛說。
　　賢者能持行，不肖母與俱。
　　鬼谷子從子華子遊者十有二年，業成而辭歸。子華子戒之日：今汝之所治，吾無問然矣。然子之志則廣取而泛與也。恐汝之後夫擇者也，其將有剝汝之外乳而自築之官庭者矣，登汝之車而乘之以馳騁於四郊者矣，取汝之所以為璧者毀裂而五分之者矣。夫道固惡於不傳也，不傳則妨道。又惡於不得其所傳也，不得其所傳則病道。今汝則往矣，而思所以慎厥與也，則於吾無間然矣。今魏公謂賢者能持行，不肖母與俱，其慮亦深矣。蓋不肖則又佻薄，佻薄則鈴無義，其不關射羿之弓者鮮矣。《復命篇》云：此道至神至聖，無令漏泄輕為，全憑德行兩相宜，言語須防避·忌。當知金丹大道惟可傳與賢者，苟非其人，則不惟不可與語，雖遠之可也。嗚呼，古今出世者，傳載皆英傑；控鶴御煙霞，固非愚與拙。彼不肖者，何足以知之？
　　古今道由一，對談吐所謀。
　　子得一，萬事畢。大哉一乎，其千經萬論之原，千變萬化之祖乎，信矣哉。天下無二道，聖人無二心，而萬巷仙經語總同，金丹即此是根宗也。
　　學者加勉力，留念深思惟。至要言甚露，昭昭不我欺。
　　魏公謂學者能反覆玩味此書，一旦心領神會，則知予至要之言，果為甚露而昭昭然，無一毫之欺隱也。噫，魏公接引後學之心蓋切矣。學者得不信受魏公此說，誦持魏公此書，而留念深思之哉？
　　周易參同契發揮卷之四竟
　　#1『寨』，四庫本作『搴』。
　　#2『仔』，原作『子』，據其文義改。
　　#3『倪仰J，四庫本作『俯仰一。下文同。
　　#4『此時』，原作『此狀』，據四庫本改。
　　#5『迨夫』，四庫本作『逮夫』。下文同。
　　#6『廳』，四庫本作『麓』。
　　#7『緊緩』，四庫本作『謹緩』。
　　#8『今焉』，四庫本作『周焉』。
　　#9『天歪』，四庫本作『天岡』。
　　#10『化』，原作『他』，據四庫本改。
　　#11『達』，原作『遠』，據四庫本改。
　　周易參同契發揮卷之五
　　林屋山人全陽子俞琰述
　　中篇第一
　　乾剛坤柔，配合相包。
　　大哉人之有息也。張橫渠《正蒙》云…人之有息，蓋剛柔相摩，乾坤闔闢之象也。何謂息，一呼一吸是也。夫人一呼豚再動，氣行三寸。一吸豚亦再動，氣行三寸。呼吸定息，氣行六寸。一晝夜百刻之中，總一萬三千五百息，氣行八百一十丈。上下灌注，如環之無端，莫知其紀極也。且人之未生也，居母之腹，隨母呼吸，無視無聽，惟有一息存焉。及其生也，剪去臍帶，則一點真元之氣聚於臍下，日復一日，神出氣移，遂不復再守胎中之一息。今夫神仙修鍊之法，使人回光內照，呼吸太和，蓋將返本還源，而復歸於生身受氣之初也。許旌陽《醉思仙歌》云：內交真氣存呼吸，自然造化返童顏。《靈源大道歌》云：千經萬論講玄微，命帶由來在真息。外此皆邪說妄行，非真要自然之道也。今魏公謂乾剛坤柔，配合相包，言作丹之時，以乾陽下交於坤陰，使呼吸相含，剛柔相當，配為夫婦，打成一片，則神氣歸根，性命合一，而至藥孕於其中也。或名之日龍虎交媾。又日金木交併。又日龜蛇蟠糾。又曰紅黑相投。又日天地交泰。又曰玄黃相雜。又日金土混融。又日金汞同鼎。又曰金火同爐。．又曰赤白相交。又日日月同官。又日烏兔同穴。又日夫婦歡合。又日牛女相逢。又曰牝牡相從。又日魂魄相沒。又曰水土同鄉。究而言之，不過心息相依，而陰陽內感，神氣交結爾。
　　陽稟陰受，雄雌相須。
　　陽稟陰受者，瓊瑤花發露珠凝，花漸開苞露漸深也。雄雌相須者，甲龍庚虎鎮相隨，鉛汞同爐始可為也。所謂稟受，所謂相須，即交媾之說也。天地以陰陽交媾而生物，丹法以陰陽交媾而生藥。蓋未有不交媾而可以成造化者也。《玉芝書》云：玄黃若也無交媾，爭得陽從坎下飛。是乃作丹之大端，修仙之第一義也。元陽子《大道歌》云：玄天汪汪配地黃，兩情和合入洞房。是此義也。《還金篇》云：先賢明露丹臺旨，幾度靈烏宿桂柯。是此義也。《還元篇》云：西方金母最堅剛，走．入壬家水裹藏。是此義也。《悟真篇》云：赤龍黑虎合西束，四象交加戊己中。是此義也。王良器《悟解篇》云：好將魂就魄，陰盡變純陽。是此義也。《復命篇》云：要知大道希夷理，太陽移在月明中。是此義也。《崇正篇》云：兩般靈物天然合，些子神機這裹求。是此義也。《上清集》云：別無他衍，只要神水入華池。是此義也。知此乃可以產藥，乃可以結胎，更得火候之訣鍊之，則天鼓鼕鼕震地來，玉塵糝摻散葭灰，而升入泥丸矣。若僅知有此而不得火候之訣，則惟可煖其下元耳，非還丹也。古歌云：從紅入黑是真修，鍊黑入紅天仙已。蓋丹．法有先天後天、無為有為之不同。在先天則凝神入於坤臍而產藥，至後天則移神入於乾頂而成丹。先天則無為，後天則有為，不可以一律齊也。
　　偕以造化，精氣乃舒。
　　《翠虛篇》云：每常天地交合時，奪取陰陽造化機。是機，即天地合發之機也。夫人身中造化與天地造化相應，今日偕以造化者，論其至妙全在天機與人機對舉，人能虛心凝神，與天地之機偕作，則造化在五掌握中矣。天隱子云：儻三百六十日內運自己之氣，適合天地之真氣，三兩次則自覺身體清和，異於常時，況久久習之，積累冥契，則神仙之道不難至矣。或日：要坐便坐，何鈴辨川源，識時日？玆蓋不知有造化者耳，未足與議也。
　　坎離冠首，光耀垂敷。
　　坎、離，日、月也。丹法有內日月，有外日月。《黃庭經》云：出日入月呼吸存。此言內日月也。又云：三光煥照入子室。此言外日月也。二者蓋可相有，而不可相無者也。《指玄·三十九章》云：外若交時內亦交，三關通透不須勞。作丹之時，內日月交精於其內，外日月交光於其外，內外鑽簇，久而不散，則恍恍惚惚，其中有物；窈窈冥冥，其中有精，而滿空白雲亂參差也。夫日月之照於天地間，螺蚌吸之則生珠，頑石蓄之則變玉，何況人身自有日月，豈不能回光自照，結自己之真珠、產自己之真玉哉？《上清集》云：乾坤運用，大都不過坎和離，石裹綠何懷玉，因甚珠藏蚌腹。借此顯天機，可謂道在眼前矣。道在眼前而學者猶或弗悟，只綠天機太近，故昧者往往當面蹉過，而莫之能見也。
　　玄冥難測，不可畫圖。聖人揆度，參序元基。
　　《赤龍大丹訣》云：有物號玄冥，金丹向此生。是物也，寂兮寥兮，眇不可測，豈可得而畫圖哉？既不可得而畫圖，則惟可心知意會而已。然在己者固可心知意會，而示人者得不假象託文而使之默會其機乎？聖人於是探蹟索隱以發明先天之極玄，廣譬曲喻以參序金丹之元基，此丹經、子書所以傳行于世，而《參同契》所以準《易》而作也。元基，即根基也。《悟真篇》云：要得谷神長不死，須憑玄牝立根基。蓋伏鉛制汞全在玄牝，所以玄牝為還丹之根基。男子玄牝立則精氣固，女子玄牝立則月事絕。修鍊若不知此，則藥材從何而生，還丹從何而結，火侯從何而運用哉？
　　四者渾沌，徑入虛無。
　　四者，即乾、坤、坎、離也。合而為一，故日渾沌。《指玄篇》云：苗苗裔裔綿綿理，南北束西自合來。此乾、坤、坎、離之所以合而為一也。合而為一則神氣歸根，徑入虛無，窈窈冥冥，莫知其所以然矣。《靈源大道歌》云：混合為一復忘一，可與化功同出沒是也。然而丹家所謂虛無，非無心無念，槁木死灰之謂也。文子《通玄真經》云：阮#1於冥冥，聽於無聲，冥冥之中獨有曉焉，寂寞之中獨有照焉。此蓋不可言傳之妙也。或者不悟，乃認為禪家之寂滅，則又謬矣。若使金丹即禪學，則徑自參禪可也。何鈴從事乎乾、坤、坎、離之多端，而爻須洞曉陰陽，深達造化，然後為得哉？
　　六十卦用，張布為輿。龍馬就駕，明君御時。和則隨從，路平不邪。邪道險阻，傾危國家。
　　丹法以乾、坤為鼎器，以坎、離為藥物，遂用其餘六十卦自《屯》、《蒙》以至《既濟》、《未濟》，周回列於鼎外，以為周天火候，故曰：六十卦用，張布為輿。此輿張布，則六十卦皆為吾用，而龍馬歸吾駕御矣。《上清玉真胎息訣》云：吾以神為車，以氣為馬，終日御之而不倦。不倦即綿綿若存，用之不勤也。不勤云者，亦非忘，亦非守，似有似無，而不至于勤勞迫切也。善乎廣成子之告黃帝日：我守其一以處其和，故我修身千二百歲矣，五p形未嘗衰。夫身猶國也，心猶君也。心定則神凝氣和，三官自然升降，百脈自然流通。勤而行之，無有不仙者。谷神子《了然論》云：治身之道，以至神為本，以至精為藥，以沖和為用，以無為為治。無為則神凝，神凝則和氣所鍾，和氣所鍾則深根固柢，深根固柢則長生久視之道成矣。若不由此，即非金液大還丹之法也。大抵氣血之寓於人身，貴乎不撓。修鍊之功，至簡至易，不過抱元守一，專氣致柔如嬰兄耳。是故作丹之際，亦無他衛，但虛心靜默，凝神入於氣穴，順其往來，綿綿延延，勿令間斷。久之則神自凝，息自定。息定而氣聚，氣聚而丹成，更不用按摩導引、吐納存想之勞也。《內指通玄祕訣》云：日往即往，月來即來。隨之出入，不離丹臺。自今觀之，大丹之道，唯一味元和之氣，以成其變化，餘無別徑也。
　　君子居其室，出其言善，則千里之外應之。謂萬乘之主，處九重之室。發號施令，順陰陽節。
　　人君居萬乘之尊，處九重之邃，出其言善，則千里之外應之。修鍊之士，含光默默，返照於內，虛極靜篤，則天地之氣自來歸之。何者？此有感則彼有應，自然之理也。發號施令，)lM陰陽節者，古之聖王，孟春則命相布德和令，孟秋則命將選士厲兵。蓋亦依時應節，而順夫天地之陰陽也。治道如此，丹道當何如哉？
　　藏器待時，勿違卦日。
　　《還金篇》云：莫教違漏刻，長在一陽中。蓋鍊丹之法，先當知時，尤當待時。時苟未至，則惟含光默默，虛以待之而已，不可為之先也。許旌陽《三藥歌》云：存心絕念候晶凝。《指玄江二十九章》云：塞兌垂簾默默窺。即藏器待時之謂也。嗚呼，時辰若至不勞心，內自相交自結凝。入室按時須等著，一輪黃道自騰昇。豈可為之先也哉？
　　《屯》以子申，《蒙》用寅戌。六十卦用，各自有日。聊陳兩象，未能究悉。
　　《屯》，下震而上坎。《屯》以子申者，震之初九庚子爻，坎之六四戊申爻也。《蒙》，下坎而上艮。《蒙》用寅戌者，坎之初六戊寅爻，艮之六四丙戌爻也。蓋子、申、寅、戌，即子、午、卯、酉也，即春、夏、秋、冬也，即金木、水、火也，即龜、蛇、龍、虎也，皆寓言也。今以六十卦觀之，始於《屯》、《蒙》，終於《既濟》、《未濟》，其閒陰爻、陽爻互相交錯，雖則各自不同，而反體、對體各自有合，其實卦卦一般。而魏公謂聊陳兩象，未能究悉者，欲使學者締觀《屯》、《蒙》兩卦之象，由此觸類而長之，自可默會其餘諸卦之義也。蓋卦有六爻，兩卦計十二爻，應一日十二時之數。六十卦計三百六十爻，應一月三百六十時之數。魏公本意不過借此以論吾身火候之分至啟閉而已。如移之《需》、《訟》，則日：《需》以子、申，《訟》用寅、午。移之《師》、《比》，則日《師》以寅、丑，《比》用未、申。他卦皆倣此。故日：聊陳兩象，未能究悉也。《悟真篇》云：南北宗源翻卦象，晨昏火侯合天樞。亦不過發明此義。若使執文泥象，而叉欲推算卦體之策數，求合卦畫之陰陽，吾恐終身役役而不見其成功，菁然#2疲役而不知其所歸。可不哀耶。
　　在義設刑，當仁施德。
　　西方為義，束方為仁。刑主殺伏，德主生起。今曰在義設刑者，所以煖西方之鉛也。當仁施德者，所以鍊束方之汞也。鉛屬金，其性至剛，藏於坎中，非猛烹極緞則不能飛上，故用武火逼之而不可施以文。汞屬木，其性至柔，隱於離中，一見真鉛，則自然不動，故用文火鍊之而不可施以武。《崇正篇》云：守城須假施文德，野戰當先著武功。作用兩般明辨取，順宜得吉逆成凶。此之謂也。
　　按歷法令，至誠專密。
　　高鴻濛《夢仙謠》云：探有時，取有日，探兮取兮須饉密。故叉按歷法令，知下手之。訣，至誠專密，無纖毫之雜想，然後神芝可錄。乃若一年處室，自朝至暮，內運靈旗，亦當至誠專密，用志不分，然後丹可成，身可仙。若將大道為兒戲，而輕易竊弄天機，則朝行暮輟，又非誠矣。《黃庭經》云：積功成鍊非自然，是由精誠亦由專。古今修丹之士，固未有不誠而得之者，亦未有不專心致志而可以成事者也。昔者弈秋誨＃３二人弈j一人專心致志，惟弈秋之為聽；一人雖聽之，一心以為有鴻鵲將至，思援弓繳而射之，雖與之俱學，弗若之矣。夫弈之為數，小數也，弗專心政志則弗得也。況於道乎？司馬子微《坐忘論》云：無事安閑，方可修道。蓋學道當得清靜無為，不可以一毫外物累其心。若夫內接家事以自羈，外綜王事以雜役，此亦道之不專也。張虛靜《大道歌》云：神馭氣，氣留形，不須雜衍自長生。衍則易知道難遇，縱然遇了不專行。所以千人萬人學，畢竟終無一二成。其說信矣。今之學者不知仙道由積累而成，但欲以片餉功夫游戲而得之，殊不思片餉乃結丹功夫，而周年火候溫養，則一日之內，行坐寢食總如如，惟恐火玲丹力遲，奚可須突問斷哉？
　　謹候日辰，審察消息。
　　《悟真篇》云：天地盈虛自有時，審觀消息始知機。又云：月虧盈，應精神之衰盛。日出沒，合榮衛之寒溫。蓋一月有一月之盈虛消息，一日有一日之盈虛消息。晦朔弦望，一月之盈虛消息也。晝夜晨昏，一日之盈虛消息也。人身法天象地，其氣血之盈虛消息，悉與天地造化同途。《素問》云：平旦人氣生，日中而陽氣隆，日西而陽氣已虛，氣門乃閉。又云：月始生則血氣始精，衛氣始行。月郭滿則血氣實，肌肉堅。月郭空則肌肉喊，經絡虛，衛氣去形獨居。是故天地有晝夜晨昏，人身亦有晝夜晨昏；天地有晦朔弦望，人身亦有晦朔弦望。其問寒暑之推遷，陰陽之代謝，悉與天地胥似，所以丹法以天為鼎，以地為爐，以月為藥之用。而探取叉按月之盈虧，以日為火之候。而動靜鈴視日之出沒，自始至末，無一不與天地合。有如《皇極經世書》，以寅為開物，猶歲之驚墊，數自此而始；戌為閉物，猶歲之立冬，數至此而止，非丹法運火之候乎。亥、子、丑三時，則日入于地而不見，有數而不行。其問一陽初動處，萬物未生時，是聖人所以見天地之心。又以範圍天地，油成萬物，造化在我者也，非丹法探藥之時乎。几而抽添運用，沐浴交結，一一取法天地造化而為之，是以謂之至道。若不依天地造化而別求他法，則是旁門小衛、區區臆度之說，非至道也。《淮南子》云：蛤蟹龜珠，與月盛衰。又云：月虛而魚腦喊，月死而贏範瞧。夫以至微之物，尚或與天地造化相應，而況於人乎？於此見修丹於月望則氣血滿而藥力全，望後則氣血喊而藥力少。所以《翠虛篇》謂：月夜望中能探取，天魂地魄結靈丹。而又謂交加二八為丹母，望遠徒勞覓虎龍也。又如《悟真篇》云：八月十五望蟾輝，正是金精壯盛時。若到一陽纔起復，便堪進火莫延遲。《崇正篇》云：兌金萬寶正西成，桂魄中秋倍樣明。便好鍊頭施探取，用功擬待一陽生。《金丹大成集》云：恰恰相當妙絕奇，中秋天上月圓時。陽生急探無令緩，進火功夫要慮危。即非以八月十五金精壯盛取譬，亦非日一年止有八月十五可以探取。乃若白紫清、廖蟾輝，皆謂八月十五夜子時入室。蓋以八月晝夜均，陰陽分，此時秋高氣清，金精正旺，不寒不暖，最宜修鍊。古仙於此時結胎，所以盜天地之金精，感天地之清氣也。或者不得其傳，弗知其的，惟於八月十五夜吸探月光，是乃懸網以捕風，握繩以繫影者也。奚足語至道哉？抑又有說焉。晁文元公《隨因紀迷》云：唐中岳隱士柄真子施肩五。迷《靈響詞》，其序中云：偶覽《三靜經》云：夫修鍊之士，當須入三靜關，陶鍊神氣，補續年命，大靜三百日，中靜二百日，小靜一百日，遂發至懇。且試小靜，即以開成三年戊午歲起，自正月一日庚申，閉戶不交人事，剋期百日，方出靜室。未瑜月而神光照目，百靈集耳，精爽不昧。此三者皆應，則知仙經祕典不虛設也。今夫修鍊大丹，亦當如此。蓋靜久則神清氣和，鼎器內完，方可以修鍊，如終日汨沒於塵綠，勞其筋骨，役其心志，而遽欲於八月十五一舉成功，、亦戛戛乎難矣。
　　纖芥不正一悔吝為賊。二至改度，乖錯委曲。隆冬大暑，盛夏霰雪。二分縱橫，不應漏刻。風雨不節，水旱相伐。蝗蟲湧沸，山崩地裂。天見其怪，群異旁出。
　　《悟真篇》云：縱識朱砂及黑鉛，不知火侯也如閑。大都全藉修持力，毫髮差殊不作丹。所謂火者，非存心想腎之火，乃身中天然之真火也。所謂候者，非輪刻格時之候，乃身中天然之氣候也。火之為性，遇風則熾，遇土則藏，用之不可太過，亦不可不及，全在調其文武，審其寒溫，微以巽風吹之，熾以坤土藏之，使之得中，而無太過不及之患，則大小無傷兩國全，而片餉之閒見丹頭矣。調停運用正謂此也。儻毫髮差殊，則二至改度於南北，二分縱橫於束西，隆冬變為大暑，盛夏翻作霰雪，而鉛汞飛走，群異旁出矣。
　　孝子用心，感動皇極。近出己口，遠流殊域。
　　《復命篇》云．．一夫一婦資天地，三女三男合始終。蓋乾生三男，坤生三女，總日六子。今乾父坤母，位乎上下，而六子運用於其間，往來上下，一惟父母是從，故名之日孝子。皇極者，中央正位也，周回八方會歸之所也。孝子能用心而感動之，則虎嘯一聲龍出窟，鸞飛鳳舞入金城矣。如其舉動悖亂，不協于極，則玄珠迸散，靈汞逃亡。六子非孝子，迺丹道之逆賊焉爾。
　　或以招禍，或以致福。或興太平，或造兵革。四者之來，由乎胸臆。
　　《悟真篇》云：火生於木本藏鋒，不會鑽研莫強攻。禍發總因斯害己，要能制伏覓金公。蓋有藥而行火候，則金被火逼，奔騰至於離官，化而為水，反以剋火，故火無炎上之患。若無藥而行火候，則虛陽上攻，適所以自焚其軀，此招禍致福之所由分也。又云：日月三旬一遇逢，以時易日法神功。守城野戰知凶吉，增得靈砂滿鼎紅。蓋真鉛生於坎官，濁而不起，欲其擒制離官之真汞，當用武火猛烹極緞，然後飛騰而上。及其至於離官與真汞交結之後，則宜守城沐浴，更不可加以火，此太平兵革之迥不同也。或以招禍，或以致福，或興太平，或造兵革，其所以然者，豈由他哉？反求諸心而已矣。
　　動靜有常，奉其繩墨。
　　寂然不動，反本復＇靜·《坤》之時也，吾則靜以待之。靜極而動，陽氣潛萌於黃鍾之官，《復》之時也，吾則動以應之。故日：動靜有常，奉其繩墨。當動而或雜之以靜，當靜而或問之以動。或助長於其先，或忘失於其後，則非奉其繩墨焉。夫古之至人，其動也天行，其靜也淵默，當動則動，當靜則靜，自有常法。今之學者，不知丹法之動靜有常，或專主乎動，或專主乎靜。其所謂動者，乃行氣之動。其所謂靜者，乃禪定之靜。二者胥失之矣。《指玄·三十九章》不云乎：人人氣血本通流，榮衛陰陽百刻周。豈在閉門學行氣，正如頭上又安頭。曷嘗以行氣為動哉？《翠虛篇》不云乎：惟此乾坤真運用，不叉兀兀徒無言。無心無念神已昏，安得凝聚為胎仙。又豈以禪定為靜哉？《金丹大成集》云：陽主動，陰主靜。《翠虛》日：動中求靜，靜中有為，動靜有作。口口傳之，學者殆未可以管見輕議也。
　　四時順宜，與氣相得。
　　四時者，身中之春、夏、秋、冬也。下功之時，善調停而順其宜，然後溫、凍、寒、暑各得其所。呂純陽詩云：水火均平方是藥，陰陽差互不成丹。其功皆在乎調停也。
　　剛柔斷矣，不相涉入。
　　剛，陽剛也。柔，陰柔也。剛柔斷矣，不相涉入者，陽剛用事，則一意在下，不可涉於上也；陰柔用事，則一意在上，不可涉於下也。張紫陽《石橋歌》云：水生火，火生水，水火須分前後隊。此之謂也。
　　五行守界，不妄盈縮。
　　王良器《天童經頌》云：金木中央并水火，五般守定一丹田。孰謂不守而可得哉？蓋此五者散財周身為氣，聚則丹田成寶。今峽之凝然端守於丹田，而不妄盈縮，則相與混融，化為一氣，而凝成金液矣。盈者，太過之謂也。縮者，不及之謂也。《翠虛篇》云：靈汞通真變化多，只宜存守不宜過。蓋太過則傷物，不及則又不能生物。惟當綿綿若存，以意守之而已。守之之久，則時至氣化，罐滿叉溢，神明當自來也。
　　《易》行周流，訕信反覆。
　　易，日月也。日月行於黃道，晝夜往來，周流不息。上半月陽伸陰屈，魂長魄消。下半月陰伸陽屈，魂消魄長。循環反覆，無有窮已。人身首乾而腹坤，儼如天地，其二氣上升下降亦如天地。《內指通玄祕訣》云：日月常行黃赤道，眾真學此作還丹。其法即與天地無異，然其所以效日月之運用，與天地峽同功，其要在乎任、督二豚。蓋任、督二脈為一身陰陽之海。五氣真元，此為機會。任脈者，起於中極之下，以上毛際，循腹裹上關元，至咽喉，屬陰豚之海。督脈者，起於下極之臉，並於脊裹上至風府，入腦上巔，循額至鼻柱，屬陽脈之海。所以謂之任脈者，女子得之以妊養也；謂之督豚者，以其督領經豚之海也。鹿壽長生，五百歲為白鹿，千歲為青鹿，蓋能通其督脈者也。如龜×纖、蟾蛛皆壽千歲，蓋能通其任脈者也。《南華真經》云：綠督以為經，可以保身，可以全生。人能通此二脈，則百脈皆通，自然周身流轉，無有停壅之息，而長生久視之道斷在此矣。《內指通玄祕訣》云：法水能朝有祕關，逍遙日夜遣輪環。於中壅滯生諸病，纔央通流便駐顏。其是之謂乎。又如朗然子詩云：沂流直上至泥九，關節纔通便駐顏。又云：常使·氣衝關節透，自然精滿谷神存。豈皆虛言哉？陳希夷以為：改換腥肥氣脈行。韓逍遙以為：轉輪纔一月，便契#4玄中玄。若有作用，實無作用。似乎靜定，即非靜定。蓋自高上元君密傳以來，遞相付囑，迄至于今，除此道外，更無別道。有言環中者，有言周天者，玆蓋周身上下、陰陽升降之正路也。《道德經》云：谷神不死，是謂玄牝。玄牝之門，是謂天地根。綿綿若存，用之不勤。《陰符經》云：三反晝夜，用師萬倍。《黃庭經》云：皆在心內運天經，晝夜存之自長生。《度人經》云：旋斗歷箕，回度五常。《天童經》云：三官升降，上下往來，無窮無已。《上清玉真胎息訣》云：上至泥丸，下至命門，二景相隨，可救#5殘老。劉虛谷《易傳》云：柄神上玄，總氣下牝。反覆運轉，升降無窮。白紫清《束樓法語》云：上自天谷，下及陰端，二景相逢，打成一塊。崔公《入藥鏡》云：歸根竅，復命關，貫尾閒，通泥丸。許旌陽《三藥歌》云：三田內轉長流布，青目烏髭髮黑時。吳宗玄《學仙歌》云：坎離反覆顛倒顛，天地日月俱回旋。《指玄篇》云．．一馬自隨天變化，六龍長駕日循環。呂純陽詩云：時人若要學長生，先是樞機晝夜行。《靜中吟》云：馳駕登天軸，晝夜如車輪。《還金篇》云：默運乾坤一合泰，從他日月兩邊流。《玉芝書》云：束轉西流人莫測，地騰天降鬼難知。《靈源大道歌》云：元和內運即成真，呼吸外施終未了。張鴻濛《還元篇》云：十二時中子作頭，般添運用勿停休。《悟真篇》云：五行妙用法乾坤，乾坤運兮五行分。《復命篇》云：巡行十二位，赤腳猛將軍。劉高尚《法語》云：神存生氣，氣非口鼻。陰降陽升，同流天地。劉虛谷《還丹篇》云：下降上升循轂軸，左旋右覆合樞機。《崇正篇》云：般運有功連晝夜，斡旋至妙體璣漩。《混元寶章》云：自強不息同乾運，六尺身中抱九天。《翠虛篇》云：晝運靈旗夜火芝，抽添運用切防危。《還源篇》云：誰能知運用，大意要黃婆。《上清集》云：晝夜河車不暫停，默契大造同運行。《全真集》云：氣血轉流渾不漏。《漸悟集》云：斡運日月輪。《水雲集》云：常耕清靜田三段，定守無為舍一問。劉長生《仙藥集#6》云：住行坐外，運坎迎離。《嗚道集》云：安閑自得長生道，晝夜無聲轉法輪。王玉陽《雲光集》云：幹運內丹憑火侯，載搬烏兔走瓊輪。《太古集》云：周天度數還知道，關節需吞處處通。不過皆是此道也。或謂之翻筋斗，或謂之轉心輪。一曰法天之樞，仙壽萬億。一日元和內運，可保長生。千經萬論，無往不同，引古證今，若合符節。即非行氣，即非存想，亦非肘後飛金精，亦非運心思脊骨，玆蓋呼吸太和，保守自然，真要之道也。奈何世之學者每每悅難而不悅易，求遠而不求近。雖有道者欽與開發，孰為之信？《內指通玄祕訣》云：世人不樂正法，論東卻樂說·西，苟非洞曉陰陽造化，見得透徹，莫之信也。
　　晦朔之問，合符行中。
　　晦朔之問，乃三十日半夜以前是也。丹法以時易日，則每日亥子之交即晦朔之問也。天地開闢於此時，日月合璧於此時，草木孳萌於此時，人身之陰陽交會於此時；神仙於此時而作丹，則內真外應，若合符節，不先不後，正當其中。在《乾》四德為真元之問，在十二卦為《坤》之末、《復》之初，乃天地人之至妙至妙者也。
　　渾沌鴻濛，牝牡相從。
　　渾沌鴻濛者，一氣未分之時也。牝牡相從者，陰陽混於其中而未相離也。當其未相離也，神凝氣聚，混融為一，內不覺其一身，外不知其宇宙，與道冥一，萬慮俱遺，淇淇津津，不可得而名，強名之曰：太一含真氣。或名之曰：先天一氣。《翠虛篇》云：大藥須憑神氣精，探來一處結交成。丹頭只是先天氣，鍊作黃芽發玉英。蓋神仙之修鍊，別無他衍，只是探取先天一氣，以為金丹之母，動而行之，指日可與鍾呂並駕。《復命篇》云：探二儀未判之氣，奪龍虎始媾之精，閃入黃房，燬成至寶。又云：探取須教密，誠心辨醜妍。至難尋意豚，容易失寒泉。特恐學者執於有為而不明大道之先天，泥於探取而不能尋其意豚爾。《崇正篇》云：寒淵萬丈睡驪龍，頜下藏珠炯炯紅。饉密不驚方探得，更依時日法神功。蓋探者以不探而探之，取者以不取而取之，在於靜定中有非動作可為也。昔黃帝遺其玄珠，使知索，使離朱索，使喫詬索，索之皆不得。乃使象罔，象罔得之。象罔者，忘形之謂也。鈴忘形罔象，然後先天一氣可得。《擊壤集．先天吟》云．．一片先天號太虛，當其無事見真腴。又云：若問先天一字無，後天方要著功夫。其說是已。蓋太極未判，陰陽未分，此天地之先天也。以丹法言之，則寂然不動，反本復靜之時是也。《混元寶章》云：寂然不動感而通，窺見陰陽造化功。信乎寂然不動，則心與天通，而造化可奪也。《翠虛篇》云：莫向腎中求造化，卻須心裹覓先天。可謂深切著明矣。《擊壤集·思慮吟》云：思慮未起，鬼神莫知。《還金篇》云：鬼神不見處，龍虎定相尋。先天大道須是致虛極，守靜篤，不可以一毫思慮加乎其間。當其寂然不動、萬慮俱泯之時，河海靜默，山嶽藏煙，日月停景，靛璣不行，八脈歸源，呼吸俱無。既深入於窈冥之中，竟不知天之為蓋、地之為輿，亦不知世之有人、己之有軀，少焉三官氣滿，機動籟嗚，則一劍鑿開渾沌，兩手擘裂鴻濛，是謂無中生有。專玄子詩云：不在塵勞不在山，直須求到窈冥端。豈不信然哉？今人不知大道之祖，或指真鉛為先天，或指天一生水為先天，或指兩腎中問一點明為先天，或指臍問為先天，或指鼻祖為先天，或指目光為先天，或指運氣為先天，此皆尋枝摘葉之偏見非大道之先天也。《易》日：先天而天弗後天而奉天時。夫先天而天弗違者違也純乎天理之自然，雖天亦不能後天而奉天時者，天時之至，吾當奉承之也，非天下之至通其孰能與於此哉？
　　滋液潤澤，施化流通。
　　《還丹篇》云：萬里陰沉春氣合，九霄清徹露華凝。妙矣哉，其陰陽交感之真景象歟。斯時也，精神四達並流，無所不極。上際於天，下蟠於地，冥冥兮如煙嵐之罩山，濛濛兮如霧氣之籠水，霏霏兮如冬雪之漸凝漸聚，沉沉兮如漿水之漸訂漸清，此乃身中之天地綑縊、身中之男女構精也。迨夫時至氣化，感而遂通，則倏爾火輪煎地豚，愕然神漢湧山椒。天地之間，被潤澤而大豐美矣。《擊壤集·恍惚吟》云：恍惚陰陽初變化，綑縊天地乍回旋。中問些子好光景，安得功夫入語言。苟非親造實詣，又豈信有如此之真景象哉？天地神靈，不可度量。陰陽相交而神煞藏沒，此天地神靈之時也。龍虎相交而鬼神不知，此吾身神靈之時也。以吾身之神靈合天地之神靈，則內真外應，巽門於定中豁開，而兩畔同升，合為一矣。《還元篇》云：只於罔象無形處，有箇長生不死根。信乎惟忘形罔象，然後可，得見也。若使可以存想存思計較度量而得之，則不謂之神靈矣。
　　利用安身，隱形而藏。
　　晦朔之問，日月合璧於北方，光耀隱而不見。丹法以時易日，於半夜《坤》、《復》之交，疊足端坐如山石之不動，口緘舌氣如冬蛇之墊伏，此即利用安身，隱形而藏也。其時含光默默，返照於其內，一呼一吸，悠悠綿綿，迤邐歸於命蒂。久之，但覺窈窈冥冥，如臨萬丈不測之淵潭，此乃神氣歸根、身心復命、金液凝結之時也。《翠虛篇》云：氣入丹田養白鴉，斯時方日結黃芽。如其心猿不定，意馬四馳，則神氣散亂於外。欲望結成還丹，其可得乎？
　　始於東北，箕斗之鄉。旋而右轉，嘔輪吐萌。潛潭見象，發散精光。勗畢之上， 震出為徵。陽氣造端，初九潛龍。陽以三立，陰以八通。故三日震動，八日 兌行。九二見龍，和平有明。三五德就， 乾體乃成。九三夕惕，虧折神符。盛衰漸革，終還其初。 巽繼其統，固濟操持。九四或躍，進退道危。 艮主進止，不得瑜時。二十三日，典守弦期。九五飛龍，天位加#7喜。六五 坤承，結括終始。報養眾子，世為類母。上九亢龍，戰德于野。
　　始於束北，箕斗之鄉。束北，火侯造端之地也。易畢之上，震出為徵。震，亦火候造端之卦也。《翠虛篇》云：有一子母分胎路，妙在尾箕牛斗女。蓋謂此也。此章引用先天六卦及《乾》六爻以象月體之盈虧，又雜以二十八宿月所臨之位，無非譬＇喻也。學者未得其訣而冒然讀，之，其不心目俱眩者鮮矣。夫修丹火候與月之消長無異。月三日哉生明，蓋始於束北箕斗之鄉，旋而右轉，至晚嘔輪吐萌於西南勗畢之上，其象如震，以《乾》卦言則應《乾》之初九，此喻吾身陽火起緒之初也。月初八上弦，其光半明，其象如兌，以《乾》卦言則應《乾》之九二，此喻五。身陽火用功之半也。月三五十五，與日相望，魂盛光盈，其象如乾，以《乾》卦言則應《乾》之九三，此喻五。身陽火圓滿之時也。月十六望罷，載#7生魄，其象如巽，以《乾》卦言則應《乾》之九四，此喻吾身陰符繼統之始也。月二十三下弦，其光半虧，其象如艮，以《乾》卦言則應《乾》之九五，此喻吾身陰符用功之半也。月六五三十，光盡泯，其象如坤，以《乾》卦言則應《乾》之上九，此喻吾身陰符結括之時也。魏公以六卦喻火候，而又配以《乾》之六爻，何也？蓋丹乃純陽之寶，《乾》乃純陽之卦也。於六卦之中，《乾》稱九三夕惕，虧折神符；坤稱上九亢龍，戰德于野。又何也？蓋守城於乾而用文，野戰於坤而用武，皆當防危慮險也。
　　用九翩翩，為道規矩。陽數已訖，訖則復起。推情合性，轉而相與。循據縱璣，昇降上下。周流六爻，難以察睹。故無常位，為《易》宗祖。
　　九，陽數也。《易》日：參天兩地而倚數。蓋取五行之生數，天一、天三、天五，參天相倚而成九；地二、地四，兩地相倚而成六。此《坤》之所以用六，而《乾》之所以用九也。丹法之所謂用九，乃刻中火候之九轉，蓋法《乾》也。用九翩翩，為道規矩，陽數已訖，訖則復起者，一爻纔過，一爻又來，而不敢毫髮差殊也。《復命篇》云：數中無走失，火候莫教遲。蓋謂此也。情，金情也。性，木性也。一物分二，問隔束西。若得斗柄之機斡運，則木性愛金，金情戀木，不問隔矣，故日：推情合性，轉而相與，循據倣璣，昇降上下也。周流六爻，難以察暗，故無常位，為《易》宗祖者，周流一身，潛天而天，潛地而地，如六爻之變動也。六爻，謂前《乾》卦之六爻也。引而伸之，觸類而長之，為六卦，為六十卦，其義一也。《還金篇》云：九轉極玄機，開爐迸火飛。蓋謂九轉功夫自寅而起，至戌而止，乃刻中火侯之祕訣。其問有抽添進退之妙，沐浴交結之奧，是故謂之極玄。修鍊若不知此，則雖得真藥，安能成丹？此魏公所以不敢輕泄，而姑借乾元用九之說以露其機也。自今觀之，神仙之還丹，乃身中之《易》也。火侯之九轉，乃身中之乾也。身中之乾，無爻畫之可觀，無象數之可求，迎之不見其首，隨之不見其後，又安有方體，而得以察睹也哉？
　　周易參同契發揮卷之五
　　#1『豚』，四庫本作『視』。
　　#2『然』，四庫本作『茶然』。
　　#3『誨』，原作『語』，據四庫本改。
　　#4『契』，原作『葬』，據四庫本改。
　　#5『救』，原作『據』，據四庫本改。
　　#6『仙藥集』，原作『仙樂集』。據四庫本改。
　　#7『加』，原脫，據四庫本補。
　　#8『載』，四庫本作『哉』。
　　周易參同契發揮卷之六
　　林屋山人全陽子俞琰述
　　中篇第二
　　朔旦為 《復》，陽氣始通。出入無疾，立表微剛。黃鍾建子，兆乃滋彰。播施柔暖，黎需得常。
　　斗《復》，一陽之卦也，律應黃鍾。以一日言之，為夜半子；以一月言之，為初一至初三半；以一歲言之，則斗杓建子之月是也。此時陽氣始通，喻身中陽火發動之初，火氣至微，要在不縱不拘、不疾不緩，使溫溫柔暖，播施於鼎器閒也。《崇正篇》云：黃鍾為子一陽興，受氣之初數未增。用火溫溫無煖制，每愁龍弱虎威凌。蓋初爻之運，一陽始通，止可輕輕地默默舉，未堪用力，故日：出入無疾。然又不可太柔，要當撥動頂門關捩，微微挈之，故日：立表微剛。須突火力熾盛，逼出真鉛，至于箕、斗之鄉，則河車不敢暫留停，運入崑崙峰頂也。《金丹大成集》云：《復》卦起潛龍，戊己微調未可攻。九二見龍，《臨》卦主神通，從此爐中次第紅。《泰》卦恰相逢，猛火燒乾藉巽風。鍊就黃芽并白雪，奇功還返歸坤道始窮。火侯之口訣盡於此矣。
　　《臨》爐施條，開路生光。光耀漸進，日以益長。丑之大呂，結正低昂。
　　《臨》，二陽之卦也，律應大呂。以一日言之，為雞嗚丑；以一月言之，為初三半至初五；以一歲言之，則斗杓建丑之月是也。此時陽氣漸進，喻身中陽火漸漸條暢，而黃道漸漸開明，故言光耀漸進，日以益長也。
　　仰以成 《泰》，剛柔並隆。陰陽交接，小往大來。輻輳於寅，運而趨時。
　　《泰》，三陽之卦也，律應太簇。以一日言之，為平旦寅；以一月言之，為初六至初八半；以一歲言之，則斗杓建寅之月是也。此時陽氣出地，喻身中三陽上升，漸漸起，漸漸仰，當急駕河車搬歸鼎內，故言運而趨時也。運而趨時者，火侯之運至此不可留停也。然有一日之寅，有一刻之寅。朗然子詩云：動吞津液過千口，長記存神聽五更。此言一日之寅也。《金丹大成集》云：交得三陽逢泰卦，便堪進火法神功。此言一刻之寅也。一日之寅固依天上之日辰以為期度，世固有知之者矣。若夫一刻之寅乃身中火侯之祕，古今丹書皆不敢明言，真所謂千人萬人中，一人兩人知者也。玄哉玄哉心。
　　漸歷 《大壯》，俠列卯門。榆莢墮落，還歸本根。刑德相負，晝夜始分。
　　《大壯》，四陽之卦也，律應夾鍾。以一日言之，為日出卯；以一月言之，為初八半至初十；以一歲言之，則斗杓建卯之月是也。此時陰佐陽氣，聚物而出，喻身中陽火方半，氣候停勻，故言刑德相負，晝夜始分。然萬物莫不當春而發生，而榆莢至是墮落，何也？蓋陽中有陰也。
　　《夬》陰以退，陽升而前。洗擢羽翮，振索宿塵。
　　《央》，五陽之卦也，律應姑洗。以一日言之，為食時辰；以一月言之，為十一至十三半；以一歲言之，則斗杓建辰之月是也。此時陽氣既盛，逼近天際，喻身中陽火升上，故言陽升而前。而又言洗濯羽翩，振索宿塵者，蓋大鵬將徙天池，則水擊而上，其勢當音發也。
　　《乾》健盛明，廣被四鄰。陽終於巳，中而相干。
　　《乾》，六陽之卦也，律應中呂。以一日言之，為禺中巳；以一月言之，為十三半至十五；以一歲言之，則斗杓建巳之月是也。此時陽氣盛極，周遍宇內，喻身中陽火圓滿，而丹光發現，山頭神溝，分為四終，注於山下，經營一國，無不周褊，故言廣被四鄰。而又言陽終於巳，中而相干者，陽火數終則陰符用事也。
　　《姤》始紀緒，履霜最先。井底寒泉，午為蘿賓。賓服於陰，陰為主人。
　　《姤》，一陰之卦也，律應奠賓。以一日言之，為日中午；以一月言之，為十六至十八半；以一歲言之，則斗杓建午之月是也。此時陰氣方生，喻身中陰符起緒之地，靈丹既入口中，回來卻入寒泉，當致其道，送歸丹田，不可荒忙急速，故言履霜最先，井底寒泉。而又言賓服於陰，陰為主人者，蓋一陰用事則眾陽為賓也。賓者，敬也，防危慮險之謂也。
　　《遊》世去位，收斂其精。懷德俟時，柄遲昧冥。
　　《趣》，二陰之卦也，律應林鍾。以一日言之，為日映未；以一月言之，為十八半至二十；以一歲言之，則斗杓建未之月是也。此時陰氣漸長，喻身中陰符離去午位收斂而降下，如賢者退隱僻處巖谷，故言懷德俟時，柄遲昧冥也。
　　《否》塞不通，萌者不生。陰信陽訕，毀傷姓名。
　　《否》，三陰之卦也，律應夷則。以一日言之，為哺時申；以一月言之，為二十一至二十三半；以一歲言之，則斗杓建申之月是也。此時陽氣漸衰，喻身中陰符愈降愈下，猶三陰肅殺之時草本黃落，故言陰伸陽屈，毀傷姓名也。
　　《觀》其權量，察仲秋情。任蓄微稚，老枯復榮。薺麥芽蘗，因冒以生。
　　《觀》，四陰之卦也，律應南呂。以一日言之，為日入酉；以一月言之，為二十三半至二十五；以一歲言之，則斗杓建酉之月是也。此時陰佐陽功，物皆縮小而成，喻身中陰符過半降而入於丹田，如木之斂花就實，故言任蓄微稚。然萬物莫不逢秋而枯老，而薺麥至此芽蘗者，何也？蓋陰中有陽也。
　　《剝》爛肢體，消滅其形。化氣既竭，亡失至神。
　　《剝》，五陰之卦也，律應亡射。以一日言之，為黃昏戌；以一月言之，為二十六至二十八半；以一歲言之，則斗杓建戌之月是也。此時陽氣衰滅，枝頭之果皆漬爛而墜於地，喻身中陰符將盡而神功無所施，故言化氣既竭，亡失至神也。夫火生於寅，旺於午，墓於戌。戌者，閉物之時也。一刻之火候，至此而畢事，《復命篇》謂束西動靜合朝昏是也。一日之火侯，亦至此而休功，呂純陽詩云日日隨他出又況是也。區區旁門小衍，但知其一，不知其二，又安能究竟於此？
　　道窮則反，歸乎 《坤》元。恆順地理，承天布宣。玄幽遠眇，隔閡相連。應度育種，陰陽之原。寥廓恍惚，莫知其端。先迷失軌，後為主君。
　　《坤》，六陰之卦也，律應應鍾。以一日言之，為人定亥；以一月言之，為二十八半至三十；以一歲言之，則斗杓建亥之月是也。此時純陰用事，萬物至此皆歸根而復命，喻身中陰符窮極，則寂然不動，反本復靜，故言道窮則反，歸乎《坤》元也。怛順地理，承天布宣，與上篇金本從日生，朔旦受日符義同。蓋天地日月一也。月受日光而日不為之虧，然月之光乃日之光也。天氣降而至於地，地中生物者，皆天氣也。人身法天象地，其問陰陽感合，與天地無以異也。《還元篇》云：以神歸氣內，丹道自然成。人能返觀內照，凝神入於氣穴，則神存生氣凝成液。迨夫天機一動，則紅蓮含藥，露珠凝碧，飛落華池滴滴，而丹田結聚作丹樞也。玄幽遠眇，隔閡相連，謂亥、子之問，乃陰陽交界之時，當其六陰窮極，一陽未生，寂兮寥兮，猶如天地未判之初。神仙作丹，於此時塞兌垂簾，以神光下照於坎官。始者幽幽冥冥，儼如寒潭之浸，月。次則神與氣合，隔閡潛通，猶如磁石之吸鐵也。應度育種，陰陽之原，謂作丹之際，正如亥月純坤用事之時。其時萬物歸根，閉塞成冬。冬雖主藏，然一歲發育之功，實胚胎於此。特閉藏無迸，人不得而見爾。而古人以此純陰之月名為陽月者，蓋小雪之日，陽氣已生於六陰之下，積而至於冬至，遂滿一畫之陽變為《復》卦也。丹道亦然。當夜氣之未央，但凝神聚氣，端坐片時，少焉神氣歸根，自然無中生有，漸凝漸聚，積成一點金精。《翠虛篇》云：金精即是坤官藥，坤在西南為川源。蟾光終日照西川，即此便是藥之根。蓋一陽不生於《復》，而生於《坤》。《坤》雖至陰，然陰裹生陽，實為產藥之川源也。寥廓恍惚，莫知其端者，身心復命之時，神入寥廓，與太虛一體，靜定之久，候至心花發現，則三官氣滿，但覺恍恍惚惚，莫知其所以然也。蓋恍恍惚惚，其中有物；窈窈冥冥，其中有精，乃修鍊之要樞也。《玉芝書》云：此四句，古今口誦者億兆，明義理者能有幾人？蓋非親造實詣，無由知也。是故狀其窈冥則如臨深俯幽，論其恍惚則如晝夢初覺，此乃真景象，非譬喻也。學者未曾經歷，不知窈冥恍惚乃吾身之真景象，往往檗以虛文視之，惜哉。當知窈冥者，寂然不動，吾身天地未判之時也。恍惚者，感而遂通，吾身天地將判之時也。作丹之妙，莫妙乎此，豈可以虛文視之哉？《方龍大丹訣》云：無人明恍惚，惟我識朦朧。信乎明此者鮮有其人也。先迷失軌，後為主君者，其先昏昏默默，深入乎窈冥之中，俄項陰極而陽生，靜極而機發，則面門豁開，虛空迸裂，一段風光破寂寥，而化權歸手內也。魏公此章顯言產藥之川源，又極論存亡有無、主客先後之祕，如此詳盡，無以加矣。《還金篇》云：渺邈但撈水裹月，分明只探鏡中花。蓋非深於道者，不能識也。
　　無平不陂，道之自然。變易更盛，消息相因。終《坤》始《復》，如循連環。帝王乘御，千秋常存。
　　無平不陂，無往不復，此乃道之自然也。丹法靜極而動，動極而靜，一動！一靜，互為其根，亦出於自然。如日月運行，一寒一暑，暑往則寒來，寒往則暑來，無非自然也。夫金丹者，身中之《易》也。《易》窮則變，變則通，盛衰相禪，消息相因。蓋未有窮而不變，·變而不通者也。陽始於《復》，陰終於《坤》，終始相接，首尾相街，故日：終《坤》始《復》，如循連環。魏公以十二辟卦論火侯，又以律名、辰名鋪叔，而言皆譬喻也。蓋輻輳即太簇，俠列即夾鍾，洗濯即姑洗，中即中呂，柄即林鍾，任即南呂，傷即夷則，亡即亡射，應即應鍾，振即辰，昧即未，伸即申，蓄即酉，滅即戌，閡即亥，大率皆是假借，蓋不叉執文泥象而強生枝節也。帝王乘御，千秋常存，謂君子終日乾乾，與時偕行，則真可以歷千秋而常存也矣。
　　將欲養性，延命卻期。審思後末，當慮其先。人所察軀，體本一無。元精流布，因氣託初。
　　人無愚智，同此性也，亦同此命也。君子知性之不可戕賊也，於是存而養之。知命之不可新喪也，於是保而延之。雖不假修鍊，未有不安恬令終者，況得修鍊之法，盜天地、奪造化、鍊魂魄而為一，合性命而雙修，豈不能長生歟？夫欲求長生，須求吾未生以前，此身緣何而得，然後可以論養性延命之道，故日：審思後末，當慮其先。蓋人之生也，以父母之氣交結而成形。形乃受氣之本，氣乃有形之根。若氣不得形則無因而立，形不得氣則無由而成，故日：人所稟軀，體本一無；元精流布，因氣託初。今夫神仙之修丹，以陰陽內感、神氣交結，於無中生有，與男女胎孕之理實同。其十月溫養功夫，真息綿綿，晝夜如一，亦與嬰兒未生以前無異。《靈源大道歌》云：但看嬰兒胎處時，豈解將心潛算計。專氣致柔神久留，往來真息自休休。蓋嬰兒之在母胎也，母呼亦呼，母吸亦吸，口鼻皆閉，而以臍達。故臍者，生之根，氣之蒂也。呂純陽《玄牝歌》云：窮取生身受氣初，莫怪天機都泄盡。人能窮取念生身之處，返本還源，回光內照，探藥於西南坤腹根蒂之地，而與當來受氣之初相似，何用他求。奈何學者往往執文泥象，各以己見為是。其好高者則認金丹為禪宗，遂以宗性為玄牝，以念頭動處為一陽生，以掃除妄念為進火，而竊笑延命之說為髑髏下光景。其卑下者則認金丹為御女衍，遂以婦人為鼎器，以產門為生身處，以穢物為刀圭，而反譏養性之說為蒲團上枯坐功夫。一則淪於空寂，一則陷於邪僻，終身執而不悟，深可為之浩歎也。
　　類如雞子，黑白相扶。縱廣一寸，以為始初。四肢五臟，筋骨乃具。彌歷十月，脫出其胞。骨弱可卷，肉滑若飴。
　　黑白者，陰陽二氣也。几人結胎之初，由父精母血陰陽二氣假合而成，渾渾沌沌，類如雞子。百日而男女分形，然後四肢、五臟、筋骨乃具。及期而育，脫出其胞，骨弱筋柔，肌軟肉滑，名曰嬰兒。鍊金丹者，修吾身之嬰兒，亦當彌歷十月。《翠虛篇》云：我昔功夫行一年，六豚已息氣歸根。有箇嬰兒在丹田，與我形貌亦如然。蓋修鍊聖胎，未有不用十月功夫而可以速成者也。
　　陰陽為度，魂魄所居。
　　天有黃道，為度三百六十五。其運轉也，一日一周。日月行乎其問，往來上下，迭為出入，此所以分晝夜而定寒暑也。然天道密旋，本無度數，以日月經歷諸辰而為行度。日月往來，本無定居，以朝暮出入之地而為所居。明乎此，然後知魏公所謂陰陽為度，魂魄所居矣。夫人身中黃道，即陰符陽火所行之處也，即日魂月魄所居之方也。有能觀天之道，執天之行，識陰陽之行度，知魂魄之所居，則周天三百六十五度，循環乎一息之頃，而日月出入乎呼吸之微。呼為陽，吸為陰，與天道同一妙用，不叉求之他也。
　　陽神日魂，陰神月魄。魂之與魄，互為室宅。
　　古歌云：日魂月魄若箇識，識者便是真仙子。此所謂日魂月魄，非天地有形有象顯然之日魂月魄，乃吾身無形無象隱然之日魂月魄也。不遇真人指授，焉能識之哉？夫日為太陽，晝以舒光，故稱魂。月為太陰，夜以含景，故稱魄。然日魂屬陽，謂之陽神固宜。而月魄屬陰，謂之陰精可也。豈可以神言？今皆謂之神者，以其變動不居，周流六虛，往來既不定，上下亦無常也。魂，束方木也。魄，西方金也。金木本來無二體，束鄰即便是西家；往來束西，迭為出入，故日互為室宅也。
　　性主處內，立置鄞鄂。情主營外，恆為城郭。城郭完全，人物乃安。于斯之時，情合乾坤。
　　性之為言靜也。性主處內者，端坐虛心向內觀也。立置鄞鄂者，捉得金精作命基也。情之為言動也。情主營外者，先是樞機晝夜行也。怛為城郭者，八方周匝龍行火也。城郭完全，人物乃安者，常使氣衝關節透，自然精滿谷神存也。于斯之時，情合乾坤者，晝夜河車不暫停，默契大造同運行也。
　　乾動而直，氣布精流。坤靜而翕，為道舍廬。
　　乾，天也，主乎動暢萬物而達於宇內，故云直。惟其動而直也。故使精氣流動，布滿三官，而無所不至。坤，地也，主乎靜斂萬物而藏於土中，故云翕。惟其靜而翕也。故使精氣歸於元海，而為道舍廬。大抵守於乾則動，動則氣布精流。守於坤則靜，靜則氣聚精凝也。
　　剛施而退，柔化以滋。
　　乾陽下濟於坤，坤柔順而翕受之，遂生藥。既經起火烹鍊，則剛施而退，陰柔上行，而化作甘泉潤九垓矣。
　　九還七返，八歸六居。
　　六、七、八、九，即水、火、木、金也。以卦言為坎、離、震、兌，以方言為束、西、南、北，以宿言為虛、房、星、勗，以象言為龜、蛇、龍、虎，以時言為春、夏、秋、冬，以辰言為子、午、卯、酉，皆是物也。夫九曰還，七曰返，八日歸，同一旨意。而六獨日居者，北方坎位乃真鉛所居之本鄉也。真鉛居於此，則九金、八木、七火三方之正氣，如輻之輳轂，如水之朝宗，皆聚於此也。王保義註疏《金碧龍虎經》云：日有三照，月有三移。日月出於束而光耀於西，則西方白虎金德之正氣入於玄冥之內，化而為六戊。日月入於西而光耀於束，則束方青龍木德之正氣入於玄冥之內，化而為六己。日月居於午而光耀於北，則南方朱雀火德之正氣入於玄冥之內，就土成形，化而為黑鉛，常居窈冥之內，為天地萬彙之根本。王君此說與魏公之言，可謂異世而同符矣。
　　男白女赤，金火相拘。拘則水定，水五行初。
　　《翠虛篇》云：怪事教人笑幾回，男兒今也會懷胎。自家精血自交結，身裹夫妻是妙哉。蓋金丹聖胎，以陰陽內感神氣交結而成，日男女，日赤白，皆身中夫婦之異名也。當其陰陽內感之時，神與氣交，猶金火之相拘。金火相拘而止於北方坎水之中，則神凝氣－聚，其水自定。水定則藥物結矣，《還金篇》云水澄凝琥珀是也。水也者，大丹之根源也。天一生水，其位在北，其卦為坎，居五行之首，乃吾身藥物所產之鄉也。人能回光返照於此，出息微微，入息綿綿，勿令問斷，則神氣歸根，漸漸入而漸漸柔，漸漸和而漸漸定。定之之久，則呼吸俱無，藥物當自結也。
　　上善若水，清而無瑕。
　　上善若水，行其所無事。金丹大道，清靜無為，亦行其所無事。馬丹陽《語錄》云：學道人行、住、坐、外，不得少頃心不在道。行則措足於坦途，住則凝神於太虛，坐則勻鼻端之息，外則抱臍下之珠，久而調息，無有問斷，而終日如愚，方是端的功·夫，非干造作行持也。丹陽此說豈非行其所無事耶？《悟真篇》云：饅守藥爐看火候，但安神息任天然。《上清集》云：神仙使倆無多子，只是人間一味呆。可謂行其所無事矣。夫水之為性，靜定而訂之則清，動亂而汨之則濁。金丹之妙，全是靜定中來。《還源篇》云：能知藥與火，定裹見丹成。蓋未有不定而得之者也。
　　道無形象，真一難圖。變而分布，各自獨居。
　　有物混成，先天地生，吾不知其名，故彊字之日道。無形可求，無象可睹，蚓可得而畫圖哉？昔廣成子之告黃帝日：至道之精，窈窈冥冥。至道之極，昏昏默默。夫當其窈冥昏默之際，一念不生，萬慮俱泯。渾渾淪淪，如太極之未分。淇淇津津，如兩儀之未兆。惟此一物湛兮獨存，如清淵之印月。寂然不動，如止水之無波。不知孰為鉛？孰為汞？夫是謂之真一。迨夫時至氣化，變而分布，則輕清者騰而在上，重濁者可而在下，於是坎官有鉛，離官有汞，而向之所謂渾渾淪淪，瞑淇津津者，至此分而為二，而各自獨居矣。《復命篇》云．．一物分為二，能知二者名。鼎爐藏日月，滴漏已三更。蓋謂此也。夫金丹大藥孕於先天，產於後天，其妙在乎太極將判未判之問。靜已極而未至於動，陽將復而未離乎陰，於此合天地之機，識結丹之處，知下手之訣，則恍惚之中尋有物，窈冥之內吸真精，方知大道於無中生有，而真一之妙果不可以畫圖也。然則真一之妙終無可以示人歟？日：有。
　　陽燧以取火，非日不生光。方諸非星月，安能德水漿。二氣至懸遠，感化尚相通。何況近存身，切在於心胸。陰陽配日月，水火為效徵。
　　《周禮·秋官》：司炬氏掌以木遂＃1取明火於日，以鑒取明水於月。《淮南子》云：方諸見月，則津而為水。高誘注云：方諸，陰燧大蛤也。熟摩拭令熱，向月則有水生。且地之去天不知幾千萬里；日月懸於空中，去地亦不知幾千萬里。而陽燧見日則得火，方諸見月則得水，奚為感化相通，如此其速哉？何況近存身切，在於心胸，身中自有水火，心中自有藥材，得不回光返照以求其感化之妙乎？乃若八月十五月明之夜，深山之兔結胎，滄海之蚌結珠，抑何為感化相通，如此其妙哉？人生天地問，為萬物之靈，反不能盜天地，奪造化，曾兔蚌之不若。學仙者亦嘗於此致意否乎？大抵陰陽得類，自然感化。今魏公以陽燧取火、方諸取水為證，欲使學者潛心內觀，於無中生有，其感化亦如是也。《還丹篇》云：二氣纔交甘雨降，兩神相會玉漿流。、信有之矣。夫鑑之與珠，皆光明瑩潔之物，表裹透徹，無纖毫痕瑕，故能拘日月之光，聚為一粟之明。雖寥廓至遠，隨即感應。然而定則聚，聚則有；動則散，散則無。人能虛心凝神，泰然內定，無一毫之雜想，以吾自己日月聚光不散，久之氣定時正，自有奇效。要之，至道不遠，怛在目前，亦猶磁石吸鐵、隔礙潛通，極為切近。但世人迷而忘返，不能求之於內爾。專玄子詩云：慇蔥好與師資論，不在他途在目前。又云：當時一句師邊得，密密垂簾仔細#2看。可謂切近之甚矣。
　　耳目口三寶，固塞勿發揚。
　　《陰符經》云：九竅之邪，在乎三要。何謂三要？耳、目、口是也。今魏公以三要為三寶，而日固塞勿發揚者，欲修鍊之士斂耳目之聰明，緘喉舌之真氣，盡收歸裹，不放出外，如寶貝之珍藏也。豈不見釜飯炊米？關蓋密於上，薪火然於下，外無纖毫之罈隙，內有熱氣之盤鬱，俄頃之問米皆需熟為飯。今夫入室修鍊，須是收視返聽，閉口含津，勿使纖毫真氣漏泄，然後至藥滋生，大丹成熟。若邑使耳為聲引，目為色牽，重樓浩浩，而出三者，皆發揚而無餘，何還丹之可求哉？
　　真人潛深淵，浮游守規中。
　　真人，即元神也。深淵，即太淵也。異名眾多，今試舉而言之，日泥丸宮、流珠官、玉清官、紫清官、翠微．官、太微官、太一官、太玄關、玄門、玄官、玄室、玄谷、玄田、砂田、第一關、都關、天關、，天門、天谷、天田、天心、天輪、天軸、天源、天池、天根、天堂、天官、乾宮、乾家、交感官、離官、神官、神室、神關、神京、神都、玄都、故都、故鄉、故丘、故林、故官、紫府、紫庭、紫金城、紫金鼎、朱砂鼎、汞鼎、玉鼎、玉室、玉京、玉宇、瑤峰、第一峰、最高峰、祝融峰、崑崙頂、崆峒山、蓬萊、上島、上京、上官、上玄、上元、上谷、上土釜、上丹田，其名雖眾，其實則一也。《翠虛篇》云：天有七星地七寶，人有七竅權歸腦。《太古集》云：金丹運至泥丸穴，名姓先將記玉都。是故帝一回元之道，沂流百豚，上補泥丸，腦實則神全，神全則形全也。今魏公謂真人潛深淵，浮游守規中者，隨真息之往中來，任真氣之升降，自朝至暮，元神常棲於泥九也。《黃庭經》云：子欲不死修崑崙。《靜中吟》云：我修崑崙得真訣。《復命篇》云：會向我家，家裹栽#3培一畝天田。《還元篇》云：悟道顯然明廓落，閑閑端坐運天關。此乃至簡至易之道。但撥動計頂門關根，而勻勻地默默舉，三官自然升降，百骸萬竅自然通達。有如萬斛之舟，而惟用一尋之木；發千鈞之弩，而惟用一寸之機。且是不費絲毫力，但昧者自不信爾。或存老君在泥丸官中而默朝之，又畫蛇添足矣。
　　旋曲以視覽，開闔皆合同。為己之軸轄，動靜不竭窮。
　　《皇極經世書》云：天之神柄於日，人之神發於目。大矣哉，人之神發於目也。生身處，此物先天地生；沒身處，此物先天地沒。水、火、木、屆金、土之五行橫簇於此，肝、心、脾、肺、腎之五者鍾靈於此，唾、涕、精、津、氣、血、液之七物結秀於此，其大也天地可容，其小也纖塵不納，玆非吾一身中之大寶也歟？《內指通玄祕訣》云：舍光便是長生藥，變骨成金上品仙。又云：撮聚雙睛在眼前，燒成便可點金仙。如此直指示人，而學者猶或未悟，何其昧之甚耶。蓋三官升降，上下往來，無窮無已，猶車之有輪也。其運用在心，猶輪之有軸也。其鈴鍵在目，猶軸之有轄也。《金華詩》云：仙童唯守洞門立，三島真人長往還。其說是也。
　　離氣內榮衛，坎乃不用聰。兌合不以談，希言順鴻濛。三者既關槍，緩體處空房。
　　離氣內榮衛者，收目內視而光不露也。坎乃不用聰者，返耳內聽而聰不泄也。兌合不以談，希言順鴻濛者，安閑心曲玲如灰，默默無言護聖胎也。三者既如此關撻，又當緩體處於空房，斯可以為修鍊也。緩體者，舒徐容與無勞爾形也。處空房者，入靜室也。其中不著他物，惟設一香一燈一几一榻而已。坐處不欲太明，太明則傷魂。不欲太暗，太暗則傷魄。蓋魂好明，魄好暗；明屬陽，暗屬陰，是故《翠虛篇》謂室宜向木對朝陽，兌有明窗對夕光。而又謂莫息明燈并百和也。且夫入靜室修鍊，乃一至大因綠，誠非細事。豈不見《悟真篇》云：此道至神至聖，憂君分薄難消。是豈無德行者所能妄覬也哉？然靜室亦不鈴拘以山林，或在塵中，或居道鄉，但得所託，無往不可。或疑《悟真篇》記有通邑大都，依賴有力者之語，蓋以大藥未成，難當寒暑，於一年之內四季要衣；真氣未完，而尚有飢渴，於一日之內三養要食。如伍達靈之得張、程二友，張紫陽之得馬、陸二公，王沖熙之得富韓公，李長源之得筠陽親舊，於是咸底厥成，實為周天火候，須用一片功夫，不可問斷，叉得同志有力者為之保護、供給、服事，俾免飢寒困苦之竊其氣，乃可以專志修鍊也。陰真君《金液還丹歌》云：不得地，莫妄為。《悟真篇》云：命寶不宜輕弄。得斯道之正傳者，當自知之。
　　委志歸虛元，念念以為常。
　　委志歸虛元者，心無雜念，意不外遊，而鎮日骯真空也。念念以為常者，念念相續，勿令問斷，而長將氣度隨天道也。或疑此法與禪學稍同，殊不知金丹於無中生有，養就嬰兒，蓋非塊然面壁、槁木死灰之謂也。白紫清《語錄》云：修丹口訣，第一是聚氣凝神。常常握固即聚氣，念念守默即凝神。學者若徒知無心無念，而不知聚氣凝神，則墮於頑空，又安得胎仙之成也？
　　證驗自推移，心專不縱橫。
　　修鍊有三分功夫，則有三分證驗。有十分功夫，則有十分證驗。若能勤而行之，風夜不休，以至百日功靈，則兩腎如湯煎，膀胱如火然，目有神光，耳有靈響，鼻有異香，口有甘津，此身融融液液。證驗逐日推移，所貴乎心專而不可縱橫者，實恐燭理未透，而於靜定中似夢非夢之際，或為魔境之所攝也。《指玄·三十九章》云：不可著他境物去，一心專守虎龍蟠。其說是已。丁靈陽《心性訣》云：若靜中抑按功深，或是忽見仙佛鬼神、樓臺光彩，一切境界，見於目前，大不得起心生於憎愛。師父云：自己性中空廓，任他千變萬化，大抵一心無動，萬邪自退。但心火不生，則神氣相聚，子母相守，自然水火既濟。水見火而自然化為氣，上騰薰蒸關竅，無所不至，自然百脈調攝，四大沖和。謹慎守之，道自相契。王柄雲《盤山語錄》云：修行之人，靜中境界，甚有多般，皆由自己識神所化，因靜而現，誘引心君。豈不聞古人云：几所有相，皆是虛妄，心欲遣識；識神尚在，便化形像，神頭鬼面，惑亂心主。若主不動，見如不見，體同虛空，無處捉摸，自然消散。《關尹子》云：人之平日目忽見非常之物者，皆精有所結而使之然。人之病日目忽見非常之物者，皆心有所歉而使之然。苟知吾心能於無中示有，則知吾心能於有中示無。但不信之，自然不神。或日：厥識既昏，孰能不信？我應之日：如捕蛇師心不怖蛇，彼雖夢蛇而無畏怖。故黃帝日：道無鬼神，獨往獨來。即此諸說觀之，則知魏公所謂心專不縱橫，誠為修鍊者之要端也。
　　寢寐神相抱，覺悟候存亡。
　　精生有時，時至神知。百刻之中，切忌昏迷，須是行、住、坐、外，綿綿若存，如雞抱卵，煖氣不絕，方可謂之修鍊。至於真積力久，功夫純熟，晝夜如一，更無夢覺之異。雖當寢寐之問，神亦不昧，而精生之時，神與天通。雖不待喚醒，亦自#4覺悟，夏雲峰云：自·然時節，夢裹也教知是也。今魏公謂寢寐神相抱，覺悟候存亡，欲修鍊之士常惺惺也。蓋金丹大藥由神氣交結而成，乃是無質生質，結成聖胎，辛勤保護十月，如幼女之初懷孕，似小龍之乍養珠。蓋神氣始凝結，極易練失，寢寐之際，須當與神相抱，切不可昏迷而沉於夢境。覺悟之後，惟恐火玲而丹力或遲，故鈴候其存亡。要在一日十二時中，無晝無夜，念玆在玆，然後功夫純粹，而藥材不至消耗，火侯不至虧闕。焉可須臾離哉？
　　顏容寢以潤，骨節益堅強。
　　顏容復以潤，骨節益堅強者，至寶蘊於中，自然精華發於外，亦猶玉在山而木潤，淵生珠而崖不枯也。
　　辟卻眾陰邪，然後立正陽。
　　《悟真篇》云：群陰剝盡丹成熟，跳出樊籠壽萬年。夫人之一身，徹上徹下。几屬有形者，無非陰邪滓濁之物。神仙修鍊之法，蓋是無中生有，奪天地一點真陽結成丹頭。於是晝夜運火，鍊去陰氣，鍊之十月而胎圓，三年而功成，然後體變純陽，化形而仙也。
　　修之不報休，庶氣雲雨行。淫淫若春澤，液液象解冰。從頭流達足，究竟復上升。往來洞無極，佛佛被谷中。
　　內指通玄祕訣》云：晝夜無休作大丹，精華透頂百神鑽。蓋一年處室，夜以繼日，功夫不輟，自然效驗顯發。其和氣周匝於一身，溶溶然如山雲之騰太虛，霏霏然似膏雨之遍原野，淫淫然若春水之滿四澤，液液然象河冰之將欲釋，往來上下，百脈沖融，被於谷中，暢於四肢，拍拍滿懷都是春，而其狀如微醉也。《入藥鏡》云：先天氣，後天氣，得之者，常似醉。《靈光集》云：顛倒循環似醉人，不憂不喜內全真。是皆丹功之靈驗也。丁靈陽《回光集》云：若一念無生，則自然丹田氣海之內，太陰之精度過尾閒穴、把夾脊、雙關、風府、泥九，返下明堂、鼻柱，入於華池化為甘津，嚥下重樓，澆灌五臟六腑至丹田，上下流轉，充盈四大，周而復始，無不遍矣。如其朝行暮輟，用志弗專，又安能進於是哉？反者道之驗，弱者德之柄。反者，反復也。《道德經》云：致虛極，守靜#5篤，萬物並作，吾以觀其復。蓋修丹效驗出乎虛之極、靜之篤，與天地冥合，然後元氣從一陽而來復。若使虛不極，靜不篤，則為山九仞，功虧一簣，從何而得效驗哉？弱者，柔弱也。《道德經》云：專氣政柔，能如嬰兒乎？蓋修丹本柄在乎持其志，無暴其氣，如嬰兄之柔弱方可。若使志無所守，氣無所養，則所得未錙銖，所喪已山崖，將何以為本柄哉？
　　芸鋤宿汙穢，細微得調暢。
　　諸慮既息，則百骸俱理。凶氣消散，則道氣常存。譬如農夫之務去草焉，艾夷蘊崇之，絕其本根，勿使能殖，則善者伸矣。今夫神仙之修丹，芸鋤宿穢，驅遣鬼尸，安靜六根，空其五蘊，於正念中清靜光明，虛白晃耀，乃得五臟清涼，六腑調泰，三百六十骨節無有滯礙，八萬四千毫竅皆通暢也。
　　濁者清之路，昏久則昭明。
　　《翠虛篇》云：精·神冥合氣歸時，骨肉融和都不知。當斯之時，三田氣滿，恍然如在醉夢中，得不謂之昏濁乎？學者到此境界，切不可放倒，當知昏久則鈴明，濁久則鈴清。迨夫時至氣化，而九天音信散胚脾，則神水湛湛華池靜，白雪紛紛飛四山，七寶樓臺十二層，樓前黃花深可觀。分分朗朗，盡見於恍惚之問。豈終於昏濁而已哉？
　　周易參同契發揮卷之六竟
　　#1『木遂』，四庫本作『火遂』。
　　#2『仔細』，原作『子細』，據四庫本改。
　　#3『栽』，原作『哉』，據四庫本改。
　　#4『自』，原作『不』，據四庫本補。
　　#5『靜』，原作『靖』，據其文義改。下文同。
　　周易參同契發揮卷之七
　　林屋山人全陽子俞琰述
　　中篇第三
　　世人好小衛，不審道淺深。棄正從邪徑，欲速關不通。猶盲不任杖，聾者聽宮商。沒水捕雉兔，登山索魚龍。植麥欲穫黍，運規以求方。竭力勞精神，終年不見功。
　　金丹大道以積精累氣而成，斷不可以一蹴到也。片餉結胎，百日立基，一年入室，三年鍊養，自有節次功夫，次無今日遇師，明日便能升仙之理。奈何世之學者，往往惑於道聽塗說，不審道之淺深，不擇師之邪正，務求速效，惟好小衍。或知其一，不知其二；或得其體，不得其用。局於偏見，自以為足。甚至張皇邪說，而反謗正道；穿鑿真經，以取信末學；妄以授妄，迷以傳迷，如此者多矣。問有聰明之士，則又不肯屈已參訪，惟鑽尋故紙以望得悟，何異盲者之不任杖哉？其愚暗之人，不通至理，強以臆說紐合丹書，何異聾者之聽官商哉？乃若以臍內為玄關，此猶捕雉兔而入水者也。以兩目為華池，此猶索魚龍而登山者也。他如學探戰以望不死，坐頑空而覬長生，豈非植麥欲穫黍者乎？運規以求方者乎？是皆執迷不悟，空費心力，遂至皓首茫然，迄無成效，惜哉。
　　欲知服食法，至約而不煩。
　　《指玄·三十九章》云：內裹明來是至真，外邊入者即非親。謂丹在身中，不叉求之外也。今魏公乃有服食之說，得非丹自外來而吞入歟？曰：非也。丹生於坎中，因火逼而出位，遍歷三官，降而入口，故曰服食也。至約而不煩者，口訣至簡至易也。夫既謂之至簡至易，則《參同契》不作可也。何為連編累牘，黝然而不已耶？又嘗見《悟真篇》云：大丹之法至簡至易，雖愚暗小人行之，立超聖地。而又云：鍊金丹者，須洞曉陰陽，深達造化，何耶？吁，有說矣。蓋愚暗小人，心無忖量，易於取信，暨有所遇，則徑直奉行，雖無講明亦可。聰明之士則不然，見聞既廣，疑慮常多，有一未明，鈴欲窮究而後已。苟不使之洞究陰陽造化之原，彼將中道生疑。一為旁門近似之說所撼，則未免投杼下機，而反謂吾道之不真矣。此所以不得不為之講明也。然則魏公之作是書也，雖欲不鄭重其辭，其可得乎？
　　太陽流珠，常欲去人。卒得金華，轉而相因。化為白液，凝而至堅。
　　太陽流珠，乃靈汞也。《靈源大道歌》云：此物何曾有定位，隨時變化因心意。在體感熱則為汗，在鼻成風則為涕，在腎感合則為精，在眼感悲則為淚。可見其常欲去人也。金華，即真鉛也。汞得真鉛則轉而相依，自然不飛不走，留戀于內，而化為金液，凝而至堅也。
　　金華先倡，有頃之間。解化為水，馬齒闌干。陽乃往和，情性自然。
　　真鉛生於坎位，先液而後凝，凝作黃芽，故有馬齒闌干之喻。《翠虛篇》云：丹頭只是先天氣，鍊作黃芽發玉英是也。夫鉛，乃君也。汞，乃臣也。鉛先動，汞應之，猶君倡而臣和也。鉛屬金，汞屬木，木性愛金，金情戀木，陰陽得類，自然感合也。
　　迫促時陰，拘畜禁門。
　　迫促時陰者，時節正時須急探也。拘畜禁門者，探得歸來爐裹煖也。《還源篇》云：但要合天機，誰識結丹處。何謂合天機，迫促時陰是也。何謂結丹處，拘畜禁門是也。法當迫近陰極之時，迎一陽初動之機以進火，不可過之，亦不可不及。此之謂迫促時陰也。進火之際，促百脈以歸源，窮九關而徹底，君火、相火、民火皆拘聚於黃官，而煖成至寶。此之謂拘畜禁門也。《入藥鏡》云：天地靈，造化怪。苟非迫促時陰，拘#1畜禁門，安能盜其機哉？
　　慈母育養，孝子報恩。遂相銜嚥，咀嚼相吞。嚴父施令，教救子孫。
　　真鉛之生也，孕於坤母之胞，猶慈母之育養也。迨，夫飛上乾官，擒制真汞，與真汞交結而成丹，則又復回於坤母之舍，此即孝子之報恩，慈烏之反哺也。然非炎火為之猛烹極煖，則真鉛不能飛起，此嚴父所以施教敕之令也。《玉芝書》云：鉛不得火則不飛，汞不得鉛則不結。蓋有細微之旨，豈可以容易言哉？
　　五行錯王，相據以生。火性消金，金伐木榮。
　　金生水，木生火，此常道之順五行也。今以丹法言之，則木與火為倡，火反生木；金與水合處，水反生金，故曰五行錯王，相據以生也。火性銷金者，運南方離官之火，以鍊北方水中之金也。金伐木榮者，運北方水中之金，以制南方火中之木也。
　　三五為一，天地至精。可以口訣，難以書傳。
　　三者，水一、火二，合而成三也。五者，土也。三五為一者，水、火、土相與混融，化為一氣也。斯時也，玄黃相維，清濁未分，猶如天地渾沌之初。少焉，時至氣化，·無中生有，則窈窈冥冥生恍惚，恍恍惚惚結成團，而天地之至精孕於其中矣。屈突神和云：若明三五一，且作地行仙。其妙須是口傳心授，難以盡形於毫楮也。
　　子當右轉，午乃東旋。卯酉界隔，主客二名。
　　子當右轉者，自西方轉於子位，而虎向水中生也。午乃東旋者，自東方轉於午位，而龍從火裹出也。子午，即南北也。南北，即水火也。卯酉，即東西也。東西，即金木也。右轉左旋，一伏一起，則水火相交，金木不問隔矣。《還元篇》云：輪回玉兔與金雞，道在人身人自迷。滿目盡知調水火，到頭幾箇識東西。蓋東西之與卯酉，皆金木之異名，即非天地方位，亦非人身左右，然又不可舍吾身而索之他也。嗟夫，近來世上人多詐，盡著布袍稱道者。問他金木是何般，噤口不言如害啞。苟非遇師真指授，則徒自臆度而已，終亦莫能知也。
　　龍呼於虎，虎吸龍精。兩相飲食，俱相貪併。
　　龍，南方離龍也。虎，北方坎虎也。作丹之時，驅龍下呼於虎，虎乃吞吸龍精，一呼一吸，兩相飲食，於是併合為一。《指玄·三十九章》云：若解相吞歸一處，神仙頃刻不勞功。其法至神聖，極容易，但恐學者不識龍虎為何物爾。
　　熒惑守西，太白經天。殺氣所臨，何有不傾。
　　熒惑守西者，火入金鄉也。太白經天者，金過南方午位而出現也。作丹之時，運神火照入金鄉，金被火逼，遂飛騰而起現於南方，《還金篇》云：沉歸海底去，抱出日頭來是也。金，即真鉛也。殺氣所臨，何有不傾者，真鉛飛上擒真汞，真汞自出投真鉛。元陽子《大道歌》云：白虎自玆相見後，流珠那肯不相從是也。
　　貍犬守鼠，烏雀畏鷓。各得其性，何敢有聲。
　　神入氣而為胎，如貍犬之守鼠。藥得火而成丹，如烏雀之畏鶴。由其物類相制，一見則自然降伏，此所以不敢作聲也。
　　不得其理，難以妄言。竭嬋家產，妻子飢貧。自古及今，好者億人。訖不諧遇，希有能成。廣求名藥，與道乖殊。
　　《還金篇》云：不達陰陽祖，徒勞更議玄。況乎不得其理，又安可以臆見妄言哉？夫自古及今，好者億人，廣求名藥，與江湖藝客往來，盡費家財，使兄弟妻子離散，乃至終身訖不諧遇，而舉世希有能成，何也？蓋其入門差錯而與道乖殊，不遇明師而未燭厥理故也。
　　如審遭逢，睹其端緒。以類相況，揆物終始。
　　旁門小衛，其法繁難，易遇而難成。金丹大道，其法簡易，難遇而易成。如審遭逢，睹其端緒，即物類以相況，揆物理之終始，則天地之問形生氣化，洪纖高下，有情無情，頭頭是道，皆可觸類而長之也。有如鶴嗚夜半，雞唱五更，其故何也？蓋與天地之氣相應也。他如寒蟬之吸風、犀牛之望星、老蚌之含月、頑石之懷玉、蝶翅之開闔、螢焰之明滅、描睛之舒斂、鹿尾之逆運、龜之納息、鼇之射影、風袋之鼓風、水滴之吸水、磁石之引針、琥珀之拾芥、桔桿槐鱸之運水、莒蒲稻花之凝露、蛇之入墊、魚之在水，蛻蚊之轉九、蟋蜻之呢子、雞之抱卯、兔之懷胎、牛之有黃、龍之有珠、梅核之生仁、甜瓜之脫蒂，與夫芭蕉春風之機、梧桐秋雨之祕、碧潭之夜月、青山之暮雲，無非金丹法象。張紫陽謂鍊金丹者須洞曉陰陽，深達造化，豈不信哉？
　　五行相克，更為父母。母含滋液，父主稟與。
　　丹法之要，莫大乎五行。五行之妙，無出於坎離。坎為水，金水合處，而水中有金；離為火，木火為倡，而火中有木，是為四象。加以坎納戊土，離納己土，是為五行。《悟真篇》云：震龍汞出自離鄉，兌虎鉛生在坎方。二物總因兒產母，五行全#2要入中央。又云：離坎若還無戊己，雖含四象不成丹。只綠彼此懷真土，遂使金丹有返還。其說明矣。丹法以火鍊金，以金伐木，火盛則水沃之，水盛則土遏之，是謂五行相克。金生水，水乃金之子，而水中生金。木生火，火乃木之子，而火中生木。是謂更為父母。父猶天也，母猶地也。天氣降而至於地，地受之而成生育之功，故曰：母含滋液，父主稟與。《赤龍大丹訣》云：妙在天交地，功能返與還。《翠虛篇》云：父精母血結胎成，尚似他形似我形。身內認吾真父母，方纔捉得五行精。修鍊之士，能以自己之天交自己之地，以自己之五行鑽簇於其內，則相吞相啗卻相親，始覺無中有孕，而結成聖胎也。
　　凝精流形，金石不朽。
　　五行之精凝結於天地問，或為金，或為石，歷千百載而不朽。人能反身而求之，以吾自己五行之精凝結成寶，則將與天地相為無窮。金石奚足多哉？
　　審專不泄，得成正道。
　　專者，謝絕人事，一心修鍊，念玆在玆，而用志不分也。不泄者，終念默默，如雞抱卵，神若出便收來，常在腔子之內也。審如此，則功夫純粹，藥材不至銷耗，火力不至問斷，道乃成矣。昧者惑於下衍，乃謂手按尾閒，閉其淫決感合之穢物，謂之不泄不思。精雖不泄，神氣蓋已去矣。徒留其底滯撓敗之物積於腰間，以成奇僻之疾，何其昧也如此。《楞嚴經》云：若不斷淫，修禪定者如吞沙石欲其成飯，經百千劫只名熱沙。況此金丹大道，以性命兼修，宜如何耶？《翠虛篇》云：若欲延年救老殘，斷除淫慾行旁門。果將留形永住世，除非運火鍊神丹。學者其審思之。
　　立竿見影，呼谷傳響。豈不靈哉，天地至象。
　　立竿而影見，呼谷而響傳，蓋未有感而不應者也。乃若日月懸象於當天，取火則火生，取水則水至，感應如此其速，豈不至靈也哉？然天下莫不見，而莫能知也。《翠虛篇》云：日烏月兔兩輪圓，根在先天探取難。月夜望中能探取，天魂地魄結靈丹。學者誠能盜天地之機於日月相望之夜，以自．己日月交光於中央，則內真外應丹自來，而和他日月被烹煎矣。
　　若以野葛一寸、巴豆一兩，入喉輒僵，不得俯仰。當此之時，雖周文蝶曹，孔子占象，扁鵲操緘，巫咸扣鼓，安能令蘇，復起馳走？
　　野葛、巴豆，草藥中之至毒者也。若以野葛啗至一寸，巴豆服至一兩，即時僵仆。雖周文、孔子為之蝶著、占象，扁鵲、巫咸為之操緘、扣鼓，亦不能使之復蘇矣。然而今人但信毒藥入口能使人速死，而不信靈丹入口能使人長生，是何不思之甚歟。
　　河上女，靈而最神。見火則飛，不見埃塵。鬼隱龍匿，莫知所存。將欲制之，黃芽為根。
　　真汞產於離，離為女，居午。以分野言之，午為三河，故稱河上女。究其所從來，蓋由虛心凝神而得之，實自心中出。是以謂之靈汞，又謂之神汞。其性猛烈，見火則飛走無蹤，猶如鬼隱龍匿，莫知所存。非用黃芽為根，何以制之？黃芽，即真鉛也。汞得真鉛擒制交結，然後不能飛走，此所以用之為金丹之根也。
　　物無陰陽，違天背原。牝雞自卵，其雛不全。夫何故乎？配合未連，三五不交，剛柔離分。
　　一陰一陽謂之道，偏陰偏陽謂之疾。譬之牝雞不牡而自卵，則其無雛鈴矣。何者？獨陽不生，獨陰不成也。《悟真篇》云：莫把孤陰為有陽，獨修一物轉贏旭。勞形引按已非道，鍊氣養霞更是狂。舉世護求金汞伏，何時得見虎龍降？勸君窮取生身處，返本還源是藥王。人能回光返照，以吾自已陰陽交媾於內，則剛柔配合，三五歸一。何鈴他求？《還源篇》云：自家燮理內陰場。《玉芝書》云：陰陽非探他人物。《還丹篡云：陰陽須探自家真。豈可外吾身而求之他哉？《翠虛篇》云：寧可求師安樂法，不可邪淫#3探精血。古云天地悉皆歸，須學無為清靜訣。蓋金丹者，清靜無為之道也。或者溺於邪僻之說，以為金丹鈴用婦人，惑之甚矣。
　　施化之道，天地自然，猶火動而炎上，水流而潤下。非有師導使其然者，資始統政，不可復改。
　　天地之施化，水火之炎潤，此豈人力使之？乃自然而然爾。吾身自有天地，自有水火，其施化炎潤，亦豈人力使之？皆不過自然而然爾。《指玄篇》云：叉知會合東西路，切在沖和上下田。蓋人之一身，法天象地，首即天也，腹即地也，但潛神內守而勿忘勿助，調勻鼻息而勿縱勿拘，自然一闔一闢、一察一受與天地施化之道無異。若夫時至氣化，機動籟嗚，則火從臍下發，水向頂中生，其參妙自有不期然而然者，初不在勞神用力而後得也。是道也，乃天造地設，一定而不可易者也。魏公恐學者不明身中之陰陽上下，遂以天地之施化、水火之炎潤為喻，可謂詳且明矣。
　　觀夫雌雄交媾之時，剛柔相結而不可解。得其節符，非有工巧以制御之。
　　《全真集》云：氣調神定呼交媾。《翠虛篇》云：譬如夫婦交媾時，一點精血結成嬰。蓋金丹之所謂交媾，乃陰陽內感，神氣交結。曰雌中雄，曰夫婦，皆譬喻也。《還源篇》云：神氣歸根處，身心復命時。這般真孔竅，料得少人知。當其神入氣中，氣與神合，得其節符，真有剛柔相結而不可解之狀，又豈有工巧以制御之？但見其然而然，吾亦不知其所以然而然，妙哉妙哉。
　　若男生而伏，女偃其軀。稟乎胞胎，受氣之初。非徒生時，著而見之。及其死也，亦復效之。此非父母，教令其然。本在交媾，定制始先。
　　儲華谷《松疑說》云：闢氣為男，闔氣為女。一闔一闢，男女攸分。李玉谿註《心印經》云：男女稟受同也，但感合先後而分陰陽爾。蓋陽氣聚面，故男子面重，生時叉伏。陰氣聚背，故女子背重，生時叉仰。豈獨生時為然？其死也亦然。故男子溺死叉伏，女子溺死叉仰，走獸溺死伏仰皆然。此豈父母教其若是？蓋於受氣之初，一闢一闔，一先一後，已定之也。今魏公講明清靜之道，乃及於男女之伏仰，何也？曰：無他。欲學者洞明吾身之陰陽上下，而知造化自然之理而已。
　　坎男為月，離女為日。日以施德，月以舒光。日改月化，體不虧傷。陽失其契#4陰侵其明。晦朔薄蝕，奄冒相包。陽消其形，陰凌生災。
　　乾之中爻交於坤而成坎，於是坎為中男。坤之中爻交於乾而成離，於是離為中女。然則離本乾體，其中爻乃坤畫，陽中有陰，故有日之象。坎本坤體，其中爻乃乾畫，陰中有陽，故有月之象。《悟真篇》云：離居日位反為女，坎配蟾官卻是男。不會箇中顛倒意，休將管見事高談。此蓋身中之陰陽顛倒，學者誠未可以淺見窺也。夫曰以施德，夫道也；月以舒光，婦道也。今以月為坎男，則是婦為男矣；以日為離女，則是夫為女矣。此其為顛倒也。而所以日改月化，體不虧傷者，由陰陽之相資也。夫日月之食，數之交也。日望月則月食，月掩日則日食，是故日食於朔，月食於望。然而有食有不食者，交則食，不交則不食也。今魏公舉日月二者比喻#5丹道，而拳拳於晦朔薄蝕，其意蓋有在矣。學者得不回光返照，尋吾身中之日月，求吾身中之晦朔哉？《上清集》云：因看斗柄運周天，頓悟神仙妙訣。點真陽生坎位，點卻離官之缺。自古乾坤這些，離坎日月#6無休歇。今年冬至，梅花依舊凝雪。先聖此曰閉關，不通來往，皆為群生設。物物總含生育意，正在子初亥末。造物無聲，水中起火，妙在虛危穴。如今識破，金烏飛入蟾窟。如此直指天機，顯陳道要，益足證魏公之言，昭晤乎不我欺也。
　　男女相須，含吐以滋。雌雄錯雜，以類相求。
　　男女雌雄，皆吾身中陰陽二物也。二物氣類相得，自然一吐一含，交結成胎。《上清集》云：自家身裹有夫妻，說向時人須笑殺。是道也，學者當以清靜無為求之，不可以邪見喻也。
　　金化為水，水性周章。火化為土，水不得行。
　　金生於坎官，氣而已矣。蓋未#7化為水也。因太陽真火伏需於其下，遂鎔化為水，水性周章，沛然孰能禦之？然火熱既極，則又化而為土，火化為土，則土剋水，水見土則止，故不得行也。
　　故男動外施，女靜內藏。溢度過節，為女所拘。魄以鈐魂，不得淫奢。
　　《入藥鏡》云：水能流，火能燄，在身中，自可驗。是故調和鉛汞要成丹，不可溢度過節。今夫坎男動而施於外，離女靜而藏於內。一或溢度過節，則離女從而拘鈴之，庶幾魂魄相制，而不致乎淫奢也。
　　不寒不暑，進退合時。各得其和，俱吐證符。
　　探藥時，調火功，不得疾，不得緩，但欲其和平而交媾爾。《復命篇》云：剛柔相會氣均勻，妙在無傷兌震。大要以和為貴也。
　　丹砂木精，得金乃并
　　元陽子《大道歌》云：欲識丹砂是木精，移來西位與金并。蓋汞性飛走，最難降伏。惟投入於鉛爐之內，與鉛相合，然後不飛不走也。
　　金水合處，木火為倡。四者渾沌，列為龍虎。龍陽數奇，虎陰數耦。
　　天一生水，位居北，其象為玄武。地二生火，位居南，其象為朱雀。天三生木，位居東，其象為青龍。地四生金，位居西，其象為白虎。四者各居一方，各為一象，本不相涉也。今曰金水合處，木火為倡者，陽龍元自離官出，陰虎還從坎位生也。夫既各為一象，則當舉四象而並稱之。今乃不言朱雀、玄武，而獨以龍虎言之者，南北為經，東西為緯也。夫所謂金水合處者，以西四白虎之金降入水中也。木火為倡者，以東三青龍之木升入火中也。此所以金不在西而與水合處於北，木不在東而與火為倡於南，白虎變為黑虎，青龍化為赤龍也。蓋金、水、木、火之四者，、聚而為一，則渾渾沌沌，如太極之未分。列而為二，則震龍汞出自離鄉，兌虎鉛生在坎方。張紫陽深得其旨，遂一言以蔽之曰：四象不離二體。後之學者不知四象果為何物，或以眼、耳、鼻、舌為四象，或以肝肺為龍虎，體認既差，源流益別。又安識四象不離二體之妙哉？
　　肝青為父，肺白為母。心赤為女，脾黃為祖。腎黑為子，子五行始。三物一家，都歸戊己。
　　《翠虛篇》云：肝心脾肺腎腸膽，盡是空屋舊藩籬。唾涕精津氣血液，只可接助為階梯。謂金丹乃無中生有之妙道，非有形有質之物所可為也。今魏公乃以五臟言，何也？曰：非用五臟也，特借五臟以比喻五行爾。蓋肝青脾白，言金木也；心赤腎黑，言水火也；金生水，木生火，故以肝肺為父母，心腎為子女。而金木二者，又從土中生，故以脾為祖也。夫既腎為子矣，而以為五行之始，何也？曰：腎屬水，水數一，一日之氣起於子，生於腎，然後傳及肝、心、脾、肺也。然而肝、心、脾、肺、腎之五者，不名為五臟，而名為蠱三物，又何也？曰：金水合處，木火為倡，與中央戊己之土合而成三也。蓋四象五行全藉土，若無戊己不成丹，此其所以三物一家都歸戊己也。
　　剛柔迭興，更歷分部。龍西虎東，建緯卯酉。刑德並會，相見懼喜。刑主殺伏，德主生起。二月榆死，魁臨於卯。八月麥生，天歪據酉。子南午北，互為綱紀。
　　剛柔迭興者，二氣相資運轉也。更歷分部者，周流經歷諸辰也。龍西虎東，建緯卯酉，刑德並會，相見懼喜者，象緯一動而卯酉相加，金、木不問隔也。刑主殺伏者，沉歸海底，如秋氣肅殺斂萬物以入也。德主生起者，般上南淇，如春氣發生暢萬物以出也。二月檢死，魁臨於卯者，二月建卯而月將為河魁；河魁屬戌而戌中有辛，檢死於此月，由辛金之殺氣臨於卯也。八月麥生，天呈據酉者，八月建酉而月將為天呈，天呈屬辰而辰中有乙，麥生於此片，由乙木之生氣據於酉也。子南午北，互為綱紀者，日行西陸謂之春，而二月卯時西陸在東，北陸在南。日行東陸謂之秋，而八月酉時東陸在西，南陸在北也。蓋南北為天地之經，東西為天地之緯。鼎中魁呈一轉，則龍走西而虎走東，子在南而午＇在北，與二、八月卯酉之造化無異。故《悟真篇》謂兔雞之月及其時，刑德臨門藥象之也。象也者，像此者也。魏公設此象以示人，其理儘自明白。奈何執文泥象者往往只就紙上搜索，更不去身中尋思，於是迷迷相引而無有出期。殊不知魏公所謂龍西虎東、子南午北，即吾身之天地反覆也。若能曉悟吾身天地反覆之妙，則東西之所以建緯，南北之所以互為綱紀，皆可默會其機矣。又何用區區向外尋也哉。。
　　一九之數，終而復始。
　　一九之數，即戴九履一之數也。自一而九，自九而一，往來上下，周流不息。
　　含元虛危，播精於子者。
　　含元虛危者，日到虛危夜夜同，而元氣胚胎於此也。播精於子者，子時氣到尾閒關，而真精至此而生也。金丹之妙，含元於先天，播精於後天，何謂先天？寂然不動，窈窈冥冥，太極未判之時是也。何謂後天？感而遂通，恍恍惚惚，太極已判之時是也。先天惟一氣爾，後天然後化為真精也。《翠虛篇》云：半斤真汞半斤鉛，產在虛無太極先。須趁子時當#8探取，鍊成金液入丹田。其說是已。蓋所謂#9虛危者，亥子之問陰極陽生之時也。子時者，一陽動處是也。過此以往，則有一子母分胎路，妙在尾箕牛斗女。吾身之陰陽知此哉？
　　關關睢#10鳩，在河之洲。窈窕淑女，君子好述。雄不獨處，雌不孤居。玄武龜蛇，蟠糾相扶。以明牝牡，竟當#11相須。假使二女共室，顏色甚妹。令蘇秦通言，張儀結媒，發辯利舌，奮舒美辭，推心調諧，合為夫妻，弊髮腐齒，終不相知。若藥物非種，名類不同，分劑參差，失其紀綱。雖黃帝臨爐，大乙執火，八公擣鍊，淮南調合，立宇崇壇，玉為階陛，麟脯鳳臘，把籍長跪，禱祝神祇，請哀諸鬼，沐浴齋戒，妄有所翼，亦猶和膠補釜，以砲塗瘡，去玲加冰，除熱用湯，飛龜舞蛇，愈見乖張。
　　金丹大道，一陰一陽而已。參之人事物理，莫不皆然。今魏公取《關堆》淑女配君子之義，以喻身中男女之相匹；又取玄武、龜蛇、蟠糾之義，以喻身中牝牡之相須，可謂廣譬曲喻，纖悉不遺矣。且如兌女艮男，上下感應以相與，則謂之《咸》。離兌二女同居#12，其志不同行，則謂之《睽》。以明陰陽貴乎相得，不可以一偶也。乃若爐火煖鍊之事，亦鈴陰陽兩齊，儻藥物非其種類，分兩失其紀綱，雖黃帝臨爐，太乙執火，八公、淮南禱鍊調合，金玉以為壇陛、麟鳳以為脯臘，齋戒沐浴，把籍長跪，陳青詞，拜朱章，禱#13爾于上下神祇，吾見其廢時亂日，勞而無功，猶如和膠泥以補破釜，以磠#14砂而塗惡瘡，與夫去玲而加冰，除熱而用湯，飛龜舞蛇，愈見乖張矣。或泥雄不獨處、雌不孤居之說，謂修丹不用婦人則為寡陽，遂妄引此章以證其邪僻之謬論，而反笑正道之迂闊，多見其不知量也。
　　周易參同契發揮卷之七竟
　　#1『拘』，原作『物』，據四庫本改。
　　#2『全』，四庫本作『金』。
　　#3『邪淫』，四庫本作『積涵』。
　　#4『其契』，原作r其氣』，據四庫本改。
　　#5『比喻』，原作『此喻』，據四庫本改。
　　#6『日月』，四庫本作『日日』。
　　#7『未』，四庫本作『金』。
　　#8『當』，原作『光』，據四庫本改。
　　#9『所謂』，原作『所請』，據四庫本改。
　　#10『睢』，原作『之』，據四庫本改。
　　#11『竟當』，原作『見當』，據四庫本改。
　　#12『同居』，原作『固居』，據四　　庫本改。
　　#13『擣』原作『檮』，據四庫本改。
　　#14『以砲』，原作『以鋼』，據四庫本改。
　　周易參同契發揮卷之八
　　林屋山人全陽子俞琰述
　　下篇第一
　　惟昔聖賢，懷玄抱真。
　　無視無聽，抱神以靜，廣成子之懷玄抱真也。專氣致柔，能如嬰兄，老子之懷玄抱真也。乃若女媧氏鍊五色石以補天，冉相氏得其環中以隨成，此又列禦寇、漆園史之丹法也。學》者勿謂風有仙骨方可希求，要之但辦肯心無不可者，聖賢何人哉？予何人哉？有為者亦若是。志道之士，誠能發勇猛心，辦精進力，勤而行之，夙夜不休，則時至而氣自化，水到而渠自成。又何息乎煮頑石之不爛，磨鐵杵之不為針也哉？但恐學而不遇，遇而不得，雖得真訣，復不能守；朝為而夕欲其成，坐修而立望其效；升勺之利未堅，而鐘石之費相尋；根黃#1之據未極，而冰霜之毒交攻，如是則雖有廣成、老子為之師，列子、莊子為之友，亦末如之何也已矣。馬丹陽《金玉集》云：鍊氣作生涯，怡神為日用。常教龍虎調，不使馬猿弄。又云：觀天行大道，默然得交泰。本師傳口訣，無為功最大。蓋古之修丹者，一念不生，萬法俱忘，澄澄湛湛，惟道是從。於靜定之中抱沖和之氣，出息微微，入息綿綿，上至泥九，下至命門，周流不已，神氣無一刻之不相聚。及其內丹將成，則元氣兀然自住於丹田中，與天地分一氣而治。昔者黃帝閒居大庭之館，三月內視，蓋用此道也。此道至簡至易，於一日十二時中，但使心長馭氣，氣與神合，形乃長存，與日月而周回，同天河而輪轉，輪轉無窮，壽命無極。《指玄篇》云：但能息息皆相顧，換盡形骸玉液流。其說是已。至若呼而不得神宰，則一息不全；吸而不得神宰，亦一息不全。要在心與息常相依，神與氣常相守，念念相續，打成一片，然後形神俱妙，與道合真。《靈源大道歌》云：神是性兮氣是命，神不外馳氣自定。《仙藥集》云：氣神相見，性住命定。蓋不可斯須少離也。常人則不然，氣雖呼吸於內，神常縈役於外。自幼而趨壯，自壯而趨老，未嘗有一息駐於形中，遂使神與氣各行而不相守。卒之宅舍空虛，－牆壁頹毀，而主人不能以自存。此豈天地殺之、鬼神害之哉？失道而自逝也。施柄真《鍾呂傳道集》云：所呼者，自己之元氣從中而出。所吸者，天地之正氣自外而入。若其根源牢固，元氣不損，則呼吸之問，尚可奪天地之正氣。苟或根源不固，精竭氣弱，上則元氣已泄，下則本官無補，所吸天地之正氣隨呼而出，身中之元氣不為己之所有，而反為天地之所奪。是故仙人多云探鍊貴及時，鼎器一敗，則不可救藥。蘇子由晚年問養生之說於鄭仙姑，仙姑曰：君器敗矣，難以成道。蓋藥材貴乎早年修鍊，若至晚年#2行持，則老來精虧氣耗，鉛枯汞少，縱能用力，惟可住世安樂爾。《翠虛篇》云：分明只在片言問，老少殊途有易難。蓋謂此也。或曰：呂純陽五十歲而始聞道，馬自然、劉朗然皆得道於六十四歲之後。何也？ 曰：屋破修容易，藥枯生不難。但知歸復法，金寶積如山。顧吾平日所養何如爾。
　　服鍊九鼎，化跡隱淪。
　　九鼎，火候之九轉也。九轉火侯數足，則變化蹤跡，憑虛御空，而逍遙乎天地之問也。呂純陽《審頭逐歌》云：九年火候都經過，忽爾天門頂中破。真人出現大神通，從此天仙來相賀。此之謂也。
　　含精養神，通德三元。
　　三元，上中下之三田也。含養之久，力到功深，則精神內藏，和氣充周於一身，而百骸萬竅無不貫通，自然如天河之流轉。《混元寶章》云：歲久不勞施運用，火輪水軸自回環是也。夫所謂含精養神者，外不役其形骸，內不勞其心志也。蓋神太用則歇，精太用則竭，日復一日，斯喪殆盡，而與草木俱腐，豈不奇哀乎？是故修丹者虛其心，忘其形，守其一，抱其靈，故能固其精，保其氣，全其神，三田精滿，五臟氣盈，然後謂之丹成。譚景升《化書》云：悲則雨淚，辛則雨涕，憤則結痿，怒則結疽心之所欲，氣之所屬，無所不育。邪苟為此，正又為彼。是以大人節悲辛，戒憤怒，得瀕氣之門；所以收其根，知元神之囊；所以韜其光，若蚌內守，若石內藏；所以為珠玉之房。誠至論也。
　　精溢勝理，筋骨緻堅。
　　勝理，皮膚之問也。修鍊至於精溢胰理，則血皆化為膏矣。《翠虛篇》云：如今通身是白血，已覺四季無寒熱。蓋修鍊之功，莫大乎填腦。腦者，髓之海。腦髓滿，則純陽流溢。諸髓皆滿，然後骨實筋堅，永無寒暑之憂也。
　　眾邪辟除，正氣常存。
　　人之所以能修鍊而長生者，由其能盜天地之正氣也。人之所以能盜天地之正氣者，由其有呼吸也。呼至於根，吸至於蒂，是以能盜天地之正氣，歸之於丹田也。人之呼吸，猶天地之呼吸也。《皇極經世書》云：冬至之後為呼，夏至之後為吸，此天地一歲之呼吸也。張觀物註云：冬至之後，陽長陰消，舒萬物以出，故為呼。夏至之後，陰長陽消，斂萬物以入，故為吸。若自日言，則子以後為呼，午以後為吸。天之一年一日，僅如人之一息。是以一元之數十二萬九千六百年，在大化中為一年而已。今以丹道言之，一日有一萬三千五百呼，一萬三千五百吸。一呼一吸為一息，則一息之問，潛奪天運一萬三千五百年之數；一年三百六十日，四百八十六萬息，潛奪天運四百八十六萬年之數。於是換盡穢濁之軀，變成純場之體，始而易氣，次而易血，次而易脈，次而易肉，次而易髓，次而易筋，次而易骨，次而易髮，次而易形，積九年而閱九變，然後陰－久鬥＇盡陽純，而與天地齊年，玆其為長生超脫之道也。今魏公謂眾邪辟除，正氣常存者，晝夜運火，鍊盡陰氣，變為純陽，而正氣常存，乃能長生也。《翠虛篇》云：透體金光骨髓香，金筋玉骨盡純陽。鍊教赤血流為白，陰氣銷磨身自康。蓋純陽者為仙，純陰者為鬼，陰陽相半者為人。人能鍊陽以銷陰，乃可以為純陽之仙。若有纖毫陰氣煖鍊未盡，則不得謂之純陽也。
　　累積長久，化形而仙。
　　大矣哉，丹道之法天也。難矣哉，丹功之不息也。何以言之？《陰符經》云：觀天之道，執天之行，盡矣。夫天之所以長且久者，以其晝夜之運也。人能觀天之道，反而求之吾身，亦如天道晝夜之運，則長生久視之道實在於此，拾此更無他道也。蓋晝夜之運，即天之道也。人以藐然六尺之軀，乃能法天之道，而與天道同其運，則其為道也，豈不大矣哉？《易》曰：天行健，君子以自彊不息。夫子作象之‘意，欲使知道君子象天行之健也。天之所以常行而不已者，以其健爾。健則能行之無已。君子欲其行之不息，當法乾健以自彊其志，斯可矣。蓋不息者，人之所難也。天道之運，晝夜而不息，人而象天道晝夜之運而不息，豈不難矣哉？然而天下之大事叉作於其細，天下之難事祕作於其易，合抱之木生於毫末，九層之臺起於累土，千里之行始於足下，是故聖人圖難於其易，為大於其細，亦在夫積久之功耳。《黃庭經》云：仙人道士非有神，積精累氣乃成真。故自片餉結胎之後，百日而功靈，十月而胎圓，一年而小成，三年而大成，以至九年功滿，人事皆盡，然後可以遺世獨立，羽化而登仙。蓋未有不自積累長久而得之者。若日不鈴積久功夫而可以平地登仙，則猶一鍬而欲掘九仞之井，一步而欲登億丈之城，豈有是理哉？《通玄真經》云：寸步不休，跛鼇千里。累土不止，丘山從成。臨河欲魚，不如歸而識網。故夫人之學道，不息不成，惟息不勤；不息不勤，惟患無久遠之心。蓋久遠之心，最為難也。吳宗玄《玄綱論》云：知道者千，而志道者一。志道者千，而專精者一。專精者千，而勤久者一。是以學者眾，而成者寡也。若知者能立志，立志者能絕俗，絕俗者能專精，專精者能勤久，未有學而不得者也。世降俗末，去聖逾遠，學者每以躁競之心涉希靜之塗，意速而事遲，望近而應遠，皆莫能相終。夫既立志不堅，信道不篤，朝為而夕改，始勤而中輟，悅於須臾，厭於持久，乃欲與天地齊年，不亦愚乎？《內觀經》云：知道易，信道難。信道易，行道難。行道易，得道難。得道易，守道難。若使不難，則滿市皆神仙矣。安足為異耶？呂純陽詩云：三畝丹田無種種，種時須假赤龍耕。曾將此種教人種，不解營治道不生。玆豈道之遠人哉？人自遠道爾。人徒見《悟真篇》云：赫赤金丹一日成，古仙實語信堪聽。若言九載三年者，盡是推延欺日程。遂執此以訕笑累積長久之說，殊不究紫陽此詩蓋引用韓逍遙之語，以曉夫世之不知有一日見效之妙，而徒事三年九載之勤者爾。非日一日便可登仙，更不用累積長久之功也。嘗試論之，《上清集》云：教我行持片餉間，骨毛寒，心花結，成一粒紅葉。言即此是金丹。又云：開禧元年中秋夜，焚香跪地口相傳。羯爾行持三兩日，天地日月軟如綿。又云：縱使功夫汞見鉛，不知火候也徒然。大都全藉周天火，十月聖胎方始圓。雖結丹頭終耗失，要知火候始凝堅。如此，則金丹之小效，固可以片餉見之；而金丹之大功，蓋不止於一日矣。抑嘗以古人之說砍之，如王易玄云：九轉一年功，壽可同天地。又云：火運經千日，爐開見八瓊。又如韓逍遙云：十月滿足，麗乎二儀。又云：三年法天行道，永世無為金質。王、韓二公，皆唐之得道真仙也，肯妄言哉？又如呂純陽云：千日功夫不暫閑，河車般#3載上崑山。又云：才得天符下玉都，三千日裹積功夫。又如劉海蟾云：爐閉八關終九五，藥通七返是三年。又云：九轉功成千日候，已知名姓列仙都。夫洞賓之與海蟾，乃列仙中之錚錚者，肯妄言哉？不特此也。又如陳朝元云：含養胞胎須十月，焚燒丹藥在三年。又云：九年還返無差錯，鍊取純陽作至真。又如王良器云：大將天法烹千日，急時除假只留真。又云：靈芝種滿三丹田，千日功夫延萬年。又如薛紫賢云：四象包含歸戊己，精勤十月產嬰孩。又云：昇騰須假至三年，攜養慇戀多#4愛戀。又如劉虛谷云：顏容可定因三住，胎息成功合一周。又云：大力欲就三千日，妙用無虧十二時。又如陳默默云：熙侯簇成須百日，功夫鍊就是三年。又如李長源云：勿謂丹成消一日，到頭須下數年功。又如陳翠虛云：片餉功夫修便現，老成須是過三年。又云：千朝火侯知時節，鈴定芽成汞自乾。諸公之說，豈皆謬為此論，以誑惑後人者？丘長春《播漢集》云：假使福輕魔璋重，挨排功到鈴周全。吾黨其勉諸。
　　憂憫後生，好道之倫。隨傍風釆，指畫古文。著為圖藉，開示後昆。露見枝條，隱藏本根。託號諸石，覆謬眾文。學者得之，報櫝終身。子繼父業，孫踵祖先。傳世迷惑，竟無見聞。遂使宦者不仕，農夫失耘，商人棄貨，志士家貧。吾甚傷之，定錄此文。字約易思，事省不繁。披列#5其條，核實可觀。分兩有數，因而相循。故為亂辭，孔竅其門。智者審思，以意參焉。
　　《指玄·三十九章》云：求仙不識真鉛汞，閑讀丹書千萬篇。蓋丹書所謂鉛汞，皆比喻也。在學者觸類而長之爾。殆不可執文泥象，舍吾身而求之外也。載惟古之聖賢，憂憫後世有好道之士，不得其說，遂為之隨傍風釆，指畫古文，著為圖籍，以開示之，實欲使學者有可以為邇流尋源之地也。然其著書立言，往往隱藏本根，不肯明言其事，惟託五金八石為號，以露見枝條而已。後之得其書者，不究其旨，徒爾鎰櫝終身，以至子子孫孫，世世迷惑，燒竭朱汞，竟無所得，遂使在官者棄官，服田者廢田；商人失其本業，志士無以聊生，甚可傷也。魏公傷其如是，遂乃定錄此《參同契》一書，傳行於世。其問分兩有數，不妄發一句；因而相循，不閑著一字；枝條一披，核實隨見，可謂字約而易思，事省而不繁矣。或者見其三篇之多，疑其太贅，殊不知三篇即一篇也，一篇即一句也。以一句口訣散布於三篇之內，所以錯亂其辭，孔竅其門者，不敢成片漏泄也。智者誠能審而思之，以意參之，鈴當自悟焉。
　　法象莫大乎天地兮，玄溝數萬里。
　　道之大，無可得而形容。若鈴欲形容此道，則惟有天地而已矣。天地者，法象之至大者也。有玄溝焉，自尾、箕之問至柳、星之分，界斷天盤，不知其幾萬里也。修丹者誠能法天象地，反而求之吾身，則身中自有一壺天，方知魏公之所謂玄溝，吾身亦自有之，蓋不用求之於天也。何謂玄溝？天河是也。
　　河鼓臨星紀兮，人民皆驚駭。
　　河鼓，天河邊之星也。其位在斗、牛之問。星紀，天盤之丑位也。河鼓臨星紀，則驅回尾穴連空焰，趕入天衢直上奔。正當其斬關出路之時，一身之人民，豈不練然驚駭？《翠虛篇》云：曲江之上金烏飛，姐娥已與斗牛歡。即河鼓臨星紀之謂也。又云：山河大地發猛火，於中萬象生風雷。即人民皆驚駭之謂也。
　　昴景妄前卻兮，九年被凶咎。
　　昴景，即火候也。前卻，即進退也。九年，即九轉也。以九年蹙而小之，則一月一還為一轉，《翠虛篇》謂九轉功夫月用九是也。更蹙而小之，則一刻之中自有小九轉，《金丹大成集》謂九轉功夫在片時是也。晷景妄前卻兮，九年被凶咎者，火侯之進退，不可毫髮差殊，然後九轉之問，穩乘黃牝馬，而可保無答。反是，則九轉之問，翻卻紫河車，而凶咎隨至矣。《悟真篇》云：大都全藉修持力，毫髮差殊不作丹。信不可不慎也。
　　皇上覽視之兮，王者退自後。
　　《太上素靈經》云：人身有三一，上一為身之天帝，中一為絳官之丹皇，下一為黃庭之元王。夫上一天帝，即泥丸太一君也。中一丹皇，即絳官天子也。下一元王，即丹田元陽君也。今魏公謂皇上覽視之者，運神火照入坎中，以驅逐坎中之真陽也。王者退自後者，真陽因火逼而出位於坎也。於此駕動河車，則真陽飛騰而起，以點化離官之真陰矣。
　　關槍有低昂兮，周天遂奔走。
　　天形如彈丸，晝夜運轉，周匝無休。其南北兩端，一高一下，乃關撻也。人身亦然。天關在上，地軸在下，若能回天關，轉地軸，上下相應，則一息一周天也。
　　江河無枯竭兮，水流注於海。
　　海乃百川所歸之地。江河之水所以注於海而無枯竭者，名山大川孔竅相通而往來要循環也。人身亦然。一氣流通，則八路之水皆逆流奔注於元海中也。
　　天地之雌雄兮，徘徊子與午。
　　午者，天之中也。子者，地之中也。子午為陰陽相交、水火相會之地，日月至此，勢叉徘徊。今人以太陽當天謂之停午，即徘徊之義也。以丹道言之，上升下降，一起一伏，亦徘徊於子午。蓋與天地同途，初無異也。
　　寅申陰陽祖兮，出入終復始。
　　斗指寅而天下春，陽氣自此而發生，暢萬物以出。斗指申而天下秋，陰氣自此而肅殺，斂萬物以入。則知寅申者，陰陽之祖，萬物出入之門也。以丹道言之，自寅而出，自申而入，周而復始，與天地豈有異哉？循斗而招搖兮，執衡定元紀。
　　《史記·天官書》云：北斗七星，杓攜龍角，衡殷南斗，魁枕參首；用昏建者杓，夜半建者衡，平旦建者魁。又云：斗為帝車，運于中央，臨制四鄉。分陰陽，建四時，均五行，移節度，定諸紀，皆繫乎斗。《索隱》曰：《春秋運斗極》云：斗，第一天樞，第二靛，第三璣，第四權，第五衡，第六聞#6陽，第七瑤光。一至四為魁，五至七為杓。今魏公謂循斗而招搖兮，執衡定元紀者，吾身之天呈所指起於子，而周歷十二辰也。夫斗，居天之中，猶心居人身之中。是故天以斗為機，人以心為機。丹法以心運火候，猶天以斗運十二辰也。《翠虛篇》云：奪取天機妙，夜半看辰杓。一些珠露，阿誰運到稻花頭。蓋謂此也。
　　升熬於甌山兮，炎火張於下。白虎唱導前兮，蒼龍和於後。
　　飯山，即崑崙山也。藥升之時，金爐火熾，玉鼎湯煎，虎先嘯，龍後吟，猶夫倡而婦隨也。《金丹大成集》云：夜深龍吟虎嘯時，急駕河車無暫歇。須臾般入泥九頂，進火玉爐烹似雪。蓋發明此義也。
　　朱雀翱翔戲兮，飛揚色五彩。遭遇羅網施兮，壓止不得舉。嗷嗷聲甚悲兮，嬰兒之慕母。顛倒就湯擭兮，摧折傷毛羽。
　　朱雀，火也。顛倒運於鼎中，驅趣五行，因成五彩，翱翔于上，為羅網所罩，則風雲滿鼎，嗚作嬰兄之聲也。既被網羅壓止而不得飛舉，遂斂身束羽伏於鼎中也。《赤龍大丹訣》云：朱烏愛高飛，蟾蛛捉住伊。號雖稱妮女，啼不過嬰兒。赫赫威從盛，冥冥力漸衰。即此說也。元陽子《大道歌》云：青龍逐虎虎隨龍，赤禽交會聲嚨吧。調氣運火逐離官，丹砂入腹身自沖。亦此義也。
　　刻漏未過半兮，龍鱗甲鬣起。五色象炫懼兮，變化無常主。橘橘鼎沸馳兮，暴湧不休止。接連重疊累兮，犬牙相錯拒。形如仲冬冰兮，闌干吐鍾乳#7。崔鬼以雜廁兮，交積相支拄。
　　刻漏未過半兮，龍鱗甲鬣起者，探之鍊之未片餉，一氣眇眇通三關，而黃雲成陣，白羊成隊，金錢、金花、金鱗紛紛而來也。五色象炫耀兮，變化無常主者，風搖寶樹光盈目，雨打瓊花雪滿衣，而彤霞、紫霧變現不一也。譎清鼎沸馳兮，暴湧不休止者，丹田火熾，泥九風生，而三官氣滿，有如飯骯需透之時，熱湯沸湧於釜中也。接連重疊累兮，犬牙相錯拒；形如仲冬冰兮，闌干吐鍾乳；崔鬼以雜河兮，交積相支拄者，一抽一添，漸凝漸聚，澆灌黃芽出土，而自然結藥復生英也。《翠虛篇》云：辛苦都來只十月，漸漸探取漸凝結。學者誠能潛心內鍊，晝夜無倦，則丹體逐時時不定，火功一夜夜無差，如上景象當一一自見之也。
　　陰陽得其配兮，淡泊自相守。
　　《悟真篇》云：陰陽同類歸交感，二八相當自合親。蓋真息綿綿，勿令間斷，則陰陽自得其配。虛心凝神，純一不雜，則陰陽自然相守也。
　　青龍處房六兮，春華震束卯。白虎在昂七兮，秋芒兌西酉。朱雀在張二兮，正陽離南午。三者俱來朝兮，家屬為親倡。本之但二物兮，末乃為三五。三五并危一兮，都集歸一所。治之如上科兮，日數亦取甫。
　　周天二十八宿，束方七宿謂之蒼龍，西方七宿謂之白虎。周天十二次，束方三次，中間一次日大火；西方三次，中間一次日大梁。大火居束方三次之中，在辰屬卯，在卦屬震，在四時屬春，在五行屬木；而房五度又居大火之中，故日青龍處房六兮，春華震束卯也。大梁居西方三次之中，在辰屬酉，在卦屬兌，在四時屬秋，在五行屬金；而昂七度又居大梁之中，故日白虎在勗七兮，秋芒兌西酉也。朱雀在張二兮，正陽離南午者，張乃南方之宿，其象為朱雀也。然張有十八度而特言其二者，蓋以周天三百六十五度，自北方虛、危之問，平分天盤為兩段，而危初度正與南方張二度相對也。三者俱來朝兮，家屬為親倡者，青龍、白虎、朱雀三方之正氣，皆歸於玄武之位，而房六、昂七應水火之成數，張二、危一又應水、火之生數，猶家屬之相親也。本之但二物兮，末乃為三五；三五并危一兮，都集歸一所者，推原其本，即是水火二物而已。二物運於鼎中，遂列為三五。三五即房六、勗七、張二也。三家相見，并而歸於危一，則結成嬰兒也。治之如上科兮，日數亦取甫者，修鍊大丹當依上法度而行，迎一陽之候以進火，而妙用始於虛、危也。
　　周易參同契發揮卷之八
　　#1『根爹』，四庫本作『根核』。
　　#2『晚年』，四庫本作『晚景』。
　　#3『般』，四庫本作『搬』。
　　#4『多』，原脫，據四庫本補。
　　#5『披列』，原作『彼列』，據四庫本改。
　　#6『闈』，四庫本作『開』。
　　#7『鍾乳』，四庫本誤作『中乳』。
　　周易參同契發揮卷之九
　　林屋山人全陽子俞琰述
　　下篇第二
　　先白而後黃兮，赤色通表裹。名日第一鼎兮，食如大黍米。
　　先白而後黃者，初如玉液飛空雪，漸見流金滿故廬也。赤色通表裹者，靈光神焰燒天地，風雷雲霧盈山川也。名日第一鼎者，以九轉火侯言之，此為起初第一轉也。食如大黍米者，丹頭纔方結就，僅如黍米之大也。
　　自然之所為兮，非有邪偽道。
　　金丹大道，古仙往往以為自然。夫既日自然，則有何法度，有何口訣？但付之自然，足矣。又安用師授為哉？日：非然也。大丹之法，至簡至易，其神機妙用，不假作為，不因思想，是故謂之自然。然叉收視返聽，潛神于內，一呼一吸，悠悠綿綿，不疾不緩，勿令間斷，然後神歸氣中，氣與神合，交結成胎。蓋非一味付之自然也。《金碧龍虎經》云：自然之要，先存後亡。夫先存後亡者，先存神入於氣穴，而後與之相忘也。如是為之，則神自凝，氣自聚，息自定，即非澄心入寂，如槁木死灰也。蓋澄心入寂，如槁木死灰，以之入道則可，以之修真則未也。《指玄篇》云：自然功績自然偏，說自然來不自然。蓋謂此也。乃若時至而氣化，機動而籟嗚，則於自然之中，又有烹鍊進火之訣存焉。《悟真篇》云：始於有作人爭覺，及至無為眾所知。但見無為為要妙，豈知有作是根基？學者苟未知丹法之有作，而便求無為自然，是何異於不耕不耘，而坐待豐稔者哉？
　　若山澤氣需兮，興雲而為雨。
　　天降時雨，山川出雲，人皆知其然矣。而不知在天之雨，即山川之氣所化，蓋山澤之氣需而上升於天，於是化而為雲，由其陰陽和洽，所以成雨。及其成雨，則又還降於地。吾韋身之金丹作用與此更無少異。魏公設此象以示後學，可謂巧於譬喻矣。泥竭遂成塵兮，火滅化為土。泥乃近水之土，性本重滯而居下。及曝而乾之，則土性竭而燥裂，化為埃塵矣。火乃虛明之物，因麗於木而有煙焰。及煙消焰玲，則火性滅而煨燼，化為灰土矣。知乎此，然後可以論陰陽反覆之道。
　　若檗染為黃兮，似藍成綠組。皮革真為膠兮，夠蘗化為酒。同類易施功兮，非種難為巧。
　　《悟真篇》云：萬般非類徒勞力，爭似真鉛合聖機。蓋真汞得真鉛，則氣類相感，妙合而凝，猶夫婦之得耦，故謂之同類。類同則如檗之染黃、藍之染綠、皮以為膠，夠以為酒，不勞於力，自然成真。若舍此而別求他物，則非其種類，徒費功夫爾。惟此一門，乃天寶大羅飛仙金液九轉大還丹、清靜無為之妙衍，其法至簡至易，雖愚夫愚婦得而行之，亦可以超几入聖，是以天戒至重，不許輕授於非其人，而世之參學者不有風綠契合，未易遭遇也。今夫魏公不祕天寶，作此三篇之書，言言詳審，字字諦當，煥若星之經漢，黃如水之宗海，真億代學仙者之龜鎰也。《指玄篇》云：多少經文句句真，流傳只是接高人。《悟解篇》云：非干大道神仙惜，自是几流不志心。或者乃信盲師之說，而妄謂神仙誑語。神仙肯誑語耶？夫古仙留丹書於世，蓋將接引後學，其問論議昭然可考。夫遇者固可於此探討，既悟者亦可於此印證，古之得道者莫不皆然。劉海蟾謂：恣進洞府，遍討仙經。幸不違盟，果諧斯願。楊虛白謂：名山異境歷斗而靡不經遊，祕訣神方淵奧而素曾耽骯。陳默默謂：歷覽群書，參叩高士，足跡幾類雲水。反而思之，所得盡合聖詮。蓋未有自執己見而不訪道友，獨守師說而不讀丹書者也。善乎施柄真之說日：古人上士，始也博覽丹書，次以遍參道友。以道對言，所參無異論。以人念道，所師無狂徒。後之學者，豈可謂口訣不在紙上，而竟不留念哉？若日我自有師傳密旨，其言藥物火候，乃古今丹書之所無，而《參同契》之所不言，則亦妄人也已矣。
　　思之務令熟兮，反覆視上下。千周集彬彬兮，萬遍將可睹。神明或告人兮，心靈忽自悟。探端索其緒兮，必得其門戶。
　　讀書百遍，其義自見。百遍且然，況千遍萬遍哉？是故誦之萬遍，妙理自明。縱未得師授口訣，久之亦當自悟。其悟多在夜深，或靜坐得之。蓋精思熟味，反覆玩誦，蓄積者多，忽然爆開，便自然通。此之謂神明或告人兮，心靈忽自悟也。管子日：思之思之，又重思之；思之不通，鬼神將通之；非鬼神之力也，精誠之極也。此說是已。近世張紫陽以《悟真篇》授扶風馬處厚侍郎，且囑之日：願公流布此書，當有因書而會意者。故其自序有云：此。《悟真篇》中所歌詠大丹藥物火侯細微之旨，無不備悉。儻好事者風有仙骨，睹之則智慮自明，可以尋文悟解。其諄諄勉後學之辭，與魏公同一意嚮。蓋所謂神告心悟，畢竟有此理也。不然，二公何苦立此空言，以厚誣天下後世也哉？
　　天道無適莫兮，常傳與賢者。
　　譚景升以《化書》授宋齊丘，齊丘殺景升，并竊其書自名之，尋亦不得善終。此傳非其人，而彼此致禍者也。吳世雲以道授許旌陽，旌陽又得諶母之至道，復授於吳厥，後皆得道成。此傳得其人，而彼此致福者也。蓋天道無親，常與善人。苟非其人，道不虛行。豈得無禍福於傳授賢否之問乎？嗚呼，世道不古，愈降愈下，善人吾不得而見之矣。得見有怛者，斯可矣。
　　惟斯之妙術兮，審諦不誑語。傳於億世後兮，昭然而可考。煥若星經漢兮，昊如水宗海。
　　世問旁門小衛，何啻三千六百家。
　　周易參同契發揮卷之九竟
　　#1『此』，原脫，據四庫本補。 
　　鼎器歌
　　圓三五，徑一分。
　　圓三徑一，此吾身中之寶鼎#1也。三才位其中，五行運其中，鉛、汞、土居其中。《 陰符經》謂：爰有其器，是生萬象。即此物也。金丹種種，玄妙皆不出乎此。若日不在吾身，而在他人，則非清靜之道矣。
　　口四八，兩寸脣。
　　口四八者，四象八卦皆在其中也。兩寸脣者，具兩儀上下之界分也。
　　長尺二，厚薄勻。
　　鼎長一尺二寸，以應一年十二月周天火候。鼎身腹令上、中、下等均勻，不可使之一偏也。
　　腹齊正，坐垂溫。
　　坐之時，以眼對鼻，以鼻對臍；身要平正，不可敬側；開眼須要半垂簾，不可全閉，全閉則黑山鬼窟也；氣從鼻裹通關竅，不可息廳#2，息贏則火熾，火熾則藥飛矣。
　　陰在上，陽下奔。
　　陰上陽下，水火既濟也。《 還源篇》 云：娑竭海中火，崑崙山上波。誰能知運用，大意要黃婆。向微黃婆運用之功，則水日潤下，火日炎上。何由既濟哉？
　　首尾武，中間文。
　　首尾，晦朔也。中間，月望也。晦朔乃陰極陽生之時，故用武火。月望乃陽極陰生之時，故用文火。然所謂晦朔月望，亦譬喻耳。卻不可只就紙上推究也。
　　始七十，終三旬。二百六，善調勻。
　　三旬，即三十也。七十、三十與二百六十合之則三百六十，應一年周天數也。修鍊而至於百日數足，則聖胎方靈。聖胎既靈，此後二百六十四日善#3能調勻氣侯，常使暖氣不絕，則丹功自成。《翠虛篇》 云：溫養切須常固濟，巽風常向坎中吹。行坐寢食總如如，惟恐火玲丹力遲。他無艱辛也。
　　陰火白，黃芽鉛。
　　自子至巳為陽火之候，自午至亥為陰火之侯。酉居西方，西方屬金，故日陰火白，《悟真篇》 云蟾光終日照西川是也。土中產鉛，鉛中產銀，銀自鉛中鍊出，結成黃芽，名為真鉛，《 金碧龍虎、經》 云鍊鉛以求黃色是也。
　　兩七聚，輔翼人。
　　兩七，束方蒼龍七宿、西方白虎七宿也。人，中央人位也。兩七聚，輔翼人者，龍蟠虎媾，會聚於中央也。若然，則南海之絛、北海之忽，相遇於渾沌之地矣。此所以烹而成丹也。《悟真篇》 云：三家相見結嬰兒。又日：五行全要入中央。其斯之謂歟。
　　贍理腦，定昇玄。
　　腦為上田，乃元神所居之官。人能握元神，柄于本官，則真氣自昇，真息自定，所謂一竅開而百竅齊開，大關通而百關盡通也。作丹之時，脫胎而入口；功成之後，脫胎而出殼，皆不外此。《靜中吟》云：我修崑崙得真訣，每日修之無斷絕。一朝功滿人不知，四面皆成夜光闕。茲蓋修持日久，功夫贍足，非一朝一夕之故也。
　　子處中，得安存。
　　嬰兒處於胎中，得坤母慇戀育養，則得以安存矣。
　　來去遊，不出門。
　　門者，玄牝之門也。來去遊者，呼吸之往來也。往來不出乎玄牝之門，則陰陽氣足自通神也。
　　漸成大，情性純。
　　行、住、坐、外，綿綿若存，則日復一日，漸凝漸聚。胎氣既凝，嬰兒顯相，而情性愈純熟也。
　　卻歸一，還本元。
　　大丹之道，抱元守一而已。其始入也，在乎陰陽五行。其終到也，在乎混沌無極。此之謂歸一還元也。善愛敬，如君臣。一年處室，風夜匪懈，愛之敬之，如臣子之事上也。
　　至一周，甚辛勤。
　　《還金篇》云：快活百千劫，辛勤一二年。自古蓋未有不辛勤入室一年#4而能平地登仙者也。《靈源大道歌》云：他年#5功滿乃逍遙，初時修鍊須勤苦。勤苦之中又不勤，閑閑只要養元神。其說有味哉，有味哉。
　　密防護，莫迷昏。
　　《翠虛篇》云：晝運靈旗夜火芝，抽添運用切防危。若無同志相規覺，時恐爐中火侯非。蓋道高一寸，魔高一尺，百刻之中，切忌昏迷，在修鍊之士常惺惺耳。
　　途路遠，極幽玄。若達此，會乾坤。
　　運用於玄牝之間，一日行八萬四千里之路，豈不途路遠耶？其大無外，其小無內，迎之不見其首，隨之不見其後，豈不極幽玄耶？人能達此，則可以驅馳造化，顛倒陰陽，會五身之乾坤矣。
　　刀圭霑，靜魄魂。
　　刀圭，丹頭也。魂魄，龍虎也。運入崑崙峰頂，而化為玉漿流入口，則風恬浪靜、虎伏龍降也。
　　得長生，居仙村。
　　丹成之後，散誕無拘繫，絛然道轉高，不問山林之與朝市，皆可以柄隱。今魏公不日在市居朝，而日居仙村者，畢竟山林是靜綠也。
　　樂道者，尋其根。
　　根者，天地之根也，金丹之基也。《翠虛篇》云：一纔識破丹基處，放去收來總是伊。似非至人指授，莫有識之者。樂道之士，有能尋而得此，抑何其幸耶。
　　審五行，定銖分。
　　五行順則生人，逆為丹用，法度不可不審也。火數盛則燥，水銖多則濫，斤兩不可不定也。
　　諦思之，不須論。深藏守，莫傳文。
　　《悟真篇》云：近來透體金光現，不與凡人話此規。靜而思之，此道乃千聖#6所祕，得之者但藏之胸膺#7，自受用足矣。何乃輕泄慢漏，孜孜焉語人哉？雖然，自為計則得矣，其如天下後世何？此《參同契》所以作也#8。
　　御白鶴兮，駕龍鱗。遊太虛兮，謁仙君。受圖錄兮，號真人。
　　胎圓功成之後，須當調神出殼。或跨白鶴，或乘火龍。超度三界難，徑上元始天。自此逍遙快樂，與天齊年，號曰真人。雖然，凡所有相皆是虛妄，何白鶴、龍鱗之有哉？若言他是佛，自己卻成魔，又奚仙君之有哉？當知白鶴龍鱗，皆自我神通變化，而仙君亦是自己三清。何勞上望？或者不達此理，乃晝夜妄想以待天詔，至有為黑虎所街、巨蟒所吞者，豈不痛哉？宋人鑿井而得一人之力，相傳以為人自土中出。許旌陽舉家成道，後人以為技瓦屋入於雲中。甚矣，世之好譎怪也。然此可為智者道，難與俗人言。其維哲人告之話言，順德之行；其維愚人覆謂我借，吾安得夫圓機之士而與之極論哉。吁。
　　序
　　《參同契》者，敷陳梗築，不能純一，泛濫而說，纖微未備，闊略髻實。今更撰錄，補塞遺脫，潤色幽深，鉤援相逮，旨意等齊，所趣不悖。故復作此，命三相類，則《大易》之情性盡矣。
　　參，三也。同，相也。契，類也。謂此書借《大易》以官黃老之學，而又與爐火之事相類。三者之陰陽造化，殆無異也。魏公憫後學之不悟，於是作此一書，以敷陳大道之梗栗。然恐漏泄玄機，遂不敢成片敷露，未免傍引曲喻、泛濫而說。又恐闊略髡髯，不能備悉纖微，復迷《鼎器歌》於後。凡篇中文辭之遺脫者，皆於此歌補塞之；義理之幽深者，皆於此歌潤色之，使三篇之言鉤援相逮，旨意等齊，庶幾後之覽者，便得徑路，不悖其所趣也。《翠虛篇》云：六道要無中養就兌#9，箇中別有真端的。都緣簡易妙天機，散在丹書不肯泄。今夫魏公之所以敷陳不已，至于再，至于三，其意不過亦如此。不然，則大丹之要，一言半句足矣。又安用觀縷為哉？
　　《大易》情性，各如其度。黃老用究，較而可御。爐火之事，真有所據：三道由一，俱出徑路。
　　道無不在，頭頭俱是。三聖如其度以作《易》，黃老究其妙以作丹。爐火盜其機而為燒鍊之衍，或著於言，或修於身，或寓於物，此皆仰觀俯察，明陰陽配合之法；遠取近用，得造化變通之理，於是有此三道。三道殊塗而同歸，’此其所以為《三相類》。
　　枝莖華葉，果實垂布。正在根株，不失其素。誠心所言，審而不誤。
　　道者，萬物之本，猶木之根株也。發而為枝莖，於是有三聖之《易》。散而為華葉，於是有爐火之衍。至於結為果實，而返本還源，此黃老之所以不失其素，而修鍊金液內丹，養成聖胎也。魏公以此三者互相類之道鼎立而言，豈故好為此鄭重？實欲使學者洞曉陰陽，深達造化也。其言出於誠心，厥亦審而不誤矣。
　　郁國鄙夫，幽谷朽生。挾懷朴素，不樂權榮。柄遲僻陋，忽略利名。執守恬淡，希時安平。宴然問居，乃撰斯文。
　　魏公生於束漢，名伯陽，號雲牙子，會稽上虞人也。今官郁國者，隱其辭也。本高門之子，世襲簪鋸。惟公不仕，修真潛默，養志虛無，博贍文詞，通諸緯侯，恬然守素，惟道是從，每視軒裳為糠枇焉。不知師授誰氏，而得大丹之訣，乃約《周易》撰此《參同契》三篇。又恐言之未盡，復作《鼎器歌》以補塞三篇之遺脫，潤色三篇之幽深。密示青州徐景休從事，徐乃隱名而註之。至桓帝時，復以授同郡淳于叔通，遂行於世。嗟夫，是書闡明道要，發露天機，其體認真切如此。其講貫該博如此。玆蓋非苟知之，亦允蹈之者也。
　　而魏公猶以鄙夫朽生自處，至人之謙晦蓋如此。歌叔大《易》，三聖遺言。察其所趣，一統共倫。務在順理，宣耀精神。神化流通，四海和平。表以為曆，萬世可循。序以御政，行之不繁。引內養性，黃光自然。含德之厚，歸根返元。返在我心，不離己身。抱一無舍，可以長存。配以服食，雄雌設陳。挺除武都，八石棄捐。審用成物，世俗所珍。羅列三條，枝莖相連。同出異名，皆由一門。
　　伏羲畫八卦，因而重之。文王設卦觀象，繫辭焉以＇明吉凶。孔子又贊之以《十翼》，蓋將順性命之理，而彌綸天地之道也。是故表以為曆，則坦然可循；是為萬世法，序以御政，則行之不繁，足為百王之軌範。《易》道可謂大矣。黃帝觀天之道，而執天之行；老子含德之厚，而比於赤子。《陰符》三百餘字，《道德》五千餘言，反覆議論，無非發明造化自然之妙。是故世之修丹者，叉以黃老為宗。黃老可謂至矣。乃若服食之法，得其陰陽配合之妙，以制伏鉛汞，則二黃之類先可掃除，其餘眾石亦皆可棄，審其用而煖鍊之，或為黃，或為白，則成物於天地問，豈不為世俗所珍？爐火可謂奇異矣。大《易》也，黃老也，爐火也，三條羅列，枝莖相連，同出異名，皆由一門，此之謂《三相類》。
　　非徒累句，諧偶斯文。始有其真，礫略可觀。使予敷偽，卻被贅愆。命《參同契》，微覽其端。辭寡意大，後嗣宜遵。
　　魏公作《鼎器歌》，以繼於三篇之後，其文字礫礫格格，柴然可觀，豈徒抽黃對白、諧耦斯文，以為觀美哉？殆有至真之理存乎其問也。若謂以妄偽之說誑惑後人，則稍知道者所不肯為。曾謂魏公為之乎？又況天鎰#11昭昭，禍福不遠，何苦以偽言誤天下後世，而自取欺天之罪哉？蓋《鼎器歌》之作，所以補塞三篇之遺脫，潤色三篇之幽深也。其辭雖三字為句，似乎簡短，其意則廣大兼該，靡所不備，真所謂坦然明白，可舉而行者也。後學不於此而取信，將奚之焉？
　　委時去害，依託丘山。循遊寥廓，與鬼為鄰。化形為仙，淪寂無聲。百世一下，遨遊人問。敷陳羽翮，束西南傾。湯遭呃際，水旱隔并。柯葉萎黃，失其華榮。各相乘負，安穩長生。
　　此乃魏伯陽三字隱語也。委與鬼相乘負，魏字也。百之一下為白，白與人相乘負，伯字也。湯遭旱而無水為易，阮之厄際為？與易相乘負，陽字也。魏公用意可謂密矣。元豐問，呂吉甫守單州。呂洞賓至天慶觀索筆，書二詩。其一云：野人本是天台客，石橋南畔有住宅。父子生來只兩口，多好歌而不好拍。時呂守之婿余中釋之曰：天台客，賓也。石橋，洞也。兩口，呂也。歌而不拍，乃吟詩也。吟此詩者，其呂洞賓乎。是知古仙立言於世，惟務發明斯道，以接引後人，初不欲彰己之名也。
　　#1『吾身中之寶鼎』，四庫本作『吾身之大寶鼎』。
　　#2『息廳』，四庫本作『息麓』。下文同。
　　#3『善』，四庫本作『相』。
　　#4『年』，原作『二』，據四庫本改。
　　#5『他年』，原作『他家』，據四庫本改。
　　#6『千聖』，原作『于聖』，據四庫本改。
　　#7『胸膺』，．原作『肺膺』，據四庫本改。
　　#8『也』，原脫，據四庫本補。
　　#9『兄』，四庫本作『鬼』。
　　#10『天鑑』，四庫本作『天鑒』。
　　讚序
　　《參同契》者，辭陋而道大，言微而旨深。列五帝以建業，配三皇而立政。若君臣差殊，上下無準，序以為政，不至太平。服食其法，未能長生。學以養性，又不延年。至於剖析陰陽，合其銖兩；日月弦望，八卦成象；男女施化，剛柔動靜；米鹽分判，以《易》為證，用意健矣。故為立注，以傳後賢。惟曉大象，必得長生，強己益身。為此道者，重加意焉。
　　此篇以《讚序》名，乃後人讚序魏公此書之辭。又日：故為立注，以傳後賢。其非魏公本文也審矣。朱晦菴云：或云後序，或云魏君讚，詳其文意，乃是注之後序。彭序云：魏君密示青州徐從事，令箋注。徐隱名而注之，至桓帝時，復傳授於同郡淳于叔通，因得行于世。恐此是徐君語也。其注則不復存矣。彭真一云：按諸道書，或以《真契》三篇是魏公與徐從事、淳于叔通三人各迷一篇，斯言甚誤。且公於此再迷工云：今更撰錄，補塞遺脫。則公一人所撰明矣。況唐蜀真人劉知古者，因迷《日月玄樞論》進于玄宗，亦備言之。則從事箋注、淳于傳授之說更復奚疑。愚嘗細繹是說，竊欺世代寥遠，無從審定，是耶非耶，皆不可知。忽一夕於靜定中若有附耳者云：魏伯陽作《參同契》，徐從事箋注；簡編錯亂，故有四言、五言、散文之不同。既而驚悟，尋省其說，蓋上篇有《乾》、《坤》、《坎》、《離》、《屯》、《蒙》，中篇復有《乾》、《坤》、《坎》、《離》、《屯》、《蒙》。上篇有七、．八、九、六，中篇復有七、八、九、六。上篇日日辰為期度，中篇則日謹候日辰。上篇日震受庚西方，中篇則曰勗畢之上，震出為徵。其問言戊己與渾沌者三，言三五與晦朔者四，文義重復如此。竊意三人各迷一篇之說，未鈴不然。而經註相雜，則又不知熟為經，熟為註也。愚欲以四言、五言、散文各從其類，分而為三，庶經註不相混#1殼，以便後學參究。然書既成，不復改作，姑誦所聞於卷末，以俟後之明者。
　　#1『混』，原作『很』，據四庫本改。