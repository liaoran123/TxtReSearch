真人高象先金丹歌
　　經名：真人高象先金丹歌。一篇，高象先撰，出於北宋時期。底本出處：《正統道藏》太玄部。
　　真人高象先金丹歌
　　高先，字象先，朐陽人也。余素昧平生，祥符六年，因四明傳神僧禹昌，始得識公面於京師。佳其負才學而輕名壯，陶陶然以酒自娛；又視其眼光溢臉，歎日：真明了人也，始與定交，然莫測有他衛。洎七年秋，觀公《承醉答諸宮高負外歌》一首，幾二千言，雖朝上帝問道西華，率皆寓言。其排邪斥偽、嬌正歸真，真一之道也。余不佞春秋六十四矣，學道四十年問，百師千友，萬言億術，皆蒙蒙相授，迷迷相指，其皎然明白若象先是歌者，未之前聞。余懼覽者目為狂怪之詞，不悟至真之道，遂為注解，以示將來。
　　歌曰
　　東海高先真作怪，一箇了心無比大，塞破乾坤造化爐，跳出陰陽生死海。
　　雄哉權握天地機，上蒼不許自身奇，閑談王霸渾多事，鋒錯不露將誰知。
　　憶昔余年十四五，明經早欲干明主，壯心不伏低時才，遂弄棧毫業詞賦。
　　賦成齷齪翻自鄙，篆刻彫蟲安足貴，旋操洪筆落宏詞，將應大中天子制。
　　前年攘臂來京輩，曼倩飛書方自薦，酒酣覽鏡照客容，遽駭潘安鬢華變。
　　捨鑑撫膺吁自語，倏忽浮榮寧足慕，金闕遂拋方正科，玉京上應神仙舉。
　　神仙舉業竟何以，萬卷無師問深旨，何殊乘艦泛尾間，南北東西渺無際。
　　八月十五天清明，閉關思道心冥冥，兀然四大生虛白，不覺一靈昇太清。
　　太清四顧何漫漫，水晶宮殿冰相鑽，巍巍雙闕橫雲端，玉牌金篆題廣寒。
　　廣寒宮中有平道，倒景未昇天未曉，絳鳳紫鸞柄碧林，白鹿黃猿睡瑤草。
　　以指叩關聲未已，有吏開關問行止，遽報高先字象先，思真不覺飛魂至。
　　仙官得旨听然入，有頃雙童出相揖，玉宸有命召先生，霞披飄飄玉趾急。
　　雙童引去黃金砌，絳節霓旌森羽衛，雉扇雙開見粹容，再拜鞠躬俟天意。
　　玉宸謂我凡問子，矣矣修真肯如此，急徵仙籍問仙名，仙官答云有名字。
　　舉世何人識河車，子當西去求西華，西華夫人掌樞紐，使當指與真丹砂。
　　仍命雙童為前導，縹縹渺渺凌飛霞，百萬里兮何咫尺，倏然已抵金天涯。
　　朱曦半出扶桑東，輕雲夾之光幢矇，百花摘引如長虹，抓楹攫檻皆虹龍。
　　琳琅琪樹何青蔥，天風四觸聲玲瓏，珠璣寶殿森其中，雙童指曰西華官。
　　宮中綵仗何昭晰，有女方年十七八，鬢髮繽紛垂暮雲，素容輕淡凝春雪。
　　雙童前宣玉宸旨，送到象先高處士，已題仙籍有仙名，夫人為指長生理。
　　夫人受命雙童去，揖坐從容與仙語，萬卷仙經傳世問，不遇真人安得悟。
　　夫人為我張華筵，珊瑚玳瑁寒相鮮，紛羽駕兮飛雲耕，召雙童兮邀綵鸞。
　　群仙集兮祥雲聚，天樂鏗鍧聲四舉，滴瀝金漿帶露傾，婆娑丹鳳和雲舞。
　　素容潛溢兮朱顏酡，獻酬交錯兮歡何多。夫人顧我兮歌短歌，聖賢莫若邱與軻。
　　借問邱軻今何在，空留塚墓高嗟峨。前豪後傑循一轍，溺名濤兮沈利波。
　　甘隨石火風燈去，莫有柄心追大羅。紅塵此日佳吾子，擺落浮榮如脫屐。
　　向來虔奉玉宸言，為君析理長生事。君不見古皇問道崆峒室，雖得宏綱未全悉，
　　回頭蜀國訪峨眉，天真皇人與真一。真一之道何所云，莫若先敲戊己門。
　　戊己門中有金子，金子便是黃芽根。黃芽根為萬物母，母得子兮為鼎釜。
　　日月魂華交感時，一浮一沈珠自飛。明珠飛到崑崙上，子若求之憑罔象。
　　得之歸來歸絳宮，絳宮蒸入肌膚紅。肌膚紅，鬢髮黑，北斗由玆落死籍。
　　大哉九十日成功，髻霏喬山有遺跡。又不聞，叔通從事魏伯陽，相將笑入無何鄉。
　　准連山作《參同契》，留為萬古丹中王。首日乾坤易門戶，乾道男兮坤道女。
　　世人不識真陰陽，茫茫天下尋龍虎。日為離，月為坎，日月為易相吞啖。
　　金烏死，玉鬼生，萬物生因天地感。天地氤氳男女娠，四象五行憑輻輳。
　　晝夜屯蒙法自然，焉用孜孜看火候。採有時，取有日，採兮取兮須慎密。
　　勿使驪龍驚覺來，天真喪去明珠失。萬一留心契上清，上清非道胡能昇。
　　眼前有路不知處，造空伏死徒冥冥。返精內視為團空，臍下強名太一宮。
　　先想神爐峙乎內，次存真火炎其中。常當半夜子時起，採日月華投鼎裹。
　　妄將津液號金精，漱下丹田作神水。自云沖妙符希夷，脫胎十月生嬰兒。
　　勞神疲思良可歎，往往容色先人衰。有烹金石為九還，砂中抽汞丹取鉛，
　　團作一斤安土釜，炎炎凡火相烹煎。其中方色各歸一，依稀亦有黃芽出，
　　似是而非迷殺人，往往餌之成瘋疾。忽斷鹽，忽斷穀，或陽兮孤柄，或陰兮寡宿，
　　或向隅而坐忘遺照，或遁跡兮探山窮谷，或餌便溺為九還，或鍊桑灰為大丹，
　　或陰採兮復陽，採沂精氣兮衝泥丸。何事千岐并萬路，埋沒真詮無覓處。
　　草仙拍手笑方歸，人間四大颯然悟。悟來嘿嘿心自知，騰騰兀兀都無機。
　　信哉，端坐盤陀石，始覺奇之，又怪之。嘗聞古仙有遺語，探山不是修真所。
　　許錯長尋偃月爐，遊遍雄都并會府，二年出處當京國，求箇同人求不得。
　　遍歷英才與雋才，未嘗失口談真寂。有客通衢情忽忽，雙睛激電如驚鵲，
　　渾渾行當草小問，鸚中一鶴孤突兀。迤邐潛隨復潛視，神骨雖奇容色悴。
　　此必高才下位人，揖坐從容詢姓氏，答我江陵王者孫，祖先世列荊南君，
　　旋屬建隆真主出，听然納璽稱蕃臣。我昔少年心膽雄，文場一戰魁草公，
　　豈思一射失前望，武陵曾薦阿房宮。蹤跡因玆沈下吏，九品公裳青寧地，
　　折腰趨入謁刺史，階下一拜不如死。早是徒勞顧飄蕩，那堪枉被相誣罔，
　　由賴漢紹明霍光，得全首領歸南陽。旋辱天王需恩渥，一命遺催尉西洛，
　　自嗟薄命非貴人，退歸南海怡天真。負郭良田幾百頃，禾黍離離墮雲穎，
　　王租輸外有餘儲，足養嵇康懶惰性。去歲驚聞王御史，嘗把文章奏天子，
　　向來已庾麋鹿心，不顧絲綸重及此。外龍諸葛徒權奇，今日昇平何所施，
　　拂衣安得修仙子，九天高約雲為梯。獨步長階方自適，喜辱先生問塵跡，
　　各當擁手登酒樓，酒酣高歌豁胸臆。武陽鴻鍾百餘列，速飲連傾不得歇，
　　直宜潑向沃焦山，大江須枯海須竭。坐中筆我一千言，龍門浩浩傾詞源，
　　勢央崑崙塞渤淤，聲撼天關搖地閤。數百言兮何磊落，囚龍掣斷黃金索。
　　霹靂一聲涇水湄，雲中推下馬頭雹。數百言兮何高奇，虛籟寒生瓊樹枝。
　　誰將宋玉倚天劍，秋空截斷雙虹蜆。數百言兮何清苦，霜猿斗月月當午。
　　霸陵衰柳怯秋風，金谷殘花愁暮雨。數百言兮何達觀，萬象強名聲一斷。
　　大哉真覺覺來心，一切聖賢拂如電。雄哉樸凸歌中毫，寶之未敢呈吾曹。
　　正當覃士急棧鎚，紙價恐增朝夕高。奇君手有謫仙筆，奇君身有謫仙骨。
　　吾皇豐爵安得摩，蛟龍不是池中物。我有赤龍天上訣，有口人問未曾說。
　　奇君雄負天仙才，不惜天機為君泄。庸兒莫笑作虛狂，為君一躍大羅月。
　　真人高象先金丹歌竟