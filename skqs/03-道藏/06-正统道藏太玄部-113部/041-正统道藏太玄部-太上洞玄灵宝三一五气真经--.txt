太上洞玄靈寶三一五氣真經
　　經名：太上洞玄靈寶三一五氣真經。未著撰人。據所引書目，疑為唐五代間道士所撰。一卷。底本出處：《正統道藏》太玄部。
　　太上洞玄靈寶三一五氣真經
　　昔有黃帝軒轅曾省天皇真一之經，而不解三一真氣之要，是以周流四方求其解釋，爾乃命駕，出遠而遊，昌寓縿乘，方明為御，力牧從駕，東到青丘；過風山見紫府先生，受三皇內文大字，以劾召萬神，役使群靈；南到玉芝玄澗，登員壟蔭建木，觀百靈，採若乾之華；西見中黃子，受九加之方，過崆峒山，從廣成子受自然之經；北到鴻堤，上具茨山，見大院君黃蓋童子，受《神仙芝圖》十二卷，還陸王屋之山，授《金液九轉神丹經》於玄女，乃復遊雲臺青城山，見寧先生。先生日：吾得道始仙者耳，非是三皇天真之官，實不解此真一之文，近皇人為扶桑君所使，領峨媚山仙官，今猶未去矣，子可問之。帝又乃到峨媚山，清齋三月，得與皇人相見。
　　皇人者，不知何世人也。身長九尺，玄毛被體，皆長尺餘，髮纔長數寸，其居乃在山北絕巖之中，以白玉為屋，黃玉為肺張華羅之幃，然千和之香，侍者皆是眾仙玉女，坐賓三人，皆稱太清仙王。方見皇人，設餚盈斗之棗，飲以丹華之英，雜以珍果於其間，漱朱宮玉丹之靈漿。
　　黃帝匍匐既到，再禮稽首而立。皇人問曰：子欲奚求？黃帝跪日：願得長生。皇人日：子既觀四海，又欲不死，不亦貪乎？帝跪曰：萬兆無主，則相凌暴，乃為制法，足以傳後。私心好道，遠涉四海，幸遇道君，願垂哀愍，竊見真人真一之經，徒省其文而弗綜其意，看其辭而不釋其事，乞得請教。
　　皇人大驚，撫體長嘆良久，乃答日：汝安得聞見此乎？此書乃生錄之首篇，上天之靈符，太上之寶文矣。白日昇天，飛步虛空，身生水火，變化無常，其天仙之真，唯有龍胎金液九轉之丹，守形絕粒，辟除萬邪，使役鬼神，長生久視，爾乃血脈流宣，腸化為筋，百災不能傷，延期至億千，則唯有真一食五牙。天文此二事，恆使南斗君領錄參於太常撻籥，自非仙人四十年一出之約，皆不得背科而妄洩也。又西王母安此書著五城之內，其外衛備有仙樓十二，藏以紫玉之岌，刻以黃金之割，封以丹芝光草，印以太上中章，其無仙籍者不得聞知也。子未可聽天音於地耳矣，便可去邪。
　　黃帝稽首答曰：昔以受神丹於玄女，未及合作，唯未受五牙食真解真經之意耳，幸今遭會得見真君，既不授以生道，是臣相命不得度世耳。如未衰者復用暫生何為乎？唯乞愍濟元元之心。因叩頭流涕，腦破傷絕於地。良久，皇人下林接之乃醒，告之日：子所謂真得道者也。
　　又太清仙王三人見帝勤心之至，愍助之，告皇人曰：此人先世祖曾遭飢困，不自飽口，割所食之饑以賑窮餓百烏，力作以救禽獸，嗇役以贍蠢動，如此四十年，仁德感天，功蓋萬物，太上書其美，九天載其世，故令芳黑之流光乎帝位，德及數代，仁歸後葉，此人先立善乃爾。何為隱真牙之經乎？又亦是其勤求願會得見吾耳，卿可教而成之也。皇人慨然曰：子當宿世之善乃爾，吾何惜乎，可復坐，將告汝要道矣。
　　帝就座，皇人先為設廚，禮之僎，徐告曰：汝向所得道真經言所不解者，蓋上天之黑歸庇一身耳。一身分明，便可長生也。夫人是有生最靈者也，但人不能自知，不能守神，以卻眾惡耳。知之者則不求祐於天神，止於其身則足矣。故云：一人之身，一國之象。胸脅之位猶宮室也，四支之列猶郊境也，骨節之分猶百官也，神猶君也。血猶臣也，黑猶民也。故知治身，則知治國矣。夫愛其民所以安其國，惜其黑所以全其身，民散則國亡，黑竭則身死，亡者不可存，死者不可生。是以至人消未起之患，治未病之疾，堅之於無事之前，不追之於既逝之後。難養而易濁，故審威德所以保其治，嗜慾所以固血黑，然後真一存焉，三一守焉，身壯之焉，年壽遐焉。泥丸、絳宮、丹田是三一之真宮焉，今子守之，則萬毒千邪不敢傷矣。漱華池、食五牙而不休者，便成仙人矣。吾先師正受此方於九天真王，今書以相授也。存之於口，名曰朱烏丹；取之於身，名日真一。此其天寶書文也。
　　向旦密祝曰：東方青牙，服食青牙，飲以朝華。已祝，舌料上齒之表，舐唇漱口，滿而咽之，三次。祝南方朱丹：服食朱丹，飲以丹池。已祝，舌料下齒表，舐唇漱口，咽之三次。祝中央戊己：昂昂太山，服食精黑，飲以醴泉。已祝，舌料舌上玄膺，取玉泉，舐唇，咽之三次。祝西方明石：服食明石，飲以靈液。已祝，以舌料齒上舐唇，咽之三，輒一叩齒，七下都畢，又叩齒五下，合三十六下也。次祝北方玄滋：服食玄滋，飲以玉飴。已祝，以舌料舌下舐唇，咽之三。畢，因以鼻內，極而徐放之，令過五以上，真道畢矣。
　　三仙王又告帝曰：吾昔食此法得仙，先師令益口中醴泉下，祝曰：白石巖巖，以次行源泉涌洞，以玉漿飲之，長生，壽命益長。凡二十二言，汝可為之，子能不乎？經曰：為之食真一不休，吞華池不息，內氣長閉不倦者，既得道而絕粒矣，不服移月而成也。夫玄古之人所以壽考者，造次之問不食穀也。《大有章》曰：五穀是削命之鑿，腐臭五臟，致命促縮，此根入口，無希久壽，汝欲不死，腸中無滓，汝欲長生，當令臟黑潔清，抱身華漿，與天相迎，玉水在口，天人同壽也。
　　黃帝受教畢，乃贈皇人以所有流俗棗果、清廚玄酒，誓以不傳，畫一而辭。皇人曰：子知真一之丹，萬事畢。知一者，無一之不知也；不知一者，無一之能知。一者，至貴無偶之號。道起於一，數靡不由一。天得一以清，神得一以靈，地得一以寧，人得一以生。金沉羽浮，山峙川流，視之不見，聽之不聞；存之則在，忽之則亡；順之則吉，逆之則凶；寶之則遐
　　祚罔極，洩之則命凋黑窮；忽兮恍兮，其中有象恍兮忽兮，其中有物；此一之謂也。必欲長生三一當明。思一至飢，一與之根；思一至渴，一與之漿。古人貴此真一之道，祕口藏文，一能成陰生陽，推行寒暑，春得以發，夏得以長，秋得以收，冬得以藏，其大不可以六合隱，其小不可以芒毫比也，百姓日用而不知也汝。失不施不與”一安其所；不遲不疾→ 一安其室；能暇能豫，一乃不去。存一至勤，一能通神少飲約食，一乃留息；臨危不疑一為除災，夭禍在前，思一得生。知一不難，在於終始。知真不為，與不知同。求知不已，登彼九皇，陸辟猛獸及與毒蟲，水卻魍魎及與蛟龍，無物不卻，無邪不中。守真射在，洩精則亡。食氣萬歲，恆有少容。告子人能存一，一亦太上洞玄靈寶三一五氣真經存人。所以白刃無所挫其銳，百害無所容其凶。人敗已成，在危獨安。靈寶之真，豈虛誑於道士哉。上聖玄旨，豈有不信於蒼生乎？蓋求之者鮮矣，將來染根其牆戶矣。
　　太上洞玄靈寶三一五氣真經竟