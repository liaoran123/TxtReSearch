鳴鶴餘音
　　經名：嗚鶴給音。元彭致中集。九卷。底本出處：《正統道藏》太玄部。
　　目錄
　　卷一　詞
　　解紅
　　吳音子
　　無愁可解
　　無俗念
　　解紅
　　〔正宮〕黑漆弩
　　月中仙
　　春從天上來三首
　　解紅
　　二郎神慢
　　金人捧露盤
　　甘露滴喬松
　　雨霖淋二首
　　玩瑤臺
　　瑤臺第一層
　　瑤臺月二首
　　無俗念六首
　　滿庭芳
　　酹江月
　　水調歌頭三首
　　孤鷹
　　集賢賓
　　齊天樂二首
　　永遇樂二首
　　宣靜三臺
　　詠武夷
　　詠白蓮
　　萬年春
　　逍遙樂
　　珍珠簾
　　醾香
　　望蓬萊
　　四塊玉
　　卷二　詞
　　蘇武慢二十首
　　蘇武慢十二首
　　滿江紅十首
　　望江南
　　春
　　夏
　　秋
　　冬
　　月上海棠三首
　　山亭柳
　　卷三　詞
　　滿庭芳十七首
　　滿庭芳十五首
　　沁園春十九首
　　燭影搖紅
　　臨江仙
　　鶯啼序
　　卷四　詞
　　蘇幕遮五首
　　〔南曲〕生查子
　　解冤結二首
　　喜遷鶯二首
　　爇心香二首
　　昭君怨二首
　　霜天曉角二首
　　促拍滿路花
　　驀山溪
　　浪淘沙三首
　　永通樂
　　跨金鸞
　　踏莎行
　　喝馬一枝花
　　探春令
　　黃鶴洞仙（帶喝馬）
　　無夢令
　　柳梢青
　　一剪梅
　　醉桃源
　　女冠子
　　玉交枝
　　歸朝歡
　　六么令
　　賀新凉
　　紅芍藥
　　宣靖三臺
　　太常引三首
　　青玉案二首
　　賀聖朝
　　解佩令
　　粉蝶兒
　　武陸春
　　拾菜娘
　　二郎神
　　青梅引
　　玉胡蝶
　　玉液泉
　　鍊丹砂（浪淘沙）
　　點絳唇三首
　　卷五　詞
　　滿路花巖
　　江神子
　　曲江秋
　　梅花引
　　上昇花
　　步蟾宮
　　雙雙燕
　　無愁可解
　　木蘭花慢
　　自樂
　　上平西二首
　　鳳棲梧六首
　　行香子
　　虞美人
　　枕屏子
　　卜算子
　　喜遷鶯八首
　　水龍吟六首
　　瑞鶴仙
　　鬬鵪鶉
　　夢遊仙
　　錦堂春三首
　　神光燦二首
　　蜀葵花
　　卷六　詞
　　八聲甘州二首
　　踏雪行
　　柳梢青二首
　　梅花引
　　望梅花六首
　　誘停針
　　賀聖朝二首
　　行香子四首
　　輥金丸五首
　　兩隻鴈兒五首
　　步步嬌十首
　　掛金索十首
　　掛金索五首
　　繡薄眉十三首
　　〔商調〕梧葉兒調十一首
　　滿庭芳
　　卷七　詞曲
　　〔雙調〕風入松十九首
　　〔南呂〕金字經九首
　　〔中呂〕迎仙客二＋五首
　　遍地錦八首
　　梧桐樹五首
　　步步高五首
　　南鄉子十二首
　　一寸金二首
　　卷八　詞、曲、詩
　　西江月二十九首
　　永遇樂四首
　　漁家傲四首
　　促拍滿路花六首
　　江神子〔慢〕
　　春從天上來
　　玉抱肚
　　水調歌頭
　　沁園春
　　蘇幕遮
　　解佩令
　　〔雙調〕鴈兒落得勝令
　　〔雙調〕甜水令
　　〔雙調〕折桂令四首
　　〔雙調〕鴈兒落得姓令三首
　　〔雙調〕甜水令三首
　　〔雙調〕水仙子八首
　　純陽真人百字圖
　　朗然子劉真人詩九首
　　卷九　歌、賦、記、文
　　太空歌
　　悟真歌
　　證道歌
　　得道歌
　　心地賦
　　八義禪賦
　　識心識意賦
　　清閑賦
　　全真賦
　　尊道賦
　　祖庭記
　　昇堂文三篇
　　茶文
　　七真禪讚
　　逍遙吟
　　堂規榜
　　清閑跋
　　嗚鶴餘音卷之一
　　仙遊山道士彭致中集
　　解紅　　　　呂純陽
　　洞天深處。道非遠，咫尺人難悟。仔浮沉內景，須憑匠手工夫。專候曉來，一點陽生通玄路。盡藏在、碧波深深處。恁時主。地雷震動山頭雨。漸澆灌黃芽，乍離土。嬰兒採得携籃去。向真霞六陽，鼎內烹煮。搬運轉，東西與南北，鋪八卦九宮，要知宗祖。十干數內分左右，要顯龍虎。玄武後隨，朱雀當先，祥雲布。曲江上，萬神都來聚，夫與婦。癸母跨赤龍，歸洞府。要尋覓金翁，問憑□。陰陽會合三千數。指天地海山，同壽堅固。
　　吳立網子
　　欲要神仙做，抱元炁、胎息綿綿。一回炁滿一回煎。陰陽媾，赤龍蟠。地戶牢封玄門啟，滚丹砂、透入泥丸。崑崙上，明珠晃朗，瑪瑙珊珊。一爐火滅一爐丹。灰心顯、五色光鮮。雙關路上氣連連。擁真花，上丹田。姹女嬰兒交歡笑，駕河車、地火雷遷。醴泉酒，時時飲罷，醉臥桃源。
　　無愁可解
　　返照人間，忙忙劫劫。晝夜苦辛無歇。大都能幾許，這百年、又如春雪。可惜天真逐愛慾，似傀儡、被他牽拽。暗悲嗟，苦海浮生，改頭換殼，看何時徹。聽說。古往今來名利客，今只有兔蹤狐穴。六朝並五霸，盡輸他、雲水英傑。一味真慵為伴侶，養浩、然歲寒清節。這些兒，冷淡生涯，與誰共賞，有松窗月。
　　無俗念
　　全真大道理無窮，妙得至人端的。說破先天玄妙處，默悟其中消息。體物全彰，應機獨露，悟了生前畢。雖明此理，工夫最要綿密。低頭泄漏天機。不因師指，此事如何識。萬類三才誰主運，建立乾坤無一。變化無窮，包含不盡，運用無蹤跡。虛空打破，光明遍週無極。
　　解紅　　　三于真人
　　混元樸裂。轉四生六道何時徹。翻軀改殼，杳冥中萬度生滅。皆因父母，匹配陰陽合精血。胞衣內，感成胎孕形自結。不知誰腥臭穴。認作自家好宅舍。鑽頭撲入輪迴劫。任形骸販骨，高似山疊。學道修真莫著邪。休言龍虎，罷講龜蛇。莫尋嬰姹，收拾起四象三車。刀圭鉛汞，水火黃芽并白雪。百般呼吸，神和氣化弄舌。性中毋令一物添，心上常教萬緣絕。孤然獨顯沉沉月。放靈明晃朗，無障無遮。
　　〔正宮〕黑漆弩#1　邱長春
　　儂家鸚鵡州邊住，是一箇不識字的漁父。浪花中一葉扁舟，睡殺江南烟雨。覺來詩滿目青山暮，抖擻緑蓑歸去。想從前錯怨天工，恁也有安排我處。
　　月中仙#2
　　日色西沉，上高臺、迥觀天地寥廓。疏星隱現，〔空〕一輸明月，昭昭無著。皓然三界外，似百煉、青銅鏡濯。處處恩光被，家家照臨，庭戶起冥漠。
　　長生萬里清風，助乾坤蕩搖，雲霧難作。仙宮寶殿，正爛霞金碧，相輝參錯。大哉消夜景，鎮萬古、含弘磊落。有志攀青桂，蟾宮兔邊看搗藥。
　　春從天上來　　馮尊師
　　大道幽玄。似月滿寒空，水湛深淵。皎潔澄清，鑑物無私，端的此理難言。問高人遙指，指落花飛絮翩翩。草連天。嘆黃花翠竹，何異真禪。雲山萬重斷續，更寂寥溪壑，冷浸石田。霧鎖松亭，風輕蘭榭。時托淨几忘詮。對虛堂瀟灑，灰心性、一味翛然。與誰傳。有瓶盂燈火，瓦鼎沈煙。
　　其二
　　日月高奔。這奧妙〔玄〕機，塵世難聞。太一壺中，清江谷口，芝草發蘭薰。看金蓮佳景，吐慶雲、開顯生門。道惟尊。更資成萬化，覆載乾坤。
　　如何四時受用，要綿綿默默，固蔕深根。逆順陰陽，窮通今古，應變無有如神。此希夷至理，超名相、頓了天真。到頭人。向華胥相會，同賞陽春。
　　其三
　　識破榮枯。萬事俱忘，宴處村墟。蓋世功名，掀天富貴，不免被物馳驅。嘆南柯夢裹，斷送了、多少賢愚。這田廬。算人人有分，誰肯歸歟。獨余洒然脫穎，任運止逍遙，自在無拘。蓑笠閒堆，琴書高掛，活計冷淡瀟踈。向松間石上，吟風月、雲水情攄。伴清虛，枕烟霞高臥，真樂無餘。
　　解紅
　　杖蔾徐步。過小橋、逍遙遊南浦。韶華暗改，俄然又翠紅踈。東郊雨霽，何處綿蠻黃鸝語。見雲山掩映，烟溪外，斜陽暮。晚凉趁，竹風清香度。這閒裹光陰向誰訴。塵寰百歲能幾許。似浮漚出沒，迷者難悟。歸去來，田園恐荒蕪。東籬畔，坦蕩笑傲琴書。青松影裹，茅簷下，保養殘軀。一任世間物態，翻騰催今古。爭如我，懶散生涯貧與素。興時歌，困時眠，狂時舞。把萬事紛紛總不顧。從他人笑真愚魯。伴清風皓月，幽隱蓬壺。
　　二郎神慢         馬丹陽
　　應仙舉。便下手、先除色慾。好玉潔冰清大丈夫。更休任、泥拖水灑。一失人身難再復。莫等閑、把前程失悮。今略訴。長生久視，五件堪為憑據。聽取。第一要、滌除念慮。第二要、忘貪戒酒肉。第三要、濟貧拔苦。第四要、常行慈善。第五要、精神保護。依此五件，功成行滿，得赴蓬萊仙路。
　　金人捧露盤　　　　盤山真人
　　喜樂山村，風月知音，信任歲華交換。終日掩柴門，處幽軒，閑看古書慵惓。住坐從容，獨行獨步，都把聲名斷。抱守元陽，情忘境滅，氣神和沖，昇沈無碍，玉爐煉至寶，欲結清凉，重生溫緩。寂寂空空沒空色，養真源返朴，默默熟慣。靜靜與清清，覺心猿意馬，役絲毫亂。放曠無拘，恣情散誕。自在逍遙，行滿與功成，得無生，儘他烏兔走，飛騰休管。世情遠。修真之士休宜晚。
　　甘露滴喬松
　　光陰迅速，嘆世人朝朝，貪生無已。假若富過石崇，金玉堆積。謾贏得業相隨，鎮日假瞞心昧已。閻王請也，從前罪業，待交誰替。爭如早早修持，伴物外仙家，拋離凡世。默默湛寂，別有壺中天地。顯森羅，月輝輝，觀法界、神光一體。歸去也，清風送朝上帝。
　　雨霖淋　　　　　宋披雲
　　高山流水。嘆知音者，世間能幾。終南萬里烟霞，歸去也、歲云暮矣。柱杖藥爐經卷，除此外、有何行李。樂恬淡，清靜家風，一片靈臺瑩如洗。就中妙處因師指，下工夫、戰退無常鬼。匣藏三尺神劍，霹靂響、火龍飛起。天下昇平無事，白雲間、笑傲而已。名利客，不情長生，奔走紅塵裹。
　　其二
　　金蓮七朵。自甘河等閑參破。丘劉譚馬孫王，郝太古、許來同坐。兩箇披氈真侶，更漏泄、祖師因果。綻玉蘂，萬朵齊芳，香滿人間瑞烟鎖。天元甲子休空過，正旱仙、出世交相賀。全真戶牖深奧，端的處、要忘人我。枝脉後分十九，住丹臺、姓字名播。功與行，但欠絲毫，上界未容我。
　　玩瑤臺　　　　　　馮尊師
　　直指玄元路。嘆苦海、迷人不悟。在目前平平穩穩，又無些險難相阻。把萬緣一切放下，他自有聖覺提舉。似斷雲野鶴飛騰，向物外青霄信步。
　　慶會神仙侶。渴時飲、蟠桃醁醋。出入在星樓月殿，笑人間生死今古。跨綵鳳祥鸞上太虛，歸來臥碧霞深處。這逍遙活計難傳，分付與蓬萊伴侶。
　　瑤臺第－層　　　詠茶
　　一氣纔交，雷震動一聲，吐黃芽。玉人採得，收歸鼎內，製造無差。鐵輪萬轉，羅撼漸急，千遍無查。妙如法用，工夫了畢，隨處生涯。堪誇。仙童手巧，泛甌春雪妙難加。睡魔趕退，分開道跟，識破浮華。趙州知味，廬全達此，總到仙家。這盞茶。願人人早悟，同赴烟霞。
　　瑤臺月
　　黃根夢斷。把眼底浮華，須當猛省，凡籠跳出，物外有何縈絆。鎮相隨、霞友雲朋，任到處、風鄰月伴。逍遙客，無拘管。遊緑水，翫青山，疏散。這些兒快樂，千金不換。任人爭名奪利權。且俺咱、覓箇左轉。處簞瓢活計，占斷人間慵懶。樂終朝、一枕高眠，放四大、長舒短展。紅塵內，君試看。算誰似，我清閑，堪羨。向閑中別有，拿雲手段。
　　其二　　　　〔邱長春〕#3
　　平生懶惰。只贏得、一枕無憂高臥。蓬頭垢面，不管形骸摧挫。任三光、日月奔馳，放四大、林泉擔荷。深溪畔，幽巖左。青山隱，白雲鎖。灾禍。雷轟電掣，無由近我。日午起行了還坐。把舊習、般般打破。清閑處，惟有這些兒箇。倦貪心、樂受貧窮，愛慾斷、慵興烟火。糧無貯，丹無貨。瀟然唱，灑然和。堪可。神仙未了，優游且過。
　　無俗念
　　郝太古十年學道，遇明師、指破神仙真訣。一句便知天外事，萬載千年疑絕。見色明心，聞聲悟道，此理難言說。玄關斡運，心生無限歡悅。放開匝地清風，迷雲散盡，露出青霄月。萬里乾坤明似水，一色寒光皎潔。玉戶推開，珠簾高捲，坐對千巖雪。人牛不見，悟箇不生不滅。
　　其二
　　浮生碌碌，算由天由命，也由人福。暑往寒來人漸老，多少興衰翻覆。點石為金，指山為寶，未滿人欲。千方萬計，到頭那箇知足。何似忙裹偷閑，山間林下，浄掃黃茅屋。明月清風俱是伴，又有山青水緑。斗酒詩篇，飢飡渴飲，且喜無榮辱。醉來還醒，醒來還唱一曲。
　　其三　　　　〔邱長春〕#4 
　　孤身蹭蹬，泛秦川、西入蟠溪鄉域。曠谷巖前幽磵畔，高鑿雲龕棲跡。烟火俱無，簞瓢不置，日用何曾積。飢食渴飲，逐時村巷求覓。選甚冷熱殘餘，填腸塞肚，不假真修#5力。好惡將來糊口過，免得庖廚勞役。裝觀皮囊，薰蒸關竅，圖使添精液#6。色身輕健，法身容易將息。
　　其四　　　　邱長春
　　同雲瑞雪，正三冬、鬱閉嚴凝時節。寂寞山家孤悄悄，終日無人談說。百衲重披，寒空#7獨坐，夜永愁難徹。長更無寐，朔風穿戶凄冽。化飯朝入西村，林泉夾道，玉蘂凌花結。凍手頻呵仍自恨，濁骨凡胎愚劣。晝夜參差，飢寒逼迫，早晚超生滅。須憑一志，撞開千古心月。
　　其五
　　茅菴交坐，任清虛、冷淡心香頻熱。認得元初真面目，萬法同歸無別。行若閑雲，坐猶空谷，動靜成休歇。重玄之妙，信知擘口難說。仰高彌遠鑽堅，瞻前忽後，一點元無缺。語默仙凡俱契妙，禪道虛無寂滅。遍量忘知，盈壤靡覺，表裹圓通徹。玄天獨露，一輪無相心月。
　　其六
　　叅玄齟齬，強鑽研、道法堅如鋼鐵。烏噪猿啼談不二，切忌隨他分別。喝下明心，杖頭見性，此理固難說。疑團打破，本來頭面輕泄。無根樹上花開，脉傳今古，脫落輸迴劫。拂子龜毛敲兔角，漱石流泉長舌。五派宗乘，六傳祖意，空立齊腰雪。為君舉似，碧潭冷浸秋月。
　　滿庭芳
　　一向沉空，偏枯著靜，癡人枉費工夫。磨磚作鏡，緣木欲求魚。見月何須用指，觀花悟、總是真如。聰明士，隨機解物，無慍無愉。為仙、為佛事，不增不减，非實非虛。露堂堂光赫赫，一顆神珠。混俗凝然不染，居眾處、塵法難拘。知常用，巍巍蕩蕩，何所不虛無。
　　醉江月#8    　皇甫真人
　　鑿開混沌，見錢塘、南控長江凝碧。今古詞人圖景，誰解推原端的。歲去年來一日庚月甲，因甚無差忒。如今說破一要知天地來歷。道號有一可名，五行顛倒，互列乾坤策。坎水逆流朝丙戶，隨月盈虧消息。氣到中秋，金能生水，倍湧千層雪。神仙妙用，與潮沒箇分別。
　　水調歌頭　　　虛靖天師
　　高真留祕訣，達士濟羣迷。心清行潔，天人凡聖盡歸依。不在飛罡躡斗，不在廣聞多學，心亂轉狐疑。但要除邪偽，心地合神祇。悟真空，離世網，絕關機。養成浩氣，驅雷役電拯顛危。混合百神歸一，一念通天徹地，方始了無為。叱咤生風雨，扶世佐明時。
　　其二
　　不用尋神水，也莫問華池。黃芽白雪，算來也是假名之。只這乾牛坤馬，便是高龍坎虎，不必更猜疑。藥物無斤兩，火候不須時。偃月爐，硃砂鼎，總皆非。真鉛真汞，遇之不煉要何為。自己金翁姹女，漸漸打成一塊，胎息象嬰兒。不信張平叔，你更問他誰。
　　其三#9　　　　〔白玉蟾〕
　　東風捲簾模，時物又新奇。桃花院落，小橋流水柳依依。正是清明天氣，芳草池塘鮮麗，何處不相宜。紫燕添新壘，小雨灑芳菲。老生涯，沽酒杖，釣魚磯。江湖一樣，幾聲鷗鷺夕陽微。百歲光陰石火，萬疊雲山煙鎖，回首頓忘機。蝶夢松窗下，高臥碧雲蹊。
　　孤鷹　　　　　　馬丹陽
　　苦海為人，隨波逐浪，茫茫甚日休期。為酒色財氣，一向粘惹，瞞心昧己。不算前程，幻軀有限，待作千年之計。忽一朝陰公來請，看你教誰替。
　　千間峻宇，金玉滿堂，畢竟成何濟。勸諸公省，早把凡籠猛跳出。向物外飄蓬，放落魄婪躭，鶉居鷇食，昏昏煉己。默默地、怡神養氣，丹成既濟。乘彩雲，跨鳳歸。
　　集賢賓　　　　　王重場
　　仔細曾窮究，想六地眾生，強攬閑愁。恰纔得食飽，又思量、駿馬輕裘。有駿馬，有輕裘，又思量、建節封侯。假若金銀過北斗，置下萬頃良田，蓋起百尺高樓。兒孫自有兒孫福，莫與兒孫作馬牛。貪利祿，競虛名，惹機勾。豈知身似，水上浮漚。貪戀氣財并酒色，不肯上、釣魚舟。荒盡丹田三頃，荊棘多稠。寶藏庫、偷盜了明珠，鐵燈盞、滲漏了清油。水銀迸散難再收，大丹砂甚日成就。殺曾叮嚀勸，勸著後，幾曾偢。苦海深，波浪流。心閑無事卻垂鈎。嗚呼錦鱗終不省，搖頭擺尾，恣縱來，來往戲波流。愚迷子，省貪求。只為針頭上名利，等閑白了少年頭。
　　齊天樂　　　　　邱長春
　　自離東海上，元本三州，四人同契。異域殊鄉，同行並坐，終日相將遊戲。談玄論妙。究方外之清閑，道家真味。唱和從容，一師#10法眷情何異。
　　于今分顯迥然，苦志勤心，磨煉各逃傾逝。既是飄零，難為會合，幽僻關山迢遞。乾坤間隔，望落落猶如，曉星之勢。再遇何年，駕雲朝上帝。
　　其二
　　自清都別後，來人間夢中遊戲。性本玄虛，君臨社稷，洪福齊天康濟。冬溫夏清，任春水秋山，放懷如意。外物多情，幻身無奈生憔悴。深窮仙方道術，固煉形神，內觀返調元氣。四大沖和，三彭遁匿，熟境繁華何忌。真空妙有，況千古靈明，自然凋弊。夢覺心開，廓然超萬歲。
　　永遇樂
　　試問諸公，本來模樣，如何形狀。縱使丹青，難描這箇，曠劫端嚴相。無形無影，觀之不見，聽之又無響。露堂堂、不搖不動，目前甚是明朗。人還省悟，迴光返照，莫向外邊勞攘。放下諸緣，屏除萬事，物物離心上。迷雲消散，性天獨露，心月永無遮障。與三界、一切諸仙，並無兩樣。
　　其二
　　行也無憂，坐也無悶，長安長樂。息息綿綿，朝朝暮暮，保養神珠一顆。閑是閑非，莫偢莫採，大忌競爭人我。滅無明、心似寒灰，便是道人功果。猿兒不走，馬兒捉住，龍虎定中交媾。陽降陰升，日來月往，爐煉長生藥。抽添鼎內，不須炊爨，自有九陽真火。霜心子、明把天機，與君說破。
　　宣靜三臺　　　　牛真人
　　自小飄蓬，身心落魄，雲遊多在山東。世間事，看破渾是假想，榮華猶似夢中。蓋箇庵兒，隈山靠水，栽松種竹成林。炕暖窗明，樂清閑、勝競利名。月朗山東，凉風細細，南溪緑水鄰鄰。漸煉得，方寸如灰冷，一陽生，玉鼎自溫。秀氣氤氳，仙花爛熳，芳芬開遍黃庭。玉女金童，採將來、煉就紫金。運轉三關，驅回四象，沖和一點靈明。氣結神凝，聽笙簫、一派樂音。夙世前緣，生逢正教，全真妙道幽深。行滿功成，跨鸞鶴上太清。
　　詠武夷#11　　　　　白玉蟾
　　憶昔秦時，中秋日、武夷九曲。烟寂寂、斜陽數尺，寒鴉枯木。三十六峰凝曉翠，一溪流水生秋緑。正滿林、桂子散天香，飛金粟。神仙客，金丹熟。玉詔下，雲生足。石頭新換骨，尚黏紅肉。夜半月華明似晝，玉皇降輦鋪殽餗。笑曾孫、回首幔亭前，空松竹。
　　詠白蓮
　　昨夜嫦娥，遊洞府、醉歸天闕。緣底事，玉簪墮地，水神不說。持向水晶宮裹去，曉來捧出將饒舌。被薰風、吹作滿天香，誰分別。芳而潤，清且潔。白似玉，寒如雪。想玉皇後苑，應無此物。只得賦詩空賞嘆，教人不敢輕攀折。笑李麤、梅瘦不如他，真奇絕。
　　萬年春　　　　邱長春
　　袖，襖秋來，著衣漸覺時相稱。霜天凈。暢懷遊興#12，不怕西風勁。百片千條，上手#13穿聯定。寬還緊。外疏狂性，內放明珠瑩。
　　逍逼樂
　　天邊月，初似弓。庚地又無蹤。龍尋虎，虎尋龍。兩相逢。結一朵、金花弄風。天邊月，似偃爐。鉛汞鼎中居。須憑火，煉流珠。一葫蘆。三百八十有四銖。
　　珍珠簾　　　　　白玉蟾
　　陰陽內感相交結，有鉛汞、分八卦羅列。金鼎煉黃芽，正一陽時節。子後午前方進火，向玉爐、烹成白雪。通徹。這玄關深奧，難輕洩。因師指訣幽微，把金丹大藥，將來分說。捉住虎龍精，自然日月。造化天機人怎曉，換俗骨、永無魔折。超越。望仙都稽
　　首，朝元金闕。
　　醺香
　　自小孤雲，身外無縈繫。披一片，搭一片，逍遙快活計。破葫瓢、腰間掛，別無行李。是人笑我沒操持。儘教傍人點指。古廟祠堂，且共泥神作戲。破砂盆，潑瓦罐，折匙無筋。破紙被，糊包定，彎跧打睡。只等待，行滿功成朝玉帝。方表男兒有志。
　　望蓬萊　　　　　邱長春
　　聽咨告，小事要君知。萬事苦求終害己，得便宜處落便宜。伶俐不如癡。真修煉，心外莫行持。只具眼前為見在，自然煩惱不相隨。步步入無為。
　　四塊玉
　　光景如梭，勸早早回頭尋活計。莫被利役名牽，酒色昏迷。是非人我，空惹閑氣。鉛枯汞竭，恁藏休悔，謾爾傷悲。便做從今，下手理會，寧早莫稽遲。呆癡。自落便宜。縱養家千口成何濟。枉使身心勞碌，晝夜無眠，老卻朱顏，教君憔悴。何須自苦，怎不回首，自家推算，無常有誰能替。
　　嗚鶴餘音卷之一竟
　　#1按此首據考應為元人白賁所撰散曲。原題邱處機，有誤。
　　#2此詞又見《磻溪集》。以下據之校補。
　　#3原本缺題。此詞又見《磻溪集》，應為邱處機作。
　　#4原缺題。詞又見《磻溪集》。下首亦見。
　　#5真修：《磻溪集》作『珍羞』，亦通。
　　#6精液：《磻溪集》作『律液』。
　　#7寒空：《磻溪集》作『寒控』。
　　#８此詞又見林自然編《長生指要》 。
　　#9原本缺題，據考此詞應為南宋葛長庚撰。
　　#10一師：《磻溪集》作『一詩』。下文『何異』，《磁溪集》作『何義』。
　　#12此詞牌本名『滿江紅』，下首同此。均為白玉蟾撰。
　　#14暢懷遊興：原本誤作『暢懷憂』。據《磻溪集》改。
　　#15上手：《磻溪集》作『上下』。
　　嗚鶴餘音卷之二
　　仙遊山道士彭致中集
　　蘇武慢#1　　　　　馮尊師
　　飯了從容，消閑策杖，野望有何憑仗。帆歸遠浦，鷺立汀洲，千樹好花微放。芳草池塘，錦江樓閣，隱隱雲埋青障。向東郊、極目天涯，不見故人惆悵。歸去也、翠麓崎嶇，林巒掩映，消遣晚來情況。幽禽巧語，弱柳垂金，緑影小橋清響。揮掃龍蛇，領略風光，陶謝丹青吟唱。這雲山好景，物外烟霞，幾人能訪。
　　其二
　　返照迴光，終焉活計，何處可為依託。凋零鄭圃，竹塢松溪，林下勝遊行樂。霞友雲朋，水色山光，幽隱烟蘿巖壑。更堂堂、氣槃摩天，一點浩然寥廓。堪愛處、蝶戲花梢，苔生石逕，風細日高簾幕。清虛氣量，咀嚼乾坤，高邁市朝歡約。疏葛寬裁，瘦玉橫拖，笑傲東籬吟酌。把真情欲寫，奈何塵世，故人蕭索。
　　其三
　　識破塵寰，凡籠跳出，飄蕩幸無拘束。萍蹤自在，雅操孤高，還若野雲麋鹿。遇坎乘流，混俗和光，知止有何榮辱。恣滔滔、海上人間，不管韶華催促。從此後、筆硯生塵，蠅蝸絕念，安分翠微雲屋。般般放下，事事都休，靜對小軒梅竹。一味疏慵，萬古淳風，便是真常清福。任群情、晝夜奔波世路，競爭蠻觸。
　　其四
　　夢斷槐宮，倚天長嘯，勘破物情今古。擔雙映雪，射虎誅龍，曾把少年身誤。金谷繁華，漢苑秦宮，空有落花飛絮。嘆浮生、終日忙忙，誰肯死前回顧。爭似我、玉塵清談，金徽雅弄，高臥洞天門戶。逍遙畎畝，肆任情懷，閑伴蓼汀鷗鷺。收拾生涯，紫蟹黃柑，江上一簑烟雨。醉歸來依舊，蘆花深處，月明幽浦。
　　其五
　　試問禪關，參求無數，往往到頭虛老。磨磚作鏡，積雪為梁，迷了幾多年少。毛吞大海，芥納須彌，金色頭陀微笑。悟時超、十地三乘，疑滯四生六道。誰聽得、絕想巖前，無陰樹下，杜宇一聲春曉。曹溪路險，鷲嶺雲深，此處故人音杳。千丈冰崖，五葉蓮開，古殿簾垂香裊。免葛藤叢裹，老婆遊子，夢魂顛倒。
　　其六
　　出世登真，須憑剛志，决要頓開靈慧。消塵止念，絕愛忘憂，恬淡自然知味。雷震一聲，火發三田，半夜烏飛千里。透簾幃、鉛鼎溫溫，恣飲玉漿香膩。堪下手、策鳳攀鸞，烹金間木，遊賞洞房佳瑞。傾光吐秀，塞海衝山，真氣遍充天地。乘履風雲，摘騎日月，不比尋常兒戲。把玄珠收取，大羅歸去，聖賢同域。
　　其七
　　大道幽深，如何消息，說破鬼神驚駭。挾藏宇宙，剖判玄元，真樂世間無賽。靈鷲峰前，寶珠拈出，明顯五般光彩。照乾坤、上下群生，知者壽同山海。 最至極、翠靄輕分，瓊花亂墜，空裹結成華蓋。金身玉骨，月帔星冠，符合水晶天籟。清淨門庭，聖賢風－範，千古儼然常在。願學人、達此希夷微理，共遊方外。
　　其八
　　避世安時，同塵處順，淵默至人誰識。鶉居鷇食，蘚逕蘿龕，深密養廉寧極。浮定有宜，出入無方，順逆神機難測。樂簞瓢、笑傲林泉，未肯折腰形役。　當此際、棐几松軒，唇歌舌彈，渴飲玉壺春色。一懷皓月，兩袖清風，真箇箇中消息。方外生涯，靜中意味，不許等閑攀摘。待迷雲吹散，玉繩高潔，自知端的。
　　其九
　　堪嘆群情，迷津宛轉，漂蕩甚時休歇。爭頭競角，抵死謾生，一向戀家貪業。利鎖名韁，慾浪恩山，酒市花衢顛蹙。騁嘍囉、似蟻循環，不念鬢華如雪。誰肯向、大朴林中，無為鄉裹，閑伴老聃莊列。珠獲象罔，夢斷華胥，高枕洞天日月。三界廓然，八表沖虛，湛湛靈光通徹。這逍遙劫外，妙哉真樂，世間難說。
　　其十
　　過隙年光，如毛塵事，暗把物情移換。浮生擾擾，背覺隨塵，酒色利名縈絆。憑君看取，歷代英雄，楚越周秦唐漢。謾遺留、壞塚頹碑，千古是非不斷。聞早悟、碧玉壺中，白雲堆裹，別有翠霞宮殿。三天雅會，五彩光攢，朝赴紫微瓊宴。閬苑瑤池，絳闕清都，信任逍遙遊翫。笑愚頑、苦海販骨無休，往來流轉。
　　十一
　　悟入曹溪，鶴衝霄漢，雲水道人活計。臨川舉楫，對景擲鈎，泌灑錦鱗紅鯉。風送漁舟，透入雙峰，影裹駭然明霽。見烟霞、極目金丹，一粒貴珍難比。玄妙處、大一含真，玄元成象，升降箇中無滯。堅持九載，志煉三年，精進五華瓊液。都在靈源，洞徹九光，真境了然超彼。這長生久視，天機深奧，上仙真理。
　　十二
　　創建靈壇，初修丹竈，保養太和真命。風生虎嘯，火發龍騰，燮理要依時令。金木交并，斗斡天關，旋遶滌除心徑。觀玄珠、一粒流霞，閃爍送歸金鼎。壺內景、造化希夷，玄機要妙，點製魄仙魂聖。無中體用，有理明真，悟得本來真性。還返無窮，漸入青陽，仙境照虛盈靜。這一輪明月，百年蒙閉，豁然開瑩。
　　十三
　　運氣吞霞，乘風飲露，須列五行為則。南山赤鳳，北海烏龜，堅志用心求得。鉛汞相迎，造化爐中，烹就一丸端的。法這陰陽、神用虛無，長養浩然真息。玄關悟、到此方知，盲聾耳目，得遇至人開剔。用符妙道，默運玄機，瓊液轉流增益。雲水清閑，太虛空寂，寥廓本無蹤跡。這金丹一訣，平生疑難，渙然冰釋。
　　十四
　　日月高奔，金波滿泛，七返九還延祚。真精應物，大道潛身，恍惚妙通玄路。直待陽生，造化神丹，龍虎紫霄天賦。這瑤函、寶篆天機，須仗至人開悟。長生道、固蒂深根，仙家活計，烹鍊鉛汞為務。爐輝五彩，鼎耀三光，識取本來真祖。明月樓前，覩箇金蟬，飛舞翠峰明宇。把凌雲一志，精誠修進，上仙科舉。
　　十五
　　元氣充准，麻衣遮體，萬事轉頭何濟。黃芽白雪，黑水紅雲，軒轅注傳名世。深謝明師，說破希夷，妙理本來精粹。把仙胎、養就雲璈，繚繞萬神咸備。持造化、箇箇圓成，人人具足，一氣返還資質。週遊八境，遍賞三山，不離目前親詣。堪笑迷途，豈識陰陽，宗祖任教邪魅。煉金丹、悉是乾坤英秀，鬭爭豪氣。
　　十六
　　絕粒停廚，飡霞飲露，返復自然相製。鉛生五彩，汞發三光，方顯大丹苗裔。開啟朱扉，躍出金烏，飛入玉蟾宮裹。把陰陽、交會神爐，烹就浩然真體。虛無內、紫氣盤旋，玄珠閃爍，射透混成宗睿。忘機修道，隱跡求仙，常默心無凋弊。貪戀榮華，悮了赫赤，神丹恣情拋棄。有人人識道，專精謹守，次然超彼。
　　十七
　　洞曉玄機，深明丹竃，賴與宗祖符契。龍耕虎種，玉液金芝，好箇道家活計。丹鼎容光，覩箇嬰兒，旋遠驚天駭地。馭紫雲、翠鳳相迎，真的上仙苗裔。三陽首、玉藥天香，琪花寶樹，掩映瑞雲佳麗。天光瀲灧，桂影扶疏，餛化大鵬相繼。休謂狂言，性裹分明，消息知人才藝。在英豪央烈，精神果敢，性情高志。
　　十八
　　志氣凌雲，精神英秀，得脫遍求真理。虛空爐火，自己天真，遭遇便能修製。師不高明，咫尺如隔，千里要分真偽。這黃芽赤髓，時人皆有，奈何愚昧。真烈士、斡運機關，鑿開混沌，奪得夜明如意。輝輝寶蓋，赫赫靈光，影隱大淵無滯。休縱心猿，盜了金鼎，還丹謾勞虛費。起三陽真火，時時烹煉，九還逃避。
　　十九
　　冒雪衝霜，迎風沐雨，得遇至人開悟。通微入妙，起死迴生，可謂煉丹規矩。離坎相交，返復陰陽，須藉木龍金虎。把乾坤鼎器，五行羅列，直居真土。玄妙處、種就黃芽，燒成丹藥，此理向誰分訴。玻辦鳳孕，碧玉龍珠，飛出瑞雲深處。〔掣電搖空〕，說得三尸奔走，六賊逃去。顯仙胎飛舞，五雲繚繞，樂聲齊舉。
　　二十
　　靜室修心，雲山養道，幾遇至人傳訣。爐攢八卦，鼎備三才，修建道家基業。陰與陽并，斡轉樞機，旋走龍虎蟠結。這天機逆順，學流不曉，豈能分別。希夷理、瑞氣騰騰，祥雲藹藹，紫霧罩籠金闕。千神咸備，萬化全成，方應大丹熟也。琪樹瑤花，遍滿虛空，真景翠紅相列。觀心澄曉月，清風滿目，洞天朗徹。
　　蘇武慢　　　　虞伯生
　　自笑微生，凡情不斷，輕棄舊磯垂釣。走馬長安，聽鶯上苑，空負洛陽年少。玉殿傳宣，金鑾陪宴，屢草九重丹詔。是何年、夢斷槐根，依舊一蓑江表。天賜我、萬疊雲屏，五湖煙浪，無限野猿沙烏。平明紫閣，日晏玄洲，晞髮太霞林杪。蒼龍騰海，白鶴衝霄，顛倒一時俱了。望清都獨步，高秋風露，洞天初曉。
　　其二
　　掃盡風雲，綽開塵土，落得半丘藏拙。青松為蓋，白石為床，一切物情休歇。幾度蓬萊，布袍長劍，閑對海波澄澈。是誰家、酒熟仙瓢，邀我共看明月。歸去也、玉宇寥寥，銀河耿耿，鐵笛一聲山裂。三花高擁，九炁彌羅，縹緲太清瑤闕。手把芙蓉，凌空飛步，今夜幾人朝謁。便翻身、北斗為杓，遍散紫甌香雪。
　　其三
　　山月來時，海風不動，平地玉樓瓊宇。桂子飄香，露華如水，自按洞簫如縷。杳杳冥冥，泠泠歷歷，青烏解傳芳語。太微中、鸞鶴相求，盡是舊時真侶。君聽取、列豹重關，鼓雷千吏，天界更多官府。石女簪花，木人勸酒，為我此間聊住。高唱微吟，揮毫萬丈，塵世等閑今古。看春山、一色青青，何意斷雲殘雨。
　　其四
　　皓月清霜，釣舟如葉，閑渡小溪澄碧。銀漢無聲，玉虹橫野，斗柄正垂天北。半幅烏紗，數莖華髮，一緉野見飛烏。問回仙、城南老樹，能見幾何今昔。西華頂、十丈高花，九天秋露，結就翠房瑤實。脫屣非難，凌空何遠，三咽雪融冰液。辟穀神方，飡霞真訣，一去更無消息。笑人間、長住虛空，誰似一輪紅日。
　　其五
　　放棹滄浪，落霞殘照，聊倚岸迴山轉。乘鴈雙鳧，斷蘆漂葦，身在畫圖秋晚。雨送灘聲，風搖燭影，深夜尚披吟卷。算離情、何必天涯，咫尺路遙人遠。空自笑、洛下書生，襄陽耆舊，夢裹幾時曾見。老矣浮丘，賦詩明月，千仞碧天長劍。雪霽瓊樓，春生瑤席，容我故山高宴。待鷄嗚、日出羅浮，飛度海波清淺。
　　其六
　　對酒當歌，無愁可解，是箇道人標格。好風過耳，皓月盈懷，清淨水聲山色。世上千年，山中七日，隨處慣曾為客。盡虛空、北斗南辰，此事有誰消得。曾記得、碧眼胡僧，布袍滄海，直下釣絲千尺。掣取鯨魚，風雷變化，不是等閑奇特。寒暑相催，乾坤不用，歷劫不為陳迹。可憐生、忘卻高年，長伴小兒戲劇。
　　其七
　　憶昔坡仙，夜遊赤壁，孤鶴掠舟西過。英雄消盡，身世茫然，月小水寒星大。何似漁翁，不知今古，醉傍蓼花螢火。夢相逢、羽服翩躚，未必此時非我。誰解道、歲晚江空，風帆月力，橫槊賦詩江左。清露衣裳，晚風洲渚，多少短歌長些。玉宇高寒，故人何處，渺渺予懷無那。嘆乘桴、浮海飄然，從者未知誰可。
　　其八
　　歸去來兮，昨非今是，惆悵獨悲奚語。迷途未遠，晨景熹微，乃命導夫先路。風颺輕舟，候門童稚，此日載瞻衡宇。酒盈樽、三徑雖荒，松菊宛然如故。聊寄傲、與世相違，舊友都忘，更復駕言焉取。琴書情話，尋壑經丘，倦烏岫雲容與。農人告我，有事西疇，孤棹賦詩春雨。但樂夫天命，何疑委化，任渠留去。
　　其九
　　十載燕山，十年江上，慣見半生風雪。對雪無舟，泛舟無雪，不遇竝時高潔。斷岸殘沙，今玆何夕，一似刻溪歸越。但掀篷、數尺梅花，人迹烏飛俱絕。君不見、五老危顛，浮丘絕頂，笑我早生華髮。返老還童，易麤為妙，空有九還丹訣。霽景浮空，天光眩海，一體了無分別。便堪稱、六乙仙公，千古太虛明月。
　　其十
　　六十歸來，今過七十，感謝聖恩嘉惠。早眠晏起，渴飲飢飡，自己了無心事。數卷殘書，半枚破硯，聊表秀才而已。道先生、快寫能吟，直是去之遠矣。沒尋思、拄箇青藜，級雙芒屨，走去渡頭觀水。逝者滔滔，來之衮衮，不覺日斜風細。有一漁蒲，驀然相喚，你在看他甚的。便扶携、穿起鮮魚，博得一樽同醉。
　　十一
　　一逕通幽，畫屏橫翠，行到白雲深處。世外蟠桃，井邊佳橘，別有種芝瑤圃。檀板輕敲，素琴閑弄，奉獻鳳膏麟脯。舞翩翩、鶴髮飄蕭，仍似舊時仙侶。君看取、華屋神仙，滿堂金玉，此是媳蛄朝暮。五色蓬萊，九秋鵰鶚，別有出身之路。酒熟麻姑，雲生巫峽，稽首洞天歸去。任海波、清淺無時，何處緑窗雲戶。
　　十二
　　雲淡風輕，傍花隨柳，將謂少年行樂。高閣林間，小車城裹，千古太平西洛。瞻彼泱泱，言思君子，流水儼然如昨。但清遊、天際輕陰，未辯暮愁離索。長記得、童冠相隨，〔浴沂歸去〕，吟味鳶飛魚躍。逝者如斯，吾衰甚矣，調理自存斟酌。清廟朱絃，舊堂金石，隱几似聞更作。農人告我，有事西疇，窈窕掛書牛角。
　　滿江紅　　　　　馮尊師
　　寒暑相催，俄然又、秋傳□信。驚往事，幾番成敗，百年如瞬。軒冕未酬黃卷志，琴書早賦青山隱。占五湖煙月樂希夷，無盈損。人間事，多愁恨。方外趣，別風韻。這瀛洲寧美，玉堂金印。徇物情懷兒女操，摩天頭角神仙分。看碧霄歸去彩鳳迎，白雲引。
　　其二
　　雨過東郊，溪痕淺、山堂春曉。堪愛處，桃花流水，閑雲幽烏。物表群分紅日〔早〕，天涯一點青山小。向緑陰竹影捲柴扉，終焉了。清閑處，誰知道。方外客，人間少。且襟風杯月，醉眠芳草。大志含容天地考，真情卓立希夷杳。謾將消息寄林泉，煙霞老。
　　其三
　　今古高情，都緣在、林泉江曲。知此身如幻，寧羨錦衣華屋。雅志偏憐雕浦月，達人豈羨金山玉。喜滿庭花影日篩金，苔斑緑。終焉計，東籬。菊。虛心杖，南軒竹。枕琴書高臥，坦然無辱。萬古興亡春夢覺，一溪雲水平生足。看武陵三秀噴幽香，芝田熟。
　　其四
　　東里先生，家何在、山陰溪曲。對一川平野，掩映數間茅屋。昨夜江頭新雨過，門前流水清如玉。傍小橋環合柳參天，搖新緑。疏籬畔，叢叢菊。虛簷外，蕭蕭竹。嘆古今得失，是非榮辱。須信人生歸去也，世間萬事何時足。問此春新釀酒何如，今朝熟。
　　其五
　　一片閑心，明洞達、天心無曲。身未能輕舉，權作道家梁屋。壺內時看吞日月，世間不羨堆金玉。任自〔然〕虛幻轉光陰，披紅緑。丹砂井，黃金菊。靈芝草，琅玕竹。對無情瀟灑，有何榮辱。大夢百年方外去，平生萬事心頭足。向人間三度見河清，蟠桃熟。
　　其六
　　一片閑心，髑髏子、無窮生滅。被化機，搬弄馳騁，許多顛蹙。販骨如山成底事，迷情似海難超越。痛亙初靈物久沉埋，塵沙劫。求出離，須猛烈。尋知友，談冰雪。下工夫磨煉，靈光明徹。風定波澄潭底見，雲開冷浸天心月。問啞人飡蜜味如何，無言說。
　　其七　　　　　　　雲陽子
　　堅起空拳，休着相、秤鎚是鐵。敢承□□當，時要丈夫剛烈。古佛拈花微微笑，今時幾箇齊腰雪。嘆杜鵑啼得血流枝，誰知切。啞人夢，難分別。耳聾漢，偏解說。有孤峰頂上，木人饒舌。烏噪猿啼談不二，松風澗水真玄泄。這機關打破看寒空，家家月。
　　其八
　　元本當初，無一物、萬緣濛漠。嘆同流學道，誰肯死前除削。兩掌三拳空熱鬧，揚眉瞬目千般作。看眼光落地見賢家，抬手腳。絕妄念，忘人我。名利斷，是非趓。伴烟霞深處，坦然行樂。境滅心忘無生豁，斷雲來往寥天廓。顯一輪孤月射寒潭，實無錯。
　　其九　　　　　　　莫月鼎
　　法在先天，玄妙處、無言可說。其要在，守乎中正，靈臺瑩徹。太極神居黃谷內，先天炁在玄關穴。寂然不動感而通，憑剛烈。運風雷，祈雨雪。役鬼神，驅妖孽。只此是非呪，非符非罡訣。寂定神歸元谷府，功成行滿仙班列。翫太虛穩穩駕祥雲，朝金闕。
　　其十
　　買得青山，便收〔起〕、草鞋藜杖。更不過，建章宮下，灞陵橋上。天地蝸牛蠻觸待，功名蟻穴槐安相。近新來白髮幾多長，三千丈。從今脫，紅塵網。青石枕，松風響。有商山四皓，閑〔時〕來往。火棗便宜秋露滴，交梨正要春溫養。算古來誰似我逍遙，陶元亮。
　　〔望江南〕　春　　　邱長春
　　山中好，最好是春時。紅白野花千種樣，間關幽烏百般啼。空翠濕人衣。茶自採，笋蕨更同薇。百結布衫忘世慮，幾壺村酒適天機。一醉任東西。
　　夏
　　山中好，長夏正相宜。脩竹萬竿金鎖碎，飛流千尺玉簾垂。何處有炎曦。松影下，散誕更無拘。沉李浮瓜供枕簟，蒼松白石伴琴碁。一醉任風吹。
　　秋
　　山中好，秋景不凄凉。白酒黃鷄新稻熟，紫茱金菊有清香。橘緑滿林霜。凉月白，松檜鬱蒼蒼。但見村翁歌賀社，不聞丁壯在門傍。一醉又何妨。
　　冬
　　山中好，末後稱三冬。紙帳蒲團香淡碧。竹爐茶竃火深紅。交袖坐和沖。人如夢，百歲等閑中。梅蕊綻時泉脉動，雪花飛處瘍書空。一醉徒春風。
　　月上海棠#2　　　劉鐵冠
　　全真辦下無空過，布袍麻絛腋袋掛。剪髮髼頭，逍遙自在行踏。簞瓢把。每日沿門乞化。低頭稽首纔道罷。又撞着箇魔頭來說話。問道先生，元是甚麼人家。隨緣答。俺師父丘劉譚馬。
　　其二
　　昨夜因打北邙山過，見箇骷髏兒道邊臥。雨灑風吹，骷髏被牧童打破。知他是李四張三王大。低頭無語思量我，大限來時怎趓蟬。家有千金，難免這場灾禍。休爭我，到底一家一箇。
　　其三
　　吾言勸了千千萬，無一箇回頭猛烈漢。教上千般，猶道火院牽纏絆。沒計算，一限又推一限。憂兒憂女沒衣飯，指望百年永作伴。閻王來追，鬼使上門喚。拖將去也，不道家緣不辦。
　　山亭柳
　　世事堪憂，光景難留。春去又逢秋。四季催人老，百年似、蝶夢莊周。勘破從前似假，着甚攬閑愁。慷慨幸遇希夷教，塵情事、一筆都勾。下志速勤修。有等愚癡輩，馬丹陽喚不回頭。打的無緣業鬼，有分做骷髏。
　　嗚鶴徐音卷之二竟
　　#1案以下馮尊師、虞集所撰《蘇武慢》合三十三首。朱孝臧《彊村業書》所錄文，與《道藏》本多有不同。今擇取數字校補《道藏》本。不復詳注。
　　#2以下三首應為曲調。
　　嗚鶴餘音卷之三
　　仙遊山道士彭致中集
　　滿庭芳　　　　　王重陽
　　汝奉全真一，繼分五祖，略將宗派稱揚。老君金口，親付與西王。聖母賜東華教主，束華降、鍾離承當。傳玄理，富春劉相，呂祖悟黃糧。登仙，弘誓願，行緣甘水，復度重陽。過山東遊歷，直至東洋。見七朵金蓮出水，丘劉譚馬郝孫王。吾門弟，天元慶會，萬朵玉蓮芳。
　　其二　　　　　　馬丹陽
　　吾劍非凡，玉皇宣賜，非吾誰敢承當。青蛇三尺，時復起祥光。剔起乾坤骨髓，□劈開、太一真陽。何人鑄，耶溪歐冶，金水配柔剛。不知何處用，除邪斬怪，寧靜諸方。□斡開萬象，盡化玄霜。惟有修行不謹，輕輕指、魂魄飛揚。匣中響，雷聲震動，萬里鬼神藏。
　　其三
　　搭手尋思，百年如夢，算來何不清閑。逍遙快樂，且樂一身安。日月韶光似箭，不覺□、人老花殘。思今古，從前勇猛，盡葬在北邙山。不如心行善，□無煩惱，養就朱顏。怕無常限到，意馬牢拴。神炁休教敗壞，鎖白牛、常在金欄。修行事，自家性命，莫作等閑看。
　　其四　　　　　　三豐真人
　　落魄閑人，逍遙懶漢，逢人不語西東。騰騰兀兀，來往似塵中。乞化前街後巷，安居住、古廟閑宮。傍人問，這般懶漢，卻是甚家風。諸公。休分辯，三清上聖，鍾呂為宗。拜丘劉譚馬，斡運神功。得處玄玄妙用，清虛志、款款朦朧。真空就，長生□話，三教習皆通。
　　其五　　　　　　馬丹陽
　　年小靈童，出家學道，師言側耳須聽。清晨早起，掃地莫揚塵。梳洗身邊潔淨，□然後、刷釜拈盆。廚房內，油靈米麵，休得費半毫分。客來，須接待，行須緩步，語要低聲。守清貧寂淡，莫戀浮榮。遇晚端身正坐，心清淨、滿目光生。休改變，天長地久，自有好前程。
　　其六
　　昨日花開，今朝花謝，算來眼下時光。成家立計，劫劫與誰忙。纔見青春年少，霎時間、緑鬢成霜。堪嗟嘆，人身不識，自恁苦無常。不如，早〔覺〕悟，金銀過斗，難兔無常。思鄉嶺上，空滴淚成行。兒女無箇肯替，到頭來、獨自承當。聽吾勸，迴光返照，相伴馬丹陽。
　　其七
　　男作行尸，女為走骨，爺娘總是骷髏。子孫後代，番作小骷髏。日久年深長大，辦資財、匹配骷髏。聚滿堂，□□活鬼，終日翫骷髏。當家，骷髏漢，忙忙劫劫，長養骷髏。有朝身喪，誰替你骷髏。三寸主人氣斷，活骷髏、相送死骷髏。休悲痛，勸君早悟，照管你骷髏。
　　其八
　　歸去來兮，不如歸去，算來都是便宜。也無煩惱，也役是和非。選箇巖前浄處，好蓋箇、小小菴兒。黃昏後，安眠一覺，直睡到大齋時。此外，別無事，逍遙快樂，幾箇人知。口高官好做，也要追陪。假若前遮後擁，金魚帶、壓損朝衣。思量後，一箇口裹，插得几張匙。
　　其九
　　道教初興，釋門微顯，一興一廢如然。達磨闡教，東土至西天。都是後學晚輩，貪酒色、損壞真源。爭財氣，不依教法，也望到西天。三千年一遇，全真大教，甲子天年。□丘公闡教，萬朵金蓮。上界群仙在世，諸魔難、道化才賢。君知否，今番不遇，更待萬餘年。
　　其十
　　兒女如花，妻顏似玉，算來跟下時光。積財千萬，難買不無常。驀地陰公來請，無辭訴、更不推忙。空歸去，資財換主，兒女各分張。聰明賢達者，早離火院，越了忙忙。□逍遙散誕，落箇情閑。飢後巡門化飯，寒來〔後〕、紙布衣裳。無牽擊，神仙未了，卜落得壽延長。
　　十一
　　身是庵兒，性為庵主，耳目便是門窗。壁中為舍，腹〔裹〕是廚房。心是當廚博士，運水火、煉就元陽。心寧守，依時飯熟，盛與主人嘗。休出庵外去，些兒迷路，難奔家鄉。端然庵內坐，修補中央。運就金梁玉柱，透清風、明月靈光。安然坐，不搖不動，怕甚惡風霜。
　　十二
　　大道無形，難言難說，世人不曉其根。不憑清淨，數墨強尋文。若是只憑經典，世間有、多少能人。都成道，九天之上，塞滿玉皇庭。何須，開辯利，休窮周易，罷講黃庭。真清真淨，心上要無塵。自有神仙提挈，恁時節、得赴玄門。幽微處，逍遙快樂，終日囉哩□。
　　十三#1
　　遇此荒年，天下門徒，受魔受難。過此番纔顯真誠，道友剎那，慷慨應過天仙。廣化天尊，忠昭烈士，甲子旬中要五千。加剛志，九天仙闕，無數金蓮。逢魔一志當先，心上休教邪共偏。舉刀時，一性如山不動，三清上聖，到處隨現，不在功全。不須行滿，一志無疑，上聖勸諸門弟，肯忘形忘體，隨我昇天。
　　十四
　　甘草人參，天麻芍藥，薄荷荊芥川芎。乳香沒藥，白芷共甘松。玉金梨蘆桔梗，甘菊花、藳本茯苓。防風等，細辛分兩，各自要均停。問甚渾身壯熱，管甚偏正，夾腦頭風。着將一字，口口□鼻中。當下神功有準，李貴妃、曾壞雙睛。端的效，章宗見喜，加做一提金。
　　十五
　　二氣旋還，三宮升降，往來於數無窮。透關神水，鉛汞過三峰。返復周流八脉，戊己煉、陰虎陽龍。凝精處，
　　金花的的，□外見形容。靈光真造化，天機深遠，推測難通。算利名酒色，恰，似秋風。大道玄爐進火，三田內、養出神功。功成後，天書來召，平步赴瑤宮。
　　十六#2　　　　〔張伯端〕
　　真鐵牛兒，形容醜惡，性剛強偏好爭馳。人人皆有，那箇解牽騎。種就黃芽滿院，更須用、神水澆之。中宮裹，若無此獸，安得□嬰兒。乾坤真動靜，生成活計，總賴於伊。飢餐虎髓，渴飲水銀池。夜半牽連進火，明光迸、海底騰輝。牧童向，華池宴罷，乘箇月明歸。
　　十七
　　石火光陰，人身不久，算來生死難防。忽生或滅，恰似電爭光。識破形骸假合，尋得箇、出世仙方。思量後，回心向道，要認箇法中王。時時常見面，同行同坐，同飲霞漿。□□□□□□□□□。同伴清風明月，同一志、同見天光。同相會，同師訪道，同唱滿庭芳。
　　滿庭芳　　修鍊　　白玉蟾
　　鼎用乾坤，藥須烏兔，恁時方煉金丹。水中虎吼，火裹□龍蟠。況是兌鉛震汞，自元谷、上至泥丸。些兒事，坎離復姤，返老作童顏。五行全。四象不調停火候，間斷如閑。六天罡所指，玉出崑山。不動纖毫雲雨，頃刻須、直透三關。黃庭內，一陽來復，丹就片時間。
　　其二
　　道釋儒門，三教歸一，算來平等肩齊。道分天地，萬化總歸基。佛在靈山證果，六年後、雪嶺修持。儒門教，溫良恭儉，萬代帝王師。〔大〕道傳秘訣，佛流方便，忍辱慈悲。大成至聖，豈〔可〕辯高低。都是後學晚輩，分人我、說是談非。休爭氣，三尊一體，瞻仰共皈依。
　　其三
　　這炷名香，天然清秀，生於象帝之先。金爐焚處，裊裊起祥烟。不是沉檀乳降，亦不是、四和龍涎。括來獻，先賢後化，五祖大羅天。此香靈妙處，遍周法界，氣味真全。開人鼻竅，〔透〕入至通玄。願八荒四海，同霑至化，道氣綿綿。從今後，一人有慶，萬萬餘年。
　　其四
　　命似清風，性如朗月，瑩然獨見輝輝。靈光普照，何日不歸依。常在無明之處，任昇騰、斗轉星移。通真理，不無不有，動靜應神機。其間多少事，皆是方寸，或是或非。在人人運用，志見高低。悟者頭頭皆是，未明時、處處皆迷。修真士，觀天行道，功滿步雲歸。
　　其五
　　壽竹長青，壽松高聳，壽山壽水俱全。壽星壽夜，壽象現中天。壽祝長生不老，壽香一炷，寶鼎龍涎。壽童引，壽龜壽鶴，壽燭比金蓮。壽盤添壽果，壽桃初熟，壽滿三千。壽筵歌壽曲，壽酒與流連。壽從今去，福壽無邊。壽仁者，壽門高大，福壽永綿綿。
　　其六
　　辰出街頭，酉歸堂內，切須規矩隨
　　身。志誠香火，早晚去朝真。遍歷名山福地，不耿問、參訪高人。休誇逞，斷除人我，心地放教平。燒丹並煉藥，琴暮書畫，各有司存。應干請祈法術，都是謾勞神。且任隨緣乞化，省多
　　少、勞碌精神。團圞坐，齊同慈愛，異骨總成親。
　　其七
　　减飯除情，敵魔戰睡，聖賢學道根基。進人退己，用事契心機。遇境休生烟火，安閑處、性要無疑。爭知道，洪波跳出，卻還入希夷。罷貪財色酒氣，掣開利鎖，截斷嗔癡。完全性命，物外何為。悟徹元初色相，功成也、歸去來兮。乘丹鳳，蓬萊宮裹，獨步訪鍾離。
　　其八
　　稽首諸兄，略聽吾勸，化飯朝日隨緣。殘餘好惡，只要自心堅。飽後歸庵靜坐，無益語、閉口藏言。他人過，見如不見、方寸得安然。且休，尋玄妙，牢拴意馬，緊鎖心猿。〔要〕去除人我，滅火消烟。晝夜敵魔戰睡，常寂靜、調息綿綿。君知否，如斯妙用，子母自團圓。
　　其九
　　今日榮華，前生福善，悟來更好重修。百年光景，生滅水浮漚。販骨無休〔無〕歇，歡未盡、又遭愁愁。嗟人世，忙忙造業，幾箇肯抽頭。清閑，歸物外，逍遙獨步，身內閑搜。把汞鉛顛倒，性月如秋。直待功成行滿，超三界、永列仙儔。乘雲去，真容不朽，免再臥荒丘。
　　其十
　　清淨家風，如常合道，本來面目休迷。行住坐臥，何處不相隨。達理頭頭解脫，明心〔性〕、無作無為。君還悟，絲毫放過，畫餅不充飢。古今賢達者，伏無情慧劍，斬斷昏迷。把三尸趕退，六賊分離。雲散天心獨露，吐紅霞、烹鍊須彌。真功至，長生活計，能有幾人知。
　　十－
　　恬淡家風，寂寥活計，無為無作無言。行住坐臥，莫放馬猿顛。性有調和柔弱，觸來口、無火無煙。通真理，無情無慾，無罪亦無愆。諸公休外覓，天真一點，元在心間。被黑雲遮障，不計餘年。好用清風吹散，雲收處、露出青天。森羅見，一輪明月，光
　　耀照無邊。
　　十二
　　過去休思，未來莫想，見前一念俱忘。三心滅去，顯出法中王。便是生前面目，無形貌、獨露堂堂。玄玄理，四方真炁，鑽結聚中黃。閑閑，常內守，勝如塵世，苦海茫茫。任隨緣隨分，柔弱和光。漸漸輪迴路出，看看近、來到蓬莊。功成日，携雲獨步，朝見禮虛皇。
　　十三　　武當降筆　　辛天君
　　玉皇傳宣，搜求仙子，口口六百餘員。仙官仙位，補闕大羅天。勑下諸神採訪，隨方所、選覓高賢。三元日，書人功行，飛奏御爐前。全真門弟子，修功積行，專要心堅。猛降龍伏虎，煉汞烹鉛。一旦天書選舉，雲霄路、快著仙鞭。朝金闕、三清殿下，作
　　箇狀元仙。
　　十四
　　百歲光陰，渾如一夢，不覺過〔了〕春秋。憨癡愚昧，日夜為家憂。衣食前生注定，更何須、物外貪求。當思忖，深坑火院，終日箇如囚。諸公，聽我勸，兒孫福祿，莫與為牛。把恩情挫碎，物外精求，管甚紅輸西墜，儘教他、月出東頭。降心定，回頭是岸，咫尺到瀛洲。
　　十五
　　盡說烟消，皆言火滅，觸來總是無明。不知不覺，怎得離衆生。道本易行易曉，奈心迷、難曉難行。心魔障，未成大善，方寸不能營。同流，聽囑付，是非休辯，人我休爭。嘆行尸走骨，何辱何榮。急救自家性命，炁神和、清潔真形。靈靈語，蓬萊閬苑，三島是前程。
　　沁園春　　　　　呂洞賓#3
　　世事紛紛，似水東傾，甚時了期。嘆利名千古，爭馳虎豹，丘原一旦，總伴狐狸。刑棘叢中，桑榆影裹，亂塚堆堆知是誰。君知否，謾徒勞百載，空皺雙眉。爭如歸去來兮。放四大優游無所為。歸碧岩〔古〕 洞，完〔全〕性命，臨風對月，笑傲希夷。一曲弦歌，千鍾美酒，日月循環不老伊。童顏在，鎮龜齡鶴壽，罷唱黃雞。
　　其二
　　不喜輕裘，布衣芒履，任春與秋。〔縱〕傍人笑我，生涯□拙，塵寰碌碌，畢竟何求。物外蓬瀛，壺中方寸，論此宗風沒價酬。誰知道，無為快樂，不羨王侯。多謀轉使多愁。恰似吞他名利鈎。看日前些子昇沉事，把天機喪盡，不肯抽頭。蜂為花忙，蛾因燈逝，只恁迷前忘後憂。嗟身事，莊周蝶夢，蝶夢莊周。
　　其三
　　大道無名，大音希聲，大器晚成。笑迷人管見，不言便了，似鑽冰取火，紐石為繩。使盡精神，虛勞神用，緣木求魚甚日烹。愚癡輩，磨磚作鏡，怎覩光明。何須百計經營。守朴朴淳淳絕愛憎。澄虛心實腹，谷神不死，深根固蒂，久視長生。湛湛澄澄，先天先地，一炁寥寥混杳冥。希夷理，這一輪皎月，無缺無盈。
　　其四
　　瑞雪翻雲，長風舞浪，仙家畫圖。問城南老樹，如今在否，洛中強客，還再來無。獨上君山，渺觀磊石，八百里清波漾巨區。何曾錯，有荼中上竈，酒裹仙姑。終須度了肩吾。卻稽首終南眾老夫。自太平寺裹，題詩去後，東林沈宅，大醉歸歟。天上巡多，人間到少，更不向廬山索繪魚。相憐否，好借君黃鶴，上我清都。
　　其五　　　　　〔白玉蟾〕#4
　　黃鶴樓前，吹笛之時，先生朗吟。想劍光飛過，朝遊北海，墨籃放下，夜醉東林。鐺煮山川，粟藏世界，有明月清風如此心。呵呵笑，釀成白酒，散盡黃金。知音自有相尋。休踏碎葫蘆斫斷琴。唱白蘋紅寥，廬山日暮，西風落葉，渭水秋深。三入岳陽，再遊湓浦，一自悠悠直至今。桃源路，不妨來往，同與登臨。
　　其六
　　切勸學人，悟取靈臺，休得外求。這天機玄妙，□非容易，與君今日，細說根由。沒口婆婆，偏能言語，沒腳童兒擅蹴戲毬。真消息，見雲埋玉洞，月照金樓。有誰似我能修。把獅子擒來變作牛。向黃河浪裹，□翻筋斗，太陽宮裹，捉住獗猴。白雪花開，青雲子結，占得玄關第一籌。仙宮舍，跨驪龍歸去，永骯瀛洲。
　　其七
　　昨夜南京，今朝北嶽，倏焉忽然。遇洞中有酒，渴來好飲，君山作枕，醉後高眠。出入無邊，往來不定，半似癡呆半似顛。隨身處，有一襟風月，兩袖雲煙。人間漂蕩多年。又排辦東華第二筵。把玉樓推倒，種吾琪樹，黃河放淺，栽我金蓮。擊碎珊瑚，翻身蓬島，稽首虛皇御座前。無難事，功成八百，行滿三千。
　　其八
　　打破疑團，謝了空花，飲啄隨緣。有蒲團禪版，消磨白日，臨風對月，可度流年。携箇山童，拖條藜杖，閑趁松風影裹眠。從今後，袖金針玉線，頓鎖為煙。何須祖祖相傳。被渭水松風泄盡禪。〔在〕昔年會向，水中摸月，如今卻解，火裹生蓮。向上宗乘，別無玄妙。十百元來是一千。翻身處，見漚停巨海，雲散長天。
　　其九
　　瑞雪長空，布滿周天，〔天〕色似銀。況此物不論貧富，應無深遠，觸處皆均。片片不教塵污，落處冥冥不聽聲。江天靜，見天華宇宙，景物皆新。教人驀地歡欣。似一派銀河徹底清。聚時節如鋪囗玉，散來後，無踪無影無形。此是天機真造化，不比尋常假造成。陰消盡，待三陽數足，別換新春。
　　其十
　　自古賢愚，日月輪催，盡沉下泉。漢張陳義斷，口因名利，恣奢華後，破壞家園。墳廟江邊，漢陵原畔，勢盡還空皆亦然。英雄輩，盡道傍壞塚，衰草綿綿。嗚呼往事堪憐。染虛幻浮花逐逝川。又爭如省悟，塵勞愛趣，貧閑居素，保煉丹田。越過輪迴，超昇苦海，直上清凉般若船。逍遙岸，會玄妙雲路，同訪桃源。
　　十一
　　好無來由，名利區區，幾時盡頭。算榮華富貴，名高位顯，妻兒艷女，肯做持修。冷淡玄門，清虛妙道，苦澀難行孰意留。修行路，悟輪迴生死，有分仙流。除身外盡是閑愁。猛割斷冤情去便休。頂幀巾布素，隨綠度日，逍遙雲水，物外遨遊。閑裹尋閑，損之又損，火滅煙消絕外求。將歸去，這酆都路變，蓬島瀛洲。
　　十二
　　絕品龍團，製造幽微，建溪路賒。向南山採的，蟾酥烏血，和合北海，七寶靈芽。時遇陽春，收歸譎室，碾磨搗香塵膩水加。玉甌內，仗仙童手巧，烹出金花。奇茶堪獻仙家。但啜罷香生兩腋。僥倖趙州難遇，盧仝不見，苦中甘味，意與誰誇。滌盡凡心，洗開道眼，返老還童鬢似鴉。真奇瑞，願人人
　　解飲，同赴煙霞。
　　十三
　　自古神仙，隱跡終南，萬代流傳。□說經臺上，針活枯栢，鍊丹爐下，化女石泉。四皓商山，十老古洞，尹喜親聞道德篇。結庵處，有青牛擊相，白鹿昇天。栩聖古跡依然。雪樣三朝畫得全。有元真文澗，松陰一夢，鍾離悟道，跨鶴金仙。二祖披氈，甘河引度，傳受重陽七朵蓮。全真教，洞天福地，象帝之先。
　　十四
　　火院牽纏，夜去明來，早晚〔無〕休。今日不知明日事，忙忙劫劫，苦苦貪求。人似風燈，草頭珠露，俺見傷心珠淚流。不堅久，似石中迸火，水上浮漚。休休聞早回頭。把往日風流一筆勾。麤衣淡飯隨緣過，任傍人笑我，我又誰偢。限到頭來，不論貧富，着甚來由日夜愁。聞年少，把家緣棄了，海上雲遊。
　　十五
　　真一長存，太虛同體，妙門自開。既混元初判，兩儀布景，歸根復命，全藉靈臺。浩氣衝開，谷神混化，一點靈光空際來。凝神處，聽龍吟虎嘯，殺地風雷。奇哉妙道難猜。解點化愚迷成大材。〔就〕與君說破，分明狀似，蚌含淵月，秋兔懷胎。壯志男兒，當年高士，莫把身心惹世埃。功成後，便〔高〕登紫府，位列仙階。
　　十六
　　要做神仙，鍊丹工夫，亦有何難。向雷聲震處，□□□ □，玉爐火熾，土釜煙寒。姹女乘龍，金翁跨虎，片餉之間結大還。丹田裹，有白鵝一箇，飛入泥丸。河車運上崑山，全不動纖毫過此關。把龜蛇烏兔，生擒活捉，霎時雲雨，一點成丹。白雪漫天，黃芽滿地，服此刀圭永注顏。常溫養，使脫胎換骨，身在雲端。
　　十七
　　大智閑閑，放曠無拘，任其自然。寄雅懷幽興，松間石上，高歌沉醉，月下風前。玉女吹笙，金童舞袖，送我〔元〕炁入太玄。玄中理，盡浮沉浩浩，來去綿綿。奇哉異景難言。算別是人間一洞天。□立身敦厚，銷磨歲月，從他輕薄，海變桑田。神炁沖和，陰陽昇降，已占逍遙陸地仙。無煩惱，任開懷縱筆，注寫書篇。
　　十八　　　　　　馮尊師
　　曠劫威音，頓悟之時，不假外緣。任騰騰兀兀，天涯海角，閑雲野鶴，豈管流年。月下風前，逍遙自在，興則高歌困則眠。回頭處，落花飛絮，遠水輕烟。本來無說無傳。道乃〔是〕強名豈有禪。這桃紅柳緑，自然消息，何須扭捏，擊竹拈蓮。大相無形，真空非有，論甚纖毫與大千。石獅子，敢胡言貉語，說地談天。
　　十九
　　古往今來，一剎那間，又早百年。任石崇富貴，陳平貧賤，顏回短命，盜跖長年。南陌新阡，此郁舊塚，盡是許多愚共賢。全不見，金釵十二，珠履三千。只因不鍊還丹。箇箇道凡夫無宿緣。□庭前頑石，尚能聽法，城南老樹，猶解成仙。斗酒篇詩，張琴隻劍，
　　具結人問歡喜緣。人問我，如何是道，笑指青天。
　　燭影搖紅
　　金菊初開，玉蟾新滿昇天皎。重陽佳致始恢弘，圓鑑亭亭照。上界中央奮矯。桂花鮮、雲收八表。緑枝裊裊，素魄團團，於中奇妙。細藥繁英，洞天幽圃知多少。高臺深夜最堪觀，得遇圓明了。風動清香盤繞。爛銀霞、交光池沼。一叢霜氣，萬古冰輪，沖和誰曉。
　　臨江仙
　　達道逍遙無事客，狂歌度日欣欣。孤然一性朗然真。清如三島月，閑似九霄雲。語話參差絕世夢，心頭不掛微塵。四時遊翫百花親。壺中天不夜，物外景長春。
　　鶯啼序#5 　　　　呂洞賓
　　三峰路險，雪滿空崖，瑞祥煙霧起。澗畔聽，龍吟虎嘯，電閃星輝，迸出紅光，鬼神驚避。鉛凝汞結，爐中養就，丹點瓦礫。成至寶，愚人餐一粒。延年紀。那堪更有，神珠萬顆，流霞晃耀，遍穿宮裹。
　　嗚鶴餘音卷之三竟
　　#1此首詞牌應為『沁園春』。原本作『滿庭芳』，有誤。
　　#2此詞原未署名。詞又見《悟真篇》，是張伯端撰。
　　#3此詞見《磻溪集》，應為丘長春撰。原本題名有誤。
　　#4原缺署名，《全宋詞》題作葛長庚。
　　#5此詞牌有誤，不合詞譜。
　　嗚鶴餘音卷之四
　　仙遊山道士彭致中集
　　蘇幕遮　　　　　　馬丹陽
　　上丹田，玄空路。玉鎖金闕，八卦珠簾庫。左有青龍，右有白虎。碧服胡僧，便是三清土。虎伏龍，龍伏虎。戰退三尸，贏得河車路。意馬心猿牢拴住，運上崑崙，透入泥丸去。
　　其二
　　中丹田，多玄妙。聚寶池中，五色霞光照。姹女嬰兒盡歡笑。鍊就金丹，價值千千兆。服一粒，馨香妙。換骨抽胎，萬病消除了。返老還童年又少。快樂逍遙，倚定岩溪曉。
　　其三
　　下丹田，明仙道。有箇牛兒，不喫尋常草。玉液華池滋味好。白雪黃芽，喂得牛兒飽。金龍頭，銀纏繳。瑩潔無塵，遍地如雪罩。擺尾搖頭噉聲叫。過海穿江，直上蓬萊島。
　　其四
　　朗然子精氣神，須保愛。一粒金丹，每在街頭賣。四十年來無人買。鬧花叢裹，還了鴛鴦債。九三爻，地天泰。離上金烏，飛入銀蟾界。百尺竿頭做一解。這些工夫，任使傍人賽。
　　其五
　　嘆人身，如傀儡。五彩粧成，盡是虛瞞昧。叉手棚頭談今古。相呼相喚，空向人前舞。出來時，如風雨。氣斷之時，七魄三魂去。饒你棚前搥畫鼓。喚不回頭，終沒回來路。
　　〔南曲〕生查子#1
　　夜來忽覬一場希，乍見幾箇燈蛾兒堪人嗟呀。愛慾貪嗔不肯捨，錯認燈光隨高隨下。火焰跟前百般顛耍，十分燒着全然不怕。直待燈盞內做箇焦巴，這回休也。休也休也。奉勸你諸公略聽予勸，休似燈蛾兒心生愛戀。戀着恩愛老了面。面皺髮白，腰曲頭低，耳聾眼暗。覓箇回轉，把往日風流一刀兩斷。聞身康健，早做箇惺惺灑灑漢。猛跳出凡籠，便是一箇了辦。
　　解冤結#2　　　　　丘長春
　　北方一日，南方一日，共東西、四方交日。夢寐沉沉，〔宜〕往來、遊行消日。待他年、道心開日。百年短景，都來幾日。暗推排、今朝明日。不覺推排，到聖賢、佳音來日。洞天開、是吾歸日。
　　其二
　　山河已定，干戈不起，太平時、八方和氣。齋醮頻修，盛報答、虛空天地。謝洪恩、暗中慈惠。千年一遇，神仙出世。幸遭逢、莫生輕易。供養精嚴，但一歲、勝如一歲。遇良辰、大家沉醉。
　　喜遷鶯
　　死生都怕。這輪迴販骨，如何得罷。不悟真常，強生枝節，性命了達不下。有中不解，無中無裹，難明真假。離萬法。這本來一點，何處安劄。敢問些兒話。修真養性，如何憑執把。甚是明心，甚為見性，甚是萬緣不掛。甚為明月清風，甚是玲瓏脫灑。了真法。告師父慈悲，提携點化。
　　其二
　　死生不怕。仗剛風一掃，般般都罷。獨露真常，不生枝節，性命亦無高下。亦無內外，其中就裹，元無真假。明萬法。這真如一點，不須安劄。悟得無生話。無作無為，大道無執把。六二明心，時時見性，只此萬緣不掛。處處明月清風，端的玲瓏脫灑。了真法。真空自在，不生不化。
　　爇心香#3　　　　〔邱長春〕
　　大道無形，方寸何憑。在人人、智見高明。能降衆欲，解斷群情。作鬧中之閑，忙中靜，濁中清。情態如嬰，懷抱如冰。自朦朧、覺〔破〕前程。吾言致祝，君耳深聽。下十分功，十分志，十分誠。
　　其二
　　情慾消忘，脫了根塵。樂虛〔無〕、恬淡崇真。形如野鶴，性似孤雲。到處為家，風為伴，月為鄰。住世無心，異俗超群。握玄機、哩囉哩□。□省一點，顏貌常新。得至真功，全真行，侍真君。
　　昭君怨
　　坐後談禪說道，起後不依些少。心口自尋思，好呆癡。日用機關千萬，何曾滅了一件。欲望做神仙，好難天。
　　其二
　　學－道須憑一志，無志難逃生死。對境志如山，自然安。萬法不離清淨，性定方能得命。會得這玄空，道必通。
　　霜天曉角
　　浮生碌碌。盡飄流世慾。空恁苦爭活計，被情愛海沒。謾儔機狡，夢中競利祿。縱有百般榮貴，誰念光陰迅速。
　　其二
　　世事促促。莫勞心役役。棄塵早歸林下，蓋箇低低茅屋。映窗疏竹，灑灑風生玉。萬疊青山為友，那管桑田翻覆。
　　促拍滿路花#4　　　〔呂洞賓〕
　　西風吹渭水，落葉滿長安。忙忙塵世裹，獨自清閑。自然爐鼎，虎繞與龍蟠。九轉丹砂就，一粒刀圭，餌為陸地神仙刁便萬釘、寶帶貂蟬。富貴欲薰天。黃糧猶未熟，夢驚殘。是非海裹，真道立身難。拂袖江南去，白蘋紅寥，再遊湓浦廬山。
　　驀山溪
　　不如歸去，作箇清閑漢。著甚來由，惹別人、三長兩短。天公許大，何處不容身，且謾著，有生涯，試待尋思看。鑑湖裹面，淺山林畔。住箇小庵兒，且隨分、麤衣淡飯。嘲風詠月，蕭散過平生，塵世事，盡如麻，我也誰能管。
　　浪淘沙
　　脩竹間青松，翠影重重。道家樓閣白雲中。隔岸紅塵飛不到，水浸寒空。此景與譙同，洞口仙翁。素琴彈罷倒金鍾。笑傲煙霞無一事，明月清風。
　　其二
　　一箇主人翁，一住在靈宮。無形無影亦無蹤。鐵眼銅睛觀不見，體似虛空。出入不通風，天地難籠。被吾擒在藥爐中。運起周天三昧火，煅鍊真容。
　　其三#5　　　　〔呂洞賓〕
　　我有屋三間，住在深山。四無墻壁海遮欄。萬象森羅為斗拱，瓦是青天。不漏數十年，也是前緣。一朝功行滿三千。降得活龍伏得虎，方表神仙。
　　永遇樂
　　忙裹偷閑，鬧中取靜，利名休競。有限光陰，無涯塵事，貪愛何時盡。無情烏兔，催人早老，暗裹換了緑鬢。此形骸、假合幻化，算來有甚憑準。隨緣度日，和光同塵，惹甚閑愁閑悶。富貴由天，榮華是命，休更勞方寸。心中無事，眼前清淨，俱是快活時景。你若待、般般稱意，耐心且等。
　　跨金鸞　　　　　牛真人
　　錦堂春，璚仙朝列璚筵。遇良辰、名香共爇，吐氤氳、瑞藹祥煙。慶三真、重陽五祖，願當今、聖主遐延。昔有軒轅。駕龍騰飛，上朝玉帝自爭先。恁時萬聖齊會，宴賞共留連。簫詔美，金童捧盞，玉女傳宣。觀神宮、仙苑異景，降鸞鳳、鶴舞翩翩。仙童報，蟠桃正結，丹桂初圓。萬載金龜，千秋玉兔，老人星見，慶這些事，洞天佳景，還也勝塵緣。無來去，天地同壽，日月齊年。
　　踏莎行
　　一領布袍，一床紙被。葫蘆拄杖為行李。三盃兩盞樂天真，誰能與你爭閑氣。滿眼蒼生，爭名奪利。朝朝只要巴家計。教他喫箇土饅頭，方知裹面滋味。
　　暍馬一枝花
　　雨過山花綻。霧歛雲收天漢。清閑幽雅處遊翫。古洞巖前，時把金丹鍊。不愛乘肥馬，富貴榮華，是非都不管。獨坐茅齋看古傳。把道經時轉。橫琴膝上撫，鶴來見。紫綬金章，是則是，官高顯。五更忙上馬，爭如我仙家，日午柴門猶掩。
　　探春令
　　草堂三鼓夢遊仙，到蓬壺閬苑。正白雲滿地無人掃，信幽圃，香風旋。
　　群真朝列黃金殿，醉流霞璚宴。頓覺來一片清凉意，似明月，山頭見。
　　黃鶴洞仙（帶暍馬）　　　馬丹陽
　　終日駕鹽車。鞭棒時時打。自數精神久屈沉，如病馬。怎得優游也。
　　伯樂祖師來，見後頻嗟呀。巧計多方贖了身，得志馬。須報師恩也。
　　無夢令二首
　　猛悟百年彈指，淚似迸珠不止。急解死生憂，管甚石中火起。石中火起，一任停喪在地。
　　學道非難非易，怎敢已而不已。專下死工夫，悟得長生活計。長生活計，收拾精光神氣。
　　柳梢青
　　布袍草履歷天涯，朝市與雲霞。隨分有些活計，杖挑周易南華。客來問我浮世事，無言指落華。鍊就水雲情性，腳踏到處為家。
　　一剪梅
　　麤布寬衣下領袍。一襟瀟灑，兩袖飄飄。水雲活計伴漁樵。過得今宵，莫問來朝。九節蒼龍仗一條。仙經數卷，肩上橫挑。腰間懸箇小丹瓢。行也逍遙，坐也逍遙。
　　醉桃源                
　　本來無說本無言。澄寂湛然。湛然常寂炁神全。希內自觀玄。玄中妙，妙中玄。無相貌，莫團圓。往來去，怎遮攔。清風明月前。
　　女冠子　　　　　　馬丹陽
　　人命無常，看青雲、雨過山水。韶華盡過了，百年如夢，有似希夷。忘情絕愛念，好把意馬心猿牢擊。綿綿密密。有似出息，常不保入息。十年一似修真理。做神仙、萬無一失。門生莫生疑。若有纖毫虛謬，馬風罰作陰山為鬼。心行常不昧。遍十方、觀照天地。累成功行，自有金童來認你。
　　玉交枝
　　我已叮嚀勸。展手心休倦。後巷前街，茶坊酒肆且遍。繞巡門，散喏好降心，與修行方便。一志休回轉。趁了今生願。神氣沖和，陰陽昇降，虎龍爭腳，迸金燦爛。繞丹田，看真人出現。
　　歸朝歡
　　天地初分何處寄。父母無生名甚字。須將這箇要分明，推窮此理寧論是。細細傳不二，亦能整究從前事。往來頻，不知迷迷，甚日得言賜。忽爾真靈前面至。認得無形觀喜示。惺惺覷着甚端嚴，輝輝返照通容易#6。見時惟覓妙玄微，雅深中透出圓光，五般顏釆，復本總祥瑞。
　　六么令　　　　　王重陽
　　真清真靜，便是虎和龍。澄澄湛湛，嬰兒姹女自昇騰。寂默刀圭根本，齋戒換西東。時中十二，常常覺照，內調神氣玉爐功。何須尋枝摘葉，豈論語丹經。假餘玄妙－知懶墮、亦成空。滅睡忘言除慾，飲膳少豐融。外係疏嗇，人情薄淡，念頭打破漸幽通。
　　賀新凉#7　　　　陳益之
　　滿酌開懷酒。算人生、不如意事，十常八九。造化小兒真廝戲，到了翻前覆後。謾只向、塵中奔走。多滿時賢口。
　　紅芍藥　　　　　王通叟
　　人生百歲，七十稀少。更除十年孩童小。又十年昏老。都五十載，一半被睡魔分了。那二十五載之中，寧無些箇煩惱。子細思量好，追歡及早。遇酒追朋笑傲，任玉山摧倒。沉醉且沉醉，人生似露垂芳草。幸新來有酒如澠，結千秋歌笑。
　　宣靖三臺　　化丹陽　　王重陽
　　有限形軀，無涯火院，剎那催促光陰。想人生、有似當風燭，整日家、晝忙夜驚。有等愚迷，千思萬想，家緣逼迫渾沉。愛子憐妻，被冤家、繫纜縈身。猛悟迴頭，名韁割斷，恩山推倒重重。將愛海跳出，清閑樂道逍遙，半張紙，一張琴。榻安眠，牢拴意馬，莫教國亂身心。慧劍揮時，斬群魔、萬神自寧。二炁相交，龍奔虎走，金烏玉兔相迎。入玉爐、金鼎丹砂，煉陽神、出朝玉京。此箇家風，冰清玉潔，點頭多謝知音。欲要成雙全後，價值千金。
　　太常引　　　　　譚真人
　　非僧非俗亦非仙。茅屋兩三椽。白石與清泉。更誰問、桃源洞天。
　　一爐寶篆，一甌春雪，澆灌淨三田。閑想谷神篇。不覺松枝月圓。
　　其二
　　光陰迅速不停留。春去又還秋。展破皺眉頭。且唱和、仙歌散憂。
　　百年短景，爭名競利，圖恁惹閑愁。休恁苦貪求。但得過、隨緣便休。
　　其三
　　百年勳業鏡中看。嘆行路古來難。風雨換朱顏。更誰管、安仁鬢斑。
　　掀天聲價，凌雲氣勢，短夢破槐安。回首問青山。放一片、孤雲自閑。
　　青玉案
　　無為大道人難曉。只為工夫少。猛悟迴光常返照。三田之內，六府之中，塵垢頻頻掃。諸緣斷處清懷抱。一點虛靈自耀。認得玄元清靜道。百關調暢，一性圓明，得出遊仙島。
　　其二#８　　　　〔邱長春〕
　　一從東別長安道。西住蟠溪廟。漸扣南山雲寂渺。茅庵冷淡，土寵瀟灑，官府何曾到。夜深陌上行人悄。忽聽巖前子規叫。〔切切松梢啼到曉〕。聲聲相勸，不如歸去，爭奈工夫少。
　　賀聖朝
　　草堂初寐，青衣扃戶，丹頂歸巢。抱瑤琴，高枕夢遊仙島，待閑訪三茅。
　　中宵睡覺，聲如鳴珮，竹被風敲。隔疏林，斜望斷雲飛，正月上松梢。
　　解佩令
　　一生懞懂，世事不曉。喫茶飯、不知飢飽。坐處生根，立一似、頑石當道。任傍人、笑我虛矯。文藝不解，豈知典教。說修行、無口分剖。面上塵埃，髮鬍鬆、身披納襖。永長生、浩劫不老。
　　粉蝶兒
　　欲識還丹，認取自家宗祖。便不計、當初來處。是誰人，椿胎骨，誰人捏塑捉住。這一靈性，元來是，鉛結聚。既已為人，要了自家龍虎。便不會、卻擒捉住。把金丹一粒，吞來入腹。恁時免得，輪迴受苦。
　　武陵春
　　物物般般都放下，熟境目然休。忙裹偷閑鬧處收，不挂一絲頭。動靜不拘無動靜，法界莫能歸境丘。逍遙物外，遊性似水晶毬。
　　拾菜娘　　　　　邱長春
　　一片頑心要似飛。引入千古不思歸。幸遇明師因曉了，肯教熟境再相隨。你待東時我卻西。我今省悟即從伊。萬劫輪迴皆為汝，百般魔障更因誰。
　　二郎神
　　小張歌，也好把、繁華勘破。速認元初真面目，把意馬心猿牢鎖。百歲光陰能有幾，也不可虛過。耳卻聽囑付，仙風道骨，莫向紅塵埋墮。省呵。把師父親言記着。你原是蓬萊洞裹仙，為思凡、人間淪落。速整仙胎歸上會，莫荏苒、俗情繫縛。自思忖，假饒積玉堆金，終久幻化如何。
　　青梅引
　　我笑迷人，不信乖劣。癡心戀，貪名利縈擊。落魄狂遊，每將術藝養道，用安身己。道知和息。藜杖藥瓢，蓑衣蠻笠。縱大地有滿地真珠，那的直甚閑氣。無限峰巒聳翠。略撰箇茅庵，用做棲心，幸有靈苗裔。更兼泉水。飢渴自然無礙。獨坐深山裹。悶看乾坤間隔，望落落如曉星之勢。再遇何年，駕雲朝上帝。
　　玉胡蝶
　　捉住玉山赤鳳，神舟同泛，激浪漂浮。便使烏龜開口，出頭喜謨，吸洪濤、枯乾北海，使巨波、澆灌西湖。自舒敷。水紋花面，此日是金鋪。光珠。盈盈照耀，恰如明月，晃晃方隅。普徧騰輝，盡成霞彩環紆。見圓珠、深深漸見，結寶丹、空外超踰。得臨大羅天上，永永惺甦。
　　玉液泉
　　這消息，幾人知，獨我全真好。大悟來，心地清凉，便分曉。本來面目常照。最玄妙。金關開，玉戶閉，來往通關竅。遍三田，覺上下和沖，降銀雪，黃芽遍生芝草。姹嬰舞跳。透引動、龍吟虎嘯。般運在，斡旋中，坎離顛倒。龜蛇戰鬭，水火抽添，爐內燒丹，結就明珠晃耀。玉皇深恩宣詔。祥雲攢罩。恁時穩跨青鸞，歸蓬島。
　　鍊丹砂（浪淘沙）　　馬丹陽
　　行道要心堅，密護丹田。調和真息永綿綿。十二時中常若見，休要塵牽。訣要避諠譁，靜處安然。須通語默默言傳。神秀丹成行滿，得去朝元。
　　點絳層#9　　　　桓真人
　　小小瓢兒，生得天然詫□□。身矬矮。瓢兒元有口，難開解。認得乾坤，此理誰能解。腰間帶。道人偏愛。不換金魚袋。
　　其二
　　堪嗟人人，波波劫劫貪名利。何時已。眼光落地，到此纔方悔。雖有兒孫，要替應難替。思下淚。這場滋味，認着心先碎。
　　其三　　　　　邱長春
　　昨夜醺醺，醉中似覺乘丹鳳。笙歌共。四天飛縱，悟入桃源洞。正向深溪，閑把明珠弄。□晨動。一聲風送，驚斷遊仙夢。
　　嗚鶴徐音卷之四
　　#1此首應為散曲，雙調。
　　#2以下兩詞均見《磻溪集》。詞牌本名『解佩令』。
　　#3此詞亦見《磻溪集》。詞牌本名『行香子』 。
　　#4#5 此詞原缺署名。《全唐詩》題名『呂嵓』。
　　#6此句下疑有脫漏。
　　#7此詞僅殘存半闕。
　　#８ 此詞又見《磻溪集》。詞牌又名『青蓮池上客』。
　　#9此詞又見張繼先《虛靖詞》。
　　嗚鶴餘音卷之五
　　仙遊山道士彭致中集
　　滿路花巖　　　　鍾離
　　四大元無我，五蘊本來空。休爭人與我，逞英雄。貴賤賢愚，到了夢魂中。百年親眷屬，電裹紅光，早宜各自牢籠。勸君勤修煉，常照主人公。來時無一物，去時空。人生有限，貪愛轉無窮。不如隨分過，一點靈光，自然明月清風。
　　江神子　　　　　呂洞賓
　　人生七十古來稀。嘆愚迷，不修持。光陰有限，成敗是和非。蓋世功名都占取，空贏得，業相隨。暫時花酒氣財迷。得便宜，落便宜。暗裹朱顏，漸改氣神虧。陽少陰多染□患，命盡也，更推誰。
　　曲江秋
　　如何是道。這一點，古今尋求顛倒。人人有分，箇箇不虧少。皆因動念錯，染着處、便生煩惱。若也般般放下，有何微奧。隨分隨緣且過，究本來面目，直須分曉。寒爐冷竈，對虎龍吟嘯。目前便是了。更不向、外邊尋討。不問神仙與佛，共同覺照。
　　梅花引　　　　　邱長春
　　行不勞，坐不倦。任行任坐隨吾便。曉風輕，暮天晴。逍遙大道，南溪上下平。溪東幸獲忘形〔友〕，皎月時斟消夜〔酒〕。酒盃停，月華清。披襟散髮，欣欣唱道情。
　　上昇花　　　　　吳真人
　　緊鎖心猿，悟光陰塵世，百年遄速。下手頓修，元本真靈，此日要住行屋。居家坑塹，先須跳將身已，使令孤宿。靜無觸。氣財色酒，一齊須逐。
　　俗景般般絕慾。更捨盡爺娘，共妻骨肉。自在逍遙，落魄清閑，認取裹頭金玉。璚英蘂，花心動，放香味、滿空馥郁。異光簇。祥光燦爛，結成仙曲。
　　步蟾宮　　　　　呂洞賓
　　坎離震兌并子午。須識取、自家宗祖。地雷響、震動山頭雨。漸澆灌、黃芽出土。捉得金晶牢閉固。煉甲庚、要降龍虎。有人問道阿誰傳，但說道、先生姓呂。
　　雙雙燕　　　　　邱長春
　　春煙淡蕩，青山媚，行雲亂飄空界。花光石潤，秀出洞天奇怪。戶牖平高萬丈，盡耳目、臨風一快。多生浩劫塵情，曠朗渾無仙界#1。堪愛。逍遙自在。疏枷鎖，拋離業根冤債。風鄰耳伴，道合水晶天籟。無限崢嶸勝景，盡賜與、山堂教賣。千乘寶珠，酬價問君誰解。
　　無愁可解　　　　　三于真人
　　古往今來，多憂少喜，淳化太平難值。幸逢聖賢出世。布道德、談羅天地。上界真人權下世。御萬國、不勞神器。中外偃武修文，敬賢尚德，致清平瑞。何以上答天恩，佳時念、因循等閑虛費。要先崇儉約，務飽暖、不貪名利。向玄門求奧祕。戒嗜慾、保安和氣。更心上，物物頭頭放下，乃得免人間累。
　　木蘭花慢
　　本輕清體妙，湛然獨與天遊。為透入凡胎，五行圈園，四大拘囚。窮年執迷不悟，認聲色虛幻故延留。元舊仙鄉道域，咫尺天地迢遙。欲求返本還元，誠只在自心頭。但默默精思，時時探索，必取功收。虛空忽然粉碎，
　　盡來生、業障一齊休。振袂蓬萊閬苑，不愁弱水無舟。
　　自樂#2 
　　醉時節，就把青山靠。醒來時，興取瑤琴操。操的是、鶴嗚九皐。水色清，山色近，迥然閒自樂。俺也一如歸閬苑，登蓬島。且恁底、寄跡人間，與造化、同遊太虛，保養得、形神俱妙。
　　上平西
　　這無常，兩箇字，最難防。要來時、無處潛藏。不論老幼，不管貧富與賢良。不管妻子與兒郎，怎戀爺娘。
　　身居土血逐水氣，隨風魂魄遊颺。細看來、怎不情傷。休貪火院，早早修取上天堂。三千功滿赴蓬島，永在仙鄉。
　　其二
　　引清風，邀明月，去來兮。省多少、閑是閑非。臨山近水，近些松竹向些梅。小院活計沒多般，詩酒琴棋。
　　無縈擊，無煩惱，無別離。待改變、一味愚癡。蠅頭蝸角得失，何所更何為。不如聞早樂真機，高臥雲梯。
　　鳳棲梧#3　　　〔邱長春〕
　　日月循環無定止。春去秋來，多少榮枯事。五帝三皇千百禩，一興一廢常如此。死去生來生復死。輪迴變化，□□何時已。不到無心休歇地，不能清靜超於彼。
　　其二　　　　　〔白玉蟾〕
　　緑暗紅稀春已暮。燕子銜泥，飛入垂楊處。柳絮欲停風不住，杜鵑聲裹山無數。竹杖芒鞋無定據。好的林泉，信腳隨征馭。卻此心生幾許，一川風月那為主。
　　其三　　　　　〔丘長春〕
　　西轉金烏朝玉帝。東望銀蟾，皓色籠青桂。漸扣南華排菊會，滿斟北海醺醺醉。醉倒終南山色裹，山色清高，夜色無雲蔽。一烏不嗚風又細，月明如晝天如水。
　　其四
　　孤僻巉巖清浄界。鑿玉安身，抱道忘知解。道友相看唯莫怪，貧寒守拙無相待。富貴功名堪倚賴。多是多非，漸歛多成敗。肉食馨香終不耐，簞瓢寂淡常安泰。
　　其五
　　得好休來休便是。贏取逍遙，兔把身心使。多少聰明英烈士，忙忙虛負平生志。造物推移無定止。昨日歌歡，今日愁還至。今日不知明日事，區區著甚勞神思。
　　其六
　　今日思量當日故。知我前程，迢遞時難度。福又不延天不助，匆匆要去無門路。走骨行尸今已悟。魂夢悠悠，且向磻溪住。奉謝街坊豪傑戶，時時念我頻相顧。
　　行香子#4
　　一箇蒼蠅，飛入腥盆。顧甜時，直入中心去，忘了抬身。沾其足，沾其翅，喪其形。我好嗟吁，怎不動心。甜中有苦，福內灾生。既知滋味，便好抽身。你好不惺惺，不伶俐，一箇大蒼蠅。
　　虞美人#5
　　〔王重陽〕重陽飲〔水〕知多少，因此通玄妙。布麻衲襖布青巾。好模好樣，真箇好
　　精神。不須鏡子前來照，萬事心頭了。夢中識破夢中身。便是逍遙，達彼岸頭人。
　　枕屏子
　　涉歷名山，巖巒盡皆遊過。上高坡，登峻嶺，勞神怎麼。道在身，心着物，交加相趓。終不失、本來這箇。
　　白日同行，晚來同眠同臥。到天明，相逐定，同行共坐。驀然地，忽然間，分明識破。元來是大哥。
　　卜算子　辭世　　孫仙姑
　　握固披衣候，水火頻交媾。萬道霞光海底生，一幢三關透。仙樂頻頻奏，常飲醍醐酒。妙藥都來頃刻間，九轉金丹就。
　　喜遷鶯　　　　　　邱長春
　　要離生滅。把舊習般般，從頭磨徹。愛慾千重，身心百鍊，鍊出寸心如鐵。放交六神，和暢不動，三尸顛蹶。事猛烈。仗虛空一片，無情分別。
　　關結。除縲紲。方遇至人，金口傳微訣。頓覺靈風，吹開魔障，形似木雕泥捏。既得性珠，天寶勘破，春花秋月。恁時節。鬼難呼；唯有神仙提挈。
　　其二
　　厭離塵垢。便志樂虛閑，清淨為友。劍掛寒光，兵安雲將，戰勝五行之寇。收得洞玄靈寶，跳出陰陽之殼。大丹就。鍊摘騎日月，摩挲星斗。
　　英秀。超前後。隨應萬機，明顯神通手。鐵板門庭，金針玉線，到處七穿八透。引出錦麒獅子，振水禽山獸。速回首。向碧霞堆裹，高眠清晝。
　　其三
　　莫尋玄妙。我分明說破，修行關竅。戰睡敵魔，忘情絕念，此是聖賢正教。飲食則定除疑，每日勤修覺照。莫差了。待無眠無睡，心方合道。
　　別有玄和妙，鍊氣成神，自有金光罩。五氣朝元，三花聚頂，水火運行顛倒。九陽結就還丹，射透靈臺八表。功行了。向長生路上，閑遊三島。
　　其四
　　欲調真息。論根源參到，生前實際。氣是心兮，神為氣主，心動神氣分離。心寧子母相抱，意定自成真液。
　　莫錯識。這內調息，非干扭捏，不曉胎元理。開目和鼻指，靈龜蛇戲。祖道家風，迴光返照，呼吸自歸根蔕。清風瞥然透戶，水火剎那既濟。至此理。要真常咫尺，三生佛出世。
　　其五
　　返觀塵世。便擺脫羈摩，逍遙能幾。短褐綸巾，斑笻焦尾，便是自家歸計。箇人問為何隱，遙指松蘿蒼翠。碧霞裹。有洞庭猿鶴，交朋知己。
　　無比。清閑貴。高枕老莊，不尚公侯位。水袴山鞋，煙蓑月笛，別是一般風味。安得這些消息，自古神仙綱紀。遂吾志。任桑田改變，浮生興廢。
　　其六
　　萬緣多暇。便杖屨閑遊，田園鄰舍。雨笠風巾，鶉衣鶴骨，韜晦翠微峰下。眼底世情群擾，方外天機獨霸。德風化。樂清虛恬淡，無為華夏。
　　幽雅。雲鶴駕。歸去故園，鶯燕吟王謝。水石清華，巖壑深遠，高邁軟紅車馬。千古是非成敗，一枕煙霞溪野。妙哉也。這生涯欲賣，誰能酬價。
　　其七
　　利名拋卻。入廣莫鄉閭，委蛇盤礴。水曲山限，煙村雲屋，隨分葛衣藜藿。任他玉堂軒冕，爭似茅廬丘壑。志寥廓。向東籬消遣，西園吟酌。
　　綿邈。無為作。不遇箇人，何處談玄略。書笈琴囊，石壇瓦鼎，此外並無真樂。幽雅澹然風範，端的憑誰光爍。自消索。有一溪松月，千年猿鶴。
　　其八
　　頓消緣慮。覺夢蝶勞生，鶉居蓬戶。飯蟻醯雞，塵衫風帽，贏得百年虛度。利如斷霞殘照，名若落花飛絮。豈堅固。似風中秉燭，枝頭垂露。
　　誰悟。獨歸去。收拾水雲、高臥曹溪路。竹外流泉，籬邊叢菊，粒點野棠閑趣。五柳檻前吟醉，一笑人間今古。欲分付。歎煙波渺渺，知音何處。
　　水龍吟
　　玉爐百和發虔心，信香一炷，氤氳）繚繞。來往盤旋，結成華蓋。報天地。恩覆載。報日月照臨之德，報國王水土，豐榮快樂，報父母恩憐愛。上謝祖師聖教，丹陽師父傳派。紅塵普度，全真大教，丘王長在。太古居寧海。共三人暗合法界。願皇王萬歲，千秋臣宰，請門人拜。
　　其二#6　　　　〔邱長春〕
　　算來浮世忙忙，競爭嗜慾閑煩惱。六朝五霸，三分七國，東〔征〕西討。武略今何在，空悽愴，野花芳草。嘆深謀遠慮，雄心壯氣，無光彩，盡灰槁。歷遍長安〔古道〕。問郊墟、百年遺老。唐朝漢苑，秦宮周墻，明明芳草#7。見。故址留連，故人消散，莫通音耗。念朝生暮死，天長地久，是誰能保。
　　其三
　　〔夜晴〕寥廓初寒，淡天瑩徹瑠璃翠。無陰樹下，長安樓上，月明風細。百禍潛消，萬家同賞，一般清味。見金。星朗朗，銀河耿耿，交光集，滿天地。
　　流轉碧空如水。任縱橫、略無凝滯。衝山拍海，傾光騰透，綿綿吐瑞。達了從玆，寶瓶堅固，玉漿時泥。把衷情欲訴，何人會得，且陶陶醉。
　　其四
　　昊天空闊初晴，氣迴觀物欣欣茂。亭〔臺〕俯仰，山川高下，裝成錦繡。碧洞清泉，響聞迢遞，一聲長溜。更時時注目，悠悠遠看，青峰上，白雲奏。無限靈禽異獸。慰悶心、不辭柴瘦。含風翠栢，雙崖爭長，千株競秀。耀日丹臺，四時為伴，百年隨壽。任寒來暑往，星移物換，得高眠白晝。
　　其五
　　混元南嶽初開，瑞雲透出崑崙表。星移電轉，陰昇陽降，紅光縹緲。鶴舞鸞翔，看烏龜、共赤龍蟠繞。盡鴻濛一氣，烹成造化，神仙道，片時了。雲散十方三島。洞天深、月明風裊。此時占得，長生門戶，遐齡體調。吟詠從他，海變山移，石枯松老，伴煙霞獨向，是非境外，卻恨知音少。
　　其六
　　本自出家離塵世，更不貪人間華一麗。蓬頭垢面，終朝獨坐，內修活計。古廟窖寵裹，任他紅輪西墜。向無中認有，知白守黑，綿綿地，默調息。
　　心上別無縈擊。有腋袋、拄杖相隨。草鞋短襦，精賺赤腿，羊皮遮體。飢後巡門乞。飽來唱、哩□囉哩。任傍人笑我，呆癡懶漢，有誰人識。
　　瑞鶴仙
　　百年如夢蝶。嘆古往今來，多少豪傑。圖王霸業。謾得漁樵，一場閑說。秦宮漢闕。今只有、狐蹤兔穴。想榮華、秉燭當風，富貴似湯澆雪。
　　省也。損身薄利害己，虛名卻如吳越。隨緣養拙。柴門掩，是非絕。向午窗容膝，小溪垂釣，坐對雲山萬疊。夜橫琴、伴我知音，碧天皓月。
　　鬭鵪鶉
　　木馬嘶風，我之不然。石人點頭，啞子會言。碧眼胡僧，沒手指天，。畫一圈。無所傳。任意咆哮，如瓶瀉泉。枉費工夫，去磨砌磚。安用機關。奪勝爭先。戈甲俱寧，太平四邊。不參禪。不問仙。一味醍醐，我知自然。
　　不移一步到西天。木人把住，鐵牛便牽。火裹生蓮。玄之又玄。雲霧歛，月正圓。石女停機，金針線穿。謝三郎，許我釣魚船。帶甲金鱗，紅錦更鮮。不出波瀾。浮沉自然。自喜歡。便忘筌。這些消息，誰敢亂傳。
　　夢遊仙　　　　　　邱長春
　　夢遊仙。分明曾過九重天。浩氣清英，素雲縹緲貫無邊。森然似朝元。金童玉女下傳宣。當時萬聖齊會，大光明罩紫金蓮。群仙謠唱，諸天歡樂，盡皆得意忘言。流霞泛飲，蟠桃賜宴，次第留連。皆秉道德威權。神通自在，劫劫未能遷。冲虛妙，昊天罔極，象帝之先。透重玄。命駕恍惚，神遊擲火，萬里迴旋。四維上下，八表縱橫，鸞鶴不用揮鞭。應念隨時到了，無障礙、自有根源。看盡清都絳闕，邁瀛洲紫府筆難傳。瑤臺閬苑花前。瑞雲時映，百和香風散。四時不夜長春煖，處處覺閑。想因緣，是一點功圓。混太虛，浩劫永綿綿。任閻浮地，山摧洞府，海變桑田。
　　錦堂春
　　話衷腸。悟南柯、一夢黃根。破繁華、雲寵布素，認宗派、返照迴光。憑慧劍、揮開愛網，橫藜杖、擊碎塵寰。那裹相逢，峨媚山下，韜光速迸，東華山旁。林泉隱，南辰北斗，日月袖中藏。朱顏久，天崩地塌，真性如常。
　　舞袍袖、乾坤恨窄，但展手、天地平量。醉醄醄、囊盛四海，笑盈盈、腹注三江。幾度瑤池，龍華會上，諸仙筵宴捧霞觴。鍾離至，玉皇御宴，無我不成行。重陽會，金蓮七朵，齊放神光。
　　其二
　　活骷髏。算來有甚風流。著衣衫、遮形蓋體，弄精神、虛度春秋。又不念、無常近也，又不怕、閻老來勾。巧使機關，張羅活計，忙忙劫劫苦貪求。空熱鬧，虛名薄利，分外惹閑愁。三寸氣，一朝斷了，獨臥荒丘。嘆古今、幾番成敗，光陰迅速難留。好翛閑、修真養性，把從前、仗倆都休。放下塵勞，悟明心地，凌風飄蕩野雲收。江山靜，太虛空廓，星月照瀛洲。真箇好，逍遙快樂，不羨王侯。
　　其三
　　睡魔王。百般作害為殃。白日間、猶教□可，夜更深、無處潛藏。惱得人、昏如癡醉，壞修行、輕送無常。眼若膠粘，頭如山壓，一團昏悶轉羸尪。相勾引，三尸六賊，夢裹盜元陽。般般有，飛騰法界，萬種顛狂。似這般、無端乖劣，勸諸公、各自隄防。念死生、前程事大，要殷勤、保護三光。莫得偎傭，全憑覺悟，神通勇猛賽關張。相爭戰，威鋒剛硬，一士心向前當。追趕退，雲收霧歛，湛湛清凉。
　　神光燦　　　　　馬丹陽
　　專燒誓狀，謹發盟言。遵依國法為先。但見男兒女子，父母如然。永除氣財酒色，棄榮華、戒斷腥羶。常清淨，更謙和恭敬，無黨無偏。布素婪躭度日，飢寒後、展手街前。不得貪財狂語，詐作高賢。常懷慎終如始，遇危難、轉要心堅。如退道，願分屍萬段，永墮黃泉。
　　其二#8
　　修行之士，不住居山，休勞循環□跧。何必區區來往，遠遠相叅。不在持功打坐，更不須、耕種艱難。休勞苦，不須藥術，博換衣餐。看你留心何處，但無些染著，打破般般。好向廛中展手，乞覓餘殘。問着浮名浮利，嘆死生、灰了心間。忘塵絕念，管將來位列仙斑。
　　蜀葵花　　　　　王重陽
　　上仙傳祕訣。只要塵情滅。意馬與心猿，牢鎖閉，莫放劣。戒慳貪是非，人我無明斷絕。把巧辯聰明都守拙。紫殿元君歇。寶鼎丹砂結。也休問龍虎，鉛汞絮繁說。向迷雲堆裹，捧出一輪皎月。方表信，希夷門戶別。
　　嗚鶴徐音卷之五竟
　　#l仙界：《磻溪集》作『纖芥』。
　　#2此首疑係散曲，調式待考。
　　#3以下『鳳棲梧』詞六首，除第二首見《玉蟾先生詩餘》外，其餘五首皆為丘處機撰，又見《磻溪集》、《西遊記》。
　　#4原本詞牌誤作『南香子』，應為南曲雙調《行香子》。
　　#5原缺署名，詞又見《重陽全真集》卷五。
　　#6原缺署名，以下第二至第五首《水龍吟》，均見《磻溪集》，是丘處機之作。
　　#7《磻溪集》此三句作『唐朝漢市，秦官周苑，明明見告』。
　　#８此詞亦見《丹陽神燦》。
　　嗚鶴餘音卷之六
　　仙遊山道士彭致中集
　　八聲甘州　　　　　何仙姑
　　千門萬戶，盡七傾八倒，掘地尋天。真箇玄妙，返作笑胡言。無為大道人行少，向捏怪途中，有萬千傷感。蜣毬卻做靈丹。無奈傷嗟最苦，又不知端的，枉棄了家緣。時間清淨，豈解汞收鉛。心思意想何曾遣，暫合眼、陰魔作睡纏。展轉越思深，返作讎冤。誰信無中生有，有中生無，萬派歸源。
　　其二
　　一團春雪，拋在玉爐中煎。炎炎進火不住添。要燒得通紅無焰煙。須管莫虧折，斤兩依然。如此三千。煅煉待不搖不動，方可為禪。全真養命，只在恁麼之間。家園自有甘露泉。要澆灌黃芽長瑞蓮。幽遠待得來，與仙聖齊肩。
　　踏雪行
　　曉古通今，明經解義。紛紛說得天花墜。逐朝看畫餅怎充飢，竹影難掃堂前地。寡慾少思，忘言得意。諸家放下難為貴。若離方寸這些兒，踏破鐵鞋無覓處。
　　柳梢青
　　依稀曉星明滅。白露點、蒼苔敗葉。故址頹垣，淡煙衰草，漢家宮闕。咸陽陌上行人，依舊名親利切。改換朱顏，消磨今古，隴頭殘月。
　　其二
　　悟箇不生不滅。更不許、拈花摘葉。興則高歌，醉眠芳草，夢遊仙闕。
　　有時苦勸人人，莫呀我叮嚀切切。走骨行尸，貪財變色，枉消年月。
　　梅花引
　　媚山老，頭白早。人間善惡都曾造。也曾窮，也曾通。窮通得失，渾如一夢中。因窮落得身無辱，因閑落得心無事。莫才高，莫名高。才名高顯，於身展轉勞。知事少，煩惱少。心忘腹熱何時了。眼休抬，口休開。紛紛是非，如何得到來。獨來獨往無伴侶，自斟自酌無榮辱。任人非，任人疑。心閑自有，清風皓月知。
　　望梅花
　　死生於身最大。從來與我為害。飢則求飡，渴而索飲，寒來又尋衣蓋。好難捱。晝夜相隨，殃得我來忒殺。
　　捨了娘生皮袋。分付了、兩家自在。行則穿雲，倦則臥月，遊戲太虛無礙。甚輕快。捉住風輪，跨神鱉、徧超法界。
　　其二
　　是是非非休辯。好弱到頭自見。莫說他人，休昧自己，暗裹聖賢自見。聽我勸。自古〔至〕今，何曾放過一件。
　　好把塵緣拂散。清清淨淨，始終莫變。固帶深根，長生久視，難免韶華易換。氣神鍊。遇箇知音，希夷理、說與一徧。
　　其三
　　密密彤雲覆地。蓬蓬然、朔風又起。大塊呼吸，陽凝陰結，徧四野玉花呈瑞。這些意。聖感豐年，顯唐虞、再來治世。敬道尊儒修義。崇三教、共同一體。子孝孫賢，臣忠朝正，上下盡成和氣。寶鼎內。熱炷名香，祝皇王、壽延萬歲。
　　其四
　　日向南窗猶睡。疏篁外、柴門從閉。驀有人來，輕輕敲戶，纔是轉身慵起。正濃美。一味黑甜，問人間、甚物堪比。除是沈沈爛醉。忘驚悸、又忘乘墜。乘也不知，墜也不知，齊生死、一同天地。這些意味。悟難知，卻如同啞子做謎。
　　其五
　　莫見他人長短。搜己過、不教自亂。舊日心猿，元來意馬，卻喚醒、漸馴羈絆。澄心內觀。鍊就沖和，把凡胎抽換。事到眼前决斷。教神仙、別無手段。地久天長，虛心實腹，善計者、不須籌算。行功滿。跨朵祥雲，去朝元、得居仙館。
　　其六
　　百歲韶華如電。空迴首、又來一遍。販骨輸迴，千生萬死，只管改頭換面。要得免。捉住清風，把虛空、打做一片。不誦南華經卷。也不要、葛藤相伴。截斷中流，剔開心眼，射透玉褸金殿。莫迴轉。一志無移，看山頭、明月出現。
　　誘停針　　　　　　三豐真人
　　道難說。要自悟般般，盡皆明徹。剔透玲瓏，迴光返照，不在拈花摘葉。動生差別。休舉念、強生枝節。本來模樣，清清淨淨，有何言說。須憑志猛烈。仗慧劍落處，斬釘截鐵。擊碎恩山，跳出愛海，打破虛空休歇。氣神歡悅。運九陽、鍊成紅雪。綵霞影裹，捧出一輸皓月。
　　賀聖朝#1 　　　　〔邱長春〕
　　夕陽沉後，隴收殘照，梧鎖寒烟。向南溪獨坐順風眠。聽一派流泉。
　　迢迢永夜，事忘閑性，琴弄無絃。待雲中青烏降祥時，證陸地神仙。
　　其二
　　野僧歸後，漁舟纔纜，緑檜生烟。對寒燈瀟灑枕書眠。聽石漱流泉。
　　丹爐火滅，琴房人靜，風官調絃。待孤峰頂上月明時，正一夢遊仙。
　　行香子
　　寂寂寥寥#2。酒灑瀟瀟。淡生涯、一味逍遙。傍臨谷口，斜枕山腰。有竹籬門，荊掃箒，草團標。寬布麻袍。大緒長絛。拄一條、曲律藤梢。黃精自煮，蒼术親熬。有瓦湯瓶，砂釜竈，葫蘆瓢。
　　其二#3 
　　閬苑瀛洲。金谷重樓。算不如、茅舍清幽。野花綉地，莫也風流。卻也宜春，也宜夏，也宜秋。酒熟堪篘。客至須留。更無榮、無辱無憂。退閑一步，著甚來由。但倦時眠，渴時飲，醉時謳。
　　其三
　　短短橫墻。矮矮疏窗。忔僧兒#4、小小池塘。高低疊障，緑水邊傍。卻有些風，有些月，有些凉。日用家常。木几藤床。據眼前、水色山光。客來無酒，情話何妨。但鈿烹茶，熱烘盞，淺澆湯#5。
　　其四
　　淨掃塵埃。惜取蒼苔。任門前、紅葉鋪階。也堪圖畫，還也奇哉。有數株松，數竿竹，數枝梅。花木栽培。取次教開。明朝事、天自安排。知他富貴，□幾時來。我且優游，且隨分過，且寬懷。
　　輥金丸　　　　　楊真人
　　一更裹，擒意馬。猿猴兒，莫顛耍。大悟來，心地覺清凉，管自然都放下。本來面目常瀟灑。真清淨，更幽雅。更减口，頤養氣神全，按四時分造化。
　　其二
　　二更裹，夫婦會。和嬰兒、姹女交泰。復宇宙，顛倒任循環，把坎高相匹配。土牛木馬撼山海。隨羊〔車〕，運搬載。潑□焰，都輥入泥丸，教鬼神須驚駭。
　　其三
　　三更裹，根蒂固。玲瓏現，日端午。要返覆，泥裹倒推車，便即時揚勃土。木金間隔騰烏兔。刀圭至，汞鉛聚。降滿地，白雪注黃芽，看玉華金蓮朵朵。
　　其四
　　四更裹，法鼓響。金雞兒，木頭唱。便斡旋，昇降透雙關，早起隨明堂過。虎龍自在通來往，能抽添，運水火。鍊黑赤，爐內輥金丸，進雪白硃砂顆。
　　其五
　　五更裹，天欲曉。功圓滿，行都了。便脫殼，來往有無間，□顯出真容貌。古今快樂仙家□，延長生，永無老。降紫詔，傳報玉皇宣，駕祥雲歸蓬島。
　　兩隻頂兒　　　　　馬丹陽
　　一更裹，要精專。安閑靜坐眼看。猿猴耍，莫放顛。先須减睡眠。眠心散，露青天。恒沙功滿大千。工夫要，行功圓。非干是自然。
　　其二
　　二更裹，二氣運。鉛消汞焰煎。鉛是汞，汞成鉛。沖和滿洞天。沖和氣，任虛源。九曲明珠串。雙闕透，射碧天，元來是自然。
　　其三
　　三更裹，月正圓。笙歌消夜天。金童喜，玉女歡。凡間不一般。長生酒，醉不顛。飲了還少年。曲江上，望懸懸。酤買不用錢。
　　其四
　　四更裹，徹玲瓏。玲瓏徹碧天。登彼岸，跨鳳鸞。辛苦三二年。言非大，莫虛傳。傳了無一言。猿是馬，馬是猿。休教付兩邊。
　　其五
　　五更裹，畫角喧。驚回清夢遊仙。眠是夢，夢是眠。方知心是天。天生地，地生天。一炁合混元。添一歲，减一年，真空不動然。
　　步步嬌　　　　　范真人
　　住在古窖墓。行坐立歌舞。捉住這真空，猛悟。自古及今說龍虎。無一無一箇，人悟。
　　其二
　　傳得一口訣。教我去栽接。自從栽接後，全別。玉蘂金花果結子。啞子吃餳蜜，難說。
　　其三
　　柔弱好家風。大道不脫空。真箇真箇有，鉛汞。水火既濟上下沖。文武兩交戰，齊功。
　　其四
　　真行與真功。刀圭快如風。不遇真師匠，難明。你若做時第一功。渾身百關節，齊通。
　　其五
　　俺在炕上坐。唱箇囉哩囉。困來睡一覺，如何。俺把陰陽顛倒過。俺笑俺笑你，空坐。
　　其六
　　貧子吃好酒。吃得酩酊休。萬事都不掛，心頭。仁毀任謗落一籌。癡聾暗啞漢，真修。
　　其七
　　無為自然道。清淨長芝草。默默相知了，便好。杳杳冥冥閉了竃。工夫片時間，成了。
　　其八
　　休執性為真。如何出陽神。十箇九箇守，頑空。若得命基帶了性。白麵做燒餅，有準。
　　其九
　　遍地有靈芝。人人都不識。作得業又大，難敵。我今欲待說與你。只恐你不信，談非。
　　其十
　　信則你自信。不信你休行。莫待臨渴時，掘井。每日見爾費苦辛。不濟不濟事，休論。
　　掛金索
　　我愛閑居，心鏡常皎潔。境滅情忘，自然無分別。蕾買散長空，露出清霄月。此箇家風，有口難分說。
　　其二
　　一更裹，澄心下手端然坐。趕退群魔，隊隊白羊過。剔起心燈，照見元初我。方寸玲瓏，寶珠懸一顆。
　　其三
　　二更裹，人靜萬事都無染。一對金蟾，上下來盤旋。嚇退三尸，奔走如雷電。白雪漫漫，降下璚花片。
　　其四
　　三更裹，陽生子母朝金闕。海底靈龜，吸盡金烏血。一炁綿綿，三關都透徹。萬道霞光，捧出西江月。
　　其五
　　四更裹，無事四邊都寧靜。內放心花，賞翫長春景。戊己門開，有箇真人進。一粒金丹，運上崑崙頂。
　　其六
　　五更裹，天明還了修行願。龍虎相交，倒把黃河捲。半空裹雷聲，鬼神難測辯。認得元初，本來真頭面。
　　其七
　　齋罷閑行，獨唱無人和。山裹樵夫，也唱哩□囉。上了一箇坡，下了一箇坡。便做高官，也只不如我。
　　其八
　　過了一年，又是添一歲。每日隨緣，爭甚閑和氣。可憐韶華，奔走如撚指。莫待臨頭，臘月三十日。
　　其九
　　奉勸人人，一一聽分訴。不曉陰陽，怎知修行路。始初下手，鍊就鉛汞體。自有龜蛇，引入曹溪路。
　　其十
　　聰明君子，一一聽分訴。甲子天年，看看降真數。跳出凡籠，一箇長生路。免教閻王，鬼使來勾取。
　　掛金索　　　　　馬丹陽
　　一更裹，端坐慢慢調龍虎。運轉三關，透入泥丸去。龍蟠金鼎，虎這黃庭戶。這些兒工夫，等閑休分付。
　　其二
　　二更裹，二點陰陽真炁妙。上下三關，休教差錯了。姹女嬰兒，兩箇都放嬌。金公黃婆，自然匹配了。
　　其三
　　三更裹，明月正把乾坤照。嚇得邪魔，千里不見了。退盡陰兵，不用刀圭妙。海底龜蛇，自然相盤繞。
　　其四
　　四更裹，無事好把真經看。句句幽玄，說道教修鍊。不用水火，不用柴和炭。鍊就靈丹，萬兩金不換。
　　其五
　　五更裹，天曉架上金雞叫。有箇忙兒，拍手呵呵笑。放飽牛兒，快活睡一覺。行滿功成，自有丹書詔。
　　誘薄眉　　　　　孫仙姑
　　勸人悟。修行脫兔三塗苦。明放着、跳出門戶。譚馬丘劉，孫王郝太古。法海慈航，寰中普度。
　　其二
　　化愚魯。拋離火院夫兒女。憑慧劍、斬斷三塗〔苦〕。人我山崩，是非海已枯。舊業消除，新殃不做。
　　其三
　　應仙舉。汞鉛黑白希夷路。端的下、苦志工夫。晝夜無眠，麤衣淡飯足。乞化街頭，十方父母。
　　其四
　　無憂慮。孤雲野鶴無拘束。草庵內、閑看金書。窗外林泉，限山傍水竹。明月清風，堪為伴侶。
　　其五
　　養元初。心猿意馬牢拴住。六賊盡、不曾貪圖。杳杳冥冥，昏昏默默處。湛湛澄澄，性停命住。
　　其六
　　認真趣。木金間隔通玄路。軀四象、五行圓聚。炁結神凝，陰陽自返復。遍體薰蒸，周天火足。
　　其七
　　破昏衢。地雷震動山頭雨。黃芽長、白雪飛舞。露灑譎漿，瑞草滿園
　　圃。玉藥紛紛，金花綻吐。
　　其八
　　境堪圖。翱翔雲水縱橫步。曲江上、飛烏走兔。虎繞龍蟠，坎高相會聚。斡轉天關，運動地軸。
　　其九
　　法輪鼓。河車穩穩三十輻。搬日月、輥入金爐。玉鼎烹煎，九陽真火煮。萬道霞光，千重翠霧。
　　其十
　　罩明珠。化生養就胎仙舞。真慶會、姹女圓聚。渴飲璚漿，玉琴自然撫。韻定仙音，敲金擊玉。
　　十一
　　有中無。無中更有些兒做。有無中裹面搜取。無內藏真，有內卻如無。有無雙忘，還同太虛。
　　十二
　　行功足。蓬萊三島群仙聚。瑤池會、聖賢無數。盡是修真，學道列仙侶。侍奉高真，西王聖母。
　　十三
　　享天廚，仙衣掛體身輕舉。乘鸞鳳、翫賞清都。寶殿璚樓，金釘滿朱戶。不夜長春，無來無去。
　　〔商調〕梧葉兒調#6
　　觀白鷺，看烏鴉，水底摸魚蝦。鶯穿柳，蝶戀花。景幽雅，若非雲門莫誇。
　　其二
　　想林濟，大慈悲，究竟作根基。打一棒，去片皮。好呆癡，痛癢猶然不知。
　　其三
　　龜毛拂，兔角錐，蝦蟆撲天飛。泥牛吼，木馬嘶。少人知，俯仰泄漏天機。
　　其四
　　麥有麵，粟有米，布袴裹更有腿。山有石，海有水。語真實，洞霞無極立基。
　　其五
　　擒意馬，鎖心猿，神氣養交全。非扭捏，合自然。體幽玄，法眼超過大千。 
　　其六
　　玄妙塞，化城關，一腳蹬翻。花紅處，柳緑間。役遮攔，處處仙佛面顏。
　　其七
　　天邊月，月正圓，掘地去尋天。有無有，顛倒顛。妙玄玄，正道須當要口傳。
　　其八
　　天邊月，月上絃，卯酉不虛傳。八兩汞，八兩鉛。一觔全，照破了三千及大千。
　　其九
　　天邊月，月應弓，真道妙無窮。龍擒虎，虎擒龍。兩相逢，結一朵金花弄風。
　　其十
　　天邊月，月正南，前後各三三。離是女，坎是男。妙玄談，不說破，教人家怎參。
　　十一
　　天邊月，月應爐，鉛汞鼎中居。金憑火，鍊就珠。一葫蘆，三百八十四銖。
　　滿庭芳#7
　　石火光陰，人身不久，算來生死難防。忽生或滅，恰似電爭光。識破形骸假合，尋得箇、出世仙方。思量後，回心向道，要認箇法中王。時時常見面，同行同坐，同飲霞漿。同伴清風明月，同一志、同見天光。同相會，同師訪道，同唱滿庭芳。
　　嗚鶴徐音卷之六竟
　　#1原缺題，詞又見《磻溪集》。
　　#2原本作『寥寥寂寂』，不合韵。
　　#3《詞綜》卷二十四收入此詞及下一首，題作北宋于真人撰。但《詞林紀事》 卷二十二題作元僧明本（號中峯）撰。釋中峯另有《行香子》詞八首，見於《春花集》卷十二。此二首疑係金末逍士于道顯撰。清沈雄《古今詞話》評論此詞天真明妙，『若不經意出之者』。
　　#4 忔憎兒：他本作『一方兒』
　　#5他本此三句作『但細烘茶，淨洗盞，滚燒湯』。
　　#6 以下十一首均為散曲小令。
　　#7此詞又見本書卷三。
　　嗚鶴餘音卷之七
　　仙遊山道士彭致中集
　　〔雙調〕風入松#1
　　披雲真人消磨不盡愛山心，夢繞寒林。幾時端的歸巖穴，結蒲團滿地松陰。野鶴共人作伴，山猿與我知音。
　　其二
　　一丸妙藥一張琴，萬慮沉沉。回頭冷笑紅塵客，共誰爭買世黃金。不念朱顏暗謝，那知白髮來侵。
　　其三
　　北邙山下草莘莘，朽骨縱橫。斷碑顛倒無人識，任黃牛白犢來耕。管甚秦朝將相，那知漢代公卿。
　　其四
　　爭如歸去伴雲行，學取長生。清溪道士真吾友，採松花相配芝英。但得壺中日月，不求紙上功名。
　　其五
　　征南都護馬如龍，臂托雕弓。金章紫綬歸來晚，被人呼白髮衰翁。過眼一場短夢，轉頭萬事俱空。
　　其六
　　急携鴉钁上雲峰，獨倚長松。無窮眼界詩千首，更何人伴我疏慵。夜永三杯濁酒，晚凉一枕清風。
　　其七
　　九還七返用工夫，煅煉紅爐。金丹熟也光千丈，彩雲籠一顆玄珠。月裹捉來玉兔，日中喚起金烏。
　　其八
　　青童持下紫鸞書，邀入蓬壺。十洲爛賞春難老，醉蟠桃香滿清都。白髮千年返黑，蒼顏曠劫猶朱。
　　其九
　　人間富貴總骷髏，水上浮漚。隋唐晉宋齊梁夢，到如今寂寞荒丘。院外黃花翠竹，水邊白烏悲秋。
　　其十
　　休休歸去便休休，展放眉頭。白雲深處宜高臥，學山東譚馬丘劉。七朵金蓮秀麗，萬枝玉藥風流。
　　十－
　　一條藜杖任蹉跎，布袖長拖。是非名利何曾問，入終南踏遍煙蘿。午飯兩巖翠栢，秋衣一沼青荷。
　　十二
　　白雲深處紫芝歌，冷笑呵呵。長安道上縈縈客，謾勞神夢入南柯。雖有雙輪似錦，誰知兩鬢成皤。
　　十三
　　北窗風度碧琅牙，午夢驚殘。山泉落石清無價，此樓臺半入雲間。千卷詩書汗漫，一爐香火幽閑。
　　十四
　　萬緣除盡覺心安，自返童顏。壺中一點真消息，更何人敢叩玄關。多謝千年老鶴，默傳九轉神丹。
　　十五
　　面如生鐵骨如柴，心似寒灰。道情不與人情合，又誰能送往迎來。夜聽泉聲滴瀝，曉看山色崔鬼。
　　十六
　　一聲長嘯冷雲堆，老鶴徘徊。清名莫向皇都說，恐妨人高臥天台。準備扁舟短棹，安排竹笠芒鞋。
　　十七
　　旋栽瘦竹種高松，伴我疏慵。密陰滿地蒼苔冷，坐來撫三尺焦桐。洞裹翛翛爽氣，林間颯颯清風。
　　十八
　　長安冠蓋老英雄，奔走途窮。區區千里紅塵裹，髮如絲有甚成功。爭似道人活計，鍊成九轉丹紅。
　　十九
　　秋高親手斲黃精，漸覺身經。十年舊病消磨盡，但逢人莫話長生。多謝騎牛道士，夜來贈我芝英。
　　〔南昌〕 金字經．
　　學仙須學做天仙。修煉金丹性命全。全，羲皇畫卦先。先天炁，明師的訣傳。
　　其二
　　金丹大藥不難求。家家有種自可修。修，休離丹竃頭。無中有，坎高顛倒收。
　　其三
　　金丹妙道大神功。降收白虎攝赤龍。龍，烹煎玉鼎中。須臾用，陰陽造化工。
　　其四
　　黍珠餌罷罷雍雍。精調火候十月功。功，胎仙靈變通。嬰兒踴，萬真朝絳宮。
　　其五
　　慧光明徹本來宗。無邊法界一性通。通，禪心。空不空。如來共，老君儒化同。
　　其六
　　修真祖性復全真。自在逍遙物外人。人，無貪無患嗔。長生事，杏花枝上春。
　　其七
　　善功八百行三千。四海遨遊度有緣。緣，九重丹詔宣。乘鸞鶴，班行列御前。
　　其八
　　見聞知覺總休題。悟得真空及第歸。歸，勘破造化機。非難易，永劫天地齊。
　　其九
　　天機泄漏勉諸公。不是尋常乾慧通。通，掃除皈正宗。勤修奉，化行仙聖風。
　　〔中呂〕迎仙客#3
　　混元珠，無價寶。赤水溪邊收拾了。色渾渾，光皎皎。手中握定，占斷人間俏。
　　其二
　　沒機關，沒做作。日月任催催不老。逆行船，翻撥棹。誰知這箇，清淨家風好。
　　其三
　　水深清，山色好。天下是非全不到。竹窗幽，茅屋小。箇中真樂，莫向人間道。
　　其四
　　竹風輕，花影重。酩酊一甌琴三弄。露玄機，藏妙用。槐壇將相，看破浮生夢。
　　其五
　　柳陰邊，松影下。豎起脊梁諸緣罷。鎖心猿，擒意馬。明月清風，共誰說長生話。
　　其六
　　漢鍾離，官極品。南柯夢斷拋金印。草鞋輕，藜杖穩。笑携日月，獨步長生境。
　　其七
　　呂洞賓，超物外。神光照破三千界。棄功名，同草芥。龜毛拄杖，一擊乾坤碎。
　　其八
　　混元初，張果老。白驢踏着虛空倒。紫雲生，紅霧繞。夜來一口，吞卻蓬萊島。
　　其九
　　藍釆和，離世俗。手中拍板敲寒玉。擺天關，搖地軸。清風明月，獨唱長生曲。
　　其十
　　劉海蟾，燕宰相。夢回看破空花紅爐片雪，打就放。別人間，離海上。黃金像。
　　十一
　　廣成子，千二百。崆峒高臥寒雲白。帝王師，天地宅。縱橫自在，物外無名客。
　　十二
　　范蠡前，曾佐越。五湖獨泛扁舟月。是非忘，名利絕。一聲短笛，受用蘆花雪。
　　十三
　　張子房，扶大漢。功名掉去青山伴。咽龍肝，吞鳳卵。金丹養就，沒底籃兒滿。
　　十四
　　圃田公，列禦寇。乘風一撞乾坤透。呼南辰，喚北斗。夢中得鹿，覺後還非有。
　　十五
　　朗然子，居洛下。金蟾飛去皮囊化。鬼神驚，天地怕。本來面目，不許丹青畫。
　　十六
　　住華山，樂清閑。碧洞茅庵胡亂灣。日高時，造一飡。飽來藜杖，遶頂遙觀看。
　　十七
　　誰羨他，做高官。一任穿緋掛緑襴。心無憂，身自安。世間少有，這箇奸俏漢。
　　十八
　　世事休，甚清幽。無管無拘林下叟。翠巖前，風月友。狂歌慅舞，爛飲長生酒。
　　十九
　　醉時眠，醒扶頭。倒在東西不識羞。亦無春，亦無秋。騰騰兀兀，且樂延年壽。
　　二十
　　採藥歸，白雲飛。霧鎖青山仙逕迷。黑猿叫，青烏蹄。仙鶴前舞，引俺歸洞裹。
　　二十一
　　到洞中，掩柴扉。喚得仙童對着棋。悶來時，飲緑杯。草鞋絆倒，不脫和衣睡。
　　二十二
　　峭壁峰，甚希奇。檜栢青松四下圍。悄無人，過客稀。寂寥瀟灑，冷淡閑活計。
　　二十三
　　麵又酸，倉陳米。木椀缺唇破笊籬。又無靈，只有虀。甘心守分，勝如珍羞味。
　　二十四
　　穿草履，繫麻絛。披片蓑衣掛箇瓢。半如漁，半如樵。髼頭垢面，一任傍人笑。
　　二十五
　　笑我僑，俺知道。明月清風為故交。外白雲，吹玉簫。這般滋味，世上人難曉。
　　遍地錦
　　吾本當初水竹村。甘河鎮上便狂風。七朵金蓮朵朵新。丘劉譚馬郝王孫。
　　其二
　　吾本當初馬半州。因與先師說根由。獨坐園墻向內修。功成行滿赴瀛洲。
　　其三
　　四大假合本姓譚。前緣相遇棄俗緣。天下雲遊不住庵。功成行滿赴仙壇。
　　其四
　　萊州武觀是吾鄉。因遇先生號長生。穿街柳巷也無妨。不染塵埃性月朗。
　　其五
　　三宣賜紫住天長。便是雲光鐵腳王。因遇先師赴洛陽。功成行滿到仙鄉。
　　其六
　　十九拋家棄俗緣。磻溪下志便安然。悟得長春不夜天。大教門開萬古傳。
　　其七
　　太古今日說因由。趙州橋下度春秋。唱住橋邊水不流。一葉落時天下秋。
　　其八
　　吾本當初本姓孫。馬家門下結婚姻。因為先師點破心。各自分頭覓主人。
　　梧桐樹　　　　　　呂洞賓
　　一更裹，調神氣。意馬心猿盡拘擊。莫放閑遊戲。昏昏默默煉胎息。開卻天門地戶閉。果然通玄理。
　　其二
　　二更裹，傳宇宙。一點靈光漸通透。虎龍初交嚴抵備，三尸莫教走。慧劍空中報冤讎。斬卻群魔首。
　　其三
　　三更裹，一陽動。金鼎熬煎玉爐烹。煉就真鉛汞。匠手鑿開玉蓮蓬。兩道霞光照崑頂。萬顆珍珠進。
　　其四
　　四更裹，雲收徹。海底星龜弄明月。處處瓊花結。火候抽添按時節。子午氤氳降紅屑。猛把天機泄。
　　其五
　　五更裹，朦朧定。心養浩月一輪鏡。照破貪嗔病。這回須要鬼神驚。只要真清為真靜。功滿朝上聖。
　　步步高
　　一更裹，澄心披襟坐。猿馬牢擒鎖。慧劍磨。六賊三尸盡奔波。退群魔。困也和衣臥。醒覺朦朧清風送。悟入桃源洞。閽苑中。閑訪三茅興無窮。透窗風。驚覺遊仙夢。
　　其二
　　二更裹，白牛溪邊睡。牧童醺醺醉。蓑笠堆。月下方堪把笛吹。樂然歸。歸去華胥國。得到華胥寬懷抱。閑把瑤琴操。聲韻高。火裹烏龜產白鶴。弄雲簫。紫霧紅光照。
　　其三
　　三更裹，銀漢星移淡。出戶將身探。月正南。二八嬌娥配童男。煉三三。手把天關撼。五明宮裹元辰聚。七寶山頭去。禱玉虛。元始高懸黍米珠。演金書。國泰民安富。
　　其四
　　四更裹，玄圃清風細。來往無凝滯。解垢衣。心月高懸照雲溪。上天梯。獨折蟾宮桂。三界十方惟獨步。認得曹溪路。一物無。真歡真樂飲醍醐。不須沽。高唱無聲曲。
　　其五
　　五更裹，架上金雞叫。路上行人俏。方欲曉。沒底籃兒杖頭挑。跨風颼。同赴蓬萊島。此箇家風誰知道。得也無衰老。琅板敲。碧波深處釣鯨鱉。出波濤。採就長生藥。
　　南鄉子
　　真汞與真鉛。產在先天與後天。大要知時勤採取，玄玄。得穴何愁不
　　作仙。進火要精專。審究前弦與後弦。屯卦抽添蒙卦止，難傳。毫髮差殊不結丹。
　　其二
　　兩手擘鴻濛。慧劍飛來第一峰。外道修羅驚縮項，神通。造化元來在掌中。煅煉玉爐紅。橐籥吹噓藉巽風。十月脫胎吞入腹，坤宮。立見三清太上翁。
　　其三
　　溫養象周天。須要微微火力全。愛護嬰兒惟藉母，三年。運用抽添象缺圓。牛斗會河邊。捨取玄珠種玉田。定意如如行火候，精專。剖腹分明說與賢。
　　其四
　　生甲更生庚。此是丹頭切要明。藥嫩採來歸土釜，煎烹。文武剛柔次第行。片餉結丹成。沐浴防危更守城。到此不須行火候，持盈。火若加臨必定傾。
　　其五
　　木兔與金雞。刑德臨門有偶奇。爐內丹砂宜沐浴，防危。神水溶溶滿玉池。年月日并時。刻裹工夫一例推。著意研窮丹造次，毫釐。十月殷勤自保持。
　　其六
　　鼎器法乾坤。上是天元下地元。若也更能顛倒運，交番。闔闢循環在八門。搬運上崑崙。龜與蛇兄自吐吞。百尺竿頭牢把線，掀騰。從此元神命永存。
　　其七
　　關鎖自周天。昇降循環三寸田。不在噓呵并數息，天然。九轉無虧火力全。胎息謾流傳。要在陰陽不可偏。呼吸吹噓皆賴巽，風綿。妙在前弦與後弦。
　　其八
　　復卦起潛龍。戊己微調未可攻。九二見龍臨卦主，神通。從此爐中次第紅。泰卦卻相逢。猛火燒乾藉巽風。煉就黃芽并白雪，奇功。還返歸坤道始窮。
　　其九
　　識得水中金。煅煉烹煎理更深。進退抽犧須九轉，浮沈。溫養潛龍復與臨。妙運自天心。託仗黃婆是丙壬。醞就醍醐山頂降，頻斟。慢撥無絃一曲琴。
　　其十
　　長子到西方。少女歸乾變六陽。便好下功修二八，隄防。至九方知道自昌。牛斗共商量。巧奪天工妙莫揚。高坎夫妻交媾後，難忘。始覺壺中日月長。
　　十一
　　白雪與黃芽。兩味晶華共一家。摘採辯時衰與旺，堪誇。火候毫釐不可差。頂上結三花。駕動羊車與鹿車。烏兔往來南北面，交加。從此天河穩泛槎。
　　十二
　　淨盡露天機。只恐時人自執迷。頷下藏珠當猛取，休遲。道在身中更問誰。塵網急拋離。百歲年華七卡稀。莫待老來鉛汞少，堪悲。業報前途難自欺。
　　一寸金
　　堪嘆群迷，夢空花幾人悟。更假饒錦帳銅山，朱履玉簪，畢竟於身何故。未若紅塵外，幽隱竹籬蓬戶。青松下，一曲高歌，笑傲年華換今古。紫府。春光清，都雅會時，妙有真趣。看自然天樂，星樓月殿，鸞飛鳳舞。白雲深處。壺內神仙景，誰肯少年迴顧。逍遙界，獨我歸來，復入寥陽去。
　　其二　　賞雪
　　暮鴻嘹唳，更晚來地籟，陰風齊起。造作嚴凝，同雲黯黯，四海玉龍呈瑞。杜點萬家清景，普綻瓊花鮮麗。最好是，命詩朋，紙帳圍爐沉醉。吟綴。搜佳製，竹外清香，金蕾噴新蘂。似糝銀沙，或為粉蝶，高下亂飛空裹。慶知太平，先兆陰陽和矣。這玄理，遇子猷同賞，江天真味。
　　嗚鶴徐音卷之七竟
　　#1以下十九首均、為散曲小令。
　　#2以下九首均為散曲小令。
　　#3以下二十五首均為散曲小令。
　　嗚鶴餘音卷之八
　　仙遊山道士彭致中集
　　西江月#1　　　　　〔張伯端〕
　　　　內藥還如外藥，內通外亦須通。丹頭和合類相通。溫養萬般作用。
　　內有天然真火，爐中赫赫長紅。外爐增减要勤功。妙絕無過真種。
　　其二
　　此道至神至聖，憂君分薄難消。調和鉛鼎不終朝。早覩玄珠形兆。
　　志士若能修煉，何拘在市居朝。工夫容易藥非遙。說破人須失笑。
　　其三
　　白虎首經至寶，華池神水真金。故知上善利源深。不比尋常藥品。
　　若要修成九轉，先須煉己持心。依時採取定浮沉，進火須防危甚。
　　其四
　　七返朱砂返本，九還金液還真。休將寅子數坤申。但看五行成準。
　　本是水銀一味，周流經歷諸辰。陰陽氣足自然靈。出入豈離玄牝。
　　其五
　　若要真鉛留汞，親中不離家臣。木金間隔會無因。須假黃婆媒娉。
　　木性愛金順義，金情戀木慈仁。相吞相啖卻相親。始覺男兒有孕。
　　其六
　　二八誰家姹女，三九何處郎君。自稱木液與金精。遇土方成三姓。
　　更假丁公煅煉，夫妻始結歡情。河車不敢暫留停。運入崑崙峰頂。
　　其七
　　牛女情緣道合，龜蛇類禀天然。蟾烏遇朔合嬋娟。二氣相資運轉。
　　總是乾坤妙用，誰能達此深淵。陰陽否隔即成愆。怎得天長地遠。
　　其八
　　雄裹內含雌質，負陰抱卻陽精。兩般相合藥方成。點化魄纖魂勝。
　　信道金丹一粒，蛇吞立化龍形。雞飡亦乃變鸞鵬。飛入青陽真境。
　　其九
　　天地纔經否泰，朝昏好識屯蒙。輻來凑轂水朝宗。妙在抽添運用。
　　得一萬般皆畢，休分南北西東。損之又損慎前功。命寶不宜輕弄。
　　其十
　　冬至一陽來復，三旬增一陽爻。月中復卦朔晨超。望罷乾終垢兆。
　　日又別為寒暑，陽生復起中宵。午時姤象一陰朝。煉藥須知昏曉。
　　十一
　　德行修逾八百，陰功積滿三千。均齊物我與親冤。始合神仙志願。
　　虎兕刀兵不害，無常火宅難牽。寶符降後去朝天。穩駕鸞車鳳輦。
　　十二
　　不辯五行四象，那分朱汞鉛銀。修丹火候未曾聞。早便稱呼居隱。
　　不肯自思己錯，更將錯路教人。悮他永劫在迷津。似恁欺心安忍。
　　十三
　　丹是色身至寶，煉成變化無窮。更能性上究真宗。决了無生妙用。
　　不待他身後世，見前立獲神通。自從龍女著斯功。爾後誰能繼踵。
　　十四#2　　　　　〔蕭廷芝〕
　　兩手擘開混沌，坦然真露丹宗。日魂月魄自西東。牢捉莫輕放縱。
　　外道邪魔縮項，相將結寶中宮。九還七返片時功。皆賴黃婆相送。
　　十五
　　默運乾坤否泰，抽添妙在屯蒙。起於復卦剝於終。溫養兩般作用。
　　沐浴要防危險，吹噓全藉離風。工夫還返入坤宮。火足不宜輕弄。
　　十六
　　要識真鉛真汞，都來只一根源。烹煎火候妙中玄。不是知音難辯。
　　採取莫差時日，仍分孩後弦前。玉爐一霎火燒天。無位真人出現。
　　十七
　　莫問九三二八，無過陰偶陽奇。大都高坎結夫妻。要識屯蒙既未。
　　若過一陽起後，便堪進火無遲。只因差失在毫釐。野戰更宜子細。
　　十八
　　鼎器法天象地，坎離運用無差。夫妻相會入黃家。共說無生妙話。
　　雨意雲情了當，嶺頭駕動呵車。搬歸頂上結九三花。牢閉玉關金鎖。
　　十九
　　撥動頂門關捩，自然虎嘯龍吟。九還七返義幽深。出入不離玄牝。
　　運用玉爐火候，鼎中煉就真金。強兵戰勝便收心。妙在無傷無損。
　　二十
　　一二復臨養火，兔雞沐浴潛藏。分明變化在中央。結就玄珠片餉。
　　還返歸根說體，守城抱一隄防。黃庭來往是尋常。恍惚之中縱放。
　　二十一
　　夾脊雙關透頂，此為大道玄門。金丹只是此宗根力大要知時搬運。
　　溫養守城野戰，華池玉液頻吞。玉爐常使火溫溫。採藥審他老嫩。
　　二十二
　　調燮火工非小，差殊只在毫釐。鼎爐汞走黑鉛飛。從此恐君喪志。
　　須共真師細論，無令妄動輕為。幽微玄妙最深機。言語仍須避忌。
　　二十三
　　九油往頭逆浪，霎時衝過天心。崑崙頂上水澄澄。醞就瓊漿自飲。
　　便向此時採取，河車搬運無停。陰陽一炁自俘沉。鎖閉玉關牢穩。
　　二十四
　　藥產西南坤地，金丹只此根宗。學人着意細推窮。妙絕無過真種。
　　了一萬般皆畢，休分南北西東。執文泥象豈能通。心恰似啞人談夢。
　　二十五
　　金液還丹大道，古人萬劫一傳。傾心剖腹露諸篇。接引直超道岸。
　　莫怪天機泄盡，此玄玄外無玄。留傳古代與名賢。有耳分明覷見。
　　二十六
　　食飽傷心損氣，睡多夢裹迷真。眼觀心動喪元神。耳聽靈臺昧盡。
　　要見元初面目，慧刀割斷紅塵。無情應物本來真。此是修行捷徑。－
　　二十七
　　頓悟修行道理，除情戰睡敵魔。不貪名利少風波。懶散隨緣且過。
　　飢後尋街乞飯。飽時信步蹉跎。閑來古廟唱哩囉。逍遙誰人似我。
　　二十八
　　富貴又爭入我，貧窮更待如何。有緣有分是非多。無福無灾無禍。
　　教他一任奢侈，簞瓢也是存活。勸君休要苦張羅。大限臨頭怎趓。
　　二十九
　　一不輕師慢法，二誦清淨仙經。三存真氣養神靈。四把塵勞拂盡。
　　五斷無明業火，六除俗裹人情。七擒猿馬永安寧。八味璚漿得飲。
　　永遇樂
　　箇箇修行，人人嚥納，誰悟真道。曲徑多歧，傍門小法，誤了人多少。容成豈是神仙，究竟採藥，謾多爐竈。忽一朝，脫卻桶底，性根壞倒。爭如內觀，無為清靜，學取本來莊老。匹配陰陽，抽添鉛汞，八卦為端表。人生如夢，流年似箭，回首也須聞早。貪迷戀，春花秋月，甚時〔得〕了。
　　其二
　　萬法由心，應觀法界，一切心造。瞿曇同歸，去揆不離，即心是道。自從識得坎離，交際煉藥，粗知昏曉。看雞飛蟾宮，兔走丹闕，更無煩惱。氣中真液，液中真氣，和合不多不少。種得黃芽，煉成赤水，龍虎交圍繞。九還七返，工夫到後，還我舊時年少。待三千，功圓行滿，恁時是了。
　　其三
　　學道修心，存神煉性，直要輕舉。補腦還精，流水不腐，戶樞終不蠹。日魂月魄，搏歸爐鼎，真氣自然留聚。把心猿縛繫，意馬追回，迥無塵慮。定中明有，陽龍陰虎，水火透時為度。八段奇文，千口活法，向上有一路。呂公高尚，不離人世，有分也須相遇。約十洲三島，驂鸞跨鶴，大家同去。
　　其四
　　養水養精，養神養血，先須養氣。
　　日月陰陽，六爻八卦，細看參同契。虛軀虛寶，千言萬語，不過坎高兩字。向崑崙頂上，返本還元，要明終始。一身雖小，如同天地，八萬四千餘里。玄牝之門，千生萬化，都在沖和內。此真真外，別無真諦，方信道一而已。異時見鍾呂，如有未明，請師指示。
　　漁家傲
　　至道不遙只在邇，毫釐差失如千里。道是難求元卻易。如相契，一超直入如來地。水火交時為既濟，三尸六賊都迴避。只此長生仍久視。身口意，化成一點沖和氣。
　　其二
　　神是性兮氣是命，神不外馳心自定。幸有崔公入藥鏡。如究竟，全真固蔕歸根靜。主客內明方外應，靈臺粲發天光瑩。兩箇壺中一片景。急修省，莫待臨渴去掘井。
　　其三
　　精養靈根神守氣，天然子母何曾離。晝夜六時長在意。三田內，溫溫天地中和水。十二樓前白雪膩，九宮臺畔黃芽遂。日月山頭朝上帝。神光起，騰身直上煙霄外。
　　其四
　　我有光珠無買價，光明常照芝田下。更無之乎并者也。知音寡，世間誰是能行者。一萬精光神守舍，四百四病都齊罷。透出火龍歸造化。迴仙駕，更無一點塵隨馬。
　　促拍滿路花
　　抱元能守一，四大自輕安。心中須返照，幾曾閑。金烏衝耀，飛入爛銀盤。心心心是道，只在心心，更於何處求丹。
　　其二
　　又何須衣冕，燕處欲超然。榮華能有幾日，便凋殘。修真甚易，積行累功難。勸君強為善，五濁三途，變為雲島神山。
　　其三
　　人能常清靜，天地悉皆歸。一真含眾妙，入希夷。昭文不會，氣候有成虧。妄心寂滅盡，困睡飢飡，更無作用施為。
　　其四
　　自然爐鼎就，光彩透簾幃。玉池神水湧，上生肥。如魚飲水，冷暖自家知。自家性命事，自家了得，自家性命便宜。 
　　其五
　　若論修養事，知有幾多門。諦當歸宿處，是虛源。至真至道，簡易合乾坤。坎禽并水火，止是筌蹄，萃然一點長存。
　　其六
　　箇中如薦得，悟了五千言。金晶飛肘後，透崑崙。清江九曲，一棹破煙昏。水擊三千里，九萬鵬程，化成元是冥餛。
　　江神子〔慢〕
　　林泉養素拙。放落魄、慵居世緣絕。志如鐵。翛然處、一味真懼雜說。日逍遙、野鶴巖畔為道侶，松軒下、沉煙猶未歇。夜深獨聽孤猿，高峰上，叫明月。他年功成行滿，駕祥雲、直至瑤池仙闕。箇時節。神遊自有鸞鶴迎接。舞空碧。仙仗飄飄來迎謁。桃源會、瓊林方信別。到此無限逍遙，作蓬萊客。
　　春從天上來
　　樂道安貧。嘆自古英雄，林下無人。滿堂金玉，謂授兒孫。畢竟與屬親。問當初無物，被貪愛、引入迷津。早抽身。向槐安宮內，剛恁勞神。
　　朝菌蟪蛄短景，又豈信壺中，別有長春。暫遊萬里，少別千年，歸去跨鳳驂麟。念浮生一瞬，幾度見、滄海揚塵。莫因循。彼空華揚艷，輕喪天真。
　　玉抱肚
　　若論玄妙，聽周風一訣。把嬰兒姹女，木金間隔。從頭分別。先擒六賊三尸滅。後捉玉兔飲烏血。仗劍鋒，麾魔障，蕩祆邪。全憑志猛烈。那些箇手段最奇絕。龍奔虎走，來往放乖劣。兩獸擒來吾怎捨。爐烹鼎煉無暫歇。乾坤至寶，陰陽造化，斡運龜蛇。東雞叫出西江月。會入黃庭賞白雪。上丹溫，中丹暖，下丹熱。三田寶結。眾仙舉我赴金闕。寥陽勝境，教我怎生說。
　　水調歌頭
　　五行不到處，一氣未生前。清光赫赫，無何鄉裹獨超然。日月豈能照鑑，天地不能包裹，晃朗妙無邊。賴有竹澗水，卻向世人傳。杳兮冥，恍兮惚，湛兮然。這些消息，渾身是口也難詮。截斷千差歧路，屏除萬般機巧，纜住釣魚船。往事都休問，靜坐一爐煙。
　　沁園春#3　　　　　〔呂洞賓〕
　　七返還丹，在人先須，煉己待時。正一陽初動，中宵漏永，溫溫鉛鼎，光透簾幃。造化爭馳，虎龍交媾，進火工夫牛斗危。曲江上，見月華瑩靜，有箇烏飛。當時自飲刀圭。又誰信無中養就兒。辯水源清濁，木金間隔，不因師指，此事難知。道要玄微，天機深遠，下手速修猶太遲。蓬萊路，仗三千行滿，獨步雲歸。
　　蘇幕遮
　　水中金，衝牛斗。玉鎖金關，護法靈童守。赤水丹基龍虎走。萬象森羅，勃勃投珠口。飲靈液，明火候。太乙爐開，丹熟神光透。浮名浮利終不久。下手速將，窮取無中有。
　　解佩令
　　修行之士，功勤不小。識五行、逆順顛倒。妙理玄玄，玉爐中、龍蟠虎繞。金鼎內、煉成至寶。陽神離體，冥冥杳杳#4。剎那間、遊遍三島。出入純熟，按捺住、別尋玄妙。合真空、太虛是了。
　　〔雙調〕鴈兒落得勝令#5
　　想赴蟠桃玳瑁筵，休享御酒瓊林宴。息爭名奪利心，發養性修真願。
　　爭如紙被裹雲眠，茶藥倚爐煎。看峻嶺銜花鹿，使巔峰獻果猿。朝元，在金闕寥陽殿；安然，蓬萊洞裹仙。
　　〔雙調〕甜水令
　　麻絛草履風袍袖，名利不剛求。蓑笠綸竿釣魚鈎，緑水東流。
　　〔雙調〕折桂令
　　浪花中一葉扁舟，揀溪山好處追遊。遣興忘懷，醉鄉中問甚春秋。學洗耳溪邊許由，笑蝴喋夢裹莊周，茅舍清幽。納被蒙頭，紅日三竿，高枕無憂。
　　其二
　　到大來散誕逍遙，園林成趣，獨木為橋。你便祿重官高，是非海萬頃風濤。不如俺絕利名麻鞋布襖，少憂愁䲢髻環絛。興飲濁醪，醉赴蟠桃。閑步雲山，悶訪漁樵。
　　其三
　　人生如落葉辭柯，百歲光陰，暗裹消磨。信蹉跎，世人看便似風魔。嘆富貴如披麻救火，功名似暴虎馮河。白甚張羅，日月如梭。十載生涯，一枕南柯。
　　其四
　　子是虛飄飄水上浮漚，不如谷口煙霞，獨樂深耕。為國求兵，笑包胥哭倒秦亭。試看青門外鋤瓜邵平，東籬下栽菊淵明。午醉初醒，獨坐茅亭。打一會簡子漁鼓，誦一篇道德黃庭。
　　〔雙調〕鴈兒落得勝令
　　為浮生兩鬢白，觀鏡裹朱顏邁。忙辭了白象簡，緊納了金魚帶。緑柳倚門栽，金菊映籬開。愛的是流水清如玉，那里想侯門深似海。幽哉，袖拂白雲外；彭澤，清閑歸去來。
　　其二
　　光陰似水流，日月搬昏晝。塵俗一筆勾，世事都參透。睡來時高枕一無憂，悶來時拄杖半過頭。飢來時一鉢千家飯，閑來時孤身萬里遊。盈眸，閬苑風光秀；擡頭，蓬萊景物幽。
　　其三
　　榮華似風內燈，富貴如槐安夢。恰六朝賀太平，十二國干戈動。人海混魚龍，浮世隱英雄。收楚韓元帥，興周的姜太公。功名到底成何用，悉是南柯一夢中。
　　〔雙調〕甜水令
　　爐中煉出靈丹藥，雷震採荼苗。明月清風杖頭挑，不掛椰瓢。
　　其二
　　看看又早中年過，白髮鬢邊多。積玉堆金大如何，夢裹存活。
　　其三
　　把心猿意馬方拴定，為甚不爭名。便得象簡金魚做公卿，白馬紅纓。
　　〔雙調〕水仙子　　漢鍾離
　　超凡入聖漢鍾離，沉醉誰扶下玉梯。扇圈一部胡鬚力，絳雲般紅肉皮。做伴的是茶藥琴棋。頭綰著雙䲢髻，身穿著百衲衣。曾赴閬苑瑤池。
　　其二　　　　　　　呂洞賓
　　醉魂別後廣寒宮，飛下瑤臺十二峰。只因一枕黃粱夢，得神仙造化功。左右列玉女金童。採仙藥千年壽，煉丹砂九轉功。每日價伏虎降龍。
　　其三　　　　　　　　藍釆和
　　西風寬舞緑羅袍，每日階前沉醉倒。頭邊歪裹烏紗帽，金錢手內拋。鬬爭奪忙殺兒曹。狂歌唱檀板敲，子是待要，樂樂淘淘。
　　其四　　　　　　　　徐神翁
　　不為賊盜戀妻奴，獨向煙霞冷淡居。金銀財寶無心顧，渾身上破落索。濫濫縷縷衣服。冷清清為活路，閑逍遙走世途。脊梁上背定葫蘆。
　　其五　　　　　　　　張果老
　　駝腰曲脊六旬高，皓首蒼髯年紀老。雲遊走遍紅塵道，駕白雲驢馱高。向趙州城壓倒石橋。拄一條斑竹杖，穿一領麤布袍。也曾醉赴蟠桃。
　　其六　　　　　　　　曹國舅
　　玉堂金馬一朝臣，翻作崑崙頂上人。腰間不掛黃金印，閑隨著呂洞賓。林泉下養性修真。金牌腰中帶，笊籬手內存。更不做國戚皇親。
　　其七　　　　　　　　李岳
　　筆尖吏業不侵奪，跳入長生安樂窩。皂細衫身上都穿破，鐵拐向手內拖。亂哄哄髮似鬆科。豈想重裀臥，不變皓齒歌。每日價散誕蹉跎。
　　其八　　　　　　　　韓湘子
　　藥爐經卷作生涯，不戀王侯宰相家。亂紛紛瑞雪藍關下，凍傷韓湘馬。半空中亂糝長沙。黑騰騰彤雲布，冷颼颼風又刮。山頂上開花。，
　　純陽真人百字圖
　　本性好清淨，保養心猿定。酒又何曾飲，色又我罷盡。財又我不貪，氣又我不競。雖見我不觀，雖聞我不聽。不論他人非，只尋自己病。遇有不輕狂，如無守本分。官中不擊名，私下憑信行。不在人數中，免卻心頭悶。和光與同塵，但把俗情混。為甚不爭名，曾共高人論。
　　朗然子劉真人詩
　　落魄洪杯數十年，朝朝恣性日高眠。尾閭通透泥丸穴，丹竈能分造化權。
　　只此雲霄應有路，算來我命豈由天。莫言大道人難會，自是凡夫不學仙。
　　其二
　　南北程遊數十春，潛行玄理暗修真。不求世上無窮物，只向寰中覓箇人。
　　悟得已知消息大，內丹常遣泝流津。假饒千載重相見，也似如今日轉新。
　　其三
　　京洛幽閑清靜中，住居古觀古壕東。世情亦染心無染，塵事須同道不同。
　　煉藥豈辭千日苦，運精常遣四肢通。世間最貴堪珍重，除卻人身總是空。
　　其四
　　求仙之日亂紛紛，涉歷山川走似雲。總學長生尋外物，算來至道未嘗聞。
　　陽精已失真和氣，金石徒勞客熱薰。堪嘆凡夫全不悟，盡甘荒野作丘墳。
　　其五
　　休讀九經三史書，與身到了不相宜。爭如保養元和炁，更為添燒大藥爐。
　　存得真精終濟老，煉成金質定沖虛。不明有箇長生路，其奈凡夫性轉迷。
　　其六
　　求貴貪財無盡時，高官極富又何為。爭如權重勞心治，未勝身貧得自怡。
　　欹枕任從春日永，運精不遣鬢毛衰。他年物外相逢處，自是神仙別有期。
　　其七
　　真鉛真汞不難尋，自是凡夫錯用心。月魄日魂明甚易，木精火候理何深。
　　辛苦運精須九載，變化通靈點五金。出世只消飡一粒，崑崙蓬島盡知音。
　　其八
　　夾脊雙關至頂門，修行徑路此為根。華池玉液須頻咽，紫府元君遣上奔。
　　常使氣沖關節透，自然精滿谷神存。一朝得到長生地，須感當初指教人。
　　其九
　　天網空籠萬象疏，一株松倒華山枯。寒雲去後留孤月，臘雪來時向太虛。
　　石洞龍蛇歸紫府，千年鸞鳳落蒼梧。自從別卻先生後，南北東西少丈夫。
　　朗然子，齊人也。因隨唐玄宗幸蜀，遇神仙司馬承禎口訣，傳金液還丹大藥訣，自後修煉成功，卻歸洛陽。鄉老傳言，朗然子於宋端拱年間，醉死於桃花坊。時天大雪，惟尸臥處周圍丈許無一點雪。官吏檢尸，惟見鼻口耳中，有金蟬遞返出入，良久飛上空中去，衆皆仰視，及迴顧卻不見地上尸矣。萬靈朝元宮道士趙隱微，收得朗然子詩篇，化緣立石，廣行其傳，叩門告余，出示此詩。余親詳此詩語，亦不過運氣吞液，保陽去陰，與余符契，喜為書之。
　　皇統元年三月二日，方壺知足居士謹題。
　　嗚鶴徐音卷之八竟
　　#1以下十三首詞皆為張伯端之作，又見《悟真篇》。
　　#2以下第十四至二十五首詞，又見《金丹大成集》。
　　#3 原缺署名，詞又見《全唐詩》。
　　#4原本作『杳杳冥冥』，不合鈞。
　　#5 以下二十首均為散曲，不復詳注。 
　　嗚鶴餘音卷之九
　　仙遊山道士彭致中集
　　太空歌　　　　　　馬丹陽
　　道可道，非常道，如如不動要長保。保守寒光射太虛，一輸皎潔靈虛曜。法可說，無法說，澄澄湛湛諸緣滅。方知無滅亦無生，宿債冤家從此絕。生箇甚，滅箇甚，靜靜清清，清又靜。自從認得恁麼明，方知想地性保命。休求真，莫棄假，求棄之中生巧詐。既生詐巧棄真如，卻如避刀卻遭剮。不曾行，不曾看，要滅生亡難也難。行得一步悟一步，不行枉了說長安。君未悟，莫強誇，休說虛空是一家。心不了時剛論道，猶如瞎漢看璚花。這邊好，那邊醜，引得牛兒曠蕩走。若還方寸未明時，閉目澄心且合口。不用手，不用索，不須牢拴牢把捉。無意牢擒占影風，自然動靜雙忘卻。不離書，不執書，雙泯之中內外居。離經方法難開口，執文昧卻自家珠。心為禪，性為道，行行步步爭多少。因師一指說根源，石人拍手呵呵笑。禪為宗，道為祖，打破金木水火土。光明相射含真空，卻笑一二三四五。宗又通，法又通，惟憑真行與真功。功行了兮俱不見，惟憑一點照寒空。也非道，也非禪，杳杳冥冥合自然。萬事剔開清淨眼，赫空朗耀照無邊。
　　悟真歌　　　　　　馮尊師
　　覺中覺了悟中悟，一點靈光無遮護。放開烈焰照娑婆，法界縱橫獨顯露。這些消息至幽微，木人遙指白雲歸。此箇玄關口難說，目前見得便忘歸。不是葛藤老婆舌，端的慈悲真妙訣。一輪明月杖頭挑，一爐紅焰盛春雪。我本元修大覺仙，有緣悟得祖師禪。歸來一曲無人應，翠竹黃花體自然。畫堂一炷沈煙細，空嘆文殊問病意。曹溪月朗風自清，金蓮開遍祇園地。橫擔虎杖便歸來，雪閉寒山路不開。瀟灑此時誰會得，知音惟有數枝梅。自從認得長安道，不愛閑花并野草。夜深枝上子規啼，壺內樓前春正好。到家自在樂無為，觸處頭頭顯聖儀。不是大慈千手眼，玉人拈出古摩尼。將何法寶明此物，杳杳冥冥及恍惚。眾生不識這如來，三世諸佛獅子窟。真閑真樂向誰誇，盡是鷯鷓井底蛙。一曲空琴彈罷處，青山依舊鎖煙霞。
　　證道歌　　　　　呂洞賓
　　悟真常，不達命，此是修行第一病。只修真性不修丹，萬劫陰靈難入聖。達命基，迷祖性，恰似鑑容無寶鏡。壽同天地丈夫兒，把握陰陽為本柄。性命全，玄又玄，海底洪波度法船。生擒活捉蛟龍現，始知匠手不虛傳。
　　得道歌　　　　　景陽
　　道難入，道難覓，說之容易誰能得。旁門惑世幾千般，得道萬千難選一。近有一等學道者，不肯低頭真可惜。瞞天瞞地更瞞人，未得一時誇了畢。要做神仙故不難，神仙須是神仙質。不是神仙莫亂為，動有陰魔作冤隙。這箇事，非小術，全憑德行施陰驚。斷除妄念息貪心，行行步步腳根實。若明本性與心同，方敢與君說端的。學金丹，容易入，熟味中庸與周易。有為有作總皆非，說龍話虎終無益。元初情動有其身，若更迷修轉刑棘。常思混沌未分前，妙理難言心自然。一身上下皆屬陰，一物陽精人不識。圓陀陀地鎮相隨，空不空兮色非色。散於萬物遍乾坤，一物之中一太極。退藏於密一性中，視之不見尋不得。我丹訣，自各別，不用日時與年月。也無火候與抽添，亦無人我分妍拙。亦無生，亦不滅，亦無所修無所說。飢來吃飯困來眠，閑時打坐懶時歇。逢物便飡逢酒飲，不持齋戒心常澈。榮華富貴不關心，名利是非皆斷絕。凝然靜定養元神，一念不生真境別。真境別，自歡悅，晝夜見箇中秋月。不來不往正當中，洞然八荒皆皎潔。也無盈，亦不缺，猶如紅爐一片雪。雖然得到這工夫，打破虛空方了徹。逍遙快樂且優游，人間煩惱不相涉。學道人，趁時節，百歲光陰如電掣。遇之不煉大愚癡，莫待老來神氣竭。急迴頭，當猛烈，一刀兩斷須見血。欲脫凡身換法身，精修一念當如鐵。說此言，大心切，盡把天機都漏泄。學人若作等閑聽，祗恐臨終悔不迭。
　　心地賦　　　　　　三于真人
　　世事無窮，觀來盡空。既向玄門受教，便於心地下功。大智閑閑，澹泊在不生之內；真機默默，逍遙於寂滅之中。原夫要長靈苗，先持心地。六根淨而千種滅，三界空而百端治。見聞知覺，是障道之元因；恬淡清虛，乃頤真之大義。若乃堅成學道，須當了心。心靜則孤明獨照，心存則萬境皆侵。真容無欠亦無餘，生前可見；幻相有形終有壞，分付何求。明知諸法皆空，萬緣都罷，行功打坐，乃道之狂。布惠施恩，即德之詐。大巧若拙，還知事事無為；善計非籌，直要頭頭放下。但使一心不動，萬行自全，每暢神而度日，實知命以樂天。任經春夏秋冬，飢飡渴飲；或對風花雪月，穩步安眠。若能對境忘情，逢場作戲，本來了在方寸，何必修於累世。永嘉既悟，強留一宿而歸；盧行猶疑，謾等三更而至。是知物物皆空，塵塵總棄，性外更無實相，目前盡是虛泡。長生有物而混成，神鬼莫測；大象無形隨處是，天地難包。信乎本要明心，何勞苦志，諒不由他，誠能自已。大辯忘言，真經絕字，賴啼烏宣揚，落花指示，石女親傳，木人舉賜。淺智少識者，則曰不然不然；高明廣見者，乃云如是如是。故悟則處處平夷，迷則頭頭踏刺。大抵欲修天外大成功，莫掛人間些子事。
　　八義禪賦　　　　　馮尊師
　　教有頓漸，禪無後先。迷之者遠隔劫外，達之者近在目前。無去無來，運六通而自在；不生不滅，超三界以孤圓。不畏誼譁，不居瀟灑。門生五派者，強生知見；宗舉一乘者，亦為虛假。只要常常顯露，般般放下。清風萬道，松間石女謳歌；明月三竿，嶺上牧童顛耍。智慧夙禀，靈明頓開。應機時須宜性現，對境處决要心灰。圓融四象，通達三才。緑水長流；縱爾漚生漚滅；青山不動，任他雲去雲來。亙古亙今，不衰不朽。昧之者滯於聲色，達之者超於無有。驅掃風雲，摩挲星斗。空琴韻美，堂前木馬咆哮； 雪曲應希，海底玉龍奔走。莫問東西菩薩，休尋南北彌陀。觸目盡是法界，何方不是禪那。會得如此，方堪恁麼。居塵出塵，豈落萬緣之化；在慾無慾，不沈六賊之魔。左右逢原，寂照返朴。葛藤老婆舌，千劫販骨；靈源直指者，一句絕言。縱奪自由，殺活獨卓。白雲青嶂，頭頭盡是真如；翠竹黃花，物物無非正覺。泯絕無際，包含大千。拈花示衆者，真為過計；叱佛罵祖者，亦是違愆。誰會進步蓮花，鹿苑歸來，月滿江船。拈出自己家風，頓超十地；踏碎頑空夢幻，獨飯諸天。一等虛脾，敢胡鬭觜。皆較糟粕者，寧知真味；穿鑿公案者，豈通妙理。差之一毫，失之千里。木人言：若要識西來〔意〕，須吸盡涅槃金仙髓。
　　識心識意賦
　　如要修行，先須識心識意，然後悟性。如何是心？如何是意？但能知覺為之心，千思萬想為之意。意從念起，心從物生。既知起生之根源者，只在方寸。方寸者，本來之真心也。心本無心，意本無意。為從來熟境難忘，心浮意動，卻把真心朦昧，不能顯現。須是澄心定意，內觀其心。湛然不動者為之定，定中覺靈者為之慧。定是體，慧是用。定慧兩全者，日日不虧也。
　　清閑賦
　　汎愛曰濁，孰能好清。從他縈其萬慮，惟我閑其一生。猛離極梏之囚，常居安靜；免被蝸蠅之縛，大悟靈明。原曰絕世羈糜，統元綱紀。玩杳冥太清，則能深根固蒂；處恬淡真閑，則樂長生久視。既知此理，心如秋水之澄；凡動於時，妙若春風之起。若乃卓爾與立，湛兮或存。廉而不劌也，喻鏡分妍醜；光而無私也，如月射乾坤。端正一性，安然六根。孤高潔淨於靈源，松筠雅操，坦蕩縱橫於法界，絕素玄門。於世身返孤雲，情起野鶴。體微妙則藏山於澤，絕思慮則藏丹於壑。清徹靈虛，逍遙礦漠。絲毫不掛，神飛姑射之遊；物我俱忘，雲步寥天之廓。大抵非聖所私，由人所為。苟未捐其名利，安得悟其希夷。述夫大智閑閑，覺見南山之語；小人戚戚，理聞宣父之辭。且如在欲行禪，擔家說妙，須得下愚之敬慕，未兔賢良之譏誚。直須靜裹興功，回向閑中返照。致虛極而守靜篤，老氏家風；隳肢體而黜聰明，顏淵樞要。夫然心法雙泯，生死兩捐，憑清浄修成道果，悟虛閑鑿透玄天。從拋有漏之因，蕭條宇宙；深息無為之穴，嘯傲雲煙。异哉，飯蟻勞生，燈蛾殞命。空恁漂沈其苦趣，誰肯修完其德性。已矣乎，不如聞早樂閑清，歸去玄都朝上帝。
　　全真賦　　　　　　馮尊師
　　神聖垂御，仁慈普均。既宏開於玄教，特謹奉於全真。孰知十極之高仙，來遊此世；大闡三皇之古道，順化於人。切原德貫諸門，心歸一正。捨俗者辭親割愛，固窮者樂天知命。是以全真，學而修性。功名財色，觀如水上之浮漚；智慧靈明，敬若教中之先聖。誠以學不所執，法求大道。廣積德行，則外施於方便；深修保煉，則內運於成功。善處無為不二，能尋有道參同。物物分明，瑩若潭中之皎月；頭頭應現，動如草上之清風。必也選甚高低，盡皆提挈。學之者有因有果，達之者無滅無生。至靜至和，至堅至潔。統萬德而接物，不捨慈悲；宣三教以開迷，猶尊賢哲。大抵乞食不耻，至貧不憂。屈己惠人，則施恩於孤老；高志抗節，則笑傲於王侯。是謂全真英士，達道仙流。頓悟天機，高播玄風遊聖境；廣施香餌，普尋知友赴瀛洲。是以見物明心，知空悟道。〔學〕全真道法，則謹依於鍾呂；取大道玄理，則嚴奉於黃老。清虛恬淡，收紅爐爍就銀絲；純粹精微，向丹鼎烹成金寶。捐彼假合，表達自然。證實相妙之更妙，得真功全之又全。五道銀霞貫斗，一輪明月輝天。鶴駕金書，朝赴九陽之殿；蟠桃玉液，位登萬聖之筵。噫，有等愚迷，閑爭人我。宣揚誦經者，豈通玄妙；誑惑中下者，不知因果。須離火院恩山，卻入名韁利鎖。丕休哉，若要知端的全真，頓悟虛無堪可。
　　尊道賦　　　　　　宋仁宗
　　三教之內，惟道至尊。上不朝於天子，下不謁於公卿。避凡籠而隱跡，脫俗網以修真。傲林泉兮，絕名絕利；樂巖谷兮，忘辱忘榮。頂星冠而爍日，披布褐以長春。或髼頭而跌足，或丫髻以包巾。摘仙花而砌笠，折野草以鋪茵。吸甘泉而漱齒，啖松栢以延齡。歌之鼓掌，舞罷眠雲。伴山谷則盃茶款話，逢水飲則尊酒論文。笑奢華之濁富，樂自在之清貧。豈一毫之罣礙，無半點之牽縈。或三三而參玄訪道，或兩兩以話古談今。話古談今兮，嘆前賢之興廢；參玄訪道兮，理自己之玄真。任寒暑之更變，盡烏兔之逡巡。蒼顏返少，白髮還青。携簞瓢而入鄽化飯，採百藥以臨世濟人。解安人而利物，或起死以迴生。修仙者骨之堅秀，達道者神之最靈。判吉凶斡旋異象，定禍福密勘人倫。闡道法揚太上之正教，施符籙除人世之祆氛。降邪魔於掌上，布呈氣於雷門。扣天閽真仙具備，擊地戶萬神成聽。頤真默坐，靜室存神。奪天地之秀氣，採日月之華精。運陰陽以煉性，按水火以胎凝。二八陰消兮，若恍若惚；三九陽長兮，如杳如冥。應四時而採取，養九轉以丹成。跨青鸞便衝紫府，騎白鶴直謁玉京。參滿天之秀氣，表妙道之殷勤。比儒教兮，官高職顯，富貴浮雲。比釋教兮，寂滅為樂，豈脫凡塵。朕觀三教，惟道至尊。
　　祖庭記
　　祖庭昔日本無蹤，重陽開化闡玄風。故鄉長安京兆府，祖居醴泉太子村。天垂乾象神仙降，地發祥光紫氣昇。母懷仙胎經二載，生逢時遇宋徽宗。政和二年壬辰相，臘月二十二日生。祖師父母生三子，重陽師父有二弟。幼小入學明師訓，九經聖典若習攻。二旬有七應武舉，深知兵法挽硬弓。文武雙全人皆懼，宋號德威名世雄。心上所為明似鏡，口中言語響如鐘。昔日甘河曾沽酒，得遇披氈二仙翁。五篇玄秘親傳受，七竅通靈便見功。自從飲了甘河水，心地大開方便通。四旬有八逢正教，棄世歸道隱墓中。得觀內景真消息，方知五行造化功。識破幻化虛假體，更不人間問吉凶。再逢和李居劉蔣，三人同居至三冬。思想丘劉譚中馬，改名自呼王害風。火焚茅庵辭秦地，別卻東南下山東。三千里外得知友，九轉成功入南京。師召門人親囑付，吾當歸去赴蓬瀛。大定十年庚寅歲，五旬有八壽命終。查子店中昇仙路，留下全真古家風。七朵金蓮開戶牖，長春長教化門宗。傳與清和全真理，浩然盤山南離峰。洞真白雲披雲子，無欲高中眾仙翁。十八大師都在此，庚子年間起建功。天下門人來助力，寰中道者總施功。天賜匠人曹提點，殿閣建在水竹村。嵯峨臉峻高百尺，碧瓦瑁璃接太空。南山吻獸龍噴水，四獸昂昂虎嘯風。千梁萬拱排八卦，五脊六獸按九宮。遠望有如須彌頂，遙觀恰似太華峰。上接雲橫連北斗，下臨九肺九泉通。〔缺句〕嶺背八水總朝東。萬道霞光籠寶閣，千條翠霧罩琳宮。曾觀鸞鶴空中舞，又聞仙樂振天宮。萬象森羅朝玉帝，諸仙聖眾捧三清。紅光紫霞深鎖閉，白雲瑞氣緊牢封。數株紅桃兼緑竹，千根翠栢間青松。遊遍乾坤無限地，希有重陽萬壽宮。
　　昇堂文　　　　　趙真人
　　切以玄元聖祖，廣開眾妙之門。大道全真，普化群生之教。瑤池仙子，重陽金蓮七朵。閬苑璚宮，長春玉花萬葉。雖則枝分稍異，到了萬葉歸根。然則派別流差，畢竟百川歸海。方方設教，會四海之雲朋；處處興緣，聚三山之霞友。茅庵草舍，普修寶殿琳宮。紙衲麻衣，恩賜星冠月帔。可謂人能弘道，闡先聖之規模；自然道法應人，開後世之眼目。了真堂上，元無一點縈心；萬行門頭，正好諸人着力。在上者當處寬仁，在下者常生敬順。塵心爭辯，不見體玄之家風。道眼相從，依舊丹腸之活計。夙為物外神仙，今作門中法眷。莫滯一時之糞土，彈輕千聖之寶珠。在世時同修道果，超凡去共列仙班。出家君子，清眼研窮。離塵烈士，赤心照察。伏惟珍重。
　　其二　　　　　　馮尊師
　　夫至道渺漠，妙道希夷。先地先天，不拘文字。光明虛徹，遍滿十方。清淨靈通，周流三界。千變萬化，統攝陰陽。體用真常，無窮極矣。爭奈凡籠障重，難矣承當。賤古尊今，妄生知見，殢法參禪，傍開戶牖。從此太極樸散，教列三門，情識場中，不能歸祖。觀彼諸人，深宜哀愍。是以大開方便，廣運慈航。普濟苦海群生，脫免沈痾六趣。引歸真路，復翫鴻濛。鑿開恬淡門庭，遊賞清都降闕。五雲臺上，明傳黍米玄珠；九曜樓邊，高舉含光寶劍。縱橫曠漠，坦蕩無何。動止無為，混成純素。遂可掃除薩埵，遊戲菩提。不死不生，無餘無欠。聖凡俱遣，空色包羅。假使泥牛吼月，木馬嘶風，漏透機張，作家笑具。炎炎言下，叱回碧眼胡僧；寂寂光中，擊碎金毛獅子。花收五葉，機拂三玄。放開元始鉗鎚，縮卻牟尼手段。發揮象罔，踏碎涅槃。截斷曹溪，閑居鄭圃。達磨羅什未生，已有南華禦寇。奈何學者忘本逐末，棄主憐賓。不叩沖虛，執持梵語。本安中國，求證西方。空費草鞋，尋箇甚麼。石獅子剜了心肝，野狐涎灌徹骨髓。在欲行禪，望成佛果，葛藤謎語，敢把人瞞。此般君子，怎生接引。今也聊將法藥，擲向人間，出此醍醐，利玆上士。舉揚本分生涯，點檢見前面目。露些消息，分付知音，這段家風，是何曲調。樂非律呂，劫外陽春，琴操無絃，孔吹天籟。不須玉線金針，繡出霓裳彩鳳。箇人會得，即便歸來，不夜樓臺，同登雅會。無底籃兒汲水，無根鐵樹開花。此箇規模，如何印綬。渾淪邦畔，不許商量。靈寶峰前，孰能着腳。直須灑灑落落，休要紛紛紜紜。頓悟玄風，逍遙宇宙，久佇仙班，伏惟珍重。
　　其三　　　　　　秦真人
　　百歲光陰，疾如流水，一生事業，空似浮漚。昨朝面上，桃杏花開，今日頭邊，雪霜照破。蘇相國腰懸六印，難免無常；郭子儀位至三公，終歸大限。白蟻陣殘渾似夢，子規聲切勸君歸。休待禍臨頭，方知是幻。金玉滿堂，怎生守得，兒孫對面，謾切長吁。紅樓翠閣粉墻高，非干己事；白馬朱輪金鐸響，盡屬他人。徒勞箇裹傷心，不覺暗中彈指。鬼使者豈通關節，閻老子不順人情。淚落千行，悔將何及。腸分九段，更怨他誰。到此際多休少休，方知道千錯萬錯。惆悵落花流水，無可奈何；悽凉衰草秋風，不堪迴顧。若夫聰明君子漢，慷慨丈夫兒，萬事全拋，一言猛悟。比黃金如糞土，要買神仙；等白玉似塵埃，斡迴天地。更不前思後算，那復朝商暮量。脊骨如鋼，腳跟似鐵。又何須煉藥煉丹，即歸三島；更不假安爐置鼎，便到十洲。許旌陽拔宅上昇，蓋因此耳。淮南王全家脫去，豈有他哉。爭似高人，做驚天駭地因緣，有躍古騰今手段。心和口應，口與心同。姓名已掛於丹臺，功德定歸於紫府。若是聖賢妄語，可憐辜負善人。自慚口拙，不敢多言。久立仙賓，伏惟珍重。
　　茶文
　　伏聞一聲雷震，吐羣品之芬芳。鳳餅龍團，表至真之異物。陰陽滋秀，天地氤氳。禀四時之正氣，奪五行之清味。先春園內，生成片玉之珍；瑞雪巖前，造化靈芽之蘂。玉人採得，妙用依時。金槽碾處，香來撲鼻；石鼎烹開，譎花浪躍。盧全七碗，洗除六慾之昏迷；趙老三盃，滌盡眾生之夢寐。愛之者精神爽異，悟之者心地清凉。莫言釋子家風，真是道人受用。聊得一味，普施諸人，得意歸來，伏惟珍重。
　　七真禪讚并叙　　　披雲真人
　　全真之道，其來久矣。惟曾子固言之甚詳，而後學者猶以為黯闇。蓋全也者，物物皆全。而真也者，念念皆真。物物皆全，則無缺不全；念念皆真，則無段不真。無物不全，是全全也，猶未，至於所以全也。無段不真，是真真也，猶未至於所以真也。即全非全，即真非真，亦無非全，亦無非真。學至於此，全乎全乎，真乎真乎，萬分未得處一焉。故能及山川，移城邑，蹈水火，入金石，縱橫自在，變化無方者也。此教出於太上，而傳于東華。東華傳于正陽，正陽傳于純陽，純陽傳于重陽。重陽之前，玄萌乍發，人未之信。重陽之後，其風大闡者七世矣。嗣教東萊披雲子，謹齋戒而述七真讚焉。
　　辭曰
　　教祖重鵝，猛脫金章。佩洞賓之祕訣，飲甘河之靈漿。進上上步，入玄玄堂。得四友於東海，領群仙於上方。金蓮開半萬之祖，玉葉傳十九之芳。一自祖師歸去後，終南依舊好風光。
　　其二
　　倚歟丹陽，三髻作舞。密投賜芋之機，猛悟分梨之語。拋半州之舊產，應三清之選舉。鑿二炁未分之前，運五行不到之所。霹靂一聲歸去來，呵呵拍手花如雨。
　　其三
　　稽首長真，不拘小節。膽氣凌秋，腳跟似鐵。拋俗眷以慷慨，入玄門而决烈。襲朗然子九轉之機，受重陽師四言之訣。超出陰陽之陶冶，解開造化之關結。十年受用洛陽春，等閑肯向東風說。
　　其四
　　偉矣長生，風標秀出。厭塵土之腥躁，悟宗風之消息。心遊物外之煙霞，跡混鄽中之鼓笛。花簪閬苑之紅，桃咀蓬壺之碧。躍出洪波萬丈高，靈光一點無人識。
　　其五
　　偉哉長春，弱冠高潔。孤身度函谷之風，七載坐磻溪之月。六受皇宣，四朝帝闕。數十國化行於虛靖，三萬里不辭於風雪。寶玄臺上夢遊仙，露滴松梢還漏泄。
　　其六
　　號賜體玄，含真自然。字潛分於□竹，位默定於金蓮。六月迎陽而久立，三冬抱雪以安眠。雞已烹而復唱，鴆雖飲而命延。受金國之四詔，拜玉皇之兩宣。試問鐵植山下月，肯將消息向人傳。
　　其七
　　太古壯年，幸識重陽。高出煙霞之外，遠拋名利之場。寧海市中挽迴日月，趙州橋下坐斷冰霜。鍊五行而作髓，煎八卦以為糧。八十四年還債了，東風迴首舊家鄉。
　　或曰：七真之道盡於此乎？曰：未也。是猶追騏驥之遺踪，拾鳳凰之落羽，以為驥鳳之全體，可乎？或者笑而稽首。惟聖知聖，惟真知真，惟鳳知鳳，惟麟知麟。惟披雲老仙，妙齡入道，侍長春者四十餘霜矣。得全真之尤精者也。於七真之顯神藏用，飽聞而飲見之。吐辭為讚，言言入神，事不虛靡，文不過華。使天下學者讀之，足以為信據而無疑矣。
　　逍遜吟
　　處順適逍遙，全身遠俗囂。狎鷗泳滄渚，鼓瑟會漁樵。輔軻心無耻，尊榮志不高。收綸望晚釣，信步與春翹。完矣豐絺綌，沛然澤寥蕭。黃庭消百慮，紫芋待終朝。於焉開三徑，扶搖玩九霄。暢情橫短笛，握固返垂髫。寵賜非憑據，清閑足富饒。儘他使副墨，惟獨賞參寥。遂志浴沂水，嫌喧棄許瓢。虛懷鐲斸斫，挫銑混蒭蕘。時否潛知止，歲寒節不凋。九思於節揖，五柳任蕭條。伉儷或耘籽，歸休懶折腰。灌畦甘抱甕，忘味喜聞韶。除害輕金玉，聿修光祖祧。高奔邁騏驥，奮翼笑鷦鷯。絕學遊玄圃，頌聲歌聖朝。觀鵡臨曲沼，覆鹿用枯蕉。塞兌徒居實，深根匪揠苗。解紛須侃侃，養素樂夭夭。塗隙藏深密，如愚匿懋昭。參禪稽侷樓，摳瓦巧靈潮。齊物真何得，封戎世可超。悲嗟蝸競角，坐看烏遷喬。但看同耕叟，焉能屈下僚。鳳笙雲外聽，春色杖頭挑。刻木鳶誰放，無絃琴自調。搏空歸去日，不必借鑾鑣。
　　堂規榜　　　　　　白玉蟾
　　天地神人鬼五仙，盡從規矩定方圓。逆則路路生顛倒，順則頭頭合自然。道從古有，堂自近興。為神仙養素之軒，乃散聖息肩之地。晨昏香火，上祝皇王聖壽無疆；朝暮經詮，下保檀那各家清吉。是以隱顯莫測，凡聖同居。隻笠簞瓢，作壺中之活計；孤雲野鶴，是物外之閑人。散誕無拘，逍遙自在。黃粱夢覺，安然一枕清風；金汞爐開，寂寞半窗明月。功成行滿，體妙神靈。伏龍虎而出昏衢，跨鸞鶴而歸洞府。其或初離俗網，乍入玄門，性天未徹，心地尚迷。切宜遵守準繩，久則不違模範。侍師敬友，念道思真。常於性命上留心，莫向利名中掛意。行須緩步，語戒諠譁。勿歌夭艷之詞，莫講是非之事。公私出幹，不許見燈而迴；打坐絕言，直待鐘嗚而起。來時明白掛搭，去時對眾抽單。稍有違犯，量其罪咎。輕則香油茶餅，重則竹笓下山。偷盜分文，毀燒衣鉢，飲酒賭博，不許在堂。職事有違，理當倍罰。故玆榜示，各令知悉。
　　頌曰
　　五湖雲水，混處一堂。既集徒侶，須明紀綱。或凡或聖，時隱時彰。神化無定，道規有常。
　　清閑跋
　　可委者命，可憑者天。人無牽爾，事不偶然。上天生我，上天死我。一聽於天，有何不可。時有待識，物有枯榮。人有衰盛，事有廢興。龍不冬躍，螢能夜飛。君子小人，而皆有時。仲尼再思，曾參三省。予何人哉？敢不修整。人言為信，日月為明。止戈為武，羔美為羹。人有賢愚，事無巨細。得不艱難，失必容易。斷不决疑，斷不可緩。當斷不斷，反受其亂。人善不趨，己惡不除。謂之知道，不亦難乎。良如金玉，重如丘山。儀如鸞鳳，氣如芝蘭。春無再至，花無再開。人無再少，時無再來。
　　鳴鹤餘音卷之九竟