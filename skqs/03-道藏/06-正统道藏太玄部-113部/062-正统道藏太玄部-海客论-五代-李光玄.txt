海客論
　　經名：海客論。唐末五代渤海人李光元（即李光玄）撰其內容與《全液還丹百問訣》篡本相同，但文字較少，且多訛誤，作者名字避宋諱，當係徒人刪節《百問訣》而成。一卷。底本出處：《正統道藏》太玄部。參校本：《金液還丹百問訣》。
　　海客論
　　海客李光元，渤海人也。少孤，而家財鉅萬。洎弱冠，隨鄉人舟，往來於青社淮制為商賈。後卻過海，而同舟有一道人。問子曰；君家有何人，及貨產，涉海何為者也。曰：少孤兄弟，貨財及萬。道人日：既若如此，更涉風波，以貪其利，漫漫大海，浩浩長波，一旦傾危，魚龍得便，甚非所知也。光元日：我非為利而涉風波，綠思世問，皆若夢耳，朝露豈可久留，還同電光，瞥然即滅。舊塚未乾，新墳相次，累金褊地，全不關身。積玉倚天，豈能留命。是以經涉海浪，直入中華，尋訪真人達士，欲將何衛，可延其生。既無所逢遇，遂且歸鄉，即非為利也。道人曰：君方年少，正貪愛欲榮華，早慕修真，以延身命。可謂奇器矣，又何愁仙分而登真也。光元日：蚯蚓之質，豈能成龍。斥鷗之微，應難及鳳。非敢望其大悟，僅得修身之術，以延其生，斯可矣。儻高人不以不肖，少垂誨焉，幸亦甚矣。道人日：金丹大藥，未遇至人，保命延年，斯得其旨。金丹只在身中，更無別藥。爾能遠離房室，去濁澄清，枕石漱流，核煩就靜，元氣不散，可以長生。夫元氣者，身中混元之氣也。是人之基，命之根。念住即氣停，神安即氣定，是以智人息是非，絕聲色，喘息不由於鼻外，思惟只在於身中，三田得寶，長生可保。更有納新吐故，漱液咽津，悉是延年，皆為固身之道。故古歌日：氣是添年藥，津為續命芝。世上饅忙兼饅走，不知求己更求誰。此可明也。光元日：高人儀貌有異，必此驗乎。曰：我行此道，遂得如斯，今已百歲矣，疾病未嘗染也。光元再拜而謝日：不肖得聞大道，何其幸也。若非夙綠，無由睹此。道人到東岸下船。欲遊新羅，遂相告別。
　　光元歸渤海，乃依行此道，不顧浮華，乃往長雲島中，修行數年，固有益驗，因彼往來，時人號之日海客。光元後復思人問更有出世之門，金丹玉液之道，止居此中，何由而達。中華甚有名山諸方聖境，乃幡然捨島，而遊名山，以尋其事也。己巳#1年八月三日，至嵩高山少室中，於僧舍止宿十餘日。後獨步南登，看骯岔谷，行五六里，忽於路側松下，遇一人年老擭節，節有三瓢，短褐長巾，於人有異。
　　遂問光元曰：子在此何為。光元曰：無他，看骯山水耳。子從何來，光元曰：十年從海來，歷遊名山，乃至于此。
　　有何事也。曰：少孤家財鉅萬，每笑榮貴，不戀繁華，惟求妙道，乃至于此。
　　曰：求道幾年，有所遇乎。光元曰：海內遊歷二十餘年，數年前於船中遇一道人，教以保養精氣，導引四肢，依而行之，亦有其驗。
　　曰：如斯則道成矣，夫復何求。光元曰：竊聞神仙之道，更有、金液及還丹之術，慮恐虛度年華，是以竊心尋訪也。
　　曰：所求金液還丹，曾遇否乎。光元曰：求之十年，未有所遇。
　　老人微笑曰：識吾否。曰：愚蠢不識高人也。曰：我是元壽先生。又曰：子何姓。曰：姓李，名光元。老人又笑曰：我號元壽，子名光元，與我相符，我得人矣。
　　又曰：子求金丹之道，將為人乎，為己乎。光元曰：既能為己，亦將提拔有分之人。
　　先生曰：斯可傳矣。若為一身，神仙非許。光元乃再拜而謝之。先生曰：子若非夙分，雖加辛勞沒世，亦不遇也。子仙骨已彰，神基漸就，子誠聽吾說焉。乃放杖坐石，更指光元令坐。光元曰：先生欲傳至道，不肖得無禮耶。先生曰：至道無遠，盡此一日論說，可終其奧，不可令子久立也。光元乃拜而坐。
　　先生曰：還丹者，非是別藥。真一為基，鉛汞相依，黃芽是本，乃可成也。
　　光元曰：亦見時人論黃芽，皆不知其至理，不知黃芽，將何物制造得成也。曰：鉛出鉛中，方為至寶。汞傳金氣，乃號黃芽。不見古歌云：黃芽鉛汞造，陰殼含陽花。不得黃芽理，還丹應路賒。世人鍊至藥，盡認是黃華。鉛黃是死物，那得到仙家。黃芽非在藥，內象取精華。若到黃芽地，金銀徒爾誇。此之謂也。
　　光元曰：竊見《 金玉五相類》 云：鉛有大毒。爭堪成就至藥。曰：雖有大毒，蓋為世人不解取用。譬如世上毒藥非一，若巴豆之類，豈無毒也。若解用之，即能治病，鉛亦如是。故《 陶植篇》 云：鉛中有金，金中有寶。賢人得之，寧修鉛中金，不鍊金中寶。此非世問鉛也。世人直下用鉛，希求黃芽，萬無一得，蓋不識不知鉛也。
　　光元曰：鉛有二耶。曰：鉛非有二。譬如養子，若割父母身上肉，內於腹中，而孩子生，應難得。若離父母，孩子自何而生。古歌云：鼎鼎元無鼎，藥藥元無藥。黃芽不用鉛，須用鉛中作。黃芽是黃芽，鉛去鉛萬里。黃芽非黃芽，卻向鉛而始。鉛為芽父#2，芽#3為鉛子，子隱母胎，母隱子胞。知白守黑，神明自來。此之謂也。故諸經唯讚鉛之功能。若捨其鉛，如棄父母求子也。古歌云：莫壞我鉛，令我命全。莫破我車，令我還家。鉛斷河車空，所作必無功。鉛破河車絕，所作無處出。又云：玄生因#4金公，巍巍立始初。又云：一物含五彩。又《 陶植篇》 云：五彩之合，道契自然。故生天地，為牝為牡。然後還日之精於月窟，結精華於虛中#5，能生紫氣之精#6，潛與真合符。若非神仙，莫能窺也。人不曉不解，用之遂使差之毫釐，失之千里。故歌云：用鉛不用鉛，須用鉛中作。世人若用鉛，用鉛還是錯。又歌云：用鉛不得用凡鉛，用鉛鉛是舊丹#7田。此並明不棄鉛而解用之也，用之則陰陽得序，作之則夫婦相違，只在鉛中而研究之達也。《元陽子歌》曰：真陰真陽是真道，只在目前何遠討。凡流歲歲燒神丹，忽見青黃自云好。志士應須求法則，勿損精神虛顛倒。但能求得真黃芽，人若服之壽無老。此可知也。
　　光元曰：切見世人云：硃砂水銀是黃芽。是何理也。曰：此非至人之古。且硃砂水銀者，無定性，自無身形，陰不有生，女無自孕。故李西蟾篇云：硃砂水銀同一處，二女終是不相知。自立既難，安可得成大道。夫黃芽者，坎離相孕，金水相生，男冠女羿，牝牡相從，從無入有，陰動腸交，方可得成，契於至理。故《陰真君歌》云：北方正氣為河車，束方甲乙為金砂。兩情含養歸一體，朱雀調運生金花。金花能生天地寶，人會此言真至道。此可知也。
　　光元曰：又見世人以金為黃芽，以銀為黃芽，研#8朱砂銀為黃芽#9，取銀為黃芽，或以錫為黃芽，草節鉛、金姚鉛、枯鉛等為黃芽，或以蜜陀僧、黃丹、鉛黃花等為黃芽，是何理也。曰此並非也。諸類皆是朴質之物，頑滯之徒，鍊之則色悴形枯，燒之則塵非土變，枯骨死肉，終亦何為。孤陰寡陽，爭同至化，服之則灼人臟腑，餌之乃促彼生年，豈及於黃芽，吁於大道。夫黃芽者，鉛汞合體，金木相并，龍虎相交，水火相制，推情合性，以魂隨魄，成還返之用，明呼吸之理，乃得陽交陰孕，母在子全，得天地之精，成混元之道。古歌云：汞不呈璞，金不露形。又曰：丹砂木精，得金乃并。又曰：龍來身斂魂充飢，虎來啖食生髓脂。乃可明矣。
　　光元曰：黃芽既云鉛汞所造，金水相生，愚意尚迷，而未曉末知，若何得成。曰：譬如人間種植，世上田農，果子初生，犁墾以選好地，及彼良時，仍賴風雨調勻，節候催促，年終稼穡，盡獲收成。黃芽之因，亦復如是。合和鉛汞，配類坎離，水火相仍，時候周足，自然和合，變化無有比倫，黃芽若成，大道全矣。歌云：鉛黃芽，同三華，採我氣，結成砂。初問日運如火輸，五彩港藏入神華。曾為使作道無邪，三者既備是仙家。此可知也。
　　光元曰：黃芽既得聞命矣，至藥如何得成，敢請其旨。曰：至藥唯用五行，更無雜物。若有諸類，不成至藥。古歌云：捉取束青龍，配與西白虎。更將南朱雀，會偶北玄武。就中尤妙處，莫失中央土。此可知也。此五行是鉛本類，乃得成丹。若有非類，即不成也。譬如一家父母夫婦，無有外人。鉛汞五行，亦復如是。制伏成藥，骨肉精氣血脈皆全，方堪服餌。古歌云：何言金木水火土，留身保命是龍虎。學人不識五行精，強認他人為父母。木主氣兮骨主虎，血主水兮肉主土，不死之道在離官，會得五行身有主。五行須是水銀親，外質不堪為伴倡。又賀蘭球本歌曰：青龍起，白虎臥，玄武飛，朱雀坐，黃龍中央自結果。母憐子，子憐母，爐中結成雲一朵，餌服刀圭無不可。此之道也。
　　光元曰：大藥雖是龍虎制伏，五行真氣成藥，餌服之時，最是何物。曰：成藥只是一味水銀，雖神水之胎，作紫金之粉，已含五彩，已表五行，成身號曰金液還丹，太古神仙皆同一法。古歌云：水銀一味是仙藥。從上流傳伏火難。若遇河車成紫粉，紫粉一時化金丹。．金丹正法本無鉤，水銀一味獨難幽。刀圭點化將為驗，服之不死泛仙舟。又歌云：卻取抽成汞，還燒反作砂。胎中受五彩，月足是黃芽。迷途不可見，對面隔天涯。若到河車地，只此是仙家。可明也。
　　光元曰：服火水銀若成藥，自古已來，亦有硃砂水銀，伏火者不少，因何服食，皆不延年，及點化之問，亦無使用，此何也。曰：此皆不得神仙之妙術，不按經書之理，不得五行制度，不得日月精華。或因諸類相和，或與至真違遠，縱得千斤伏火，亦與瓦石一般。非惟點化無堪，亦且服食夭壽。故《王真人傳》云：古有兄弟二人，將水銀一斤。於陽山修鍊三年，伏火如紅玻辦色，謂是至藥。兄弟二人各服半斤，六月便衣綿衣，行又要人扶策，此則皆是希望延年，反有墜身。豈非藥類之不同，方術之錯誤，此既可驗，竊見求真，若得真方，萬不失一。
　　既黃芽是大藥之本，藥是五行之所成，並曉真元，何#10知出世#11。未委幾何分兩，燒制何時，乃可成就，敢請其方。曰：神仙至藥分兩，爭無大道。金丹燒成有節，不惟鑪作器象，亦且鼎有乾坤。火從子以為初，須明卦兆。復從離而終亥，始見光華。亦同#12子在胎中，直須月滿。雞居卵內，須要日周。分兩則二八同居，節候則一星周雨，方可龍興雲雨，虎嘯山巖，自延世上之年，不是人間死物。歌云：二八姥女，十六鉛精。陽生起火，陰盡須停。星辰周雨，至藥通靈。又陶隱居望江南云：長生藥，本是五行作#13。子午二門開，卯酉四時運，火合乾坤，龍虎自相吞。此之謂也。
　　光元曰：大丹恭聞命矣。又見諸書所云：日魂月魄，白虎青龍，丹砂河車，真鉛正汞，名字不少，疑惑人心，未審此中誰為正號，敢問其由。曰：多般多號，皆是一塗。日魂即是陽精，月魄還歸陰體，青龍是木，豈離束方。白虎為金，還居西面。河車金液，是仙人得意之名。正汞真鉛，乃達士當時之號。但令消息，何用遲疑。不越五行，更無別理。
　　光元曰：又見《黃帝陰符經》云：還丹之術百數。其要在神水華池。華池之內，至神至妙。故黃帝遇此而升真，馬明因玆而得道。華池之理，亦在五行前章之中，具陳仔細。故《元陽子歌》日；神水華池世所稀，流傳不許俗人知。世上若將凡鉛汞，相似教人永不疑。
　　光元曰：見諸丹經云：三五與一，天地至精。未委此言是何事也。曰：前章備陳三五一者，亦是五行，且非別物。爾更研究，必達根元。不見古歌云：陰坎徒迷一，陽離五彩形。欲知三處所，偏抱木之靈。鍊藥先通訣，仍須詣古經。瓊丹君若畢，天駕五雲耕。
　　光元曰：世上諸藥，何止萬般，唯金液還丹，即得延年保壽，及至昇真，何也。曰：爾之愚鈍，猶不知之。且世上之人。無不稟於五行，而生至於心肝脾肺腎臟，豈離陰腸五行。曉五行之精，合萬象之精光，透得紫金之妙用，流津成華池之名，服之豈不保固四肢，堅牢五臟，自然長生有地，去世成因，若在目前。迷人但執古歌云：金砂#14入五內。霧散若風雨。薰蒸達四肢，顏色悅擇好。老翕復丁壯，耆嫗成詫女。髮白又再黑，齒落更重生#15。號之曰真人。石藥者，五行不錄，生服則毒損人藏腑，伏火則與瓦礫何殊，止可醫治小病，寧比於大丹。事理皎然，真源不昧。草木為藥者，四時彫變，自不固於霜雪，萬味相和，只可治其風濕，尤不可比於大丹也。
　　光元曰：金丹服之長壽，乃至升仙，未委世問，更有何用。先生曰：迷人迷人，金丹大藥，豈無所用，此丹一年滿足，十月周圓，開鑪而紫粉成金，啟鼎而黃芽散懼，包含五彩，聚集百靈，先將點化。水銀，立成黃金。始驗服食之後，永固筋骨，濟命濟家，非虛言也。古歌云：丹砂丹砂，能濟我命，能濟我家。又陶隱居望江南云：十月滿，開鼎一團紅。數片殘霜含五彩，解胎神水響玲瓏，氣馥異香濃。此可知也。
　　光元曰：水銀除此黃芽外，更有何藥得成寶物。曰：除此黃芽，無藥可也。
　　光元曰：諸藥何為制得。曰：制得者水銀，水銀者天地之精，五金之魄，性流利而不染諸雜，故俗言水銀無假也。諸物焉能入得黃芽，黃芽者體是水銀，感五行之精而成，故捨此即不成也。世人多用藥，以至窮日盡力，尋求礬石之精，不遠千里而行，縱然求得，終無所成，勞思焦心，倏歸泉土，可不悲哉。皆由不曉藥之性情，不知藥之類聚，且礬之與石，不與金同，水銀既是金魄，石藥因何得入而成其金。故歌曰：金可作，世可度。金不作，徒自誤。此不虛矣。大樂只在目前，人自不知。必欲礬石為之，亦猶上山求魚，入海網兔，何可得也。
　　光元曰：世人或以五金為匱，伏制水銀，亦是經年，必無所成，是何事也。曰：五金者，人世質物，亦與至藥不同，黃芽篇中具陳仔細。且術有幽祕，道有玄微，皆須口傳心授，方可成丹。世人妄憑泛說，專按古方，亂制水銀，欲求大事。殊不知五行含孕，如妊婦之懷胎，鉛汞相須，若晨雞之抱卵，至于妙道，通于神明，毫釐有差，陰陽失序。故陶隱居望江南云：還丹訣，妙術口相傳。若信古方應自誤，顛來倒去枉燒錢，不得怨神仙。又菩薩蠻云：家家盡有長生藥，時人取用皆差錯。氣候尚浮沉，問君何處尋，眼看猶不識，誤向鉛中覓。此物沒黃芽，徒勞歲月賒。細看此理，即可明也。
　　光元曰：四黃八石，全無大道之理，不與水銀合同，而硫黃又能立制水銀成砂，是何理也。曰：水銀者正陰，硫黃者假陽，正氣被假陽所制，終始相依，此陰陽之大理。且硫黃者，是礬之液。礬者，鐵之津。磁石，鐵之母。針砂磁石，伏制硫黃，立成雲粉，此一根也。硫黃即為鐵之孫裔，水銀本是金之精魂，二氣雖暫相和，終無成事。但細窮理路，可見根源。
　　光元曰：諸礬制伏水銀不得，亦不與水銀相和。又見碌礬和鹽，制水銀成粉成霜，是何理也。曰：水銀者，金之魂魄。碌礬者，鐵之精華。論五金則二氣同根，議鉛汞則銅鐵殊遠，是以暫制水銀成粉，亦無大功。亦如飛燒毗黃，上覆其盛即白，若無鹽其色不白。悉皆小事，非關大道。爾但窮究永除他慮也。古經云：飛鼠繼汞，河車伏汞。若有雜物，無因得成。古歌云：河上姥女，靈而最神。見火即飛，不染垢塵。鬼匿龍隱，莫知所存。欲得制他，黃芽是根。此可知也。
　　光元曰：世人不曉鉛汞，不識五行，將四黃以制水銀，將八石以成至藥，砲礬雌雄之類，無不褊尋，磁毗膽碌之徒，悉皆入用，指神符霜於黑錫，認聖無知作青盥，火緞千回，水飛萬遍，或三年守鼎，五載臨鑪，皆無所成，虛勞神思，但恐神仙未知諸礬之中，還有人制得水銀否，敢請其略。
　　曰：世間萬事，乃至纖毫，未有不因理例相依，種類相取，可不明之。夫水銀者，是金之魂魄精華也。與鉛同根，與水同體，五行相孕，金水相生，得氣轉華，方乃成其至藥。轉至水銀，萬變千通，世無比類。故《陶植篇》云：金為水母，母隱子胎。水者金子，子藏母胞。此言金水自含孕，竊犢於母中，須化集而成。又長子繼父體，因母立兆基。此言砂產於金，汞流為子，以金養汞，繼體而榮。道合自然，事根至妙，不可以知，不可以思。若因礬石雜類之藥，則形體全乖，祖宗並失，還返無由而得。但若雀雞同窠，貓鼠共穴，將漆補釜，以商塗瘡，非唯無益，而又損焉。歌云：世人好假不好真，並將石藥和水銀，詫女化歸煙露散，只留磁譽自相親。砲礬碌膽傾家產，多信狂徒疏作親。不遇神仙談至理，終歸白首得無因。此可知也。且石藥大約七十二件，太古聖人盡別酸鹹，著在方論，只可治諸疾，辟邪沙，不關造化，不合五行。假令別得元方，窮極妙制，亦是暫留鬚鬢，豈得同成筋骨。世問迷謬，亂傳方衛，誣誑神仙，漫將礬石以同鉛汞研，以柳礎和，以棗葉煮，以醋蜜，飛以水酒，未嘗有成，虛度光景。言固濟則鐵石非堅，說覆藉則尋莫延及，三年滿足，已化成塵。卻云雞犬來衝，龍蛇變去，殊不知大道之理，漫怨天而尤人。若此之流，世間非一。更有用盡石中海內諸藥，罄竭資產，精意轉迷，可不悲哉。
　　光元曰：世人取桑柴灰煎鍊，以制砂汞。古歌云：龍居震#16位四十八，是桑字。又歌云：採於蠶食之前。用乎火化之後，此皆大藥之根，未知果然也。曰：大藥之本，前已具陳。且用桑灰等，皆是迷人所作，愚者所陳，遞互相承，一無所就。真人歌言龍居震#17位四十八者，自是至藥分兩，方位之號，非桑字也。凡流不達，妄認虛無，似鹿逐羊，如猿探月，何可得也。大藥者純用五行，更無別藥。礬石相雜，猶且不成。桑柴之徒，何其遠矣。故《參同》云：狐不乳馬，燕不生鳳也。
　　光元曰：世人多取窟突中姻礦，云是木之精，配青龍之位。《元陽子歌》云：要識丹砂是木精，移來西位與金并。迷人何處尋龍虎，恍惚之問在杳冥。言此是也。復覓鄘州井鹽，或以太陰元精石，配白虎之象。正真龍虎之道，大丹之元，此理如何。
　　曰：甚哉，子之難悟也。至真之道匪遙，時人不識，愚智相沿，良可痛也。夫至藥活利之物，變化之身，上祕仙籍，下延人壽。得之者五行自曉，遇之者萬象長明，金丹一成，貧病俱失。具煙礦元精之類，是世上死物，瓦礫無殊，服之則血脈不生，鍊之則精神轉悴，將何變化，得成大丹。理在目前，昧者自＇誤。元陽子歌言真龍真虎之道，豈姻礦之徒。元陽子素是真人，何昧若是也。且真龍真虎者，是還丹之體，鉛汞之心，神仙悉陳，經書明論，虛妄之人錯亂益甚。故《金丹銘》云：丹砂其位元非赤，四季排來在南宅。位屬南方丙丁火，其形赤。抽取砂中水銀，配屬東方甲乙木，其形青龍之象。黑鉛本性元非黑，其為內含抱五德。配屬北方壬癸水，其形黑，抽取砂中精，屬西方庚辛金，其形白，白虎之象也。歌曰：五行不順行，虎向水中生。五行顛倒術，龍從火裹出。又《金丹賦》云：火東轉以成龍，水西旋而為虎。又李柄蟾云：太陰在南宅，太陽在北宅。火之木曰汞，水之金曰鉛。制在中宮，氣以類助。並是發揚龍虎，證驗神丹。言以姻礦之徒，元精之類，豈得同此耶。更宜思究，萬無一差。若信迷人，徒自苦耳。
　　光元曰：先生所說大丹之道盡已，光元竊聞昔淮南劉王鍊秋石，以成至藥，服食沖天。未知秋石是何物也。又見丹記多識聖無知之號，世人云青鹽，未知果然耶。
　　曰：淮王鍊秋石者，亦是大丹，更無別理，還如一物，而有數名。聖人臨時各隨意，以安其號。綠金虎者，是大丹之本，其色凝白屬西方，西方至秋，故得其號。亦猶河車黃芽，其一類也。聖無知者，亦是丹砂心髓，鉛汞深門，當五行制伏之時，自生肌骨，及萬象包羅之日，血脈皆全。仙人尋而不知，聖人思而不得，故得其號。豈是青鹽，迷人誤矣。
　　光元曰：大丹之道，神矣妙矣，何仙始知也。曰：金者水子，汞者金魂，與五行雖是根源，歷萬載不能合體。有陵陽子明者，太初真哲，與上古仙人，知此歸源，必有祕道。故將南與北，以西配束，配此四方，不遺中道。一年運火，十月開鑪，七返無虧，九還周足，乃得飛魂伏體，走魄歸家，故號紫金火液大還神丹。歌云：九還七返三五一，龍虎相交．入神室。灰池焰灼天地精，金液還丹功及畢。
　　光元曰：大丹之道，恭聞命矣。世人多將草藥，至於赤芹葛苣，章柳含松，皆採而用，地膽裂汁，田翁除根，銀莧馬齒莧相兼，龍腦兔絲並使，結為砂子，以望黃金，如此之人，如麻似葦，未知有成耶。
　　曰：人雖一類，愚智萬般，所稟不同，所成各異，智者間通域內，愚者不見掌中。亦由雲氣生而上天，瓦礫生而在地，蕾買氣抑之不住，瓦礫舉而不昇，愚智亦然，改換非可。且汞者積陰之氣，元水之精，遇萬歲以成形，與五金而作魄，重於金體，潔不許塵，悉在目前，有何難睹。草藥者，春生夏長，秋落冬殘，枝葉匪堅，根莖不永，裂之成水，燒之成灰，若將結汞，天高地遠矣。足認無知苟利之輩，誑惑時人，豈有成事。居河北指三昊有草，在嶺南云兩蜀得成，盡是虛傳，皆無實理。相承既遠，訛謬堪悲，智者自明，愚人不達。
　　光元曰：未知草結砂子，終或有之。曰：兔角長短，龜毛幾何。曰：兔無角，龜無毛。曰：草結砂子，何異此也。光元曰：草砂既無，世上多說三黃一匱，以草砂菴成黃金，何也。
　　曰：三黃體與水銀不同#18，又見飛走。將何以制得成金。生制即為煙燼，伏火又如瓦礫，別無變化。母既瓦礫，令子成金銀，非理也。亦如世上飛者即生雌雄，走者即生牝牡，螻蟻蟲魚並皆如是。三黃一匱砂草，豈得成事。若是有成，只以金結，又且何妨。況金是本根，成了非失到底，不合造化，遺彼丹經，終無所成，故指草也。且草砂從古至今，只是鬼名，有同向水求塵，鑽冰覓火，令蟬乳鳳，使鶴懷蛇，石藥尚自不同，草則因何得入，遞傳虛事，妄使搜尋，嶺北嶺南，海外海內，巧論枝葉，廣說酸鹹，到底害其己身。石崇由此而滅家，梁冀因玆而覆族，但要多途營運，百計希求，自然得濟貧寒，無至飢闕，豈在須尋無母砂子，以作金銀，苟利已深，與道千遠。且神仙以藥制造金銀，豈須無母砂子，視榮貴如泥土，金寶非有愛也。至於變化些小，以表藥功，乃濟飢貧，非沽嗜欲，以滅其身也。凡流必將無母砂子，欲成金銀，是亦大迷。且無母砂子，燒之不住，飛走如神，與生汞相較，幾何無成，至終虛妄。智者聞而曉悟，愚者執而髮白，覓舞之蛇，解飛之鱉，可不悲歟。
　　光元曰：又見世人將無母砂子，欲成金銀，皆罄資財，終無所就，此理如何。
　　曰：此非好道之人，皆是競財之輩。夫道希夷為本，寂湛為基，節嗜欲以居山，去貪婪而處世，存神養氣，食柏餐松，方乃漸至清凍，稍達真境。其金銀世問之物，暫濟浮生，有分則不求自來，無分則求之不得。散則彰其德行，聚則更宜熟思，無自迷謬。先生復問，何謂無母砂子。
　　光元曰：無有母，只是水銀。先生大笑曰：必要生金銀，且有母砂子。‘何妨母是金銀，汞歸母體，豈非理耶。若必無母，則世問硃砂靈砂，粉霜輕粉，及諸感氣之類，亦是水銀結成，無有五金，可不同于無母砂子乎。爾記吾所說，免為時人捕影矣。
　　光元曰：恭聞命矣，未知世間諸草，還有延年出世否乎。先生曰：諸名草藥亦有延年，子不見《十洲記》、《神仙傳》中，極有出世之事也。若乃靈芝挺秀，朱草呈妍，黃精白木之徒，赤箭狹苓之類，桃花杳仁，柏葉松子，悉堪修事，皆在方書。亦有煮白石以充飢，煉元精而度世，此皆方外之士，山野奇人，絕粒數年，修真累歲，故得內外相應，服草有功，豈不是延年出世耶。爾凡流者不知至道，貪愛不休，惟積玉堆金，是為世樂，恣驕奢侈，賽晝相矜，無一日不閑滋味，無一日不顧綺羅，七竅長流，三田不固，任是萬般靈藥，餌服何為，豈能出世也。子依吾說，大道匪遙，真境必達。
　　光元曰：偶因登骯，獲遇真人，不外凡愚，幽玄盡付，恩深天地，匪言可訓。今欲營其藥類，擬入名山燒制，未知可乎。
　　曰：此道至大至神，子宜至保，若漏天機，不惟殃爾七祖，即滅爾身，切在祕藏，勿與非人言論交遊也。此山雖是名嶽，且近大都，今值兵革方興，此山當道，多人竄伏，不可制造神丹。昊越江浙名山甚多，或羅浮、茅嶺、廬嶽、天台，目下並安，後亦無事，乃是覃賢柄依之地，眾聖所遊之方，子宜往彼，以制大丹，定是出世。吾之所論，悉無謬辭，子宜祕保。
　　光元曰：恩深渤海，荷重丘山，一介微人，將何以報。
　　曰：爾之有分，濟會如玆。吾見世人擾擾，悉貪榮祿，盡愛繁華喪朴，俄然皆死，吾甚悼此輩也。將吾所論，錄成方冊，接引有分之人，即是報吾，吾亦願也。光元感極，默爾無言。
　　先生曰：子久於海上，曾飲元酒否，曰：不識元酒。先生遂解杖頭瓢，與光元汲水。先生以藥投瓢中，木葉蓋之，邊巡成酒，紅紫色，香味非常，先生自飲一杯，餘令光元併飲。訖精神頓爽，乃再拜而謝之。
　　先生指曰：日已暮，汝且歸，吾所止只在峰南，無事卻來。言訖遂行，片雲瞥然，蹤跡已失。
　　光元遂歸寺舍。明日直過峰南，以尋先生，逕路皆迷，泊至峰南，全無逕路，白雲飛烏，澗水暖聲而已，殊不見人，乃知先生非居凡也。悵恨再三，謹錄以成一卷，達士君子幸細詳之也。
　　海客論竟
　　#1『己巳』《百問訣》本作『巳酉』。
　　#2『父』原本作『母』，依《百問訣》本改。
　　#3『芽』原本作『母』，于義不通，依《百問訣》本改。
　　#4『玄生因』原本作『白』，于義不通，依《百問訣》本改。
　　#5『虛中』原本作『中』，依《百問訣》本改。
　　#6『能生紫氣之精』原本作『氣紫霜』，于義不通，依《百問訣》本改。
　　#7『丹』原本作『金』，依《百問訣》本改。
　　#8『研』原本作『坑』，依《百問訣》本改。
　　#9『銀為黃芽』原本作『粉根』，于義不通，依《百問訣》本改。
　　#10『何』原本作『可』，依《百問訣》本改。
　　#11『世』原本作『也』，依《百問訣》本改。
　　#12『同』原本作『問』，依《百問訣》本改。
　　#13『本是五行作』原本作『重鼎復重溫，于義不通，依《百問訣》本改。
　　#14『砂』原本作『炒』，依《百問訣》本改。
　　#15『齒落更重生』原本作『更生異牙齒』，于義不通，依《百問訣》本改。
　　#16#17『震』原本作『三』，于義不通，依《百問訣》本改。
　　#18『不同』原本無，依《百問訣》本補。