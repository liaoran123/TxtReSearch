山海經
　　經名：山海經。十八卷。底本出處：《正統道藏》洞神部本文類。參校本：郝懿行《山海經箋疏》、東珂《山海經校譯》、譚承耕《山海經點校》。
　　山海經序
　　世之覽山海者，皆以其閎誕迂誇、多奇怪、俶儻之言，莫不疑焉。嘗試論之曰：莊生有云，人之所知，莫若其所不知，吾於《山海經》見之矣。夫以宇宙之寥廓，羣生之紛紜，陰陽之煦蒸，萬殊之區分，精氣渾淆，自相濆薄，遊魂靈怪，觸像而構流形於山川、麗狀於木石者，惡可勝言乎。然則，總其所以乖鼓之於一響，成其所以變混之於一象。世之所謂異，未知其所以異，世之所謂不異，未知其所以不異，何者？物不自異，待我而後異，異果在我，非物異也。故胡人見布而疑黂，越人見罽而駭毳。夫翫所習見，而奇所希聞，此人情之常蔽也。今略舉可以明之者，陽火出於冰水，陰鼠生於炎山，而俗之論者莫之或怪，及談《山海經》所載而咸怪之，是不怪所可怪，而怪所不可怪也。不怪所可怪，則幾於無怪矣，怪所不可怪，則未始有可怪也。夫能然所不可、不可所不然，則理無不然矣。案《汲郡竹書》及《穆天子傳》：穆王西征，見西王母執璧帛之好，獻錦組之屬，穆王享王母于瑤池之上，賦詩往來，辭義可觀。遂襲崑崙之丘，遊軒轅之宮，眺鍾山之嶺，玩帝者之寶，勒石王母之山，紀跡玄圃之上。乃取其嘉木、豔草、奇烏、怪獸、玉石、珍瑰之器，金膏、燭銀之寶，歸而殖養之於中國。穆王駕八駿之乘，右服盜驪，左驂騄耳。造父為御，犇戎為右，萬里長騖，以周歷四荒名山大川，靡不登濟。東升大人之堂，西燕王母之廬，南轢黿鼉之梁，北躡積羽之衢。窮歡極娛，然後旋歸。案《史記》：說穆王得盜驪、騄耳、驊騮之驥，使造父御之，以西巡狩，見西王母樂而忘歸。亦與《竹書》同。《左傳》曰：穆王欲肆其心，使天下皆有車轍、馬跡焉。《竹書》所載則是其事也。而譙周之徒只為通識瑰儒而雅，不平此驗之史考，以著其妄。司馬遷叙《大宛傳》亦云：自張騫使大夏之後，窮河源，惡睹所謂崑崙者乎。至《為本紀》、《山海經》所有怪物，余不敢言也，不亦悲乎。若《竹書》不潛出於千載，以作徵於今日者，則山海之言其鳥幾乎廢矣。若乃東方生曉畢方之名，劉子政辨盜械之尸，王頎訪兩面之客，他海民獲長臂之衣，精驗潛效，絕代懸符。於戲，羣惑者其可以少寤乎。是故聖皇原化以極變，象物以應怪，鑒無滯賾，曲盡幽情。神焉廋哉，神焉廋哉。蓋此書跨世七代，歷載三千，雖暫顯於漢，而尋亦寢廢。其山川名號所在多有舛謬，與今不同，師訓莫傳，遂將湮泯。道之所存，俗之所喪，悲夫。余有懼焉，故為之創傳，疏其壅閡，闢其茀蕪，領其玄致，標其洞涉，庶幾令逸文不墜于世，奇言不絕於今，夏后之迹靡刊於將來，八荒之事有聞於後裔，不亦可乎。夫蘙蒼之翔，叵以論垂天之凌，蹄涔之遊無以知絳虬之騰，鈞天之庭豈伶人之所躡，無航之津豈蒼兕之所涉，非天下之至通，難與言山海之義矣。嗚呼，達觀博物之客，其鑒之哉。
　　山海經目錄總十八卷
　　本三萬九百十九字，注二萬三百五十字，總五萬一千二百六十九字。
　　南山經第一
　　本三千五百四十七字，注二千一百七字。
　　西山經第二
　　本五千六百七十二字，注三千二百二字。
　　北山經第三
　　本五千七百四十六字，注二千三百八十二字。
　　東山經第四
　　本二千四十字，注三百七十五字。
　　中山經第五
　　本四千七百一十八字，注三千四百八十五字。
　　海外南經第六
　　本五百一十一字，注六百二十二字。
　　海外西經第七
　　本五百三十七字，注四百五十二字。
　　海外北經第八
　　本五百八十四字，注四百九十三字。
　　海外東經第九
　　本四百四十二字，注五百九十五字。
　　海內南經第十
　　本三百六十四字，注七百九字。
　　海內西經第十一
　　本四百三十九字，注六百九十五字。
　　海內北經第十二
　　本五百九十四字，注四百九十五字。
　　海內東經第十三
　　本六百二十四字，注一千四百九十五字。
　　大荒東經第十四
　　本八百六十四字，注八百一十三字。
　　大荒南經第十五
　　本九百七十二字，注五百九十八字。
　　大荒西經第十六
　　本一千二百八十二字，注一千二百三字。
　　大荒北經第十七
　　本一千五十六字，注七百六十七字。
　　海內經第十八
　　本一千一百十一字，注九百六十七字。此海
　　內經及大荒經本，皆進在外。
　　侍中奉車都尉光祿大夫臣秀領校祕書言：校祕書太常屬臣望所校《山海經》凡三十二篇，今定為一十八篇。已定《山海經》者，出於唐虞之際，昔洪水洋溢，漫衍中國，民人失據，崎嶇於丘陵，巢於樹木。鯀既無功，而帝堯使禹繼之。禹乘四載，隨山刊木，定高山、大川。蓋與伯翳主驅禽獸，命山川，類草木，別水土。四嶽佐之，以周四方，遠人跡之所希至，及舟輿之所罕到。內別五方之山，外分八方之海，紀其珍寶奇物，異方之所生水土、草木、禽獸、昆蟲，麟鳳之所止，禎祥之所隱，及四海之外、絕域之國、殊類之人。禹別九州，任土作貢，而益等類物善惡著《山海經》。皆賢聖之遺事，古文之著明者也。其事質明有信。孝武皇帝時，嘗有獻異鳥者，食之，百物所不肯食。東方朔見之，言其烏名，又言其所當食，如朔言。問朔何以知之，即《山海經》所出也。孝宣皇帝時，擊磻石於上郡，陷，得石室。其中有反縛盜械人。時臣秀父向為諫議大夫，言此貳負之臣也。詔問何以知之，亦以《山海經》對。其文曰：貳負殺窫窳，帝乃桔之疏屬之山，桎其右足，反縛兩手。上大驚。朝士由是多奇《山海經》者，文學大儒皆讀，學以為奇，可以考禎祥變怪之物，見遠國異人之謠俗。故《易》曰：言天下之至嘖而不可亂也，博物之君子其可不惑焉。臣秀昧死謹上。
　　山海經卷之一
　　郭璞傳
　　南山經
　　南山經之首曰誰山。其首曰招搖之山，臨于西海之上。在蜀伏山，山南之西頭濱西海也。多桂，桂葉似枇杷，長二尺餘，廣數寸，味辛。白花，叢生山峰，冬夏常青，間無雜木。《呂氏春秋》曰：招搖之桂。多金玉。有草焉，其狀如韭，璨曰：韭，音九。《爾雅》云蜀山亦多之。而青花，其名曰祝餘，或作桂茶。食之不飢。有木焉，其狀如穀而黑理，穀，楮也，皮作紙。璨曰：穀亦名構，名穀者，以其實如穀也#１。其華四照言有光燄也。若木華赤，其光照地#2，亦此類也。見《離騷》經。其名曰迷穀，佩之不迷。有獸焉，其狀如禺而白耳，禺似獼猴而大，赤目長尾，今江南山中多有#3。說者不了此物。名禺，作牛字，圖亦作牛形#4，或作猴，皆失之也。伏行人走，其名曰狌狌，食之善走。生生，禺獸#5，狀如猿，伏行交足，亦此類也#6。見京房《易》。麗麗□之水出焉，□音作几而西流注于海，其中多育沛，未詳。佩之無痕疾。痕蟲病也。#7
　　又東三百里日堂一作常。庭之山，多棪木，棪別名連，其子似素而赤，可食。音剡。多白猿，今猿似獼猴，而大臂腳長，便捷，色有黑有黃。嗚，其聲哀。多水玉，水玉，今水精也。柑如《上林賦》曰：水玉磊阿。赤松子所服，見《列仙傳》。多黃金。
　　又東三百八十里曰猨翼之山。其中多怪獸，水多怪魚。凡言怪者，皆謂兒狀倔奇不常也。尸子曰：徐偃王好怪，沒深水而得怪魚，入深山而得怪獸者，多列於庭。多白玉,多腹蟲，蝮虫色如綬文，鼻上有針，大者百餘斤，一名反鼻。虫，古虺字。多怪蛇，多怪木，不可以上.
　　又東二一百七十里曰杻陽之山。音紐。其陽多赤金，銅也。其陰多白金。銀也。見《爾雅》。山南為陽，山北為陰。有獸焉，其狀如馬而白首，其文如虎而赤尾，其音如謠，如人歌聲。其名曰鹿蜀，佩之宜子孫。佩謂帶其皮尾。怪水出焉，而東流注于憲翼之水。其中多玄龜，其狀如龜而烏首虺尾，虺尾銳#8其名曰旋龜，其音曰一判木，如破木聲。佩之不聾，可以為底。□□□為猶治也。外傳曰：疾不可為一作底#9，猶病愈也。
　　東三百里曰柢山#10。多水，無草木。有魚焉，其狀如牛，陵居。蛇尾有翼，其羽在魼下，亦作脅。其音如留牛，莊子曰：執犁之狗#11，謂此牛也。《穆天子傳》曰：天子之狗執虎豹。其名曰鯥，音六。冬死而夏生，此亦蟄類也。謂之死者，言其墊無所知，如死耳。食之無腫疾。
　　又東四百里曰亶爰之山。亶音蟬。多水，無草木，不可以上。言崇峭也。有獸焉，其狀如狸而有髦，其名曰類，類或作沛髦，或作髮。自為牝牡，食者不妬。《莊子》亦曰：類自為雌雄而化。今貆豬亦自為雌雄。
　　又東三百里曰基山。其陽多玉，其陰多怪木。有獸焉，其狀如羊，九尾四耳，其目在背，其名曰猼訑，博施二音。施一作施。佩之不畏。不知恐畏。有烏焉，其狀如鷄而三首、六目、六足、三翼，其名曰□□急性，尚付廠乎二音。食之無臥。
　　又東三里曰青丘之山。亦有青丘國在海外。《水經》云：即《上林賦》云：秋田於青丘。其陽多玉，其陰多青□。□黝屬音瓠。有獸焉，其狀如狐而九尾，即九尾狐。其音如嬰兒能食人，食者不蠱。噉其肉令人不逢妖邪之氣。或曰：蠱，蠱毒。有烏焉，其狀如鳩，其音若呵，如人相呵呼聲。名曰灌灌，或作灌□。佩之不惑。英水出焉，南流注于即翼之澤。其中多赤鱬，音儒。其狀如魚而人面，其音如鴛鴦，食之不疥。一作疾。：
　　又東三百五十里曰箕尾之山。其尾跤于東海，多沙石。踆，古蹲字，言臨海上。音存。仿水出焉，音芳。而南流注于消，音育。其中多白玉。凡□山之首，自招搖之山以至箕尾之山，凡十山二千九百五十里。其神狀皆鳥身而龍首令其祠之禮：毛言擇生取其毛色也。《周官》曰：陽祀用醉牲之毛。用一璋玉瘞，半圭為璋。瘞，埋也。糈用徐米，精杞神之米名。先呂反。今江東音所，一音糈。徐，稻也，他睹反。糈或作疏，非也。一璧，稻米，白菅為席。菅，茅屬也。音間。
　　《南次二經》之首曰櫃山，音矩。西臨流黃，北望諸毗，東望長右。皆山名。英水出焉，西南流注于赤水。其中多白玉，《尸子》曰：水方折者有玉，員折者有珠。多丹粟。細丹砂如粟也。有獸焉，其狀如豚，有距，其音如狗吠，其名曰狸力，見則其縣多土功。有烏焉，其狀如鴟而人手，其腳如人手。鴟音處脂反。其音如痺，末詳其名曰鴉，音株。其鳴自號也，見則其縣多放士。放，放逐，或作效也。
　　東南四百五十里曰長右之山。無草水，多水。有獸焉，其狀如禺而四耳，其名長右，以山出此獸，因以名之。其音如吟，如人呻吟聲。見則其郡縣大水。
　　又東三百四十里曰堯光之山。其陽多玉，其陰多金。有獸焉，其狀如人而彘鬛，穴居而冬蟄，其名曰猾裹，滑懷兩音。其音如斲木，如人斫木聲。見則縣有大繇。謂作役也，或曰其縣亂。
　　又東三百五十里曰羽山。今東海祝其縣西南有羽山，即鯀所趣處。計此道里不相應，似非也。其下多水，其上多雨，無草木，多蝮虫。蚖也。
　　又東三百七十里曰瞿父之山。音劬。無草木，多金玉。
　　又東四百里曰句縣之山。無草木，多金玉。今在會稽餘姚縣南、句章縣北，故玆二縣因此為名云，見張氏《地里志》。
　　又東五百里曰浮玉之山。北望具區，具區今昊縣西南，太湖也。《尚書》謂之震澤。東望諸毗，水名。有獸焉，其狀如虎而牛尾，其音如吠犬，其名曰負，是食人。苕水出于其陰，北流注于具區，其中多鮆魚。鮆魚狹薄而長頭，大者尺餘。太湖中今饒之。一名刀魚，音禪啟反。
　　又東五百里曰成山。四方而三壇，形如人築壇相累也。成亦重耳。其上多金玉，其下多青□， □水出焉，音涿。而南流注于一作流注于西。虖勺。車音呼勺，或作多下同。其中多黃金。今永昌郡，水出金如粃，在沙中。《尸子》曰：清水出黃金，王英。
　　又東五百里日會稽之山，四方。今在會稽郡山陰縣南，上有禹冢及井。其上多金玉，其下多砆石。砆，賦跌石，似玉，今長沙臨湘出之。赤地白文，色籠葱不分明。勺水出焉，而南流注于湨。音鵑。
　　又東五百里曰夷山。無草木，多砂石，湨一作損。水出焉，而南流注于列塗。
　　又東五百里曰僕勾一作夕。之山。其上多金玉，其下多草木，無鳥獸，無水。
　　又東五百里曰咸陰之山。無草木，無水。
　　又東四百里曰洵一作旬。山。其陽多金，其陰多玉。有獸焉，其狀如羊而無口，不可殺也。禀氣自然。其名曰□。音還或音患。洵水出焉，音恂。而南流注于關之澤，音遏。其中多芘羸。
　　又東四百里曰摩勺之山。其上多梓柟，神，山揪也。構，大木，葉似桑。今作楠，音南，《爾雅》以為柟其下多刻杞。杞，苟杞也。子赤。滂水出焉，音滂沱之滂。而東流注于海。
　　又東五百里曰區吳之山。無草木，多砂石，鹿水出焉，而南流注于滂水。
　　又東五百里曰鹿吳之山。上無草木，多金石。澤更之水出焉，而南流注于滂水。水有獸焉，名曰蠱雕。蠱或作纂。其狀如雕而有角，其音如嬰兒之音，是食人。
　　東五百里曰漆吳之山。無草木，多博石，無玉。可以為博基石。處于海東，望丘山，其光載出載入，神光之所潛燿。是惟日次。是日景所次會。
　　凡《南次二經》之首，自拒山至于漆吳之山，凡十七山七千二百里。其神狀皆龍身而烏首。其祠：毛用一璧瘞，精用稌。稍廣也。
　　《南次三經》之首曰天虞之山。其下多水，不可以上。
　　東五百里日禱過之山。其上多金玉，其下多犀兕。犀似水牛，豬頭庫口#12，腳似象，有三蹄，大腹，黑色，三角：一在頭上，一在額上，一在鼻上。在鼻上者小而不墮，食角也。好噉口#12，口中常灑血沫。兕亦似水牛；青色，二角重三千斤。多象，象，獸之最大者。長鼻，大者牙長一丈，性妬，不畜淫子。有烏焉，其狀如鴻，鵁似鳧而小，腳近尾。音骹箭之骹。而白首、三足、或作手。人面，其名曰瞿如，音劬。其鳴自號也。恨水出焉，音銀。而南流注于海。其中有虎蛟，蛟似蛇四足龍屬。其狀魚身而蛇尾，其音如鴛鴦，食者不腫，可以已痔。
　　又東五百里曰丹穴之山。其上多金玉，丹水出焉，而南流注于渤海。渤海海岸曲崎頭也。有烏焉，其狀如雞，五釆而文，名曰鳳皇，首文曰德，翼文曰義，背文曰禮，膺文曰仁，腹文曰信。是烏也，飲食自然，自歌自舞，見則天下安寧。漢時鳳烏數出，高五六尺，五釆，莊周說鳳文字與此有異。廣雅云：鳳，雞頭鵝頷蛇頸龜背魚尾，雌曰凰，雄曰鳳。
　　又東五百里曰發爽之山。無草木，多水，多白猿。汎水出焉，而南流注于渤海。
　　又東四百里至于旄山之尾，其南有谷，曰育遺，或作隧。多怪烏，廣雅曰：口口口朋#14爰居雀皆怪烏之屬也。凱風自是出。凱風，南風。
　　又東四百里至于非山之首。其上多金玉，無水，其下多蝮虫。
　　又東五百里曰陽夾之山。無草木，多水。
　　又東五百里曰灌湘之山。上多木，無草，多怪烏，無獸。一作□湖射之山。
　　又東五百里曰雞山。其上多金，其下多丹雘。臒，赤色者。或曰臒，美丹也，見《尚書》。音尺蠖之蠖。黑水出焉，而南流注于海。其中有鱄魚，音團扇之團。其狀如鮒而負毛，其音如豚，見則天下大旱。
　　又東四百里曰令丘之山。無草木，多火。其南有谷焉，日中谷，條風自是出。東北風為條風。記曰：條風至，出輕繫，督逋留。有烏焉，其狀如梟，人面四目而有耳，其名曰顯，音娛。其鳴自號也，見則天下大旱。
　　又東三百七十里侖者之山。音論說之論，一音倫。其上多金玉，其下多青□。有木焉，其狀如穀而赤理，其汁如漆，其味如飴，食者不飢，可以釋勞，其名日白□，或作睪蘇。睪蘇一名白□，見《廣雅》音羔。可以血玉。血謂可用染玉作光彩。
　　又東五百八十里曰禺槀之山。多怪獸，多大蛇。
　　東五百八十里曰南禺之山。其上多金玉，其下多水，有穴焉。水春輒入，夏乃出，冬則閉。佐水出焉，而東南流注于海。有鳳皇，鵷鶵。亦鳳屬。
　　凡南次三經之首，自天虞之山以至南禺之山，凡一十四山，六千五百三十里。其神皆龍身而人面。其祠皆一白狗祈，祈請禱也。糈用徐。
　　右南經之山志，大小凡四十山，萬六千三百八十里。
　　南山經圖讚
　　桂
　　桂生南裔，枝華岑嶺。廣莫熙葩，凌霜津穎。氣王百藥，森然雲挺。
　　迷穀
　　爰有奇樹，產自招搖。厥華流光，上映垂霄。佩之不惑，潛有靈標。
　　狌狌前作生
　　狌狌似猴，走立行伏。禳木挺力，少辛明目。飛廉迅足，豈食斯肉。
　　水玉
　　水玉沐浴，潛映洞淵。赤松是服，靈蛻乘煙。吐納六氣，昇降九天。
　　白猿
　　白猿肆巧，由基撫弓。應吁而號，神有先中。數如循環，其妙無窮。
　　鹿蜀
　　鹿蜀之獸，馬質虎文。驤首吟嗚，矯足騰羣。佩其皮毛，子孫如雲。
　　鯥
　　魚兮日鯥，處不在水。厥狀如牛，烏翼蛇尾。隨時隱見，倚乎生死。
　　類
　　類之為獸，一體兼二。近取諸身，用不假器。窈窕是佩，不知妬忌。
　　猼施
　　搏拖似羊，眼反在背。視之則奇，推之無怪。若欲不恐，厥皮可佩。
　　祝荼草旋龜□□魚
　　祝荼嘉草，食之不飢。烏首蚖尾，其名旋龜。□□六足，三翅並翬。
　　灌灌鳥赤鱬
　　厥聲如訶，厥形如鳩。佩之辨惑，出自青丘。赤鱬之物，魚身人頭。
　　鴸烏
　　彗星橫天，鯨魚死浪。鴸鳴于邑，賢士見放。厥理至微，言之無況。
　　猾裹
　　猾裹之獸，見則興役。膺政而出，匪亂不適。天下有道，幽形匿迹。
　　長右彘
　　長右四耳，厥狀如猴。實為水祥，見則橫流。彘虎其身，厥尾如牛。
　　會稽山
　　禹祖會稽，爰朝羣臣。不虔是討，乃戮長人。玉贛表夏，玄石勒秦。
　　患，前作□。
　　有獸無口，其名曰患。害氣不入，厥體無間。至理之盡，出乎自然。
　　犀
　　犀頭似堵，形兼牛質。角則併三，分身互出。鼓鼻生風，壯氣隘溢。
　　兕
　　兕推壯獸，似牛青黑。力無不傾，自焚以革。皮充武備，角助文德。
　　象
　　象實魁梧，體巨貌詭。肉兼十牛，目不踰豕。望頭如尾，動若丘徙。
　　纂雕瞿如烏虎蛟
　　纂雕有角，聲若兒號，瞿如三手，厥狀似鵁，魚身蛇尾，是謂虎蛟。
　　鳳
　　鳳皇靈鳥，實冠羽羣。八象其體，五德其文。羽翼來儀，應我聖君。
　　育隧谷前作育遺。
　　育隧之谷，爰含凱風。青陽既謝，氣應祝融。炎雰是扇，以散鬱隆。
　　鱄魚顒鳥
　　顒鳥栖林，鱄魚處淵。俱為旱徵，災延普天。測之無象，厥數推玄。
　　白□
　　白□睪蘇，其汁如飴。食之辟穀，味有餘滋。逍遙忘勞，窮生盡期。
　　山海經卷之一竟
　　#1原本脫為『皮作紙口口口口口口口口者，以其口口口也』，據譚承耕校本補作『皮作紙。璨曰：穀亦名構，名穀者，以其實如穀也』。
　　#2原本脫為『其光照口』，據譚校本補作『其光照地』。
　　#3原本脫為『禺口口口而大，赤目長口，口口口山中多有』，據譚校本補作『禺似獼猴而大，赤目長尾，今江南山中多有』。
　　#4原本脫為『名禺，口牛口，口亦口牛形』，據譚校本補作『名禺，作牛字，圖亦作牛形』。
　　#5原本脫為『生口，口獸』，據譚校本補作『生生，禺獸』。
　　#6原本脫為『伏行交足，口口口口』，據譚校本補作『伏行交足，亦此類也』。
　　#7原本脫為『瘕口口也』，據譚校本補作『瘕蟲病也』。
　　#8原本脫為『虺口銳』，據譚校本補作『虺尾說』。
　　#9原本脫為『口不口為一作底』，據譚校本補作『疾不可為一作底』。
　　#10原本脫為『東三百里曰口口』，據譚校本補作『東三百里曰柢山』。
　　#11原本脫為『口口之狗』，據譚校本補作『執犁之狗』。
　　#12豬頭庫口：譚校本補作『豬頭庫腳』。
　　#13好噉口：譚校本補作『好噉棘』。
　　#14口口口朋：譚校本補作『鵽離、鷓朋』
　　山海經卷之二
　　郭璞傳
　　西山經
　　《西山經》華山之首曰錢來之山。其上多松，其下多洗石。澡洗可以磢體，去垢紛。磢，初兩反。有獸焉，其狀如羊而馬尾，名曰羬羊，今大月氏國，有大羊如驢而馬尾。《爾雅》云：羊六尺為羬。謂此羊也。羬，音針。其脂可以已臘。治體皴。腊，立曰昔。
　　西四十五里曰松果之山。濩水出焉，北流注于渭。其中多銅。有烏焉，其名曰螐渠，螐，音彤弓之彤。其狀如山鷄，黑身赤足，可以已□。謂皮破起也，音叵駁反。
　　又西六十里曰太華之山。即西岳華陰山也。今在弘農華陰縣西南。削成而四方，今山形上大下小，峭峻也。其高五千仞，其廣十里，仞，八尺也。上有明星玉女，持玉漿，得上服之，即成仙。道險僻不通。詩含神霧云。烏獸莫居。有蛇焉，名曰肥縫，六足四翼，見則天下大早。湯時此蛇見於陽山下。復有肥遺蛇，疑是同名。
　　又西八十里曰小華之山。即少華山。其木多荊杞，其獸多□牛。今華陰山中多山牛山羊，肉皆千斤。牛即此牛也。音昨口。其陰多磬石。可以為樂石。其陽多□琈之玉，□琈，玉名，所未詳也。`□浮兩音。鳥多赤驚，赤驚，山雞之屬。胸腹洞，赤冠，金背，黃頭，緑尾，中有赤，毛彩鮮明。音作蔽，或作鼈。可以禦火。其草有萆荔，萆荔，香草也。蔽戾兩音。狀如烏韭，而生於石上，亦緣木而生，烏韭，在屋者曰昔邪，在牆者日垣衣。食之已心痛。
　　又西八十里曰符禺之山。其陽多銅，其陰多鐵。其上有木焉，名曰文莖，其實如棗，可以已聾。其草多條，其狀如葵，而赤華黃實，如嬰兒舌，食之使人不惑。符禺之水出焉，而北流注于渭。其獸多葱聾，其狀如羊而赤鬣。其烏多鴖，音旻。其狀如翠赤喙，翠似燕而紺色也。可以禦火。畜之辟火災也。
　　又西六十里曰石脆之山。其木多□柵。□，樹高三丈許，無枝條，葉大而圓。岐生梢頭，實皮相裹。上行一皮者為一節，可以為繩。一名拼櫚。音馬□之□。其草多條，其狀如韭，而白華黑寶，食之已疥。其陽多□琈之玉，其陰多銅。灌水出焉，而北流注于禺水。其中有流赭，赭，赤土。以塗牛馬無病。今人亦以朱塗牛角，云以辟惡。馬或作角。
　　又西七十里曰英山。其上多杻僵，杻，似棣而細葉，一名土橿。音紐。橿，木中車林，音姜。其陰多鐵，其陽多赤金。禺水出焉，北流注于招水。音韶。其中多□魚，音同蚌蛤之蚌。其狀如鼈，其音如羊，其陽多箭□今漢中郡出□竹，厚裹而長節，根深，筍冬生地中，人掘取食之。□，音媚。其獸多□牛、羬羊。有鳥焉，其狀如鶉，黃身而赤喙，其名曰肥遺，食之已癘，癘，疫病也。或曰惡創。韓子曰：癘人憐主。可以殺蟲。
　　又西五十二里曰竹山。其上多喬木，枝上竦者。音橋。其陰多鐵，有草焉，其名曰黃雚，其狀如樗，其葉如麻，白華而赤實，其狀如赭，紫，赤色。浴之已疥，又可以已胕。治胕腫也。音符。竹水出焉，北流注于渭，其陽多竹箭，箭篠也。多蒼玉，丹水出焉。今所在有丹所。東南流注于洛水，其中多水玉，多人魚，如□魚四腳。有獸焉，其狀如豚，而白毛，大如笄而黑端，笄，簪屬。名曰毫彘。狟豬也，夾髀，有麁豪長數尺，能以脊上豪射物，亦自為牝牡。狟或作豭，吳楚呼為鸞豬，亦此類也。
　　又西百二十里曰浮山。多盼木，音美目盻兮之盻。根葉而無傷，枳，刺針也。能傷人，故名云。木蟲居之。在樹之中。有草焉，名曰薰音訓。草，麻葉而方莖，赤華而黑實，臭如蘼蕪，靡蕪，香草。《易》曰：其臭如蘭。眉、無兩音。佩之可以已癘。
　　又西七十里曰羭次之山。音臾。漆水出焉，今漆水出岐山。北流注于渭，其上多棫櫃，棫白桵也。音域。其下多竹箭，其陰多赤銅，其陽多嬰垣之玉。或作短，或作根，或作埋，傳寫謬錯，未可得詳。有獸焉，其狀如禺而長臂，善投，其名曰囂。亦在畏歡畫中，似獼猴投擲也。有鳥焉，其狀如梟，人面而一足，曰橐□，音肥。冬見夏蟄，服之不畏雷。著其毛羽，令人不畏天雷也。或作災。
　　又西百五十里曰時山。無草木，逐或作遂。水出焉，北流注于渭。其中多水玉。
　　又西百七十里曰南山，上多丹粟。丹水出焉，北流注于渭。獸多猛豹，猛豹似熊而小，毛淺有光澤，能食蛇，食銅鐵，出蜀中。豹或作虎。鳥多尸鳩。尸鳩，布穀類也。或曰鵬鶴也。鳩或作丘。
　　又西百八十里曰大時之山，上多穀柞，柞櫟。下多杻櫃，陰多銀，陽多白玉。涔水出焉，音潛。北流注于渭。清水出焉，南流注于漢水。今河內修武縣縣北，黑山亦出清水。
　　又西三百二十里曰蟠冢之山。今在武都氏道縣南，嶓音波。漢水出焉，而東南流注于沔。至江夏安陸縣，江即沔水。囂水出焉，北流注於湯水。或作陽。其上多桃枝鈎端，鈎端，桃枝屬。獸多犀、兕、熊熊，羆似熊而黃白色，猛憨能扳樹。鳥多白翰赤鼈。白翰，白鵫也。亦名鵫雉，又曰白雉。有草焉，其葉如蕙，蕙，香草，蘭屬也。或以蕙為薰葉，失之。其本如桔梗，本根也。黑華，而不實，名曰蓇蓉，爾雅釋草曰：榮而不實謂之蓇。音骨。食之使人無子。
　　又西三百五十里曰天帝之山。上多□柟，下多菅蕙，菅，茅類也。有獸焉，其狀如狗，名曰谿或作谷。邊，或作遺。席其皮者不蠱。有鳥焉，其狀如鶉，黑文而赤訪，翁，頭下毛。音汲甕之甕。名曰櫟，音沙礫之礫。食之已痔。有草焉，其狀如葵，其臭如靡蕪，名曰杜衡，香草也。可以走馬，帶之令人便馬或曰馬得之而健走。食之已癭。
　　西南三百八十里曰臯塗之山。薔音色或作黃，又作蕢。水出焉，西流注于諸資之水。塗水出焉，南流注于集獲之水。其陽多丹粟，其陰多銀、黃金，其上多桂木。有白石焉，其名曰礜，可以毒鼠。今礜石殺鼠。音豫。蠶食之而肥。有草焉，其狀如稾茇，棄黃，香草。其葉如葵而赤背，名曰無條，可以毒鼠。有獸焉，其狀如鹿而白尾，馬足人手前兩腳似人手。而四角，名曰玃如。音猥玃之嬰。有烏焉，其狀如鴟而人足，名曰數斯，食之已瘦。或作癇。
　　又西百八十里日黃山。今始平槐里縣有黃山，上故有宮，漢惠帝所起，疑非此。無草木，多竹箭，盼水出焉，音美目盻兮之盻。西流注于赤水，其中多玉。有獸焉，其狀如牛而蒼黑、大目，其名曰□。音敏有鳥焉，其狀如鴞，青羽赤喙，人舌能言，名曰鸚□。鸚□，舌似小兒舌，腳指前後各兩，扶南微外出五色者，亦有純赤白者，大如鴈也。
　　又西二百里曰翠山。其上多□柟，其下多竹箭，其陽多黃金、玉，其陰多旄牛、磨麝。麢，似羊而大角，細食，好在山崖間。麝，似麞而小，有香。其鳥多鸓，音壘。其狀如鵲，赤黑而兩首、四足，可以禦火。
　　又西二百五十里日騩山。音巍一音陳囂之魄。是錞于西海。錞，猶是錞也。音章閏反。無草木，多玉，淒水出焉，或作浽。西流注于海。其中多釆石、黃金，釆石，石有彩色者。今雌黃、空青、緑碧之屬。多丹粟。
　　凡西經之首，自錢來之山至于騩山，凡十九山，二千九百五十七里。華山冢也，冢者，神鬼之所，舍也。其祠之禮：太牢。牛羊豕為太牢。羭山神也，祠之用燭，或作煬。齋百日以百犧，牲，純色者為犧。座用百瑜，瑜亦美玉名，音臾。湯或作溫。其酒百樽，溫酒令熱。嬰以百珪、百璧。嬰謂陳之以環祭也。或曰嬰即古罌字，謂盂也。徐州云：《穆天子傳》曰：黃金之嬰之屬也。其餘十七山之屬，皆毛牷，用一羊祠之。牷謂牲體全具也，《左傳》曰：栓牲肥腯者也。燭者百草之末灰，白席釆等純之。純，緣也。五色縱之，等差其文綵也。《周禮》：莞席紛純。
　　西次二經之首曰鈐山。音髡鉗之鉗，或作冷，又作塗。其上多銅，其下多玉，其木多杻僵。
　　西二百里曰泰或作秦。冒之山。其陽多金，其陰多鐵。浴水出焉，東流注于河。其中多藻玉，藻玉，玉有符彩者，或作柬，音練。多白蛇，水螭。
　　又西一百七十里曰數歷之山。其上多黃金，其下多銀，其木多杻橿，其鳥多鸚□。楚水出焉，而南流注于渭。其中多白珠。今蜀郡平澤出青珠。《尸子》曰：水圓折者有珠。
　　又西百五十里曰高山。其上多銀，其下多青碧、碧亦玉類也。今越嶲、會稽縣東山出碧。雄黃。晉大興三年，高平郡界有山崩，其中出數千斤雄黃。其木多□，其草多竹，涇水出焉，音經。而東流注于渭，今涇水出空定朝郡縣西井頭山，至京兆高陵縣入渭也。其中多磬石，書曰：泗濱浮磬是也。青碧。
　　西南三百里曰女牀之山。其陽多赤銅，其陰多石涅，即礬石也。楚人名為涅石。秦名為羽涅也。本草經亦名曰石涅也。其獸多虎豹犀兕，有鳥焉，其狀如翟而五彩文，翟似雉而大，長尾，或作□□，鵰屬也。名曰鸞鳥，現則天下安寧。舊說鸞似雞，形瑞烏也。周成王時西戎獻也。
　　又西二百里曰龍首之山。其陽多黃金，其陰多鐵。苕水出焉，而東南流注于涇水。其中多美玉。
　　又西二百里曰鹿臺之山。今在上郡。其上多白玉，其下多銀，其獸多□牛、羬羊、白豪。豪，貆豬也。有鳥焉，其狀如雄雞而人面，名曰鳧徯，其名自叫也，見則有兵。
　　西南二百里曰鳥危之山。其陽多磬石，其陰多檀楮，楮即穀木。其中多女牀。未詳。烏危之水出焉，西流注于赤水，其中多丹粟。
　　又西四百里曰小次之山。其上多白玉，其下多赤銅。有獸焉，其狀如猿而白首、赤足，名曰朱厭，見則大兵。一作見則有六起焉，一作見則為兵。
　　又西三百里曰大次之山。其陽多堊，堊似土色甚白。音惡。其陰多碧，其獸多□牛、麢羊。
　　又西四百里曰薰吳之山。無草木，多金玉。
　　又西四百里曰底陽之山。音旨。其木多稷、構、豫章。稷，似松，有刺，細理。音即。豫章，大木似揪，葉冬夏青，生七年而後復可知也。其獸多犀、兕、虎、狗、□牛。犳音之藥反。
　　又西二百五十里曰眾獸之山。其上多□琈之玉，其下多檀楮、多黃金。其獸多犀、兕。
　　又西五百里曰皇人之山。其上多金玉，其下多青雄黃。即雌黃也。或曰空青曾青之屬。皇水出焉，西流注于赤水。其中多丹粟。
　　又西三百里曰中皇之山。其上多黃金，其下多蕙棠。彤棠之屬也。蕙或作羔。
　　又西三百五十里曰西皇之山。其陽多金，其陰多鐵。其獸多糜鹿、□牛。麋大如小牛，鹿屬也。
　　又西三百五十里曰萊山。其木多檀楮，其鳥多羅羅，是食人。羅羅之烏所未詳也。
　　凡西次二經之首，自鈐山至于萊山，凡十七山，四千一百四十里。其十神者，皆人面而馬身。其七神皆人面牛身，四足而一臂，操杖以行，是為飛獸之神。其祠之毛用少牢，羊豬為少牢也。白菅為席。其十輩音背。神者，其祠之毛一雄雞，鈐而不糈，鈐，所用祭器名，所未詳也。或作思訓祈不糈，祠不以米。毛釆。言用雜色雞也。
　　《西次三經》之首曰崇吾之山。在河之南，北望冢遂，山名。南望多之澤，音遙。西望帝之搏獸之丘，搏或作簿。東望□音於然反。淵。有木焉，圓葉而白柎，今江東人呼草木子房為柎，音府。一曰柎，花下鄂，音丈夫字。或作柎，音符。赤華而黑理，其實如枳，食之宜子孫。有獸焉，其狀如禺而文臂。豹虎而善投，名曰舉父。或作夸父。有鳥焉，其狀如鳧，而一翼一目，相得乃飛，名曰蠻蠻，比翼烏也。色青赤，不比不能飛。《爾雅》作□□烏也。見則天下大水。
　　西北三百里曰長沙之山。泚水出焉，音紫。北流注于泑水。烏交反，又音黝水，色黑也。無草木，多青雄黃。
　　又西北三百七十里曰不周之山，此山形有缺不周匝處，因名云。西北不周風自此山出。北望諸毗之山，臨彼嶽崇之山，東望泑澤，河水所潛也，其源渾渾泡泡。河南出崑崙，潛行地下，至葱嶺，出于闐國，復分流歧出，合而東流注泑澤，已復潛行，南出于積石山，而為中國河也。名泑澤，即蒲澤，一名蒲昌海，廣三四百里，其水停，冬夏不增減，去玉門關三百餘里，即河之重源，所謂潛行也。渾渾泡泡，水漬涌之聲也。袞泡兩音。爰有嘉果，其實如桃，其葉如棗，黃華而赤柎，食之不勞。
　　又西北四百二十里曰峚山。音密。其上多丹木，圓葉而赤莖，黃華而赤實，其味如飴，食之不飢。丹水出焉，西流注于稷澤。后稷神所溺，因名云。其中多白玉，是有玉膏。其源沸沸湯湯，玉膏涌出之貌也。《河圖玉版》曰：少室山，其上有白玉膏，一服即仙矣。亦此類也。沸音拂。黃帝是食是饗。所以得登龍於鼎湖而龍蛻也。是生玄玉，言玉膏中凡出黑玉也。玉膏所出，以灌丹木，丹木五歲，五色乃清，言光鮮也。五味乃馨。言滋香也。黃帝乃取峚山之玉榮，謂玉華也。《離騷》曰：懷琬談之榮英。又曰：登崑崙兮食玉英。汲冢書所謂曹華之玉。而投之鍾山之陽。以為玉種。瑾瑜之玉為良，言最善也。或作食。覲臾兩音。堅粟精密，說玉理也。《禮記》曰：瑣密似粟，粟或作栗。玉有粟文，所謂穀璧也。濁澤有而光，濁謂潤厚。五色發作，言符彩互映也。王子靈符應日：赤如雞冠，黃如蒸粟，白如割肪，黑如醇漆，玉之符彩也。以和柔剛。言玉協九德也。天地鬼神，是食是饗；玉所以祈祭者，言能動天地、感鬼神。君子服之，以禦不祥。今徽外出金剛石，石屬而似金，有光彩可以刻玉，外國人帶之云辟惡氣，亦此類也。自峚山至于鍾山四百六十里，其間盡澤也。是多音鳥、怪獸、奇魚，皆異物焉。
　　又西北四百二十里曰鍾山。其子曰鼓，此亦神名，名之為鍾山之子耳。其類皆見《歸藏·啟筮》其狀如人面而龍身，啟筮曰：麗山之子，青羽八面馬身。亦似此狀也。是與欽□音邳殺葆江于崑崙之陽，葆或作祖。帝乃戮之鍾山之東曰□，音遙崖，欽□化為大鶚，鶚，鵰屬也。音□。其狀如鵰而黑文白首，赤喙而虎爪，其音如晨鵠，晨鵠，鶚屬。猶云晨亮耳。《說苑》曰：縣吠犬，比奉晨鳧也。見則有大兵。鼓亦化為鵕鳥，音俊。其狀如鴟，赤足而直喙，黃文而白首，其音如鵠，見即其邑大旱。《穆天子傳》云：鍾山作春，字音同耳。穆王北外此山，以望四野，曰：鍾山是惟天下之高山也。百獸之所聚，飛烏之栖也。爰有赤豹、白虎、白烏、青鵰，執犬羊，食豕鹿。穆王五日觀于鍾山，乃為銘迹於縣圃之上，以詔後世。
　　又西百八十里曰泰器之山。觀水出焉，西流注于流沙。是多文鰩魚，音遙。狀如鯉魚，魚身而鳥翼，蒼文而白首，赤喙，常行西海，遊於東海，以夜飛。其音如鸞雞，鸞雞，烏名，未詳也。或作樂。其味酸甘，食之已狂，見則天下大穰。豐穣，收熟也。《韓子》曰：穠歲之秋。
　　又西三百二十里日槐江之山。丘時之水出焉，而北流注于泑水。其中多贏母，即□螺也。其上多青雄黃，多藏琅玕、黃金、玉。琅玕，石似珠者。藏猶隱也。郎干兩音。其陽多丹粟，其陰多采黃金、銀。實惟帝之平圃，即玄圃也。《穆天子傳》曰：乃為銘迹於玄圃之上。謂刊石紀功德，如秦皇、漢武之為者也。神英招司之，司，主也。音韶。其狀馬身而人面，虎文而鳥翼，徇于四梅。徇，謂周行也。其音如榴，音霤，或作籀。所未詳也。南望崑崙，其光能熊，其氣魂魂。其光氣炎盛。口口口之貌口西望大澤，后稷所潛也。后稷生而靈，極及其潜化形，逐此澤而、為之神。口口口口騎箕尾也#1。其中多玉，其陰多搖木之□若#2搖木，大木也。言其上復生若木。大木之奇靈者為若。口口口子《國語》日戶#3搖木口口口口#4。北望諸毗，山名。槐鬼離侖居之，離侖其神名。鷹鸇之所宅也。鸇亦鴟屬也。莊周曰：鴟鴉甘鼠。《穆天子傳》云：鍾山上有白烏、青鵰，皆此族類也。東望恆山四成，成亦重也。《爾雅》云：再成曰英也。有窮鬼居之，各在一搏。搏猶脅也，言羣鬼各以類聚，處山四脅。有窮，其總号耳。搏三作傳。爰有滛水，其清洛洛。水流下之貌也，浴音遙也。有天神焉，其狀如牛，而八足、二首、馬尾。其音如勃皇，勃皇未詳。見則其邑有兵。
　　西南四百里曰崑崙之丘，是實惟帝之下都，天帝都邑之在下者也。《穆天子傅》曰：吉日辛酉，天子升于崑崙之丘，以觀黃帝之宮，而封豐隆之葬，以韶後世。言增封於崑崙山之上。神陸吾司之。即肩吾也。莊周曰：肩吾得之，以處大山也。其神狀虎身而九尾，人面而虎爪。是神也，司天之九部及帝之圃時。主九城之部界、天帝苑圃之時飾也。有獸焉，其狀如羊而四角，名曰土螻，是食人。有鳥焉，其狀如蜂，大如鴛鴦，名曰欽原，欽或作友，或作至也。蠚鳥獸則死，蠚木則枯。有鳥焉，其名曰鶉鳥，是司帝之百服。服，器服也。一曰服事也。或作口有木焉，其狀如棠，棠，梨也。黃華赤實，其味如李而無核，名曰沙棠，可以禦水，食之使人不溺。言口口口#5也。沙棠為木，不可口口#6。《呂氏春秋》曰：果之美者，沙棠之實。銘曰：口口沙棠#7，刻以為舟，汎彼滄海，以遨以遊。有草焉，名曰□草，音頻。其狀如葵，其味如葱，食之已勞。《呂氏春秋》曰：菜之美者，崑崙之□。可水出焉，出山東北隅也。而南流東注于無達。山名。赤水出焉，出山東南隅也。而東南流注于氾天之水。氾天亦山名，赤水所窮也。《邊天子傳》曰：遂宿于崑崙之側，赤水之陽。陽，水北也。氾，浮劍反。洋水出焉，出山西北隅。或作洧。而西南流注于醜塗之水。醜塗，亦山名也，皆在南極。《穆天子傳》曰：戊辰濟洋水又曰觴天子洋水也黑水出焉，亦出西北隅也。而西流于大杅，山名也。《穆天子傳》曰：乃封長肱于黑水之西河，是惟崑崙鴻鷺之上，以為周室主。杆音于。是多怪鳥獸。謂有一獸九首，有一烏六首之屬也。
　　又西三百七十里曰樂遊之山。桃水出焉，西流注于稷澤，是多白玉。其中多□魚，音淯。其狀如蛇而四足，是食魚。
　　西水行四百里日流沙，二百里至于贏母之山，神長乘司之，是天之九德也。九德之氣所生。其神狀如人而犳之藥反。尾。其山上多玉，其下多青石而無水。
　　又西三百五十里曰玉山，是西王母所居也。此山多玉石，因以名云。《穆天子傳》謂之羣玉之山，見其山河無險，四徹中繩，先王之所謂策府。寡草木，無烏獸，穆王於是攻其玉石，取玉石版三乘，玉器服物，載玉萬隻以歸。雙玉為殼，半殼為隻。西王母其狀如人，豹尾、虎齒、而善嘯，蓬髮戴勝，蓬頭亂髮。勝，玉勝也，音龐。是司天之厲及五殘。主知災厲五刑殘殺之氣也。《穆天子傳》曰：吉日甲子，天子賓于西王母，執亥圭白璧以見西王母，獻綿組百純，紺三百純，西王母再拜受之。乙丑，天子觴西王母于瑤池之上，西王母為天子謠曰：白雲在天，山陵自出，道里悠遠，山川間之，將子無死，尚復能來。天子當之曰：予還東土，和理諸夏，萬民均平，吾顏見汝，比及三年，將復而野。西王母又為天子吟曰：祖彼西土，爰居其所，虎豹為羣，烏鵲與處。嘉命不遷，我惟帝女，彼何世民，又將去子。吹笙鼓簧，甲心翱翔，世民之子，惟天之望。天子遂騷，升于奄山，乃紀迹于奄山之石，而樹之槐眉，曰：西王母之山。奄山即崦嵫山也。案《竹書》：穆王五十七年，西王母來見，賓于昭宮。舜時，西王母遣使獻玉環，見《禮·三朝》有獸焉，其狀如犬而豹文，其角如牛，或作羊。或名曰狡，其音如吠犬，見則其國大穰。晉太康十年邵陵扶夷縣，檻得一獸，狀如豹文，有兩角無前兩腳。時人認之狡，疑非此。有鳥焉，其狀如翟而赤，名曰胜遇，亭姓。是食魚，其音如錄，音緑，義未詳。見則其國大水。
　　又西四百八十里曰軒轅之丘。無草木，黃帝居此丘，娶西陵氏女，因號軒轅丘。洵水出焉，音詢。南流注于黑水，其中多丹粟、多青雄黃。
　　又西三百里曰積石之山，其下有石門，河水冒以西流。冒猶覆也。積石山名在金城河門關西南羌中，河水行口口，東入塞內。是山也，萬物無不有焉。《水經》引《山海經》云：積石山在鄧林山東，河所入也。
　　又西二百里曰長留之山，其神白帝少吳居之。少吳，金天氏，帝摯之號也。其獸皆文尾，或作長。其鳥皆文首，文或作長。是多文玉石。實惟員神磈氏之宮。音隗。是神也，主司反景。日西入則景反東照，主司察之。
　　又西二百八十里曰章義之山。無草木，多瑤碧，碧，亦玉屬。所為甚怪。多有非常之物。有獸焉，其狀如赤豹，五尾一角，其音如擊石，其名曰猙。《京氏易義》曰：音如石相擊。音靜也。有鳥焉，其狀如鶴，一足，赤文青質而白喙，名曰畢方，其鳴自叫也，見則其邑有譌火。譌，亦妖訛字。
　　又西三百里曰陰山，濁浴之水出焉，而南流注于蕃澤。其中多文貝，口口口之類也#8。見《爾雅》。有獸焉，其狀如狸或作豹。而白首，名曰天狗。其音如榴榴，或作貓貓。可以禦凶。
　　又西二百里曰符惕之山。音陽。其上多□格，下多金玉，神江疑居之。是山也，多怪雨風雲之所出也。
　　又西二百二十里曰三危之山，今在燉煌郡。《尚書》云：竄三苗于也危是也。三青鳥居之。是山也，廣員百里。三青烏主為西王母取食者，別自遊息於此山也。《竹書》曰：穆王西征，至于青烏所解也。其上有獸焉，其狀如牛，白身，四角，其毫如披蓑，蓑，辟雨草衣也。音催。其名曰傲□，傲壹兩音。是食人。有鳥焉，一首而三身，其狀如□，其名曰鴟，□，似鵰，黑文赤頸。立曰洛。下句或云：扶狩則死，扶本則枯，應在上飲原下，脫錯在此耳。
　　又西一百九十里曰騩山。其上多玉而無石，神耆童居之，耆童，老童顓頊之子。其音常如鍾磬。其下多積蛇。
　　又西三百五十里曰天山。多金玉，有青雄黃。英水出焉，而西南流注于湯谷。有神焉，其狀如黃囊，赤如丹火，體色黃而精光，赤也。六足四翼，渾敦無面目，是識歌舞，實惟帝江也。夫形無全者，則神自然靈，照精無見者，則間與理會，其帝江之謂乎。莊生所云中央之帝混沌，為鯈忽所鑿七竅而死者，蓋假此以寓言也。
　　又西二百九十里日泑山，泑，音黝黑之黝。神募收居之。亦金神也，人面、虎爪、白尾、執錢、見《外傳》云。其上多嬰短之玉，未詳。其陽多瑾瑜之玉，其陰多青雄黃。是山也，西望日之所入，其氣圓，日形圓，故其氣象亦圓也。神紅光之所司也。未聞其狀。
　　西水行百里至于翼望之山，或作土翠山。無草木，多金玉。有獸焉，其狀如狸，一目而三尾，名曰讙，讙，音歡，或作原。其音如□百聲，言其能作百種物聲也。或日□百，物名，亦所求詳。是可以禦凶，服之已瘴。黃瘴病也。音旦。有鳥焉，其狀如鳥，三首六尾而善笑，名曰鵸□，待餘兩音。服之使人不厭，不厭夢也。《周書》曰：厭者，不咪。音莫禮反。或日眯，眯目也。又可以禦凶。
　　凡西次三經之首，崇吾之山至于翼望之山，凡二十三山，六千七百四十四里，其神狀皆羊身人面。其祠之禮，用一吉玉瘞，玉加彩色者也。《尸子》曰：吉玉大龜。精用稷米。
　　西次四經之首曰陰山，上多穀，無石，其草多茆蕃。茆，□葵也。蕃，青蕃，似莎而大。茆煩兩音。陰水出焉，西流注于洛。
　　北五十里曰勞山，多此草。一名儿荑，中染紫也。弱水出焉，而西流注于洛。
　　西五十里曰罷父之山。洱水出焉，音耳。而西流注于洛，其中多茈碧。
　　北百七十里曰申山，其上多穀祚，其下多杻櫃，其陽多金玉。區水出焉，而東流注于河。
　　北二百里曰鳥山。其上多桑，其下多楮，其陰多鐵，其陽多玉。辱水出焉，而東流注于河。
　　又北百二十里曰上申之山，上無草木，而多硌石，硌，硌略，大石貌也。音洛。下多榛楛，榛子，似栗而小，味美。楛木可以為箭。《詩》云：榛楛濟濟。榛枯兩音。獸多白鹿。其鳥多當扈，或作戶。其狀如雉，以其髯飛，髯，咽下須毛也。食之不眴目。音眩。湯水出焉，東流注于河。
　　又北百八十里曰諸次之山，諸次之水出焉，而東流注于河。是山也，多木，無草，鳥獸莫居，是多眾蛇。
　　又北百八十里曰號山。其木多漆□，漆樹似樗也。其草多葯、□、芎藭。葯，白芷別名。□，香草也。芎藭，一名江蘺。音烏較反。多泠石。泠或音金，未詳。端水出焉，而東流注于河。
　　又北二百二十里曰盂山。音于。其陰多鐵，其陽多銅，其獸多白狼、白虎。《外傳》曰：周穆王伐犬戎，得四白狼、白虎。虎名彪□。其鳥多白雉、白翟。或作白翠。生水出焉，而東流注于河。
　　西二百五十里曰白於之山。上多松栢，下多櫟、檀。櫟即柞。其獸多□牛、羬羊。其烏多鴞。鴞似鳩而青色。洛水出于其陽，而東流注于渭；夾水出于其陰，東流注于生水。
　　西北三百里曰申首之山，無草木，冬夏有雪。申水出于其上，潛于其下，是多白玉。
　　又西五十五里曰涇谷之山。或無之山二字。涇水出焉，或以此為今涇水，未詳。東南流注于渭，是多白金、白玉。
　　又西百二十里曰剛山，多柴木，多□琈之玉。剛水出焉，北流注于渭，是多神□，□，亦魑魅之類也。音耻回又，或作□。其狀人面獸身，一足，一手，其音如欽。欽亦吟字假音。
　　又西二百里至剛山之尾，洛水出焉，而北流注于河，其中多蠻蠻，其狀鼠身而鼈首，其音如吠犬。
　　又西三百五十里曰英鞮之山。上多漆木，下多金玉，鳥獸盡白。涴水出焉，涴或作□，音冤枉之冤。而北·注于陵羊之澤。是多冉遺之魚，魚身蛇首，六足，其目如馬耳，食之使人不眯，可以禦凶。
　　又西三百里曰中曲之山，其陽多玉，其陰多雄黃、白玉及金。有獸焉，其狀如馬，而白身黑尾，一角，虎牙爪，音如鼓音，其名日駮，是食虎豹，《爾雅》說駁不道，有角及虎爪。駮亦在長狩畫中。可以禦兵。養之辟兵刃也。有木焉，其狀如棠，而圓葉赤實，實大如木瓜，木瓜如／J’瓜。名曰欀木，音懷。食之多力。《尸子》曰：木食之人，多為仁者。名為若水。此之類。
　　又西二百六十里曰邦山，音圭。其上有獸焉，其狀如牛，蝟毛，名曰窮奇，如獋狗，是食人。或云似虎，蝟毛，有翼。《銘》曰：窮奇之獸，厥 形甚醜，馳逐妖邪，莫不犇走，是以一名，號曰神狗。濛水出焉，音蒙。南流注于洋水。其中多黃貝、貝，甲蟲，內如科斗，但有頭尾耳。贏魚，音螺。魚身而烏翼，音如鴛鴦，見則其邑大水。
　　又西二百二十里曰鳥鼠同穴之山。今在龍西首陽縣西南，山有烏鼠同穴；烏名曰□，鼠名曰□。□如人家鼠而短尾，□似燕而黃色，穿地入數尺，鼠在內，烏在外，而共處。《孔氏尚書傳》曰：共為雌雄。《張氏地理記》云：不為牡牝也。其上多白虎、白玉。渭水出焉，而東流注于河。出山東，至弘農華陰縣入河。其中多鳋魚，音騷。其狀如組魚，鱣魚，大魚也。口在領下，體有連甲也。或作鮎鯉。動則其邑有大兵。或脫，無從動則以下語者。濫水出于其西，音檻。西流注于漢水，多□□之魚，如毗兩音。其狀如覆銚，烏首而魚翼，魚尾，音如磬石之聲。是生珠玉。亦珠母蚌類，而能生出之。
　　西南三百六十里曰崦嵫之山。日沒所入山也，見《離騷》。奄玆兩音。其上多丹木，其葉如穀，其實大如瓜，赤符而黑理，食之已癉，可以禦火。其陽多龜，其陰多玉。苕或作若。水出焉，而西流注于海。《禹大傳》曰：洧盤之水出崦嵫山。其中多砥礪，磨石也。精為砥，麤為礪也。有獸焉，其狀馬身而烏翼，人面，蛇尾，是好舉人，喜抱舉人。名曰孰湖。有鳥焉，其狀如鴞，而人面、蜼身、犬尾，蜼，獼猴屬也。音贈遺之遺。一音誅，見《中山經》。尾，或作背。其名自號也。或作設，設亦呼耳，疑此脫誤。見則其邑大旱。
　　凡西次四經自陰山以下至于崦嵫之山，凡十九山，三千六百八十里。其祠祀禮，皆用一白雞祈。糈以稻米，白菅為席。
　　右西經之山，凡七十七山，一萬七千五百一十里。
　　西山經圖讚
　　羬羊
　　月氏之羊，其類甚野。厥高六尺，尾赤如馬。何以審之，事見爾雅。
　　太華山
　　華嶽靈峻，削成四方。爰有神女，是挹玉漿。其誰由之，龍駕雲裳。
　　肥遺蛇
　　肥遺為物，與災合契。鼓翼陽山，以表亢厲。桑林既禱，倏忽潛逝。
　　□渠赤鷥烏文莖木鴖烏
　　□渠已殃，赤鼈辟火，文莖愈聾，是則嘉果；鴖亦衛災，厥形惟麼。
　　流赭
　　沙則潛流，亦有運赭。干以求鐵，趍在其下。蠲牛之癘，作釆于社。
　　豪彘
　　剛鬣之族，號曰豪彘。毛如攢錐，中有激矢。厥體兼資，自為牝牡。
　　黃雚草肥遺鳥囂獸
　　浴疾之草，厥子赭赤。肥遺似鶉，其肉已疫。囂獸長臂，為物好擲。
　　橐□
　　有鳥人面，一腳孤立。性與時反，冬出夏蟄。帶其羽毛，迅雷不入。
　　桃枝
　　蟠冢美竹，厥兮桃枝。叢薄幽藹，從容鬱猗。簞以安寢，杖以扶危。
　　杜衡
　　狌狌犇人，杜衡走馬。理固須因，體亦有假。足駿在感，安事御者。
　　蓇容草邊谿獸櫟鳥前作蓇蓉，前作谿邊
　　有華無實，菁容之樹。邊谿類狗，皮厭妖蠱。黑文赤翁，鳥愈隱痔。鸚□慧鳥，青羽赤喙。
　　譽石
　　禀氣方殊，件錯理微。譽石殺鼠，蠶食而肥。□性雖反，齊之一歸。
　　玃如
　　玃如之獸，鹿狀四角。馬足人手，其尾則白。貌兼三形，攀木緣石。
　　鸚□
　　鸚□慧鳥，栖林喙桑。四指中分，行則以觜。自貽伊籠，見幽坐趾。
　　數斯鳥□獸鸓鳥
　　數斯人腳，厥狀似鴟。□獸大眼，有鳥名鸓。兩頭四足，翔若合飛。
　　鸞鳥
　　鸞翔女牀，鳳出丹穴。拊翼相和，以應聖哲。擊石靡詠，韶音其絕。
　　亮換鳥朱厭獸
　　鳧徯朱厭，見則有兵。類異感同，理不虛行。推之自然，厥數難明。
　　蠻蠻
　　比翼之鳥，似鳧青赤。雖云一形，氣同體隔。延頸離鳧，翻飛合翮。
　　丹木玉膏
　　丹木煒燁，沸沸玉膏。黃軒是服，遂攀龍豪。眇然升遐，羣下烏號。
　　瑾瑜玉
　　鍾山之寶，爰有玉華。符彩流映，氣如虹霞。君子是佩，象德閑邪。
　　鍾山之子鼓欽□
　　欽□及鼓，是殺祖江。帝乃戮之，崑崙之東。二子皆化，矯翼亦同。
　　鰩魚
　　見則邑穠，厥名曰鰩。經營二海，矯翼閑霄。唯味之奇，見歎伊巵。
　　神英招
　　槐江之山，英招是主。巡遊四海，撫翼雲儛。實惟帝囿，有謂玄圃。
　　榣木
　　榣惟靈樹，爰生若木。重根增駕，流光旁燭。食之靈化，榮名仙錄。
　　崑崙丘
　　崑崙月精，水之靈府。惟帝下都，西老之宇。嵥然中峙，兮曰天柱。
　　神陸吾
　　肩吾得一，以處崑崙。開明是對，司帝之門。吐納靈氣，熊熊魂魂。
　　土螻獸欽原鳥
　　土螻食人，四角似羊。欽原類蜂，大如鴛鴦。觸物則斃，其銳難當。
　　沙棠
　　安得沙棠，制為龍丹。汎彼滄海，眇然遐遊。聊以逍遙，任波去留。
　　鶉鳥沙棠實□草
　　司帝百服，其鳥名鶉。沙棠之實，惟果是珍。爰有奇菜，厥兮曰□。
　　神長乘
　　九德之氣，是生長乘。人狀犳尾，其神則凝。妙物自潛，世無得稱。
　　西王母
　　天帝之女，蓬髮虎顏。穆王執贄，賦詩交歡。韻外之事，難以具言。
　　積石
　　積石之中，實出重河。夏后是導，石門涌波。珍物斯備，比奇崑阿。
　　白帝少吳
　　少吳之帝，號曰金天。磈氏之宮，亦在此山。是司日入，其景則圓。
　　猙
　　章莪之山，奇怪所宅。有獸似豹，厥色惟赤。五尾一角，鳴如擊石。
　　畢方
　　畢方赤文，離精是炳。旱則高翔，鼓翼陽景。集乃流災，火不炎正。
　　文貝
　　先民有作，龜貝為貨。貝以文彩，賈以大小。簡則易從，犯而不過。
　　天狗
　　乾麻不長，天狗不大。厥質雖小，攘災除害。氣之相王，在乎食帶。
　　三青鳥
　　山名三危，青鳥所解。往來崑崙，王母是隸。穆王西征，旋軫斯地。
　　江疑獓□獸□鳥
　　江疑所居，風雲是潛。獸有獓□，毛如披蓑。□鳥一頭，厥身則兼。
　　神耆童
　　顓項之子，嗣作火正。鏗鎗其鳴，聲如鍾磬。處于騩山，唯靈之盛。
　　帝江
　　質則混沌，神則旁通。自然靈照，聽不以聰。強為之名，曰在帝江。
　　獂獸鵸鵌鳥
　　鵸鵌三頭，獂獸三尾。俱禦不祥，消凶辟眯。君子服之，不逢不韙。
　　當扈
　　鳥飛以翼，當扈則鬚。廢多任少，沛然有餘。輪運於轂，至用在無。
　　白狼
　　矯矯白狼，有道則遊。應符變質，乃銜靈鈎。惟德是適，出殷見周。
　　白虎
　　甝□之虎，仁而有猛。其質載皓，其文載炳。應德而擾，止我交境。
　　駮
　　駮惟馬類，實畜之英。騰髦驤首，噓天雷鳴。氣無馮凌，吞虎辟兵。
　　神□蠻蠻髯遺魚前作冉遺
　　其音如吟，一腳人面。鼠身鼈頭，厥號曰蠻。目如馬耳，食厭妖變。
　　欀木
　　欀之為木，厥形似槤。若能長服，拔樹排山。力則有之，壽則宜然。
　　鳥鼠同穴山
　　□□二蟲，殊類同歸。聚不以方，或走或飛。不然之然，難以理推。
　　□魮魚
　　形如覆銚，包玉含珠。有而不積，泄以尾閭。間與道會，可謂奇魚。
　　丹木
　　爰有丹木，生彼淆盤。厥實如瓜，其味甘酸。蠲痾辟火，用奇桂蘭。
　　窮奇獸蠃魚孰湖獸
　　窮奇如牛，蝟毛自表。濛水之贏，匪魚伊鳥。孰湖之獸，見人則抱。
　　鳋魚
　　物以感應，亦有數動。壯士挺劍，氣激白虹。鳋魚潛淵，出則邑悚。
　　山海經卷之二竟
　　#1口口口口騎箕尾也：譚校本補作『亦猶傳說騎箕尾也』。
　　#2其陰多搖木之口若：譚校本補作『其陰多搖木之有若』。
　　#3口口口子《國語》曰：譚校本補作『見《尸子》，《國語》曰』。
　　#4搖木口口口口：譚校本補作：『搖木不生花也』。
　　#5言口口口：譚校本補作『言體浮輕也』。
　　#6不可口口：譚本補作『不可得沉』。
　　#7口口沙棠：譚本補作『安得沙棠』。
　　#8口口口之類也：譚校本補作『余泉蚔之類也』。
　　山海經卷之三
　　郭璞傳
　　北山經
　　北山經之首曰單狐之山。多機木，桃木似榆，可燒以糞稻田，出蜀中。音几。其上多華草，漨水出焉，音逢。而西流注于泑水，其中多芘石、文石。
　　又北二百五十里曰求如之山。其上多銅，其下多玉，無草木。滑水作湑水。出焉，而西流注于諸毗之水。水出諸毗山也。其中多滑魚，作□魚。其狀如鱓，赤背，□魚似蛇，音善。其音如梧，如人相枝梧聲。音吾子之吾。食之已疣。疣贅也。其中多水馬，其狀如馬，文臂、牛尾，臂，前腳也。《周禮》曰：馬黑脊而斑臂膢。漢武元狩四年，燉煌渥佳水出馬以為靈瑞者，即此類也。其音如呼。如人叫呼。
　　又北三百里曰帶山。其上多玉，其下多青碧。有獸焉，其狀如馬，一角，有錯，言角有甲錯也。或作曆。其名曰□疏，音歡。可以辟火。有烏焉，其狀如烏，五彩而赤文，名曰鵸□，上已有此烏，疑同名。是自為牝牡，食之不疸。無癰疽病也。彭水出焉，而西流注于芘湖之水。其中多鯈魚，音由。其狀如雞，而赤毛、三尾、六足、四首，其音如鵲，食之可以已憂。
　　又北四百里曰譙明之山。譙水出焉，西流注于河。其中多何羅之魚，一首而十身，其音如吠犬，食之已癰。有獸焉，其狀如貆而赤豪，貆豪豬也。音丸。其音如榴榴，名曰孟槐，可以禦凶。辟凶邪氣也，亦在畏守畫中也。是山也，無草木，多青雄黃。一作多青碧。
　　又北三百五十里曰涿光之山。囂水出焉，而西流注于河。其中多鰼鰼之魚，音胯褶之褶。其狀如鵲而十翼，鱗皆在羽端，其音如鵲，可以禦二火，食之不癉。其上多松栢，其下多□橿，其獸多麢羊，其鳥多蕃。未詳。或云即鴞，音煩。
　　又北三百八十里曰虢山。其上多漆，其下多桐椐，桐悟，桐也。椐，樻木，腫節中杖。椐，音祛。其陽多玉，其陰多鐵。伊水出焉，西流注於河。其獸多橐駝。有肉鞍，善行流沙中，日行三百里，其負千斤，知水泉所在也。其鳥多寓，狀如鼠而鳥翼，其音如羊，可以禦兵。
　　又北四百里至于虢山之尾，其上多玉而無石。魚水出焉，西流注于河，其中多文貝。
　　又北二百里曰丹熏之山。其上多樗柏，其草多韭薤，皆山菜。《爾雅》有其名。多丹雘。熏水出焉，而西流注于棠水。有獸焉，其狀如鼠，而菟首、麋身，其音如獋犬，以其尾飛，或作髯飛，獋，音豪。名曰耳鼠，食之不□，□，大腹也。見裨倉，音釆也。又可以禦百毒。
　　又北二百八十里曰石者之山。其上無草木，多瑤玉。泚水出焉，西流注于河。有獸焉，其狀如豹，而文題白身，題額也。名曰孟極，走善伏，其鳴自呼。
　　又北百一十里曰邊春之山。或作春山。多葱、葵、韭、山蔥，名茖，大葉。桃、李。山桃，褫桃，子小，不解核也。杠水出焉，而西流注于泑澤。有獸焉，其狀如禺，而文身善笑，見人則臥。言佯眠也。水曰幽鴳#1，或作鴳，音遏。其鳴自呼。
　　又北二百里曰蔓聯之山。萬連二音。其上無草木，有獸焉，其狀如禺，而有鬣牛尾，文臂，馬蹄。見人則呼，名曰足訾，其鳴自呼。有鳥焉，狀如雌雉而人面，見人則躍，名曰竦斯，其鳴自呼也。近韓之水出焉，而西流注于泑澤，其中多磁石，可以取鐵。磁石。《管子》曰：上有磁石下有銅，可取也。
　　又北百八十里曰單張之山。其上無草木，有獸焉，其狀如豹，而長尾、人首、而牛耳、一目，名曰諸犍，音如犍牛之犍。善吒，行則銜其尾，居則蟠其尾。有鳥焉，其狀如雉而文首、白翼、黃足，名曰白鵺，音夜。食之已嗌痛，嗌，咽也。《穀梁傳》曰：嗌不容粒。今吳人呼咽為嗌。音隘。可以已痸。痸，癡病也。櫟水出焉，而南流注于杠水。
　　又北三百二十里曰灌題之山。其上多樗柘，其下多流沙、多砥。有獸焉，其狀如牛，而白尾，其音如訆，如人呼喚。討音叫。名曰那父。有鳥焉，其狀如雌雉而人面，見人則躍，躍跣。名曰竦斯，其鳴自呼也。匠韓之水出焉，而西流注于泑澤。其中多磁石。可以取鐵。《管子》曰：山上有磁石者，下必有銅。音慈。
　　又北二百里曰潘侯之山。其上多松栢，其下多榛楛，其陽多玉，其陰多鐵。有獸焉，其狀如牛而四節，生毛，名曰旄牛。今旄牛背膝及胡尾皆有長毛。邊水出焉，而南流注于櫟澤。
　　又北二百三十里曰小咸之山，無草木，冬夏有雪。
　　北二百八十里曰大咸之山，無草木，其下多玉。是山也，四方不可以上，有蛇名曰長蛇，其毛如彘豪。說者云長百尋。今蝗蛇色似艾綬文，文間有毛如豬鬣，此其類也。常山亦有長蛇，與此形不同。其音如鼓柝。如人行夜敲木柝聲。音託。
　　又北三百二十里曰敦薨之山。其上多□柟，其下多茈草。敦薨之水出焉，而西流注于泑澤，出于崑崙之東北隅，實惟河源。即河水出崑崙之虛。其中多赤鮭，今名鯸飴為鮭魚，立曰圭。其獸多兕、旄牛，或作樸牛，樸牛見《離騷》天問所未詳。其鳥多尸鳩。
　　又北二百里曰少咸之山。無草木，多青碧。有獸焉，其狀如牛而赤身、人面、馬足，名曰窫窳，《爾雅》云：窫窳似□，虎爪，與此錯，軋愈二音。其音如嬰兒，是食人。敦水出焉，東流注于鴈門之水。水出鴈門山間。其中多□□之魚，音沛未詳，或作鯆。食之殺人。
　　又北二百里曰獄法之山。瀤澤之水出焉，音懷。而東北流注于泰澤。其中多鱢魚，立曰藻。其狀如鯉而雞足，食之已疣。有獸焉，其狀如犬，而人面、善投，見人則笑，其名山，音暉。其行如風，言疾。見則天下大風。
　　又北二百里曰北嶽之山，多根、棘、剛木。檀柘之屬。有獸焉，其狀如牛而四角，人目，彘耳，其名曰諸懷，其音如鳴鴈，是食人。諸懷之水出焉，而西流注于囂水。其中多鮨魚，立曰詣。魚身而犬首，其音如嬰兒，今海中有虎鹿魚及海狶，體皆如魚而頭似虎鹿豬，此其類也。食之已狂。
　　又北百八十里曰渾夕之山。無草木，多銅玉。囂水出焉，而西北流注于海。有蛇一頭、兩身、四足，名曰蜰□、見則其國大旱。《管子》曰涸水之精，名曰□，一頭而兩身，其狀如蛇，長八尺。以其名呼之，可使取魚虌。亦此類。
　　又北五十里曰北單之山。無草木，多葱、韭。
　　又北百里曰熊差之山。無草木，多馬。野馬也，似馬而小。
　　又北百八十里曰北鮮之山。是山多馬。鮮水出焉，而西北流注于涂吾之水。漢元狩二年，馬出徐吾水中也。
　　又北百七十里曰隄山。或作□，古字耳。多馬。有獸焉，其狀如豹而文首，名日狕。音么。隄水出焉，而東流注于泰澤，其中多龍龜。
　　凡《北山經》之首，自單狐之山至于隄山，凡二十五山，五千四百九十里。其神皆人面蛇身，其祠之毛，用一雄雞亂瘞，吉玉用一珪，瘞而不糈。言祭不用米，皆埋其所用牲玉。其山北，人皆生食不火之物。或作皆生食而不火。
　　《北次二經》之首在河之東，其首枕汾，臨汾水上也。音墳。其名曰管涔之山，今在太原郡故汾陽縣北秀容山，涔音岑。其上無木而多草，其下多玉。汾水出焉，而西流注于河。至汾陽縣北西入河。
　　又北二百五十里曰少陽之山。其上多玉，其下多赤銀。銀之精也。酸水出焉，而東流注于汾水，其中多美赭。《管子》曰：山上有赭者，其下有鐵。
　　又北五十里曰縣雍之山。今在晉陽縣西，名汲甕，雍音甕。其上多玉，其下多銅，其獸多閭糜。閭，即羭也。似驢而歧蹄，角如麢羊，一名山驢。《周書》曰：北唐以閭。亦見鄉射禮。其鳥多白翟、白□。即白鵫也。音于六反晉水出焉，而東南流注于汾水。東過晉陽南，又東入汾。其中多鮆魚，其狀如儵而赤鱗，小魚曰鯈。其音如吒，食之不驕。或作騷，騷臭也。
　　又北二百里曰狐岐之山。無草木，多青碧。勝水出焉，而東北流注于汾水，其中多蒼玉。
　　又北三百五十里曰白沙山。廣圓三百里，盡沙也。無草木，鳥獸。鮪水出于其上，潛于其下，出山之頂，停其底也。是多白玉。
　　又北四十里曰爾是之山。無草木，無水。
　　又北三百八十里曰狂山，無草木。是山也，冬夏有雪，狂水出焉，而西流注于浮水，其中多美玉。
　　又北三百八十里曰諸餘之山。其上多銅、玉，其下多松栢。諸餘之水出焉，而東流注于旄水。
　　又北三百五十里曰敦頭之山。其上多金玉，無草木。旄水出焉，而東流注于邛澤，其中多□馬，音勃。牛尾而白身，一角，其音如呼。
　　又北三百五十里曰鉤吾之山。其上多玉，其下多銅。有獸焉，其狀羊身、人面，其目在腋下，虎齒、人爪，其音如嬰兒，名曰狍鴞，是食人。為物貪淋，食人未盡，還害其身，像在夏鼎。《左傳》所謂饕餮是也。狍音咆。
　　又北三百里曰北囂之山，無石，其陽多碧，其陰多玉。有獸焉，其狀如虎而白身，犬首、馬尾、彘鬣，名曰獨峪。音谷。有鳥焉，其狀如鳥，人面，名曰□□，般冒兩音，或作夏也。宵飛而晝伏，鷦□之屬。食之已暍。中熱也，音謁。涔水出焉，而東流注于叩澤。
　　又北三百五十里曰梁渠之山。無草木，多金。玉脩水出焉，而東流注于躊門。水名。其獸多居暨，其狀如彙而赤毛，彙似鼠，赤毛如刺也。猬彙音渭。其音如豚。有鳥焉，其狀如夸父，或作舉父。四翼、一目、犬尾，名曰囂，其音如鵲，食之已腹痛，可以止何。治洞下也，音洞。
　　又北四百里曰姑灌之山。無草木。是山也，冬夏有雪。
　　又北三百八十里曰湖灌之山。其陽多玉，其陰多碧、多馬。湖灌之水出焉，而東流注于海。其中多□。亦鱓魚字。有木焉，其葉如柳，而赤理。
　　又北水行五百里，流沙三百里，至于洹山。其上多金玉，三桑生之，其樹皆無枝，其高百仞，百果樹生之。其下多怪蛇。
　　又北三百里曰敦題之山。無草木，多金玉。是錞于北海。
　　凡《北次二經》之首，自管涔之山至于敦題之山，凡十七山，五千六百九十里。其神皆蛇身人面，其祠：毛用一雄雞彘座；埋之。用一璧、一珪投而不糈。擿玉於山中以禮神，不埋之也。
　　《北次三經》之首，曰太行之山。今在河內野王縣西北。行音戶剛反。其首日歸山，其上有金玉，其下有碧。有獸焉，其狀如麢羊而四角，馬尾而有距，其名曰□，善還還旋，旋儛也。□音暉。其鳴自訓。有鳥焉，其狀如鵲，白身、赤尾、六足，其名曰□，音犇。是善驚，其鳴自詨。今吳人謂呼為詨，音呼交反。
　　又東北二百里日龍侯之山。無草木，多金玉。決決之水出焉，音訣。而東流注于河。其中多人魚，其狀如□魚，四足，其音如嬰兒，蹄見《山中經》。或曰人魚即鯢也。似鮎而四腳，聲如小兒啼。今亦呼鮎，為□音蹄。食之無癡疾。
　　又東北二百里曰馬成之山。其上多文石，其陰多金玉。有獸焉，其狀如白犬而黑頭，見人則飛，言肉翅飛行自在。其名曰天馬，其鳴自訓。有鳥焉，其狀如鳥，首白而身青、足黃，是名曰鶌鶋，屈居二音，或作嗚。其鳴自詨，食之不飢，可以已寓。未詳。或曰寓猶誤也
　　又東北七十里曰咸山。其上有玉，其下多銅，是多松栢，草多茈草。條菅之水出焉，菅音間。而西南流注于長澤。其中多器酸，三歲一成，所未詳也。食之已癘。
　　又東北二百里曰天池之山。其上無草木，多文石。有獸焉，其狀如兔而鼠首，以其背飛，用其背上毛飛，飛則仰也。其名曰飛鼠。澠水出焉，潛于其下，停山底也。其中多黃堊。堊土也。
　　又東三百里曰陽山。其上多玉，其下多金、銅。有獸焉，其狀如牛而赤尾，其頸□，其狀如勾瞿，言頸上有肉□勾瞿者也。音劬。其名曰領胡，其鳴自詨，食之已狂。有鳥焉，其狀如雌雉，而五彩以文，是自為牝牡，名曰象蛇，其鳴自詨。留水出焉，而南流注于河。其中有□父之魚，音諂。其狀如鮒魚，魚首而亂身，食之已嘔。
　　又東三百五十里曰賁聞之山。其上多蒼玉，其下多黃堊，多涅石。
　　又北百里曰王屋之山。今在河東東垣縣北。《書》曰：至于王屋也。是多石，□水出焉，□音輦。而西北流注于泰澤。《地理志》：王屋山，沈水所出。□沇聲相近，殆一水耳。沇則濟也。
　　又東北三百里曰教山。其上多玉而無石。教水出焉，西流注于河。是水冬乾而夏流，實為乾河。今河東聞喜縣東北有乾河口，因名乾河里，但有故溝處，無復水即是也。其中有兩山。是山也，廣圓三百步，其名曰發丸之山，其上有金玉。
　　又南三百里曰景山。□□□□南望鹽販之澤，即鹽池也。□□□□漪氏縣，或□□□#2。北望少澤。其上多草、藷莫，根似羊蹄，可食。曙、豫二音。今江南單呼為藷，音口#3，語有輕重耳。其草多秦椒；子似椒而細葉草也。其陰多赭，其陽多玉。有鳥焉，其狀如蛇，而四翼、六目、三足，名曰酸與，其鳴自詨，見則其邑有恐。或曰食之不醉。
　　又東南三百二十里曰孟門之山。《尸子》曰：龍門未辟，呂梁未鑿，河出於孟門之上，大溢逆流，無有丘陵高阜，滅之，名曰洪水。《穆天子傳》曰：北升孟門九河之澄。其上多蒼玉、多金，其下多黃堊、多涅石。
　　又東南三百二十里曰平山。平水出于其上，潛于其下，是多美玉。
　　又東三百里曰京山。有美玉，多漆木，多竹。其陽有赤銅，其陰有玄□。黑砥石也。《尸子》曰：加玄黃砥。羽色非一也。□音竹篠之篠。高水出焉，南流注于河。
　　又東二百里曰虫尾之山。其上多金玉，其下多竹，多青碧。丹水出焉，南流注于河。薄水出焉，《淮南子》曰：薄水出鮮于山。而東南流注于黃澤。
　　又東三百里曰彭毗之山。其上無草木，多金玉，其下多水。蚤林之水出焉，音早。東南流注于河。肥水出焉，而南流注于牀水。其中多肥遺之蛇。
　　又東百八十里曰小侯之山。明漳之水出焉，南流注于黃澤。有鳥焉，其狀如鳥而白文，名曰鴣鵲，姑習二曰。食之不灂。不湧。《爾雅》或作口音口。
　　又東三百七十里曰泰頭之山。共水出焉，音恭。南注于虖池。呼佗二音，下同。其上多金玉，其下多竹箭。
　　又東北二百里曰軒轅之山。其上多銅，其下多竹。有鳥焉，其狀如梟而白首，其名曰黃鳥，其鳴自詨，食之不妬。
　　又北二百里曰謁戾之山。今在上黨郡涅縣。其上多松栢，有金玉。沁水出焉，南流注于河。至榮陽縣東北入河。或出穀述縣羊頭山也。其東有林焉，名曰丹林。丹林之水出焉，南流注于河。嬰侯之水出焉，北流注于汜水。
　　東三百里曰沮洳之山。《詩》云：彼汾沮洳。無草木，有金玉。濝水出焉，音其。南流注于河。今淇水出汲郡隆慮縣大號山，東過河內縣，南為白溝。
　　又北三百里曰神囷之山。音如倉囷之囷。其上有文石，其下有白蛇，有飛蟲。黃水出焉，而東流注于洹。洹水出汲郡林慮縣東北，至魏郡長樂入清水。洹音丸。滏水出焉，而東流注于歐水。滏水今出臨水縣西滏口山，經鄴西北至列人縣入于漳，其水熱。
　　又北二百里曰發鳩之山，今在上黨郡長子縣西。其上多柘木。有鳥焉，其狀如鳥，文首，白喙，赤足，名曰精衛，其鳴自詨。是炎帝之少女，名曰女娃。炎帝神農也。娃，惡佳反，語誤，或作階。女娃遊于東海，溺而不返，故為精衛。常銜西山之木石，以煙于東海。煙，塞也，音因。漳水出焉，濁漳音章。東流注于河。或曰出長子縣鹿谷山，而東至鄴，入清漳。
　　又東北百二十里曰少山。今在樂平郡沾縣，沾縣，故屬上黨。其上有金玉，其下有銅。清漳之水出焉，東流于濁漳之水。清漳出少山大繩谷，至武安縣南暴宮邑入于濁漳。或曰東北至邑城，入于大河也。
　　又東北二百里曰錫山。其上多玉，其下有砥。牛首之水出焉，而東流注于滏水。
　　又北二百里曰景山。有美玉。景水出焉，東南流注于海澤。
　　又北百里曰題首之山。有玉焉，多石，無水。
　　又北百里曰繡山。其上有玉、青碧，其木多栒，木中枚也，音荀。其草多芍藥、芎藭。芍藥，一名辛夷，亦香草屬。洧水出焉，而東流注于河。其中有鱯，鱯似點而大，白色也。□。□□似蝦蟆小而青。或曰蠖甩一物名耳。
　　又北百二十里曰松山。陽水出焉，東北流注于河。
　　又北百二十里曰敦與之山。其上無草木，有金玉。潔水出于其陽，音悉各反。而東流注于泰陸之水。大陸水，今鉅鹿北廣平澤，即其水。泜水出于其陰，音抵肆也。而東流注于彭水。今派水出中丘縣西窮泉谷，束注于堂陽縣入于漳水。槐水出焉，而東流注于泜澤。
　　又北百七十里曰柘山。其陽有金玉，其陰有鐵。歷聚之水出焉，而北流注于洧水。
　　又北三百里曰維龍之山。其上有碧玉，其陽有金，其陰有鐵。肥水出焉，而東流注于皋澤。其中有臯石。未詳也。音雷，或作壘。磈壘，大石貌。或曰石名。敞鐵之水出焉，而北流注于大澤。
　　又北百八十里曰白馬之山。其陽多石玉，其陰多鐵，多赤銅。木馬之水出焉，而東北流注于虖池。呼佗二音。
　　又北二百里曰空桑之山。無草木，上已有此山，疑同名也。冬夏有雪。空桑之水出焉，東注于虖池。
　　又北三百里曰泰戲之山。無草木，多金玉；有獸焉，其狀如羊，一角，一目，目在耳後，其名曰□□，音屋棟之棟。其鳴自訆。摩池之水出焉，今虖池水出鴈門鹵成縣南武夫山。而東流注于漊水。音樓。液女之水出于其陽，南流注于沁水。液音液擇之懌。
　　又北三百里曰石山。多藏金玉。濩濩之水出焉，濩音尺蠖之蠖。而東流注于虖池。鮮于之水出焉，而南流注于虖池。
　　又北二百里曰童戎之山。臯徐之水出焉，而東流注于漊液水。
　　又北三百里曰高是之山。今在北地靈丘縣。滋水出焉，音慈。而南流注于虖池。其木多□，其草多條。滱水出焉，音寇。東流注于河。過博陵縣南，又東北入于易水。
　　又北三百里曰陸山。多美玉。鄭水出焉，或作郯水。而東流注于河。
　　又北二百里曰沂山。音祈。般水出焉，音盤。而東流注于河。
　　北百二十里曰燕山。多嬰石，言石似玉，有符彩嬰帶，所謂燕石者。燕水出焉，東流注于河。
　　又北山行五百里，水行五百里，至于饒山。是無草木，多瑤碧。其獸多橐駝，其鳥多鶹。未詳。或曰鶹，鵂鶹也。歷虢之水出焉，而東流注于河。其中有師魚，食之殺人。未詳。或作鯢。
　　又北四百里曰乾山。無草木，其陽有金玉，其陰有鐵而無水。有獸焉，其狀如牛而三足，其名獂，音元。其鳴自詨。
　　又北五百里曰倫山。倫水出焉，而東流注于河。有獸焉，其狀如麋，其川在尾上，川竅也。其名曰熊九。
　　又北五百里曰碣石之山。《水經》曰：臨淪山，今在遼西碣石縣南水中。或曰在右北平驪城縣海邊山。繩水出焉，而東流注于河。其中多蒲夷之魚，未詳。其上有玉，其下多青碧。
　　又北水行五百里，至于鴈門之山，無草木。鴈門山，即北陵西隃鴈之所出，因以名云，在高柳北。
　　又北水行四百里，至于泰澤，其中有山焉，曰帝都之山。廣圓百里，無草木，有玉金。
　　又北五百里曰錞于母逢之山，北望鷄號之山，其風如□。□，急風貌也。音戾，或云飄風也。西望幽都之山，浴水出焉。浴即黑水也。是有大蛇，赤首，白身，其音如牛，見則其邑大旱。
　　凡《北次三經》之首，自太行之山，以至干無逢之山，凡四十六山，萬二千三百五十里。其神狀皆馬身而人面者廿神。其祠之，皆用一藻苣瘞之。藻，聚藻。苣，香草，蘭之類。青昌代反。其十四神狀皆彘身而載玉。其祠之，皆玉不瘞。不埋所用玉也。其十神狀皆彘身而八足蛇尾。其祠之，皆用一璧瘞之。大凡四十四神，皆用徐糈米祠之，此皆不火食。
　　右此經之山志，凡八十七山，二萬三千二百三十里。
　　北山經圖讚
　　水馬
　　馬皇龍精，爰出水類。渥洼之駿，是靈是瑞。昔在夏后，亦有何駟。
　　鯈魚
　　涸和損平，莫慘於憂。詩詠萱草，帶山則鯈。壑焉遺岱，聊以盤遊。
　　□疏獸鵸□鳥何羅魚
　　厭火之獸，厥名□疏。有鳥自化，號曰鵸□。一頭十身，何羅之魚。
　　孟槐
　　孟槐似貆，其豪則赤。列象畏獸，凶邪是辟。氣之相勝，莫見其迹。
　　鰼鰼魚
　　鼓翮一揮，十翼翩觀。厥鳴如鵲，鱗在羽端。是謂怪魚，食之辟燔。
　　橐駝
　　駝惟奇畜，肉鞍是被。迅鶩流沙，顯功絕地。潛識泉源，微乎其智。
　　耳鼠
　　蹠實以足，排虛以羽。翹尾飜飛，奇哉耳鼠。厥皮惟良，百毒是禦。
　　幽類
　　幽頞似猴，俾愚作智。觸物則笑，見人佯睡。好用小慧，終是嬰擊。
　　寓鳥孟極足訾獸
　　鼠而傳翼，厥聲如羊。孟極似豹，或倚無良。見人則呼，號曰足訾。
　　鵁鳥
　　毛如雌雉，朋翔羣下。飛則籠日，集則蔽野。肉驗鍼石，不勞補寫。
　　諸犍獸白鶴竦斯鳥
　　諸犍善吒，行則銜尾。白鵺竦斯，厥狀如雉。見人則跳，頭文如繡。
　　磁石
　　磁石吸鐵，瑇瑁取芥。氣有潛感，數亦冥會。物之相投，出乎意外。
　　旄牛
　　牛充兵機，兼之者旄。冠于旌鼓，為軍之標。匪肉致災，亦毛之招。
　　長蛇
　　長蛇百尋，厥鬣如亂。飛羣走類，靡不吞噬。極物之惡，盡毒之厲。
　　山
　　山之獸，見人歡謔。性善厥投，行如矢激。是惟氣精，出則風作。
　　窫窳諸懷獸□魚肥遺蛇
　　窫窳諸懷，是則害人。蝶之為狀，羊□黑文。肥遺之蛇，一頭兩身。
　　鮆魚
　　陽鑒動日，土蛇致宵。微哉鮆魚，食則不驕。物在所感，其用無褾。
　　狍鴞
　　狍鴞貪琳，其目在腋。食人未盡，還自齦割。圖形妙鼎，是謂不若。
　　狕閭□馬獨□
　　有獸如豹，厥文惟縟。閭善躍嶮，□馬一角。虎狀馬尾，號曰獨□。
　　□□
　　禦暍之鳥，厥名□□。昏明是互，晝隱夜覿。物貴應用，安事鸞鵠。
　　居暨獸囂鳥三桑
　　居暨豚鳴，如彙赤毛。四翼一目，其名曰囂。三桑無枝，厥樹唯高。
　　□獸
　　□獸四角，馬尾有距。涉歷歸山，騰嶮躍岨。厥貌惟奇，如是旋舞。
　　天馬
　　龍馮雲遊，騰蛇假霧。未若天馬，自然凌翥。有理懸運，天機潛御。
　　鶌居前鶋
　　鶌居如鳥，青身黃足。食之不飢，可以辟穀。內厥唯珍，配彼丹木。
　　飛鼠
　　或以尾翔，或以髯凌。飛鼠鼓翰，翛然背騰。用無口口，惟神是馮。
　　□象蛇　□父魚
　　有烏善驚，名曰□□。象蛇似雉，自生子孫。□父魚首，厥體如豚。
　　酸與
　　景山有鳥，禀形殊類。厥狀如蛇，腳二翼四。見則邑恐，食之不醉。
　　鴣□黃鳥
　　鴣□之鳥，食之不瞧。爰有黃鳥，其鳴自叫。婦人是服，矯情易操。
　　精衛
　　炎帝之女，化為精衛。沈所東海，靈爽西邁。乃銜木石，以煙波海。
　　□□羆九獸大蛇
　　□□似羊，眼在耳後。竅生尾上，號曰羆九。幽都之山，大蛇牛呴。
　　山海經卷之三竟
　　#1水曰幽鴳：譚校本改作『名曰幽鴳』。
　　#2口口口口漪氏縣，或口口口：譚校本補作『今在河東漪氏縣，或無販字』。
　　#3音口：譚校本補作『音儲』。
　　山海經卷之四
　　郭璞傳
　　東山經
　　《東山經》之首曰樕□之山。速株二音。北臨乾昧，亦山名也。音妹。食水出焉，而東、北流注于海。其中多鱅鱅之魚，音容。其狀如犁牛，牛似虎文者。其音如彘鳴。
　　又南三百里曰藟山。音誄。其上有玉，其下有金。湖水出焉，東流注于食水。其中多活師。科斗也。《爾雅》謂活東。
　　又南三百里曰栒狀之山。其上多金玉，其下多青碧石。有獸焉，其狀如犬，六足，一其名曰從從，其鳴自詨。有鳥焉，其狀如雞而鼠毛，其名曰□鼠，音咨。見則其邑大旱。根水出焉，音枳。而北流注于湖水。其中多箴魚，其狀如鯈，其喙如箴，出東海，今江東水中亦有之。食之無疫疾。
　　又南三百里曰勃齊之山。無草木，無水。
　　又南三百里曰番條之山。無草木，多沙。減水出焉，音同減損之減。北流注于海。其中多鱤魚。一名黃頰，音感。
　　又南四百里曰姑兒之山。其上多漆，其下多桑柘。姑兒之水出焉，北流注于海。其中多鰔魚。
　　又南四百里曰高氏之山。其上多玉，其下多箴石。可以為砥針，治癰腫者。諸繩之水出焉，東流注于澤。其中多金玉。
　　又南三百里曰嶽山。其上多桑，其下多樗。灤水出焉，音櫟。東流注于澤。其中多金玉。
　　又南三百里曰材山。其上無草木，其下多水；其中多堪□汙之魚。未詳。音序。有獸焉，其狀如夸父而彘毛，其音如呼，見則天下大水。
　　又南三百里曰獨山。其上多金玉，其下多美石。末塗之一水出焉，而東南流注于沔。其中多□□，條容二音。其狀如黃蛇，魚翼，出入有光，見則其邑大旱。
　　又南三百里曰泰山。即東岳岱宗也。今在泰山□高縣西北#1，從山下至頂四十八里三百步也。其上多玉，其下多金。有獸焉，其狀如豚而有珠，名曰狪狪，音如吟恫之恫。其名自訆。環水出焉，東流注于江。一作海其中多水玉。
　　又南三百里曰竹山。錞于江，一作涯。無草木，多瑤碧。激水出焉，而東南流注于娶檀之水。其中多茈贏。
　　凡東山經之首，自樕□之山以至于竹山，凡十二山，三千六百里。其神狀皆人身，龍首。祠毛用一犬祈，□用魚。以血塗祭為紳也。《公羊傳》云：蓋叩其鼻以□杜。音釣餌之餌。
　　《東次二經》之首曰空桑之山。此山出琴瑟材。見《周禮》也。北臨食水，東望沮吳，南望沙陵，西望湣澤。音民。有獸焉，其狀如牛而虎文，其音如欽，或作吟。其名曰軨軨，音零。其鳴自叫，見則天下大水。
　　又南六百里曰曹夕之山。其下多穀而無水，多鳥獸。
　　又西南四百里曰嶧臯之山。音亦。其上多金玉，其下多白堊。峰皋之水出焉，東流注于激女之水。其中多蜃珧。蜃，蚌也。珧，玉珧。亦蚌屬。腎、遙兩音。
　　又南水行五百里，流沙三百里，至于葛山之尾。無草木，多砥礪。
　　又南三百八十里曰葛山之首，無草木。澧水出焉，音禮。東流注于余澤。其中多珠鱉魚，音鼈。其狀如肺而有目#2，六足，有珠，其味酸甘，食之無癘。無時氣病也。《呂氏春秋》曰：澧水之魚，名曰朱蟞，六足有珠，魚之美也。
　　又南三百八十里曰餘峨之山。其上多梓柟，其下多荆芑。雜余之水出焉，東流注于黃水。有獸焉，其狀如兔而鳥喙、鴟目、蛇尾，見人則眠，言佯死也。名曰犰狳，仇餘二音。其鳴自訆，見則螽蝗為敗。螽蝗類也，言傷敗田苗。音終。
　　又南三百里曰杜父之山。無草木，多水。
　　又南三百里曰耿山。無草木，多水碧，亦水玉類。多大蛇。有獸焉，其狀如狐而魚翼，其．名曰朱獳，音儒。其鳴自叫，見則其國有恐。
　　又南三百里曰盧其之山。無草木；多沙石。沙水出焉，南流注于涔水。其中多□鶘，音黎。其狀如鴛鴦而人足，其鳴自訆，見則其國多土功。今鵜胡足頗有似人腳形狀也。
　　又南三百八十里曰姑射之山。無草木，多水。
　　又南水行三百里、流沙百里，曰北姑射之山。無草木，多石。
　　又南三百里曰南姑射之山。無草木，多水。
　　又南三百里曰碧山。無草木，多大蛇，多碧水玉。
　　又南五百里曰緱氏之山。無草木，多金玉。原水出焉，東流注于沙澤。一日俠氏之山。
　　又南三百里曰姑逢之山。無草木，多金玉。有獸焉，其狀如狐而有翼，其音如鴻鴈，其名曰獙獙，音斃。見則天下大旱。
　　又南五百里曰鳧麗之山。其上多金玉，其下多箴石。有獸焉，其狀如狐而九尾，九首、虎爪，名曰蠪姪，龍蛭二音。其音如嬰兒，是食人。
　　又南五百里曰□山音一真反。南臨□水，東望湖澤。有獸焉，其狀如馬而羊首，四角、牛尾，其音如獋狗，其名曰峳峳音攸，見則其國多狡客。狡，狡猾也。有鳥焉，其狀如亮而鼠尾，善登木，其名曰絜鈎，見則其國多疫。
　　凡《東次二經》之首自空桑之山至于□山，凡十七山，六千六百四十里。其神狀皆獸身人面載觡。糜鹿屬，角為觡，音格。其祠毛用一雞，祈嬰用一璧瘞。
　　凡《東次三經》之首曰尸胡之山，北望□山，音詳。其上多金玉，其下多棘。有獸焉，其狀如麋而魚目，名曰耍胡，音婉。其鳴自訆。
　　又南水行八百里曰岐山。其木多桃李，其獸多虎。
　　又南水行五百里曰諸鈎之山。無草木，多沙石。是山也，廣員百里，多寐魚．即鮇魚，音味。
　　又南水行七百里曰中父之山。無草木，多沙。
　　又東水行千里曰胡射之山。無草木，多沙石。
　　又南水行七百里曰孟子之山。其木多梓、桐、多桃李，其草多菌蒲。未詳。音晅之□。其獸多糜鹿。是山也，廣員百里。其上有水出焉，名曰碧陽。其中多鱣鮪。鮪即鱏也。似鱣而長鼻，體無鱗甲，別名□鰽。一名鱑也。
　　又南水行五百里白流沙，行五百里有山焉，曰跂踵之山。跂音企。廣員二百里，無草木，有大蛇。其上多玉。有水焉，廣員四十里，皆涌，今河東汾陰縣有瀵水，源在地底，濆沸涌出，其深無限，即此類也。其名曰深澤。其中多蠵龜。蠵觜，蠵大龜也。甲有文彩，似瑇瑁而薄。音遺知及。有魚焉，其狀如鯉而六足、鳥尾，名曰鮯鮯之魚，音蛤。其鳴自叫。
　　又南水行九百里日踇隅之山。音敏字。其上有草木，多金玉，多赭。有獸焉，其狀如牛而馬尾，名曰精精，其鳴自叫。
　　又南水行五百里，流沙三百里，至于無臯之山。南望幼海，即少海也。《淮南子》曰：東方大渚曰少海。東望榑木，扶桑二音。無草木，多風。是山也，廣員百里。
　　凡《東次三經》之首，自尸胡之山至于無臯之山，凡九山，六千九百里。其神狀皆人身而羊角，其祠用一牡羊，米用黍。是神也，見則風雨水為敗。
　　又《東次四經》之首曰北號之山。臨于北海，有木焉，其狀如楊，赤華，其實如棗而無核，其味酸甘，食之不瘧。食水出焉，而東北流注于海。有獸焉，其狀如狼，赤首、鼠目、其音如豚，名曰猲狙，葛直二音。是食人。有鳥焉，其狀如雞而白首，鼠足而虎爪，其名曰鬿，音祈。雀亦食人。
　　又南三百里曰旄山，無草木。蒼體之水出焉，而西流注于展水。其中多鱃魚，今蝦鰌字亦或作鱃，秋音。其狀如鯉而大首，食者不疣。
　　又南三百二十里曰東始之山。上多蒼玉。有木焉，其狀如楊而赤理，其汁如血不實，其名曰芑。音起。可以服馬，以汁塗之，則馬調良。泚水出焉，而東北流注于海。其中多美貝、多茈魚，其狀如鮒，一首而十身，其臭如蘪蕪，食之不□。孚謂反，止失氣也。
　　又東南三百里曰女烝之山，其上無草、木、石。膏水出焉，而西注于鬲水。其中多薄魚，其狀如鱣魚而一目，其音如歐，如人嘔吐聲也。見則天下大旱。
　　又東南二百里曰欽山。多金玉而無石。師水出焉，而北流注于臯澤。其中多鱃魚，多文貝。有獸焉，其狀如豚而有牙，其名曰當康，其鳴自叫，見則天下大穰。
　　又東南二百里曰子桐之山。子桐之水出焉，而西流注于餘如之澤。其中多□魚，音滑。其狀如魚而鳥翼，出入有光，其音如鴛鴦，見則天下大旱。
　　又東北二百里曰剡山。多金玉。有獸焉，其狀如彘而人面，黃身而赤尾，其名曰合腴，音庾。其音如嬰兒。是獸也，食人亦食蟲蛇。見則天下大水。
　　又東二百里曰大山。上多金玉、楨木女楨也。葉冬不凋。有獸焉，其狀如牛而白首，一目而蛇尾，其名曰蜚，音如翡翠之翡。行水則竭，行草則死，見則天下大疫。言其體含災氣也。其《銘》曰：蜚之為名，體似無害。所經枯竭，甚於鴆厲。萬物斯懼，思爾遐逝。鈎水出焉，而北流注于勞水。其中多鱃魚。
　　凡《東次四經》之首，自北號之山至于大山，凡八山，一千七百二十里。
　　右東經之山志，凡四十六山，萬八千八百六十里。
　　東山經圖讚
　　鱅鱅魚從從獸□鼠
　　魚號鱅鱅，如牛虎駮。傱傱之狀，似狗六腳。□鼠如雞，見則旱涸。
　　修□
　　修□蛇狀，振翼灑光。憑波騰逝，出入江湘。見則歲旱，是維火祥。
　　狪狪
　　蚌則含珠，獸胡不可。狪狪如豚，被褐懷禍。患難無由，招之自我。
　　堪□魚軨軨獸
　　堪□軨軨，殊氣同占。見則洪水，天下昏墊。豈伊妄降，亦應牒讖。
　　珠蟞魚
　　禮水之鮮，形如浮肺。體兼三才，以貨賈害。厥用既多，何以自衛。
　　犰狳
　　犰狳之獸，見人佯眠。與災協氣，出肌劉年。此豈能為，歸之於天。
　　狸力獸□胡鳥
　　狸力□胡，或飛或伏。是惟土祥，出興頁築。長城之役，同集秦域。
　　朱獳
　　朱獳無奇，見則邑駭。通感靡誠，維數所在。因事而作，未始無待。
　　獙獙蠪蚳獸絜鈎鳥
　　獙獙如狐，有翼不飛。九尾虎爪，號曰蠪紙鈎絜似鳧，見則民悲。
　　峳峳
　　治在得賢，亡由夫人。峳峳之來，歸之冥應，誰見其津。
　　蠵龜
　　水圓四十，潛源溢沸。靈龜爰處，掉尾養氣。莊生是感，揮竿傲貴。
　　妴胡精精獸鮯鮯魚
　　妴胡之狀，似麋魚眼。精精如牛，以尾自辨。鮯鮯所潛，厥深無限。
　　猲狙獸鬿雀
　　猲狙狡獸，鬿雀惡鳥。或狼其體，或虎其爪。安用甲兵，擾之以道。
　　芑木
　　馬維剛駿，塗之芑汁。不勞孫陽，自然閑習。厥術無方，理有潛執。
　　茈魚薄魚
　　有魚十身，麋蕪其臭。食之和體，氣不下溜。薄之躍淵，是維災候。
　　合窳
　　豬身人面，號曰合窳。厥性貪殘，物為不咀。至陰之精，見則水雨。
　　當康獸□魚
　　當康如豚，見則歲穣。□魚鳥翼，飛乃流光。同出殊應，或災或祥。
　　蜚
　　蜚則災獸，跂踵厲深。會所經涉，竭水槁林。禀氣自然，體此殃淫。
　　山海經卷之四竟
　　#1今在秦山口高縣西北：譚校本補作『今在泰山奉高縣西北』。
　　#2其狀如肺而有目：譚校本補作『其狀如肺而有四目』。
　　山海經卷之五
　　郭璞傳
　　中山經
　　《中山經》薄山之首曰甘棗之山。共水出焉，音恭。而西流注于河。其上多杻木，其下有草焉，葵本而杏葉，或作楛葉。黃華而莢實，名曰□他落切，可以已瞢音口。有獸焉，其狀如畎鼠而文題，□鼠所未詳。音虺字，亦或作虺。其名曰□，音那，或作熊也。食之已癭。
　　又東二十里曰歷兒之山。其上多橿、多櫔木。音厲。是木也，方莖而圓葉，黃葉而毛，其實如楝，楝，木名。子如指頭，白而粘，即以浣衣也。音練，或作簡。服之不忘。
　　又東十五里曰渠豬之山。其上多竹。渠豬之水出焉，而南流注于河。其中是多豪魚#1，狀如鮪，鮪似鱣也。赤喙尾赤羽#2，可以已白癬。
　　又東三十五里曰葱聾之山。其中多大谷，是多白堊，黑青，黃堊。言有雜色堊也。
　　又東十五里曰涹山。音倭。其上多赤銅，其陰多鐵。
　　又東七十里曰脫扈之山。有草焉，其狀如葵葉而赤華，莢實實如□莢，今□木莢似皂莢也。名曰植楮，可以已癙。癙病也。《淮南子》曰：狸頭已癙也。食之不眯。
　　又東二十里曰金星之山。多天嬰，其狀如龍骨，可以已痤。癰座也。
　　又東七十里曰泰威之山。其中有谷，日梟谷，其中多鐵。或無谷字。
　　又東十五里曰橿谷之山。其中多赤銅。或作檀谷之山。
　　又東百二十里曰吳林之山。其中多葌草。亦菅字。
　　又北三十里曰牛首之山。今長安西南有牛首山，上有綰，下有水，未知此是非。有草焉，名曰鬼草，其葉如葵而赤莖，其秀如禾，服之不憂。勞水出焉，而西流注于清水。音如論詐之謫。是多飛魚，其狀如鮒魚，食之已痔衕。
　　又北四十里曰霍山。今平陽永安縣、廬江濟縣、晉安羅江縣、河南鞏縣皆有霍山，明山以霍為名者非一矣。按《爾雅》：大山繞小山為霍。其木多穀。有獸焉，其狀如狸而白尾，有鬣，名曰腦腦，養之可以已憂。謂蓄養之也，普珠反。
　　又北五十二里曰合谷之山。是多簷棘。未詳。音瞻。
　　又北三十五里曰陰山。亦曰險山。多礪石、文石。礪石，石中磨者。少水出焉，其中多彫棠，其葉如榆葉而方，其實如赤菽，菽，豆。食之已聾。
　　又東北四百里曰鼓蹬之山。多赤銅。有草焉，名曰榮草，其葉如柳，其本如雞卵，食之已風。
　　凡薄山之首，自甘棗之山至于鼓鐙之山，凡十五山，六千六百七十里。歷兒家也，其祠禮：毛，太牢之具，縣以吉玉。縣，祭山之名也，見《爾雅》。其餘十三山者，毛用一羊，縣嬰用桑封，瘞而不糈，桑封者，桑主也，方其下而銳其上，而中穿之加金。言作神主而祭，以金銀飾之也。《公羊傳》曰：虞主用桑。主或作王。
　　《中次二經》濟山之首曰輝諸之山。其上多桑，其獸多閭麋，其鳥多。鶡。似雉而文，青色有毛，勇健，鬥死乃止。音易。出上黨也。
　　又西南二百里曰發視之山。其上多金玉，其下多砥礪。即魚之水出焉,而流注于伊水。
　　又西三百里曰豪山。其上多金玉，而無草木。
　　又西三百里曰鮮山。多金玉，無草木。鮮水出焉，而北流注于伊水。其中多鳴蛇，其狀如蛇而四翼，其音如磬，見則其邑大旱。
　　又西三百里曰陽山。多石，無草木。陽水出焉，而北流注于伊水。其中多化蛇，其狀如人面而豺身，鳥翼而蛇行，其音如叱呼，見則其邑大水。
　　又西二百里曰昆吾之山。其上多赤銅。此或出名銅，色赤如火，以之作刀，切玉如豁泥也。周穆王時，西戎獻之。《尸子》所謂昆吾之劍也。《越絕書》曰：赤堇之山破而出錫，若耶之谷涸而出鋼，歐冶子因以為統鈎之劍。汲郡冢中得銅劍一枝，長三尺五寸，乃今所名為干將劍。汲郡亦皆非鐵也。明古者通以錫雜銅為兵器也。有獸焉，其狀如負而有角，其音如號，如人號哭。名曰蠪蚳,上已有此獸，疑同名。食之不眯。
　　又西百二十里曰葌音□山。葌水肄，耐北流注于伊水。其上多金玉，其下多青雄黃。有木焉，其狀如棠而赤葉，名曰芒草，音忘。可以毒魚。
　　又西一百五十里曰獨蘇之山。無草木而多水。
　　又西二百里曰蔓渠之山。其上多今與,其下多竹箭。伊水出焉，而東流注于洛。今伊水出上洛盧氏縣熊耳山東北，至河南洛陽縣入洛。有獸焉，其名曰馬腹，其狀，如人面虎身，其音如嬰兒，是食人。
　　凡濟山經之首，自輝諸之山至于蔓渠之山，凡九山，一千六百七十里。其神人面而鳥身。祠用毛，擇用毛色。用一吉玉．投而不糈。
　　《中次三經》貧山之首，曰敖岸之山。或作獻萯，音倍。其陽多□琈之玉，其陰多赭、黃金。神熏池居之。是常出美玉。或昨石。北望河林，其狀如蒨如舉。說者云，蒨、舉皆木名也，未詳。蒨，音倩。有獸焉，其狀如白鹿而四角，名曰夫諸，見則其邑大水。
　　又東十里日青要之山，實維帝之密都。天帝曲密之邑。北望河曲，河千里一曲一直也。是多駕鳥。未詳也。或曰，駕宜為駕。駕，鵝也。音加。南望憚渚，水中小洲名諸，墰，音蟬也。禹父之所化，鯀化於羽淵，為黃熊。今復云在此，然則一己有變怪之性者，亦無往而不化也。是多僕纍、蒲盧。僕纍，蝸牛也。《爾雅》曰：蒲盧者，螟蛉也。□武羅司之武羅，神名。□，即神字。其狀人面而豹文，小腰而白齒，或作首。而穿耳以鐻，鐻，金銀器之名。未詳也。音渠。其鳴如鳴玉。如人鳴玉珮聲。是山也，宜女子。畛水出焉，音軫。而北流注于河，其中有鳥焉，名曰鴢，音如窈窕之窈。其狀如鳧，青身而朱目赤尾，食之宜子。朱，淺赤也。有草焉，其狀如葌，菅似芽也。而方莖、黃華、赤實，其本如藳本，根似革本，亦香草。名曰荀草，或作苞草。服之美人色。令人更美艷。
　　又東十里曰騩山。音巍。其上有美棗，其陰有□琈之玉。正回之水出焉，北流注于河。其中多飛魚，其狀如豚而赤文，服之不畏雷，可以禦兵。
　　又東四十里曰宜蘇之山。其上多金玉，其下多蔓居之木。未詳。滽滽之水出焉，音容。而北流注于河，是多黃貝。
　　又東二十里曰和山。其土無草木而多瑤碧，實惟河之九都。九水所聚，故曰九都。是山也，五曲，曲回五重。九水出焉，合而北流注于河。其中多蒼玉。吉神泰逢司之，吉猶善也。其狀如人而虎尾，或作口尾#3。是好居于萯山之陽，出入有光。太逢神動天地氣也。言其有靈爽能興雲雨也。夏口，口口口口萯口之下，天大風，晦冥，孔甲迷口，口口口口#4。見《呂氏春秋》也。
　　凡萯山之首，自敖岸之山至于和山，凡五山，四百四十里。其祠太逢、熏池、武羅皆一牡羊副副謂破羊骨礫之以祭也。見《周禮》音悃愊之情。嬰用吉玉。其二神用一雄雞瘗之，糈用徐。
　　《中次四經》釐山之首音狸。曰鹿蹄之山。其上多玉，其下多金。甘水出焉，而北流注于洛。其中多泠石。未聞也。泠或作涂。
　　西五十里曰扶豬之山。其上多礝石。音耎。今鴈門山中出礝石，白者如冰，半中有赤色者。有獸焉，其狀如貉而人目，貉或作□古字。其名曰□。音銀，或作麋。號水出焉，而北流注于洛，其中多瓀石。言亦出水中。
　　又西一百二十里曰釐山。其陽多玉，其陰多蒐。音搜。茅蒐，今之蒨草也。有獸焉，其狀如牛，蒼身，其音如嬰兒，是食人，其名曰犀渠。滽滽之水出焉，而南流注于伊水。有獸焉，名曰□，音蒼頡之頡。其狀如獳犬而有鱗，其毛如負鬣。
　　又西二百里曰箕尾之山，多穀，多徐石。其上多□琈之玉。
　　又西二百五十里曰栖山。其上多玉，其下多銅。滔雕之水出焉，而北流注于洛。其中多羬羊。有木焉，其狀如樗，其葉如桐而莢實，其名曰茇，可以毒魚。茇一作艾。
　　又西二百里曰白邊之山。其上多金玉，其下多青雄黃。
　　又西二百里曰熊耳之山。今在上洛縣南。其上多漆，其下多□。浮濠之水出焉，而西流注于洛。其中多水玉、多人魚。有草焉，其狀如蘇而赤華，名日葶□，亭寧，訂聹二音。可以毒魚。
　　又西三百里曰壯山，其上多文石，其下多竹箭、竹□。其獸多□牛、羬羊。鳥多赤驚。音閉。即鷩雉也。
　　又西三百五十里曰讙舉之山。雒水出焉，而東北流注于玄扈之水。其中多馬腸之物。此二山者，洛間也。洛水今出上洛縣冢嶺山。《河圖》曰；玄扈洛汭。謂此間也。
　　凡釐山之首，自鹿蹄之山至于玄扈之山，凡九山，千六百七十里。其神狀皆人面獸身。其祠之毛，用一白雞，祈而不糈，言直祈禱。以彩衣之。以彩飾雞。
　　《中次五經》薄山之首曰苟牀之山。或作苟林山。無草木，多怪石。怪石似玉也。《書》曰：鉛松，怪石也。
　　東三百里曰首山。其陰多穀柞，草多□芫。□，山薊也。芫華，中藥。其陽多□琈之玉，木多槐；其陰有谷，曰機谷，多□鳥，音如鉗釱之釱。其狀如梟而三目，有耳，其音如錄，食之已墊。未聞。
　　又東三百里曰縣斸之山。音如斤斸之衝。無草木，多文石。
　　又東三百里曰葱聾之山。無草木，多□石。未詳。
　　東北五百里曰條谷之山。其木多槐、桐，其草多芍藥、□冬。《本草經》曰：□冬，一名滿冬。今符門，俗作耳。
　　又北十里曰超山。其陰多蒼玉，其陽有井，冬有水而夏竭。
　　又東五百里曰成侯之山。其上多櫄木，似樗樹，材中車轅。吳人呼櫄音輴車，或曰輶車。其草多芃。
　　又東五百里曰朝歌之山。谷多美堊。
　　又東五百里曰槐山。谷多金、錫。
　　又東十里曰歷山。其木多槐，其陽多玉。
　　又東十里曰口山#5。多蒼玉，其獸多麖。似鹿而小，黑色。尸水出焉，南流注于洛水，其中多美玉。
　　又東十里曰良餘之山。其上多穀柞，無石。餘水出于其陰，而北流注于河。乳水出于其陽，而東南流注于洛。
　　又東南十里曰蠱尾之山。多礪石，赤銅。龍餘之水出焉，而東南流注于洛。
　　又東北二十里曰升山。其木多穀柞、棘，其草多藷藇蕙、蕙，香草也。多寇脫。寇脫草生南方，高丈許，似荷葉而莖中有瓤，正白，零佳人植而日灌之，以為樹也。黃酸之水出焉，而北流注于河。其中多旋玉。石次玉者也。孫卿曰：旋瑤珠不知佩。音旋。
　　又東十二里曰陽虛之山。多金，臨于玄扈之水。《河圖》曰：蒼頡為帝南巡狩，登陽虛之山，臨于玄扈洛汭，靈龜負書丹甲青文以授之，出此水中也。
　　凡薄山之首，自苟林之山至于陽虛之山，凡十六山，二千九百八十二里。升山冢也，其祠禮，太牢，嬰用吉玉。首山□也，其祠用徐、黑犧、太牢之具糵釀、以糵作醴酒也。于儛、千口萬儛置鼓，擊之以儛。嬰用一璧。尸水，合天地，天神之所憑也。肥牲祠之，用一黑犬于上，用一雌雞于下，刉一牝羊，獻血，以血祭也。刉猶到也。《周禮》曰：刉咡奉犬牲。嬰用吉玉，彩之，又加以繒綵之飾也。饗之。勸強之也。特牲饋食禮曰：執奠，祝饗是也。
　　《中次六經》縞羝山之首，曰平逢之山。南望伊、洛，東望穀城之山，在濟北穀城縣西，黃石公石在此山下，張良取以合葬爾。無草木，無水，多沙石。有神焉，其狀如人而二首，名曰驕蟲，是為螫蟲，為螫蟲之長。實為蜂蜜之廬。言羣蜂之所含集，蜜亦蜂名。其祠之，用一雄雞，禳而勿殺。禳亦祭名，謂禳卻惡氣也。
　　西十里曰縞羝之山。無草木，多金玉。
　　又西十里曰廆山，音如瓖口之瓖#6其陰多□琈之玉。其西有谷焉，名曰雚谷，其木多柳楮。其中有鳥焉，狀如山雞而長尾，赤如丹火而青喙，名曰鴒□，鈴要二音。其鳴自呼，服之不眯。交觴之水出于其陽，而南流注于洛。俞隨之水出于其陰，而北流注于穀水。
　　又西三十里曰瞻諸之山。其陽多金，其陰多文石。謝水出焉，音謝。而東南流注于洛。少水出其陰，而東流注于穀水。
　　又西三十里曰婁涿之山。無草木，多金玉。瞻水出于其陽，而東流注于洛。陂水出于其陰，世謂之百答水。而北流注于穀水。其中多茈石、文石。
　　又西四十里曰白石之山。惠水出于其陽，而南流注于洛。其中多水玉。澗水出于其陰，《書》曰：伊洛瀍澗。西北流注于穀水。其中多麋石，鑪丹。皆未聞。
　　又西五十里曰穀山。其上多穀，其下多桑。爽水出焉，世謂之紵麻澗。而西北流注于穀水。其中多碧緑。
　　又西七十二里曰密山。今滎陽密縣亦有密山，疑非也。其陽多玉，其陰多鐵。豪水出焉，而南流注于洛。其中多旋龜，其狀烏首而鼈尾，其音如判木。無草木。
　　又西百里曰長石之山。無草木，多金玉。其西有谷焉，名曰共谷，多竹共水出焉，西南流注于洛。其中多鳴石。晉永康元年，襄陽郡上嗚石，似玉色青撞之聲聞七八里。今零陵泉陵縣永正鄉有嗚石二所，其一狀如鼓，俗因名為石鼓，即此類也。
　　又西一百四十里曰傅山。無草木，多瑤碧。厭染之水出于其陽，而南流注于洛。其中多人魚，其西有林焉，名曰潘冢。音番。穀水出焉，而東流注于洛。今穀水出穀陽谷，東北至穀城縣入洛河其中多珚玉。未聞也。珚音因。
　　又西五十里曰棄山。其木多樗，多□木。今蜀中有□木，七八月中吐穗，穗成，如有鹽粉著狀，可以酢羹。音備。其陽多金玉，其陰多鐵，多蕭。蕭蒿。見《爾雅》。橐水出焉，而北流注于河。其中多脩辟之魚，狀如□□，蛙屬也。而白喙，其音如鴟，食之已白癬。
　　又西九十里曰常烝之山。無草木，多堊。潐水出焉，音譙。而東北流注于河。其中多蒼玉，菑水出焉，而北流注于河。
　　又西九十里曰夸父之山。其木多□柟，多竹箭；其獸多□牛，羬羊；其鳥多赤鷩。其陽多玉，其陰多鐵。其北有林焉，名曰桃林。是廣員三百里，其中多馬。桃林今弘農湖縣闕鄉南谷中是也。饒野馬、山羊、山牛。湖水出焉而北流注于河。其中多珚玉。
　　又西九十里曰陽華之山。其陽多金玉，其陰多青雄黃。其草多藷藇，多苦莘，其狀如橚，即揪字也。其實如瓜，其味酸甘，食之已瘧。楊水出焉，而西南流注于洛。其中多人魚，門水出焉，而一東北流注于河。其中多玄□，黑砥石生水中。□姑之水出于其陰，□音藉而東流注于門水。其上多銅。門水至于河，七一百九十里入雒水。
　　凡縞羝山之首，自平逢之山至于陽華之山，凡十四山，七百九十里。嶽在其中，以六月祭之，六月亦歲之中。如諸嶽之祠法，則天下安寧。
　　《中次七經》苦山之首曰休與之山。與或作輿，下同。其上有石焉，名日帝臺之棋，帝臺，神人名。棋謂博棋也。五色而文，其狀如鶉卵。帝臺之石，所以禱百神者也。禱祀，百神則用此石。服之不蠱。有草焉，其狀如蓍，赤葉而本叢生，名曰夙條，可以為簳。中箭竿也。
　　東三百里曰鼓鍾之山。帝臺之所以觴百神也。舉觴燕會則於此山，因名為鼓鍾山。有草焉，方莖而黃葉，圓葉而三成葉三重也。其名曰鳥酸，可以為毒，為治。其上多礪，其下多砥。
　　又東二百里曰姑媱之山。音遙，或無之山字。帝女死焉，其名曰女尸，化為□草，其葉胥成。言葉相重也；亦音遙。其華黃，其實如菟丘，菟丘，菟絲也。見《爾雅》。服之媚於人。為人所愛也。《傳》曰：人服媚之如是，一名荒夫草。
　　又東二十里曰苦山。有獸焉，名曰山膏，其狀如逐，即豚字。赤若丹火，善罵。好罵人。其上有木焉，名曰黃棘，黃華而圓葉，其實如蘭，服之不字。字，生也。《易》曰：女子貞，不字。有草焉，圓葉而無莖，赤華而不實，名曰無條，服之不癭。
　　又東二十七里，曰堵山。神天愚居之。是多怪風雨。其上有木焉，名曰天楄，音鞭。方莖而葵狀，服者不□。食不噎也。
　　又東五十二里曰放臯之山。放，或作效，又作牧。明水出焉，南流注于伊水。其中多蒼玉。有木焉，其葉如槐，黃華而不實，其名曰蒙木，服之不惑。有獸焉，其狀如蜂，枝尾而反舌，善呼，好呼喚也。其名曰文文。
　　又東五十七里曰大□之山。多□琈之玉，多麋玉。未詳。有草焉，其狀葉如榆，方莖而蒼傷，其名曰牛傷，猶言牛棘。其根蒼文，服者不厥．厭，逆氣病。可斗荊兵。其陽狂水出焉，西南流注于伊水。其中多三足龜。令吳興陽羨縣有君山，山上有池，水中有三足大眼龜，鼈龜三足者，名寶出《爾鴉》。食者無大疾，可以已腫。
　　又東七十里曰半石之山。其上有草焉，生而秀，其高丈餘，赤葉、赤華，華而不實。初生先作穗，卻著葉，花生穗間其名曰嘉榮，服之者不霆。不畏雷霆霹靂也。音廷搏之廷。來需之水出于其陽，而西流注于伊水。其中多鯩魚，音倫。黑文，其狀如鮒，會者不睡。合水出于其陰，而北流注于洛，多鰧魚，音騰。狀如鱖，居逵，鱖魚犬目，大口，細辨，有斑彩。逵水中之穴道交通者，鱖音劌。倉文赤尾，食者不癰，可以為瘻。瘻，癰屬也。中多有蟲。《淮南子》曰：雞頭已瘻。音漏。
　　又東五十里曰少室之山。今在河南陽城西，俗名秦室。百草木成囷。未詳。其上有木焉，其名曰帝休，葉狀如楊，其枝五衢，言樹校交錯，相重五出，有象衢路也。《離騷》曰：靡萍九衢。黃華，黑實，服者不怒。其上多玉，比山巔亦有白玉膏，得服之即得仙道，世人不能上也。《詩含神霧》云。其下多鐵。休水出焉，而北流注于洛。其中多□魚，狀如□維未詳。□音侜。而長距，足白而對，未詳。食者無蠱疾，可以禦兵。
　　又東三十里曰泰室之山。即中撇嵩山也。今在陽城縣西。其上有木焉，葉狀如梨，而赤理，其名曰栯木，音郁。服者不妬，有草焉，其狀如□，□似葪也。白華黑實，澤如蘡薁，盲子滑澤。其名曰□草，服之不昧。上多美石。次玉者也。啟母化為石而生啟在此山。見《淮南子》。
　　又北三十里曰講山。其上多玉，多柘，多栢。有木焉，名曰帝屋，葉狀如椒，反傷赤實，反傷，刺下勾也。可以禦凶。
　　又北三十里曰嬰梁之山。上多蒼玉，錞于玄石。言蒼玉依黑石而生也，或曰：錞于，樂器名，形似蜼頭。
　　又東三十里曰浮戲之山。有木焉，葉狀如樗而赤實，名曰亢木，食者不蠱。汜水出焉，而北流注于河。其東有谷，因名曰蛇谷，言此中出蛇，故以名之。上多少辛。細辛也。
　　又東四十里曰少陘之山。有草焉，名曰□草，音剛。葉狀如葵而赤莖，白華，實如蘡薁，食之不愚。言益人智。器難之水出焉，或作囂。而北流注于役水。或作侵。
　　又東南十里曰太山。別有東小太山，今在朱虛縣，汶水所出，疑此非也。有草焉，名曰梨，其葉狀如荻荻，亦蒿也。音狄。而赤華，可以已疽。太水出于其陽，而東南流注于沒水。承水出于其陰，而東北流注于沒。世謂之靖澗水。
　　又東二十里曰末山。上多赤金。末水出焉，北流注于沒。《水經》作沫。
　　又東二十五里曰役山。上多白金，多鐵。役水出焉，北注于河。
　　又東三十五里曰敏山。上有木焉，其狀如刻，白華而赤實，名曰葪音計。栢，服者不寒。令人耐寒。其陽多□琈之玉。
　　又東三十里曰大騩之山。今榮陽密縣有大騩山，騩因溝水所出。音歸。其陰多鐵、美玉、青堊。有草焉，其狀如蓍而毛，青華而白實，其名曰，音狼。服之不夭，言盡壽也，或作芺。可以為腹疾。為治也，一作已。
　　凡苦山之首，自休與之山至于大騩之山，凡十有九山，千一百八十四里。其十六神者，皆豕身而人面，其祠：毛牷用一羊羞，言以羊為薦羞。嬰用一藻玉瘞。藻玉，玉有五彩者也。或曰：所以盛玉。藻藉也。苦山、少室、太室皆冢也，其祠之太牢之具，嬰以吉玉。其神狀皆人面而三首，其餘屬皆豕身人面也。
　　《中次八經》荊山之首，曰景山。今在南郡界中。其上多金玉，其木多杼檀。杼音椽柱之柱。雎水出焉，雎，音癰疽之疽。東南流注于江。今雎水出新城魏昌縣東南發阿山東，南至南．郡枝江縣入江也。其中多丹粟，多文魚。有斑彩也。
　　東北百里曰荊山。今在新城沐鄉縣南。其陰多鐵，其陽多赤金，其中多犛牛，旄牛屬也，黑色，出西南徼外也。音狸，一音來。多豹虎。其木多松栢，其草多竹，多橘櫾。櫾，似橘而大也。皮厚、味酸。漳水出焉，而東南流注于雎，出荊山至南郡當陽縣，入沮水。其中多黃金，多鮫魚，鮫，鮒魚類也，皮有珠文而堅，尾長三四尺，末有毒螫人，皮可飾刀劍口錯，治林角，今臨海縣亦有之。音交。其獸多閭麋。似鹿而大也。
　　又東北百五十里日驕山。其上多玉，其下多青□，其木多松、栢，多桃枝鈎端。神□圍處之，□，音鼍魚之鼍。其狀如人面，羊角，虎爪，恆遊于雎漳之淵，淵水之府奧也。出入有光。
　　又東北百二十里曰女几之山。其上多玉，其下多黃金，其獸多豹虎，多閭麋、麖麂。麂，似獐而大，猥毛豹腳，音几。其鳥多白鷮，鷮似雉而長尾，走且鳴。青驕。多翟，多□。□大如鵰，紫綠色，長頸赤喙，食蝮蛇頭。雄名運曰，雌名陰諧也。
　　又東北二百里曰宜諸之山。其上多金玉，其下多青□。洈水出焉，音詭。而南流注于漳，今洈水出南郡東洈山，至華容縣入江也。其中多白玉。
　　又東北三百五十里曰綸山。音倫。其木多梓柟，多桃枝，多祖栗、橘櫾。祖似梨而酢嗇。其獸多閭塵、麢□。□似兔而鹿腳，青色。音勅略反。
　　又東北二百里曰陸□之山。音如跪對之跪。其上多□琈之玉，其下多堊。其木多杻橿。
　　又東百三十里曰光山。其上多碧，其下多木。神計蒙處之，其狀人身而龍首，恆遊于漳淵，出入必有飄風暴雨。
　　又東百五十里曰岐山。其陽多赤金，其陰多白珉，石似玉者，音旻。其上多金玉，其下多青□。其木多樗。神涉鼉處之，徒河切，一作鼉笑遊切。其狀人身而方面、三足。
　　又東百三十里日銅山。其上多金、銀、鐵；其木多穀柞、祖、栗、橘、櫾其獸多豹。
　　又東北一百里曰美山。其獸多兕牛，多閭塵，多豕鹿。其上多金，其下多青□。
　　又東北百里曰大堯之山。其木多松栢，多梓桑，多機。其草多竹。其獸多豹、虎、麢□。
　　又東北三百里曰靈山。其上多金玉，其下多青□，其木多桃、李、梅、杏。梅似杏而酢也。
　　又東北七十里曰龍山，上多寓木。寄生也，一名宛童。見《爾雅》。其上多碧，其下多赤錫。其草多桃枝、鈎端。
　　又東南五十里曰衡山。上多寓木、穀柞，多黃堊，白堊。
　　又東南七十里曰石山。其上多金，其下多青□，多寓木。
　　又南百二十里曰若山。其上多□琈之玉，多赭，赤土。多邽石。未詳。多寓木，多柘。若一作前。
　　又東南一百二十里曰彘山。多美石，多柘。
　　又東南一百五十里曰玉山，其上多金玉，其下多碧、鐵，其木多栢。
　　又東南七十里曰讙山，其木多檀、多邦石、多白錫。今白鑞也。郁水出于其上，潛于其下，其中多砥礪。
　　又東北百五十里曰仁舉之山。其木多穀柞；其陽多赤金，其陰多赭。
　　又東五十里曰師每之山。其陽多砥礪，其陰多青□，其木多栢，多檀，多柘；其草多竹。
　　又東南二百里曰琴鼓之山。其木多穀柞，椒柘。椒為樹小而叢生，下有草木則蠚死。其上多白珉，其下多洗石。其獸多豕鹿，多白犀。其鳥多鴆。
　　凡刻山之首，自景山至琴鼓之山，凡二十三山，二千八百九十里。其神狀皆鳥身而人面。其祠：用一雄雞祈瘗，禱請已埋之也。用一藻圭，糈用徐。驕山家也，其祠用羞酒少牢祈瘞，嬰毛一壁。
　　《中次九經》岷之首曰女几之山。其上多石涅，其木多杻、橿，其草多菊、□。洛水出焉，東注于江。其中多雄黃，雄黃亦出水中。其獸多虎豹。
　　又東北三百里曰岷山。江水出焉，岷山今在汶山郡廣陽縣西，大江所出。東北流注于海。至廣陽縣入海。其中多良龜，良善。多鼉。似晰蜴大者，長二丈有鱗，彩皮，可以冒鼓。其上多金玉，其下多白泯。其木多梅、棠。其獸多犀、象，多夔牛。今蜀山中有大牛，重數千斤，名為夔牛。晉大興元年，此牛出上庸郡，人弩射，殺得三十八檐肉。即《爾雅》所謂魏。其鳥多翰鷩。白翰赤鷩。
　　又東北一百四十里日崍山。江水出焉，卭來山今在漢嘉嚴道縣南，江水所自出也。山有九折坂，出□□)，似熊而黑，白□，亦食銅鐵也。東流注大江。其陽多黃金，其陰多麋塵，其木多檀柘，其草多薤韭、多葯，即□。空奪。即蛇被脫也。
　　又東一百五十里日崌山。音居。江水出焉，北江。東流注于大江。其中多怪蛇，今永昌郡有鈎蛇，長數丈，尾歧，在水中鈎取岸上人、牛、馬啖之，又呼馬絆蛇，謂此類也。多□魚，音贄未聞。其木多楢杻，楢剛木也，中車材，音秋。多梅、梓。其獸多夔牛、麢、□、犀兕。有鳥焉，狀如鴞而赤身，白首，其名曰竊脂，今呼小青雀曲觜肉食者為竊脂，疑此非也。可以禦火。
　　又東三百里曰高梁之山。其上多堊，其下多砥礪。其木多桃枝、鈎端。有草焉，狀如葵，而赤華、莢實、白柎，可以走馬。
　　又東四百里曰蛇山。其上多黃金，其下多堊。其木多栒，多豫樟。其草多嘉榮，少辛。有獸焉，其狀如狐而白尾，長耳，名曰□狼，音巳。見則國內有兵。一作國有內亂。
　　又東五百里曰鬲山。其陽多金，其陰多白珉。蒲□音薨之水出焉，而東流注于江。其中多白玉。其獸多犀、象、熊、羆，多猨蜼。蜼似獼猴，鼻露上向，尾四五尺，頭有岐，蒼黃色，雨則自縣樹，以尾塞鼻孔，或以兩指塞之。
　　又東北三百里曰隅陽之山。其上多金玉，其下多青□。其木多梓桑，其草多茈。徐之水出焉，東流注于江。其中多丹粟。
　　又東二百五十里曰岐山，今在扶風羨陽縣西。其上多白□，其草多嘉榮。
　　又東一百七十里曰賈超之山。其陽多黃堊，其陰多美赭。其木多柤、栗、橘櫾，其中多龍脩。龍須也。似莞而細，生山石穴中，莖倒垂，可以為席。
　　凡岷山之首，自女几山至于賈超之山，凡十六山，三千五百里。其神狀皆馬身而龍首。其祠：毛用一雄雞瘞。糈用稌。文山、勾檷、風雨、醜之山，是皆冢也；其祠之：羞酒，先進酒以釂。神少牢具，嬰毛一吉玉。熊山，席也。席者，神之所憑者也。其祠：羞酒，太牢具，嬰毛一璧。干儛，用兵以禳，禳祓除之祭名。儛者，持盾武儛也。祈，璆冕舞。所求福祥也。祭用玉。儛者，冕服也。美玉曰璆，己求反。
　　《中次十經》之首曰首陽之山。其上多金玉，無草木。
　　又西五十里曰虎尾之山。其木多椒椐，多封石。其陽多赤金，其陰多鐵。
　　又西南五十里曰繁繢之山。音潰。其木多楢、杻，其草多枝勾。今山中有此草。
　　又西南二十里日勇石之山。無草木，多白金，多水。
　　又西二十里曰復州之山。其木多檀，其陽多黃金。有鳥焉，其狀如鴞，而一足彘尾，其名曰跤踵，音企。見則其國大疫。《銘》曰：跂踵為烏，一足似夔，不為樂興，反以來悲。
　　又西三十里曰楮山。多寓木，多椒椐，多柘，多堊。一作渚州之山。
　　又西二十里曰又原之山。其陽多青□，其陰多鐵。其鳥多鸛鵒。鴝，鵒也。《傳》曰：鴝鵒來巢。音臞。
　　又西五十里曰涿山。其木多穀、柞、杻，其陽多□琈之玉。
　　又西七十里曰丙山。其木多梓檀，多弞杻。弞義所未詳。
　　凡首陽山之首，自首山至于丙山，凡九山，二百六十七里。其神狀皆龍身而人面，其祠之毛：用一雄雞瘗，糈用五種之糈。楮山，冢也。其祠之：少牢具，羞酒祠，嬰毛么璧痤。騩山，帝也，其祠羞酒，太牢其合巫祝二人儛，嬰一璧。
　　《中次一十一山經》荊山之首曰翼望之山。湍水出焉，鹿搏反。東流注于濟。今湍水逕南陽穰縣而入清水。貺水出焉，音況。東南流注于漢。其中多蛟。似蛇而四腳，小頭細頸，頸有白□，大者十數圍，卵如一二石甕，能吞人。其上多松栢，其下多漆梓；其陽多赤金，其陰多珉。
　　又東北一百五十里曰朝歌之山。潕水出焉，撫水今在南陽舞陽縣。音武。東南流注于榮，其中多人魚。其上多梓柟，其獸多麢麋。有草焉，名曰莽草，可以毒魚。今用之殺魚。
　　又東南二百里曰帝困之山。去倫反。其陽多□琈之玉，其陰多鐵。帝囷之水出于其上，潛于其下，多鳴蛇。
　　又東南五十里曰視山。其上多韭。有井焉，名曰天井，夏有水冬竭。其上多桑，多美堊，金玉。
　　又東南二百里曰前山。其木多櫧，音諸。似柞，子可食，冬夏生作屋柱難腐。或作儲。多栢。其陽多金，其陰多赭。
　　又東南三百里曰豐山。有獸焉，其狀如蝯，赤目，赤喙，黃身，名曰雍和，見財國有大恐。神耕父處之。帝遊清泠之淵，出入有光。清泠水在西號郊縣山上，神來時，水赤有光耀。今有屋祠之。見則其國為敗。有九鍾焉，是知霜鳴，霜降則鍾鳴，故言知也。物有自然感應而不可為也。其上多金，其下多穀、柞、杻、橿。
　　又東北八百里曰兔牀之山。其陽多鐵，其木多藷莫，其草金雞穀，其本如雞卵，其味酸甘，食者利於人。
　　又東六十里曰皮山。多堊，多赭。其木多松栢。
　　又東六十里曰瑤碧之山。其木多梓柟。其陰多青□，其陽多白金。有鳥焉，其狀如雉，恆食輩，名曰鴆。蜚，負盤也。音翡。此更一種鳥，非食蛇之鴆也。
　　又東四十里曰支離之山。濟水出焉，南流注于漢。今濟水出酈縣西北山中南入漢酈，離音字亦同。有鳥焉，其名曰嬰勺，其狀如鵲，赤目，赤喙，白身，其尾若勺，似酒勺形。其鳴自呼。多□牛，多羬羊。
　　又東北五十里曰袟筒之山。音彫。其上多松、栢，機、桓。桓葉似枷，皮黃不措，子似楝，著酒中飲之，辟惡氣。浣衣去垢，核堅正黑，可以間香纓，一名栝樓也。
　　又西北一百里曰菫理之山。其上多松栢，多美梓，其陰多丹□，多金。其獸多豹虎。有鳥焉，其狀如鵲，青身，白喙，白目，白尾，名曰青耕，可以禦疫，其鳴自叫。
　　又東南三十里曰依軲之山。音枯。其上多杻、橿，多苴，未詳。音葅。有獸焉，其狀如犬，虎爪有甲，其名曰獜，言體有發有鱗甲，音吝。善駚□，跳躍自撲也。鞅奮兩音。食者不風。不畏天風。
　　又東南三十五里曰即谷之山。多美玉，多玄豹，黑豹也。則今荊州山中出黑虎也。多閭塵，多麢□。其陽多珉，其陰多青□。
　　又東南四十里曰雞山。其上多美梓，多桑，其草多韭。
　　又東南五十里曰高前之山。其上有水焉，甚寒而清，或作潛。帝臺之漿也。今河東解縣南檀首山，上有水潛出，停不流，俗名為盎漿，即此類也。飲之者不心痛。其上有金，其下有赭。
　　又東南三十里曰遊戲之山。多杻、橿、穀；多玉；多封石。
　　又東南三十五里曰從山。其上多松栢，其下多竹。從水出于其上，潛于其下，其中多三足鼈，枝尾，三腳鼈名能見《爾雅》食之無蠱疫。
　　又東南三十里曰嬰□之山。音真。其上多松栢，其下多梓壎。
　　又東南三十里曰畢山。帝苑之水出焉，東北流注于視。其中多水玉，多蛟。其上多□琈之玉。
　　又東南二十里曰樂馬之山。有獸焉，其狀如彙，赤如丹火，其名曰□，音戾。見則其國大疫。
　　又東南二十五里曰葴山。視水出焉，或日視宜為襯。瀙水今在南陽也。東南流注于汝水。其中多人魚，多蛟，多頡。如青狗。
　　又東四十里曰嬰山。其下多青□，其上多金玉。
　　又東三十里曰虎首之山。多苴、椆、椐。椆未詳也。音彫。
　　又東二十里曰嬰侯之山。其上多封石，其下多赤錫。
　　又東五十里曰大孰之山。殺水出焉，東北流注于視水，其中多白堊。
　　又東四十里曰卑山。其上多桃、李、苴、梓，多纍。今虎豆、狸豆之屬。纍一名縢，音誄。
　　又東三十里曰倚帝之山。其上多玉，其下多金。有獸焉，其狀如鼣鼠，《爾雅》說鼠有十三種中有此鼠形，所未詳也。音狗吠之吠。白耳，白喙，名曰狙如，音即蛆。見則其國有大兵。
　　又東三十里曰鯢山。音霓。鯢水出于其上，潛于其下；其中多美堊，其上多金，其下多青□。
　　又東三十里曰雅山。澧水出焉，音禮，今澧水出南陽。東流注于視水。其中多大魚，其上多美桑，其下多苴，多赤金。
　　又東五十里曰宣山。淪水出焉，東南流注于視水。其中多蛟，其上有桑焉，大五十尺。圍五丈也。其枝四衢，言枝交互四出。其葉大尺餘，赤理、黃華、青柎，名曰帝女之桑。口女主蠶，口以名口#7。
　　又東四十五里曰衡山。今衡山在衡陽湘南縣南嶽也。今謂之峋嶁山。其上多青□，多桑，其鳥多鸜鵒。
　　又東四十里曰豐山。其上多封石，其木多桑，多羊桃，狀如桃，而方莖，一名鬼桃。可以為皮張。治皮腫起。
　　又東七十里曰嫗山。其上多美玉，其下多金，其草多雞穀。
　　又東三十里曰鮮山。其木多楢、杻、苴，其草多亹冬，其陽多金，其陰多鐵。有獸焉，其狀如膜大，赤喙，赤目，白尾，見則其邑有火，名曰□即。音移。
　　又東三十里曰章山。或作童山。其陽多金，其陰多美石。臯水出焉，東流注于澧水，其中多硊石。未聞，魚跪反。
　　又東二十五里曰大支之山。其陽多金，其木多穀柞，無草。
　　又東五十里曰區吳之山。其木多苴。
　　又東五十里曰聲匈之山。其木多穀，多玉，上多封石。
　　又東五十里曰大騩之山。上已有此山，疑同名。其陽多赤金，其陰多砥石。
　　又東十里曰踵臼之山。無草木。
　　又東北七十里曰歷或作磨。石之山。其木多荆芑。其陽多黃金，其陰多砥石。有獸焉，其狀如狸，而白首虎爪，名日梁渠，見則其國有大兵。
　　又東南一百里曰求山。求水出于其上，港于其下，中有美赭，其木多苴，多□。篠屬。其陽多金，其陰多鐵。
　　又東二百里曰丑陽之山。其上多椆椐，有鳥焉，其狀如鳥而赤足，名曰□餘，音如松橘之枳。可以禦火。
　　又東三百里曰奧山。其上多栢、杻、檀，其陽多□琈之玉。奧水出焉，東流注于視水。
　　又東三十五里曰服山。其木多直，其上多封石，其下多赤錫。
　　又東三百里曰杳山。其上多嘉榮草，多金玉。
　　又東三百五十里曰几山。其木多楢檀，其草多杻。有獸焉，其狀如彘，黃身，白頭，白尾，名曰聞□，音鄰。見則天下大風。□一作口音口。
　　凡刻山之首，自翼望之山至于几山，凡四十八山，三千七百三十二里。其神狀皆彘身人首，其祠：毛用一雄雞祈，瘞用一珪，糈用五種之禾。求山，帝也，其祠：太牢之具，羞瘞，倒毛；薦羞反倒牲埋之也。用一璧，牛無常。堵山、玉山冢也，皆倒祠，羞毛少牢，嬰毛吉玉。
　　《中次十二經》洞庭山之首，日篇遇之山。或作肩。無草木，多黃金。
　　又東南五十里曰雲山。無草木，有筀竹，甚毒，傷人必死。今始興郡桂陽縣出笙竹，大者圍二尺，長四丈。又交趾有第竹，實中勁彊，有毒，銳以刺虎，中之則死。亦此類也。其上多黃金，其下多□琈之玉。
　　又東南一百三十里曰龜山。其木多穀、柞、椆、椐。其上多黃金，其下多青雄黃，多扶竹。邛竹也。高節實中，中杖也。名之扶老竹。
　　又東七十里曰丙山。多筀竹，多黃金，銅鐵，無木。
　　又東南五十里曰風伯之山。其上多金玉，其下多痠石、文石，未詳。痠石之義。多鐵，其木多柳、杻、檀、楮。其東有林焉，名曰莽浮之林，多美木、鳥獸。
　　又東一百五十里曰夫夫之山。其上多黃金，其下多青雄黃。其木多桑楮，其草多竹。雞鼓神于兒居之，其狀人身，而身操兩蛇，常遊于江淵，出入有光。
　　又東南一百二十里曰洞庭之山。今長沙已陵縣西，又有洞庭陂，潛伏通江。《離騷》曰：邅吾道兮洞庭。洞庭波兮木葉下。皆謂此也。字或作銅，宜從水。其上多黃金，下多銀鐵，其木多柤、梨、橘、櫾，其草多葌、麋蕪、芍藥、芎藭。麋蕪，似蛇牀而香也。帝之二女居之。天帝之二女而處江為神。即《列仙傳》江妃二女也。《離騷·九歌》所謂湘夫人稱帝子者是也。而《河圖玉版》曰：湘夫人者，帝堯女也。秦始皇浮江至湘山，逢大風，而問博士：湘君何神。博士曰：聞之堯二女舜妃也，死而葬此。《列女傳》曰：二女死於江湘之間，俗謂為湘君。鄭司農亦以舜妃為湘君。說者皆以舜陟方而死，二妃從之，俱溺死於湘江，遂號為湘夫人。按《九歌》湘君湘夫人自是二神，江湘之有夫人，猶河洛之有處妃也。此之為靈，與天地並矣。安得謂之堯女，且既謂之堯女，安得復總云湘君哉。何以考之，《禮記》曰：舜葬蒼梧，二妃不從。明二妃生不從征，死不從葬，義可知矣。即令從之，二女靈達鑒通無方，尚能以鳥工龍裳救井廪之難，豈當不能自免於風波而有雙淪之患乎。假復如此，《傳》曰：生為上公，死為貴神，禮五鄴比三公，四演比諸侯。今湘川不及四瀆，無秩於命祀，而二女帝者之后，配靈神衹無緣當復下降小水而為夫人也。參攷其義，義既混錯。錯綜其理，理無可據，斯不然矣。原其致謬之由，由乎俱以帝女為名，名實相亂，莫矯其失，習非勝是，終古不悟，可悲矣。是常遊于江淵。澧沅之風，交瀟湘之淵，些言二女遊戲江之淵府，則能鼓三江，令風波之氣，共相交通，言其靈，之意也。江湘、沅水皆共會巴陵頭，故號為三江之口。澧又去之七八十里而入江焉。《淮南予》曰：弋釣瀟、湘。今所在未詳也。瀟音蕭。是在九江之間，《地理志》：九扛今在潯陽南。江自得協而分為九，皆東會于大江。《書》曰：九江孔般。是也。出入必以飄風暴雨。是多怪神，狀如人而載蛇，左右手操蛇。多怪鳥。
　　又東南一百八十里曰暴山。其木多□、柟、荊、芑、竹箭、□、箘，首，亦篠類。中箭，見《禹貢》。其上多黃金、玉，其下多七、文石、鐵，其獸多麋鹿、麂、就。就，鵰也。州見《廣雅》。
　　又東南二百里曰即公之山。其上多黃金，其下多□琈之玉，其木多柳、杻、檀、桑。有默焉，其狀奴龜，而白身。赤首，名曰蛫，音詭。是可以禦火。
　　又東南一百五十九里曰堯山。其陰多黃堊，其陽多黃金。其木多荊芑、柳、檀，其草多藷藇、□。
　　又東南一實里曰江浮之山。其上多銀、砥礪，無章木，其獸多豕、鹿。
　　又東二百里曰真陵之山。其上多黃金，其下多玉，其木多穀、柞、柳，杻，其草多榮草織；
　　又東南一百二十里曰陽帝之山。多美銅。其木多檀、杻、檿楮，檿，山桑也。其獸多麢、麝。
　　又南九十里曰柴桑之山。即今潯陽柴桑縣南與庭山相連也。其上多銀，其下多碧，多冷石、赭，其木多柳、芑、楮、桑，其獸多麋鹿，多白蛇、飛蛇。即騰蛇，釆霧而飛者。
　　又東南二百三十里曰榮余之山。其上多銅，其下多銀，其木多柳，芑，其蟲多怪蛇、怪蟲。
　　凡洞庭山之首，自篇遇之山至于榮余之山，凡十五山，二千八百里。其神狀皆鳥身而龍首。其祠：毛用一雄雞，一牝豚刉，刉亦割刺之名。糈用徐。凡夫夫之山、即公之山、堯山、陽帝之山皆冢也，其祠：皆肆瘞，肆，陳之也，陳牲玉而後埋藏之。祈用酒，毛用少牢，嬰毛，一吉玉。洞庭榮余山神也，其祠：皆肆瘞，肆竟：然後依前埋之也。祈酒，太牢，祠嬰用圭璧十五，五彩惠之。專猶飾也，方言耳。
　　右中經之山志，大凡百九十七山，二萬一千三百七十一里。大凡天下名山五千三百七十，居地大凡六萬四千五十六里心
　　禹曰：天下名山，經五千三百七十山，六萬四千五十六里，居地也。言其五臧，益其餘小山甚眾，不足記云。天地之東西二萬八千里，南北二萬六千里，出水之山者八千里，受水者八千里，出銅之山四百六十七，出鐵之山三千六百九十，此天地之所分壤樹穀也，戈矛之所發也，刀鎩之所起也，能者有餘，拙者不足。封於太山，禪於梁父，七十二家，得失之數皆在此內，是謂國用。《管子地數》云：封揮之王七十二家也。
　　右五臧山經五篇，大凡一萬五千五百三字。
　　桃林
　　桃林之谷，實惟塞野。武王克商，休牛風馬。阨越三塗，作險西夏。
　　鳴石
　　金石同類，潛響是韞。擊之雷駭，厥聲遠聞。苟以數通，氣無不運。
　　旋龜人魚脩辟
　　聲如破木，號曰旋龜。脩辟以□，厥鳴如鴟。人魚類□，出于洛伊。
　　帝臺棋
　　茫茫帝臺，維靈之貴。爰有石棋，五彩煥蔚。觴禱百神，以和天氣。
　　若華鳥酸草
　　療瘧之草，厥實如瓜。鳥酸之葉，三成黃華。可以為毒，不畏蚖蛇。
　　□草
　　□草黃華，實如菟絲。君子是佩，人服媚之。帝女所化，其理難思。
　　山膏獸黃棘
　　山膏如豚，厥性好罵。黃棘是食，匪子匪化。雖無貞操，理同不嫁。
　　三足龜
　　造物維均，靡偏靡頗。少不為短，長不為多。賁能三足，何異黿黿。
　　嘉榮
　　霆維天精，動心駭目。曷以御之，嘉榮是服。所正者神，用口腸腹。
　　天楄牛傷文獸黱魚
　　牛傷鎮氣，天楄弭噎。文獸如蜂，枝尾反舌。騰魚青斑，處于逵穴。
　　帝休
　　帝休之樹，厥枝交對。竦本少室，曾陰雲□。君子服之，匪怒伊愛。
　　泰室
　　嵩維岳宗，華岱恆衡。氣通天漢，神洞幽明。嵬然中立，眾山之英。
　　侑木
　　爰有嘉樹，厥名曰栯。薄言釆之，窈窕是服。君子維歡，家無反目。
　　□草
　　□草赤莖，實如蘡薁。食之益智，忽不自覺。殆齊生知，功奇於學。
　　鶡鳥
　　鶡之為鳥，同旱相為。畸類被侵，雖死不避。毛飾武士，兼厲以義。
　　鳴蛇化蛇
　　鳴化二蛇，同類異狀。拂翼俱遊，騰波漂浪。見則並災，或淫或亢。
　　赤銅
　　昆吾之山，名銅所在。切玉如泥，火灸有彩。尸子所歎，驗之彼宰。
　　神熏池
　　泰逢虎尾，武羅人面。熏池之神，厥狀不見。爰有美玉，河林如蒨。
　　神武羅
　　有神武羅，細腰白齒。聲如鳴佩，以鎼貫耳。司帝密都，是宜女子。
　　鴢鳥
　　鴢鳥似亮，翠羽朱目。既麗其形，亦奇其肉。婦女是食，子孫繁育。
　　荀草
　　荀草赤實，厥狀如菅。婦人服之，練色易顏。夏姬是豔，厥媚三還。
　　馬腹獸飛魚
　　馬腹之物，人面似虎。飛魚如豚，赤文無羽。食之辟兵，不畏雷鼓。
　　神泰逢
　　神號泰逢，好遊山陽。濯足九州，出入流光。天氣是動，孔甲迷惶。
　　葪栢
　　葪栢白華，厥子如丹。實肥變氣，食之忘寒。物隨所染，墨子所歎。
　　橘櫾
　　厥苞橘櫾，奇者維甘。朱實金鮮，葉蒨翠藍。靈均是詠，以為美談。
　　□
　　大騩之山，爰有苹草。青華白實，食之無夭。雖不增齡，可以窮老。
　　鮫魚
　　魚之別屬，厥號曰鮫。珠皮毒尾，匪鱗匪毛。可以錯角，兼飾劍刀。
　　鴆鳥
　　蝮維毒魁，鴆鳥是噉。拂翼鳴林，草瘁木慘。羽行隱戮，厥罰難犯。
　　椒
　　椒之灌殖，實繁有倫。拂穎霑霜，朱實芬辛。服之洞見，可以通神。
　　神□圍計濛吵叢
　　涉□三腳，□圍虎爪。計蒙龍首，獨禀異表。升降風雨，茫茫渺渺。
　　岷山
　　岷山之精，上絡東井。始出一勺，終致森冥。作紀南夏，天清地靜。
　　夔牛
　　西南巨牛，出自江岷。體若垂雲，肉盈千鈞。雖有逸力，難以揮輪。
　　崍山
　　邛崍峻嶮，其版九折。王陽逡巡，王尊逞節。殷有三仁，漢稱二哲。
　　□狼雍和□獸
　　□狼之出，兵不外擊。雍和作恐，□乃流疫。同惡殊災，氣各有適。
　　蜼
　　寓屬之才，莫過於蜼。雨則自懸，塞鼻以尾。厥形雖隨，列象宗彝。
　　熊穴
　　熊山有穴，神人是出。與彼石鼓，象殊應一。祥雖先見，厥事非吉。
　　跤踵
　　青耕禦疫，跂踵降災。物之相反，各以氣來。見則民咨，實為病媒。
　　蛟
　　匪蛇匪龍，鱗彩炳煥。騰躍波濤，蜿蜓江漢。漢武飲羽，飛佽疊斷。
　　神耕父
　　清泠之水，在乎山頂。耕父是遊，流光灑景。黔首祀榮，以弭災眚。
　　九鍾
　　嶢崩涇竭，麟鬥日薄。九鍾將鳴，凌霜乃落。氣之相應，觸感而作。
　　嬰勺
　　支離之山，有鳥似鵲。白身赤眼，厥尾如勺。維彼有斗，不可以酌。
　　獜
　　有獸虎爪，厥號曰獜。好自跳撲，鼓甲振奮。若食其肉，不覺風迅。
　　帝臺漿
　　帝臺之水，飲蠲心病。靈府是滌，和神養性。食可逍遙，濯髮浴泳。
　　狙如
　　狙如微蟲，厥體無害。見則師興，兩陣交會。物之所感，焉有小大。
　　帝女桑
　　爰有洪桑，生瀆淪潭。厥圍五丈，枝相交參。園客是採，帝女所蠶。
　　梁渠移即聞璘獸□餘鳥
　　梁渠致兵，□即起災。□餘辟火，物各有能。聞獜之見，大風乃來。
　　神于兒
　　于兒如人，蛇頭有兩。常遊江淵，見于洞廣。乍潛乍出，神光忽恍。
　　神二女
　　神之二女，爰宅洞庭。遊化五江，惚恍窈冥。號白夫人，是維湘靈。
　　飛蛇
　　騰蛇配龍，因霧而躍。雖欲登天，雲罷陸略。伏非啟體，難以云託。
　　山海經卷之五竟
　　#1其中是多豪魚：譚校本改作『其中多豪魚』。
　　#2赤喙尾赤羽：此處漏一『赤』字，譚校本補作『赤喙赤尾赤羽』。
　　#3或作口尾：譚校本補作『或作雀尾』。
　　#4夏口，口口口口萯口之下，天大風，晦冥，孔甲迷口，口口口口：譚校本補作『夏后、孔甲田于黃山之下，天大風，晦冥，孔甲迷惑，入于民室』。
　　#5又東十里曰口山：譚校本改作『又東十里曰尸山』。
　　#5音如瓖口之瓖：譚校本補作『音如瓖偉之瓖』。
　　#6口女主蠶，口以名口：譚校本補作『婦女主蠶，故以名桑』。
　　山海經卷之六
　　郭璞傳
　　海外南經
　　地之所載，六合之間，四方上下為六合也。四海之內，照之以日月，經之以星辰，紀之以四時，要之以太歲，神靈所生，其物異形，或夭或壽，唯聖人能通其道。言自非窮理盡性者則不能原極其情變。海外自西南陬至東南陬者。陬，猶隅也。音騶。
　　結匈國在其西南，其為人結匈。臆前朕出，如人結喉也。
　　南山在其東南。自此山來，蟲為蛇，蛇號為魚。以蟲為蛇，以蛇為魚。一曰南山在結匈東南。比翼鳥在其東，其為鳥青、赤，似鳧。兩鳥比翼。一曰在南山東。
　　羽民國在其東南，其為人長頭，身生羽。能飛不能遠，卵生，畫似仙人也。一曰在比翼鳥東南，其為人長頰。《啟筮》曰：羽民之狀，鳥喙赤目而白首。有神人二八，連臂，為帝司夜於此野。畫羅夜見。在羽民東，其為人小頰、赤肩，當胛上正赤也。盡十六人。疑此後人所增益語耳。畢方鳥在其東，青水西，其為鳥人面一腳。一曰在二八神東。
　　讙頭國在其南。其為人人面有翼，鳥緣，能捕魚。讙兜，堯臣。有罪，自投南海而死。帝憐之，使其子居南海而祠之。畫亦似仙人也。一曰在畢方東。或曰讙朱國。
　　厭火國在其國南，獸身黑色，生火出其口中。言能吐火，畫似獼猴而黑色也。一曰在讙朱東。
　　三株樹在厭火北，生赤水上。其為樹如栢葉，皆為珠，一曰其為樹若彗。如彗星狀。
　　三苗國在赤水東，其為人相隨。昔堯以天下謝舜，訪〔苗之君，非之，帝殺之。有苗之民叛，入南海為三苗國。一曰三毛國。
　　臷國在其東，音秩，亦音替。其為人黃，能操弓射蛇。《大荒經》云：此國自然有五般衣服。一曰臷國在三毛東。
　　貫匈國在其東，其為人匈有竅。《尸子》曰：西夷之民有貫匈者，有深目者，有長肱者，黃帝之德嘗致之。《異物志》曰：穿匈之國去其衣則無自然者。益似效此貫匈人也。一曰在戴國東。
　　交脛國在其東，其為人交脛。言腳脛曲戾相交，所謂雕題，交趾者也。或作頸，其為人交頸而行也。一曰在穿匈東。
　　不死民在其東，其為人黑色，壽不死。有員丘山，上有不死樹，食之乃壽。亦有赤泉，飲之不老。一曰在穿匈國東。
　　歧舌國在其東，其人舌皆歧，或云支舌也。一曰在不死民東。
　　崑崙墟在其東，墟四方。墟，山下基也。一曰在歧舌東，為墟四方。羿與鑿齒戰於壽華之野，羿射殺之。在崑崙墟東。羿持弓矢，鑿齒持盾，鑿歲亦人也，齒如鑿，長五六尺，因以名云。一日戈。未詳。
　　三首國在其東，其為人一身亡音。一曰在鑿齒東。
　　周饒國在其東，其為人短小，冠帶。其馬人長三尺，穴居，能為機巧，有五般也。一曰焦僥國在三首東。《外傳》云：焦僥民長三尺，短之至也。《詩含神霧》曰：從中州以東四十萬里得焦僥個人，長一尺五寸也。
　　長臂國在其東，捕魚水中，兩手各操一魚。舊說云，其人手下垂至地。魏黃初中，玄菟太守王須討高句麗王宮，窮追之。過沃沮國，其東界臨大海，近日之所出。問其耆老：海東復有人否，云嘗在海中得一布褶，身如中人；衣兩袖長三尺，即此長臂人衣也。一曰在焦僥東，捕魚海中。
　　狄山，帝堯葬于陽；《呂氏春秋》曰：堯葬穀林。今陽城縣西東阿縣城次鄉中、赭陽縣湘亭南皆有堯冢。＇帝嚳葬于陰。嚳，堯父，號高辛，今冢在頓丘縣城南奎陰野中也。嚳音酷。爰有熊、羆、文虎、彫虎也。《尸子》曰：中黃伯余，左執大行之獶，而右搏雕虎也。蜼、豹、蜼，獼猴類。離朱、木名也。見《莊子》今圖作赤烏。視肉、聚肉形如牛肝，有兩目也。食之無盡，尋獲更生如故。吁咽、所之詳也。文王皆葬其所。今文王墓在長安鄗東社中。案木王冢墓皆有定處，而《山海經》往往復見之者，蓋以聖人久於其位，仁化廣及，恩洽鳥獸，至於殂亡，四海若喪考妣，無思不哀。故絕域殊俗之人，聞天子崩，各自立坐而祭醊哭泣，起土為冢，是以所在有焉。亦猶漢氏諸遠郡國皆有天子廟，此其遺象也。一曰湯山。一曰爰有熊、羆、文虎、蜼、豹、離朱、□久、□久，鴝鶹之屬。視肉、虖交、所未詳也。其范林方三百里。言林木汛濫布衍也。
　　南方祝融，獸身人面，乘兩龍。火神也。
　　海外南經圖讚
　　自此山來蟲為蛇蛇號為魚
　　賤無定貢，貴無常珍。物不自物，自物由人。萬事皆然，豈伊蛇鱗。
　　羽民國
　　鳥喙長頰，羽生則卵。矯翼而翔，龍飛不遠。人維倮屬，何狀之反。
　　神人二八
　　羽民之東，有神司夜。二八連臂，自相羈駕。晝隱宵出，詭時淪化。
　　讙頭國
　　讙國鳥喙，行則杖羽。潛于海濱，維食□秬。實維嘉穀，所謂濡黍。
　　厭火國
　　有人獸體，厥狀怪譎。吐納炎精，火隨氣烈。推之無奇，理有不熱。
　　三珠樹
　　三珠所生，赤水之際。翹葉栢竦，美壯若彗。濯彩丹波，自相霞映。
　　臷國
　　不蠶不絲，不稼不穡。百獸率儛，羣鳥拊翼。是號臷民，自然衣食。
　　貫匈交脛支舌國
　　鑠金洪爐，灑成萬品。造物無私，各任所禀。歸於曲成，是見兆朕。
　　不死國
　　有人爰處，員丘之上。赤泉駐年，神木養命。察此遐齡，悠悠無竟。
　　鑿齒
　　鑿齒人類，實有傑牙。猛越九嬰，害過長蛇。堯乃命羿，斃之壽華。
　　三首國
　　雖云一氣，呼吸異道。觀則俱見，食則皆飽。物形自周，造化非巧。
　　焦僥國
　　羣籟舛吹，氣有萬殊。大人三丈，焦僥尺餘。混之一歸，此亦僑如。
　　長臂國
　　雙肱三尺，體如中人。彼曷為者，長臂之民。脩腳是負，捕魚海濱。
　　狄山帝堯葬于陽帝嚳葬于陰
　　聖德廣被，物無不懷。爰乃殂落，封墓表哀。異類猶然，矧乃華黎。
　　視肉
　　聚肉有眼，而無腸胃。與彼馬勃，頗相髣髴。奇在不盡，食人薄味。
　　南方祝融
　　祝融火神，雲駕龍驂。氣御朱明，正陽是舍。作配炎帝，列位于南。
　　山海經卷之六竟
　　山海經卷之七
　　郭璞傳
　　海外西經
　　海外自西南陬至西北陬者。
　　滅蒙烏在結匈國北，為鳥青，赤尾。
　　大運山高三百仞，在滅蒙鳥北。
　　大樂之野，夏后啟於此儛九代，九代，馬名。儛謂盤作之令偉也。乘兩龍，雲蓋三層。曆猶重也。左手操翳，羽葆幢也。右手操環，玉空邊等為環。佩玉璜。半璧曰璜。在大運山北。《歸藏鄭母經》曰：夏后啟筮，御飛龍登乎天，吉。明啟亦仙也。一曰大遺之野。《大荒經》云：大穆之野。
　　三身國在夏后啟北，一首而三身。
　　一臂國在其北，一臂一目一鼻孔。有黃馬，虎文，一目而一手。
　　奇肱之國或作引奇，音羈。在其北，其人一臂三目，有陰有陽，乘文馬。陰在上，陽在下，文馬即吉白也。有鳥焉，兩頭，赤黃色，在其旁。其人善為機巧，以取百禽，能作飛車，從風遠行。湯時得之於豫州界中，即壤之，不以示人。後十年，西風至，復作遣之。形天與帝至此爭神，帝斷其首，葬之常羊之山，乃以乳為目，以臍為口，操干戚以舞。干盾。戚，斧也。是為無首之民。
　　女祭、女戚在其北，居兩水間。戚操魚□，鱓魚屬。祭操俎。肉几。驚鳥、□鳥，次瞻兩音。其色青黃，所經國亡。此癘禍之鳥，即今梟鴸鶹之類。在女祭北。驚鳥人面，居山上，一曰維鳥，青鳥黃烏所集。
　　丈夫國在維鳥北，其為人衣冠帶劍。敖帝大戊使王孟採藥，從西王母至北，絕根，不能進，食木實，衣木皮。終身無妻而生二子，從形中出；其父即死，是為丈夫民。
　　女丑之尸生而十日灸殺之。在丈夫北，以右手障其面。蔽面。十日居上，女丑居山之上。
　　巫咸國在女丑北，右手操青蛇，左手操赤蛇，在登葆山，旱巫所從上下也。採藥往來。
　　并封在巫咸東，其狀如彘，前後皆有首，黑。今弩弦蛇亦此類也。
　　女子國在巫咸北，兩女子居，水周之。有黃池，婦人入浴，出即懷妊矣。若生男子，三歲輒死。周，猶繞也。《離騷》曰：水周於堂下也。一曰居一門中。軒轅之國在此窮山之際，其不壽者八百歲。其國在山南邊也。《大荒經》云：岷山之南。在女子國北。人面蛇身，尾交首上。窮山在其北，不敢西射，畏軒轅之丘。言敬畏黃帝威靈，故不敢向西而射也。在軒轅國北，其丘方，四蛇相繞，繚繞樛纏。此諸夭之野，夭音沃。鸞鳥自歌，鳳鳥自舞。鳳凰卵，民食之；甘露，民飲之，所欲自從也。言滋味無不有，所願得自在，此謂沃野也。百獸相與羣居。在四蛇北，其人兩手操卵食之，兩鳥居前導之。
　　龍魚陵居在其北，狀如狸。或曰龍魚似狸一角。一曰鰕。音遐。即有神聖乘此以行九野。九域之野。一曰鼈魚，在夭野北，其為魚也如鯉。鼈音猶也。
　　白民之國在龍魚北，白身被髮。言其人體洞白。有乘黃，其狀如狐，其背上有角，乘之壽二千歲。《周書》曰：白民乘黃，似狐，背上有兩角，即飛黃也。《淮南子》曰：天下有道，飛黃伏皂。
　　肅慎之國，在白民北，有樹名曰雄或作雒。常。先入代帝，於此取之。其俗無衣服，中國有聖帝代立者，則此木生皮可衣也。
　　長股之國在雄常北，被髮。國在赤水東也，長臂，人身如中人，而臂長二丈。以類推之，則此人腳過三丈矣。黃帝時至。或曰，長腳人常負長臂人入海中捕魚也。一曰長腳。或曰有喬國，今伎家喬人蓋象此身。
　　西方薄收，左耳有蛇，乘兩龍。金神也。人面、虎爪、白毛、執鐵。見《外傳》。
　　海外西經圖讚
　　夏后啟
　　筮御飛龍，果儛九代。雲融是揮，玉璜是佩。對楊帝德，稟天靈誨。
　　三身國一臂國
　　品物流形，以散混沌。增不為多，減不為損。厥變難原，請尋其本。
　　奇肱國
　　妙哉工巧，奇肱之人。因風構思，制為飛輪。淩頹遂軌，帝湯是賓。
　　形天
　　爭神不勝，為帝所戮。遂厥形夭，臍口乳目。仍揮干戚，雖化不服。
　　女祭女戚
　　彼姝者子，誰氏二女。曷為水間，操魚持俎。厥儷安在，離羣逸處。
　　驚鳥□鳥
　　有烏青黃，號曰□□。與妖會合，所集會至。類則梟鶹，厥狀難媚。
　　丈夫國
　　陰有偏化，陽無產理。丈夫之國，王孟是始。感靈所通，桑石無子。
　　女丑尸
　　十日並熯，女丑以斃。暴于山阿，揮袖自翳。彼美誰子，逢天之厲。
　　巫咸
　　羣有十巫，巫咸所統。經技是搜，術藝是綜。採藥靈山，隨時登降。
　　并封
　　龍過無頭，并封連載。物狀相乖，如驥分背。數得自通，尋之愈閡。
　　女子國
　　簡狄有吞，姜嫄有履。女子之國，浴于黃水。乃娠乃字，生男則死。
　　軒轅國
　　軒轅之人，承天之祐。冬不襲衣，夏不扇暑。猶氣之和，家為彭祖。
　　乘黃
　　飛黃奇駿，乘之難老。揣角輕騰，忽若龍矯。實鑒有德，乃集厥早。
　　滅蒙鳥大運山雄常樹
　　青質赤尾，號曰滅蒙。大運之山，百仞三重。雄常之樹，應德而通。
　　龍魚
　　龍魚一角，似狸處陵。俟時而出，神聖被乘。飛鶩九域，乘龍上昇。
　　西方蓐收
　　蓐收金神，白毛虎爪。洱蛇執鉞，專司無道。立號西阿，恭行天討。
　　山海經卷之七竟
　　山海經卷之八
　　郭璞傳
　　海外北經
　　海外自東北陬至西北陬者。
　　無□之國音啟，或作綮。在長股東，為人無腎。腎，肥腸也。其人穴居。食土，無男女；死即埋之，其心不朽，死百二十歲，乃復更生。
　　鍾山之神名曰燭陰。燭龍也，是燭九陰，因名云。視為晝，瞑為夜，吹為冬，呼為夏。不飲，不食，不息，息為風，息，氣息也。身長千里。在無□之東，其為物，人面蛇身，赤色，居鍾山下。《淮南子》曰：龍身一足。
　　一目國在其東，一目中其面而居。一曰有手足。
　　柔利國在一目東，為人一手一足，反膝曲足居上。一腳一手反卷曲也。一云留利之國，人足反折。
　　共工之臣曰相柳氏，共工，霸九州者。九首，以食于九山。頭各自食一山之物，言貪暴難饜。相柳之所抵，厥為澤谿。抵，觸。厥，掘也。音橛。禹殺相柳，其血腥，不可以樹五穀種。禹厥之，三仞三沮，掘塞之而上三沮滔，言其血膏浸潤壤也。乃以為眾帝之臺。言地潤濕，唯可積土以為臺觀。在崑崙之北，此崑崙山在海外者。柔利之東。相柳者，九首人面，蛇身而青。不敢北射，畏共工之臺。臺在其東。臺四方，隅有一蛇，虎色，首衝南方。衝猶向也。
　　深目國在其東，為人舉一手一目，一作曰。在共工口口#1。
　　臺東無腸之國在深目東#2，一作南。其為人長而無腸。為人長大，腹內無腸，所食之物直通過。
　　聶耳之國在無腸國東，使雨文虎，為人兩手聶其耳。言耳長行則以手攝持之也，音諾頰切。縣居海水中，縣猶邑也。及水所出入奇怪物。言盡規有之。兩虎在其東。夸父與日逐走，入日。言及日於將人也，逐音胄。渴，欲得飲，飲於河、渭；河、渭不足，北飲大澤。未至，道渴而死。奔其杖，化為鄧林。夸父者，蓋神人之名也。其能及日景而傾河、渭，豈以走飲哉，寄用於走飲耳。幾乎不疾而速，不行而至者矣。此以一體為萬殊，存亡代謝，寄鄧林而遯形，惡得尋其靈化哉。
　　博父國在聶耳東，其為人大，右手操青蛇，左手操黃蛇。鄧林在其東，二樹木。一曰博父。禹所積石之山在其東，河水所入。河出崑崙而潛行地下，至葱嶺復出，注鹽澤，從鹽澤復行，南出於此山，而為中國河，遂注于海也。《書》曰：導河積石。言時有壅塞，故導利以通之。
　　拘纓之國在其東，一手把纓。言其人常以一手持冠纓也。或曰纓宜作癭。一曰利纓之國。尋木長千里，在拘纓南，生河上西北。
　　跂音企。踵國在拘纓東，其為人大，兩足亦大，其人行腳跟不著地也。《孝經鈞命訣》曰：焦僥、跂踵，重譯款塞也。一曰大踵。
　　歐絲之野在大踵東，一女子跪□樹歐絲。樹歐絲。言噉桑而吐絲，蓋蠶類也。
　　三桑無枝在歐絲東，其木長百仞，無枝。士向皆長百仞也。
　　范林方三百里，在三桑東，洲環其下。洲水中可居者，環繞也。
　　務隅之山，帝顓頊葬于陽，顓頊號為高陽，冢今在濮陽故帝丘也。一曰頗丘縣城門外廣陽里中。九嬪葬于陰。嬪婦。一曰爰有熊、羆、文虎、離朱、鴟久、視肉。
　　平丘在三桑東，爰有遺玉、遺玉，玉石。青馬、視肉、楊柳、甘祖、其樹枝榦皆赤，黃華，白葉，黑實。《呂氏春秋》曰：其山之東有甘柤焉。音如租梨之柤。甘華，亦赤枝榦黃華。百果所生，在兩山夾上谷，二大丘居中，名曰平丘。
　　北海內有獸，其狀如馬，名曰騊□。陶塗兩音。見《爾雅》。有獸焉，其名曰□，狀如白馬，鋸牙食虎豹。《周書》曰：義渠玆白，玆白若白馬，鋸牙食虎豹。按此二說，與《爾雅》同。有素獸焉，狀如馬，名曰蛩蛩。即蛩蛩鉅虛也，一走百里，見《穆天子傳》。音邛。有青獸焉，狀如虎，名曰羅羅。
　　北方禺疆，人面烏身，環兩青蛇，踐兩赤蛇。字玄冥，水神也。莊周曰：禺疆立於北極。一曰禺京。一本云北方禺疆，黑身手足，乘兩龍。
　　海外北經圖讚
　　無腎國
　　萬物相傳，非子則根。無腎因心，構肉生魂。所以能然，尊形者存。
　　燭龍
　　天缺西北，龍衝火精。氣為寒暑，眼作昏明。身長千里，可謂至神。
　　一目國
　　蒼四不多，此一不少。于野冥瞽，洞見無表。形遊逆旅，所貴維眇。
　　柔利國
　　柔利之人，曲腳反肘。子求之容，方此無醜。所貴者神，形於何有。
　　共工臣相柳
　　共工之臣，號曰相柳。禀此奇表，蛇身九首。恃力桀暴，終禽夏后。
　　深目國
　　深目類胡，但口絕縮。軒轅道降，款塞歸服。穿胸長腳，同會異族。
　　聶耳國
　　聶耳之國，海渚是縣。雕虎斯使，奇物畢見。形有相須，手不離面。
　　夸父
　　神哉夸父，難以理尋。傾河逐日，遲形鄧林。觸類而化，應無常心。
　　尋木
　　眇眇尋木，生于河邊。竦枝千里，上干雲天。垂陰四極，下蓋虞淵。
　　跂踵國
　　厥形雖大，斯腳則企。跳步雀踴，踵不閡地。應德而臻，款塞歸義。
　　歐絲野
　　女子鮫人，體近蠶蚌。出珠非甲，吐絲匪蛹。化出無方，物豈有種。
　　無腸國
　　無腸之人，厥體維洞。心實靈府，餘則外用。得一自全，理無不共.。
　　平丘
　　兩山之間，丘號曰平。爰有遺玉，駿馬維青。視肉甘華，奇果所生。
　　騊□
　　騊□野駿，產自北域。交頸相摩，分背翹陸。雖有孫陽，終不能服。
　　北方禺彊
　　禺彊水神，面色黧黑。乘龍踐蛇，淩雲附翼。靈一玄冥，立于北極。
　　山海經卷之八竟
　　#1在共工口口：譚校．本補作『在共工臺東』。
　　#2臺東無腸之國在深目東：譚校本改作『無腸之國在深目東』。
　　山海經卷之九
　　郭璞傳
　　海外東經
　　海外自東南陬至東北陬者。
　　蹉丘音嗟，或作髮。爰有遺玉、青馬、視肉、揚柳、甘祖、甘華，甘果所生#1。在東海，兩山夾丘，上有樹木，一曰嗟丘，一曰百果所在，在堯葬東。
　　大人國在其北，為人大，坐而削船。一曰在□丘北。
　　奢比之尸在其北，亦神名也。獸身、人面、大耳，珥兩青蛇。珥似蛇貫耳也，音釣餌之餌。一曰肝榆之尸在大人北。
　　君子國在其北，衣冠帶劍，食獸，使二文虎在左右，其人好讓不爭。有薰或作菫。華草，朝生夕死。一曰在肝榆之尸北。□□音薛。在其北，各有兩首。虹，螮蝀也。一曰在君子國北。
　　朝陽之谷，神曰天吳，是為水伯。在重重北兩水間。其為獸也，八首人面，八足、八尾，皆青黃。《大荒東經》云十尾。
　　青丘國在其北，其人食五穀、衣絲帛。其狐四足、九尾。一曰在朝陽北。《汲郡竹書》曰：栢杼子征于東海，及三壽，得一狐九尾，即此類也。帝命竪亥步，自東極至于西極，五億十選竪亥，健行人。選，萬也。九千八百步。豎亥右手把筭，左手指青丘北。一曰禹令竪亥，一曰五億十萬九千八百步。《詩含神霧》曰：天地東西，二億三萬三千里。南北二億一千五百里。天地相去一億五萬里。
　　黑齒國在其北。《東夷傳》曰：倭國東四千餘里有裸國，裸國東南有黑齒國，船行一年可至也。《異物志》云：西屠染齒。亦以放此人。為人黑，食稻啖蛇，一赤一青，一作一青蛇。在其旁。一曰在堅亥北，為人黑手，食稻使蛇，其一蛇赤。下有湯谷，谷中水熱也。湯谷上有扶桑，扶桑，木也。十曰所浴，在黑齒北。居水中，有大木，九曰居下枝，一曰居上枝。莊周云：昔者十日並出，草木焦枯。《淮南子》亦云：堯乃令羿射十日，中其九日，日中烏盡死。《離騷》所謂羿焉畢日，烏焉落羽者也。《歸藏鄭母經》云：昔者羿善射，畢十日，果畢之。《汲郡竹書》曰：胤甲即位，居西河，有妖孽，十日並出。明此自然之異有自來矣。《傳》曰：天有十日，日之數十。此云九日居下枝，一日居上枝。《大荒經》又云：一日方至，一日方出。明天地雖有十日，自使以次第迭出運照，而今俱見，為天下妖災，故羿禀堯之命，洞其靈誠，仰天控弦，而九日潛退也。假令器用可以激水烈火，精感可以降霜回景，然則羿之鑠明離而斃陽烏，未足為難也。若搜之常情則無禮以。然推之以數，則無往不通。達觀之客宜領其玄致，歸之冥會，則逸義無滯，奇言不廢矣。雨師妾在其北，雨師謂屏翳也。其為人黑，兩手各操一蛇，左耳有青蛇，右耳有赤蛇。一曰在十日北，為人黑身人面，各操一龜。玄股之國在其北，髀以下盡黑，故云。其為人衣魚以魚皮為衣也。食□，□水烏也，音憂。使兩鳥夾之。一曰在雨師妾北。毛民之國在其北，為人身生毛，今去臨海郡東南二千里，有毛人在大海洲島上，為人短小，面體盡有毛如豬，能穴居無衣服。晉永嘉四年，吳郡司鹽都尉戴逢在海邊得一船，上有男女四人，狀皆如此。言語不通，送詣丞相府，未至，道死，唯有一人在。上賜之婦，生子，出入市井，漸曉人語，自說其所在是毛民也。《大荒經》云：毛民食黍者是矣。一曰在玄股北。
　　勞民國在其北，其為人黑。食果草實也，一烏兩頭。或曰殺民。一曰在毛民北，為人面目手足盡黑，褒兩龍。東方勾芒，烏身人面，乘兩龍。靈威仰之，佐也。木神也，方面素服。《墨子》曰：昔秦穆公有明德，上帝使勾芒賜之壽十九年。
　　建平元年四月丙戌，待詔太常屬臣望校；治侍中光祿勳臣龔侍中奉車都尉光祿大夫臣秀領主省。
　　海外東經圖讚
　　君子國
　　東方氣仁，國有君子。薰華是食，雕虎是使。雅好禮讓，禮委論理。
　　天吳
　　眈眈水伯，號曰谷神。八頭十尾，人面虎身。龍逮兩川，威無不震。
　　九尾狐
　　青丘奇獸，九尾之狐。有道翔見，出則銜書。作瑞周文，以標靈符。
　　竪亥
　　禹命竪亥，青丘之北。東盡太遠，西窮邠國。步履宇宙，以明靈德。
　　十日
　　十日並出，草木焦枯。羿乃控弦，仰落陽烏。可謂洞感，天人懸符。
　　毛民國
　　牢悲海烏，西子駭麋。或貴穴倮，或尊裳衣。物我相傾，孰了是非。
　　黑齒國雨師妾玄股國勞民國
　　陽谷之山，國號黑齒。雨師之妾，以蛇掛耳。玄股食□，勞民黑趾。
　　東方勾芒
　　有神人面，身鳥素服。銜帝之命，錫齡秦穆。皇天無親，行善有福。
　　山海經卷之九竟
　　#1甘果所生：此處『甘』字譚校本改作『百』。
　　山海經卷之十
　　郭璞傳
　　海內南經
　　海內東南陬以西者。從南頭起之也。甌居海中。今臨海永寧縣即東甌，在岐海中也，音區。閩在海中，音旻。其西北有山。閩越，即西甌，今建安郡是也。亦在岐海中。一曰閩中山在海中。
　　三天子鄣山音章。在閩西海北。今在新安歙縣東，今謂之三王山，浙江出其邊也。張氏《土地記》曰：東陽永康縣南四里有石城山，上有小石城。云黃帝曾遊此，即三天子都也。一曰在海中。桂林八樹在番隅東。八樹而成林，言其大也。番隅，今番隅縣。
　　伯慮國、未詳。離耳國、鎪離其耳，分令下垂以為餘，即儋耳也。在朱崖海渚中，不食五穀，但噉蚌及藷莫也。彫題國、黔涅其面，畫體形為鱗采，即鮫人也。北胸國未詳。音劬。皆在鬱水南，鬱水出湘陵南山，一曰相慮。梟陽國在北胊之西，其為人人面長唇，黑身有毛，反踵，見人笑亦笑，左手操管。《周書》曰：州靡髣髴者，人身，反踵，自笑，笑則上層掩其面。《爾雅》亦云：髣髴。《大傳》曰：《周書》成王時州糜國獻之。《海內經》謂之贛臣人。今交州南康郡深山中皆有此物也。長丈許，腳跟反向，健走，被髮，好笑。雌者能作汁，灑中人即病；土俗呼為山都。南康今有贛水，以有此人，固以名水。猶《大荒》說地有域人，人因號其山為域山，亦此類也。
　　兕在舜葬東，湘水南，其狀如牛，蒼黑一角。蒼梧之山，帝舜葬于陽，即九疑山也。《禮記》亦曰舜葬蒼梧之野也。帝丹朱葬于陰。今丹陽縣復有丹朱冢也。《竹書》亦曰：后稷放帝朱于丹水。與此義符。丹朱稱帝者，猶漢山陽公死加獻帝之謚也。
　　汜林方三百里，在狌狌東。或作猩猩，字同耳。狌狌知人名，其為獸如豕而人面，《周書》曰：鄭郭狌狌者，狀如黃狗而人面，頭如雄雞，食之不眯。今交阯封溪出狌狌，土俗人說云，狀如豚而復似狗，聲如小兒啼也。在舜葬西。
　　狌狌西北有犀牛其狀如牛而黑犀牛似水牛豬頭，在狌狌知人名之西北□腳三角。
　　夏后啟之臣曰孟涂，是司神于巴。人雜其獄訟，為之神主。請訟于孟涂之所，令斷之也。其衣有血者乃執之，不直者則血見于衣。是請生。言好生也。居山上，在丹山西。丹山在丹陽南，丹陽居屬也。今建平郡丹陽城秭歸縣東七里即孟涂所居也。
　　窫窳龍首，居弱水中，在狌狌知人名之西，其狀如龍首，食人。窫窳本蛇身人面，為貳負臣所殺，復化而成此物也。有木，其狀如牛，《河圖玉版》說，芝草橫生或如車馬，或如龍蛇之狀，亦此類也。引之有皮，若纓、黃蛇。言牽之皮剝如人冠纓及黃蛇狀也。其葉如羅，如綾羅也。其實如樂，樂，木名，黃本，赤枝，青葉，生雲雨山，或作卯，或作麻，音樂。其木若蓲，蓲亦木名，未詳。其名曰建木，在窳窳西弱水上。建木，青葉，紫莖，黑花，黃實，其下聲無響，立無影也。
　　氏人國氏音觸抵之抵。在建木西，其為人人面而魚身，無足。盡胸以上，人；胸以下，魚也。
　　巴蛇食象，三歲而出其骨，君子服之，無心腹之疾。今南方蟒蛇吞鹿，鹿已爛，自絞於樹腹中，骨皆穿鱗甲間出，此其類也。楚詞曰：有蛇吞象，原大何如，說者云長千尋。其為蛇，青黃赤黑。一曰黑蛇青首，在犀牛西。
　　旄馬其狀如馬，四節有毛。《穆天子傳》所謂豪馬者，亦有旄牛。在巴蛇西北，高山南。
　　匈奴、一曰獫吮。開題之國、音提。列人之國並在西北。三國並在旄馬西北
　　海內南經圖讚
　　梟陽
　　髴髴怪獸，被髮操竹。獲人則笑，唇蔽其目。終亦號咷，反為我戮。
　　狌狌
　　狌狌之狀，形乍如犬。厥性識往，為物警辯。以酒招災，自貽纓買。
　　夏后啟臣孟徐
　　孟徐司巴，聽訟是非。厥理有曲，血乃見衣。所請靈斷，嗚呼神微。
　　建木
　　爰有建木，黃實紫柯。皮如蛇纓，葉有素羅。絕蔭弱水，義人則過。
　　氏人
　　炎帝之苗，皇生氏人。死則復蘇，厥身為鱗。雲南是託，浮遊天津。
　　巴蛇
　　象實巨獸，有蛇吞之。越出其骨，三年為期。厥大何如，屈生是疑。
　　山海經卷之十竟
　　山海經卷之十一
　　郭璞傳
　　海內舊經
　　海內西南陬以北者。
　　貳負之臣曰危，危與貳負殺窫窳。帝乃梏之疏屬之山，梏，猶擊縛也，音活。桎其右足，桎械。反縛兩手與髮，并髮合縛之也。繫之山上木。在開題西北。漢宣帝使人上郡發磐石，石室中得一人，徒裸披髮，反縛，械一足，以問軍臣，莫能知。劉子政案此言對之，宣帝大驚。於是時人爭學《山、海經》矣。論者多以為是其尸象，非真纏也。意者以靈怪變化論，難以理測。物禀俱氣，出於不然，不可以常運推，不可以近數揆矣。魏時有人發故周王冢者，得殉女子，不死不生，數日時有氣，數月而能語，狀如廿許人，送詣京師，報太后愛養之，但在左右。十餘年，太后崩，此女哀思哭泣，十日徐而死。即此類也心
　　大澤方百里，羣鳥所生及所解。百烏於此生乳，解氄毛羽。在鴈門北。鴈門山，鴈出其間，在高柳北。
　　高柳在代地。
　　反稷之葬，山水環之。在廣都之野。在氏國西。
　　流黃酆氏之國，中方三百里，言國城內。有塗四方，中有山，塗道。至后稷葬西。
　　流妙出鐘山，西行又南行崑崙之墟，西南入海。黑水之山。今西海居廷澤，《尚書》所瀾流沙者，形如月生五日也。
　　東胡在大澤東
　　夷人在東胡東
　　貊國在漢水東北。今扶餘國即濊貊故地，在長城北，去玄菟千里，出名馬、赤玉、貂皮，大珠如酸果也。地近于燕，滅之。孟烏亦烏名也。在貊國東北，其鳥文口#1黃青、東鄉。
　　海內崑崙之墟在西北，言海內者，明海外復有胤崙山。帝之下都。崑崙之墟，方八百里，高萬仞。皆謂其虚基廣輪之高□耳。自此以上二千五百餘里，上有醴泉、華池，去蒿高五萬里，蓋天地之中也。見《禹本紀》。上有木禾，長五尋，大五圍。木禾，穀類也，生黑水之阿，可食。見《穆天子傳。》面有九井，以玉為檻；檻欄。面有九門，既有開明獸守之；百神之所在。，在奉隅之巖，在巖間也。赤水之際，非仁羿莫能上岡之巖。言非仁人及有才藝如羿者，不能得登此山之岡嶺巉巖也。羿嘗請藥西王母，亦言其得道也。羿或作聖。赤水出東南隅，以行其東北，西南流注南海厭火東。
　　河水出東北隅，以行其北，西南又入渤海，又出海外，即西而北，入禹所導積石山。禹治水復決疏出之，故云導河積石。
　　洋水、音翔。黑水出西北隅，以東，東行，又東北，南入海，羽民南。
　　弱水、青水出西南隅，以東，又北，又西南，過畢方鳥東。《西域傳》烏弋國去長安萬五千餘里，西行可百餘日至。條枝國臨西海。長老傳聞：有弱水西王母云。《東夷傳》亦曰：長城外數千里，亦有弱水，皆所未見也。《淮南子》云：弱水出窮石。窮石，今之西郡那冉，蓋其振別之源耳。
　　崑崙南淵深三百仞。靈淵。開明獸身大類虎身或作直。而九首，皆人面，東嚮立崑崙上。天獸也。《鎔》曰：開明為獸，稟資乾精，瞪視崑崙，威震百靈。
　　開明西有鳳凰鸞鳥，皆戴蛇、踐蛇，膺有赤蛇。開明北有視肉、珠樹、文玉樹、一五彩玉樹。圩琪樹、玗瑛，赤玉屬也。吳天璽元年，臨海郡吏伍曜在海水際得石樹，高三尺餘，莖葉紫色，喆曲頓靡，有光彩，即玉樹之類也。于其兩音。不死樹。言常生也。鳳凰、鸞鳥皆載瞂。盾也，音戈。又有離朱、木禾、栢樹、甘水、即醴泉也。聖木、食之令人智聖也。曼兌，未詳。一曰挺木互交。《淮南》作琁樹。琁，玉類也。
　　開明東有巫彭、巫抵、巫陽、巫履、巫凡、巫相，皆神醫也。《世本》曰：巫彭作醫。楚詞曰：帝告巫陽。夾窫窳之尸，皆操不死之藥，以距之。為距卻死氣求更生。窫窳者，蛇身人面，貳負臣所殺也。
　　服常樹，其上有三頭人，伺琅玕樹。服常木未詳。琅玕子似珠。《爾雅》曰：西北之美者，有崑崙之琅玕焉。莊周曰：有人三頭，遞臥遞起，以伺琅玕與玗琪子。謂此人也。
　　開明南有樹鳥，六首，蛟、蛟似蛇四腳龍類也。蝗蛇、蜼、豹、鳥秩樹，木名未詳。於表池樹木。列樹以表池，即華池也。誦鳥、烏名，形未詳也。鶽、雕也。《穆天子傳》曰：爰有白鶽、青雕，音竹筍之筍。視肉。
　　海內西經圖讚
　　貳負臣危
　　漢擊磐石，其中則危。劉生是識，羣臣莫知。可謂博物，山海乃奇。
　　流黃酆氏國
　　城圍三百，連河比棟。動是塵昏，烝氣霧重。焉得遊之，以敖以縱。
　　大澤方百里
　　地號積羽，厥方百里。羣鳥雲集，鼓翅雷起。穆王旋軫，爰榮騄耳。
　　流沙
　　天限內外，分以流沙。經帶西極，頹溏委蛇。注于黑水，永溺餘波。
　　木禾
　　崑崙之陽，鴻鷺之阿。爰有嘉穀，號曰木禾。匪植匪藝，自然靈播。
　　開明
　　開明天獸，禀玆金精。虎身人面，表此桀形。瞪視崑山，威懾百靈。
　　文玉玗琪樹
　　文玉玗琪，方以類叢。翠葉猗萎，丹柯玲瓏。玉光爭煥，彩豔火龍。
　　不死樹
　　萬物暫見，人生如寄。不死之樹，壽蔽天地。請藥西姥，烏得如羿。
　　甘水聖木
　　醴泉璿木，養齡盡性。增氣之和，松神之冥。何必生知，然後為聖。
　　窫窳
　　窫窳無罪，見害貳負。帝命羣巫，操藥夾守。遂淪溺淵，變為龍首。
　　服常琅玕樹
　　服常琅玕，崑山奇樹。丹實珠離，緑葉碧布。三頭是伺，遞望遞顧。
　　山海經卷之十一竟
　　#1其烏文口：譚本補作『其烏文赤』。
　　山海經卷之十二
　　郭璞傳
　　海內北經
　　海內西北陬以東者。
　　蛇巫之山，上有人操杯而東向立。一曰龜山。杯，或作棓，字同。
　　西王母梯几而戴勝杖，梯謂憑也。其南有三青鳥，為西王母取食。又有三足鳥，主給使。在崑崙墟北。有人曰大行伯，把戈。其東有犬封國。昔盤瓠殺戎王，高辛以美女妻之，不可以訓，乃浮之會稽東南海中，得三百里地封之，生男為狗，女為美人，是為狗封之民也。貳負之尸在大行伯東。
　　犬封國曰犬戎國，黃帝之後卞明生白犬二頭，自相牝牡，遂為此國。狀如犬。言狗國也。有一女子，方跪進杯食。與狗食也。有文馬，縞身朱鬣，色白如縞。目若黃金，名曰吉量，或作良。乘之壽千歲。《周書》曰：犬戎文馬，赤鬣白身，目若黃金，名曰吉黃之乘，成王時獻之。《六韜》曰：文身朱鬣，眼若黃金，頭若雞尾，名曰雞斯之乘。《大傳》曰：駮身、朱鬣、雞目。《山海經》亦有吉黃之乘，壽千歲者。惟名有不同，說有小錯，其實一物耳。今博舉之以廣異聞也。
　　鬼國在貳負之尸北，為物人面而一目。一曰貳負神在其東，為物人面蛇身。
　　蜪犬如犬，青，音陶。食人從首始。或作蚼。蚼，首蚼。
　　窮奇狀如虎，有翼，毛如蝟。食人從首始，所食被髮，在陶犬北。一曰從足。
　　帝堯臺、帝嚳臺、帝丹朱臺、帝舜臺，各二臺，臺四方，在崑崙東北。此蓋天子巡狩所經過，夷狄慕聖人恩德，陬共為築立臺觀，以標頓其遺跡也。一本云；所殺相柳，地腥臊，不可種五穀，以為眾帝之臺故耳。大蠭其狀如蠡。朱蛾其狀如蛾。蛾，蚍蜉也。《楚辭》曰：玄蜂如壺，赤絨如象，謂此也。
　　蟜，其為人虎文，脛有□，言腳有膊腸也，音橋。在窮奇東。一曰狀如人，崑崙墟北所有。此目上物事也。
　　闒非，人面而獸身，青色。音榻。
　　據比一云椽比。之尸，其為人折頸被髮，無一手。
　　環拘其為人獸首人身。一曰蝟狀如狗，黃色。抹其為物人身黑首從目。抹即魅也。
　　戎其為人人首三角。
　　林氏國有珍獸，大若虎，五彩畢具，尾長於身，名曰驪吾，乘之日行千里。《六韜》云：紂囚文王，閎夭之徒詣林氏國，求得此獸，獻之，紂大說，乃釋之。《周書》曰：夾林酋耳，酋耳若虎，尾參於身，食虎豹。《大傳》謂之侄獸。吾宜作虞也。
　　崑崙墟南所有氾林，方三百里。
　　從極之淵深三百仞，維冰夷恆都焉。冰夷，馮夷也。《淮南》云：馮夷得道，以潛大淵。即河伯也。《穆天子傳》所謂河伯無夷者。《竹書》作馮夷。字或作冰也。冰夷人面，乘兩龍。畫四面各乘靈車，駕二龍。一曰忠極之淵。陽汙之山，河出其中。淩門之山，河出其中。皆河之枝源所出之處也。
　　王予夜之尸，兩手、兩股、胸、首、齒，皆斷異處。此蓋形解而神連，貌乖而氣合，合不為密，離不為疏。
　　舜妻登比氏，生宵明、燭光，即二女字也，以能光照因名云。處河大澤，澤河邊溢浸處也。二女之靈能照此所方百里。言二女神光所燭及者方百里。一曰登北氏。
　　蓋國在鉅燕南，倭北，倭屬燕。倭國在帶方東大海內，以女為王，其俗露紒，衣服無針功，以丹朱塗身，不妬忌，一男子數十婦也。
　　朝鮮在列陽東，海北山南。列陽屬燕句滷鮮今樂浪縣，箕子所封也。列亦水名也，冷在帶方，帶方有列口縣。
　　列姑射在海河洲中。山名也，山有神人。河洲在海中，河水所經者。莊子所謂藐姑射之山也。
　　姑射國在海中，屬列姑射，西南山環之。大蟹在海中。蓋千里之蟹也。
　　陵魚人面手足魚身，在海中。
　　大鯾居海中。鯾即魴魚也，音鯾。
　　明組邑居海中。音祖。
　　蓬萊山在海中。上有仙人宮室，皆以金玉為之，烏獸盡白，望之如雲，在渤海中也。
　　大人之市在海中。
　　海內北經圖讚
　　吉良
　　金精朱鬣，龍行駿跱。拾節鴻鶩，塵下及起。是謂吉黃，釋聖牖里。
　　蛇巫山鬼神蜪大羣帝臺大蜂朱蛾
　　蛇巫甲之山，有人操杯。鬼神蜪大，主為妖災。大蜂朱蛾，羣帝之臺。
　　闒非據比尸祙戎
　　人面獸身，是謂闒非。被髮折頸，據比之尸．戎三其角，祙竪立眉。
　　騶虞
　　怪獸五彩，尾參於身。矯足千里，鯈忽若神，是謂騶虞，詩歎其仁。
　　冰夷
　　禀華之精，練食石八。乘龍隱淪，往來海若，是謂水汕，號曰河伯。
　　王予夜尸
　　予夜之尸，體分成七。離不為疏，合不為密。苟以神御，形歸於一。
　　宵明燭光
　　水有佳人,霄明燭光。流燿河湄，禀此奇祥。維舜二女，別處一方。
　　列姑射由大蟹陵魚
　　姑射之山，寔西神人。大蟹千里，亦有陵鱗。曠哉溟海，含怪藏珍。
　　蓬萊山
　　蓬萊之山，玉碧構林。金臺雲館，皜哉獸禽。實維靈府，玉主甘心。
　　山海經卷之十二竟
　　山海經卷之十三
　　郭璞傳
　　海內東經
　　海內東北陬以南者。
　　鉅燕在東北陬。
　　國在流沙中者埻端、音敦。璽□，音喚，或作繭蝡。在崑崙墟東南。一曰梅內之郡，不為郡縣，在流沙中。
　　國在流沙外者大夏、大夏國城方。二三百里，分為數十國。地和混，宜五毅。堅沙、居繇、音遙。月支之國。月支國多好馬、美果，有大尾羊如驢尾，即羬羊也。小月支、天竺國皆附庸云。
　　西胡白玉山在大夏東，蒼梧在白玉山西南，皆在流沙西，崑崙墟東南。崑崙山在西胡西，皆在、西北。《地理志）崑崙山在臨羌西，又有西王母祠也。
　　雷澤中有雷神，龍身而人頭，鼓其腹，在吳西。今城陽有堯冢靈臺，雷澤在北也。《河圖》曰：大迹在雷澤，華胥履之而生伏羲。
　　都州在海中。一曰郁州。今在東海胸縣界，世傳此山自蒼梧從南徙來，上皆有南方物也。郁音鬱。
　　琅瑘臺在渤海間，琅瑘之東。今琅瑘在海邊，有山嶕嶢特起，狀如高臺，此即琅瑘臺也。琅瑘者，越王勾踐入霸中國之所都。其北有山。一曰在海間。
　　韓鴈在海中，都州南。
　　始鳩在海中，轅厲南。國名，或曰烏名也。
　　會稽山在大楚南。岷三江：首大江，出汶山，今江出汶山郡升遷縣崑山，東南經蜀郡犍為，至江陽東北，經巴東、建平、宜都、南郡、江夏、弋陽、安豐至廬江南界，東北經淮南、下那至廣陵郡，入海。北江出曼山，南江出高山。高山在城都西，入海在長州南。浙江出三天子都，在其東，按（地理志》浙江出新安、黟縣南蠻中，東入海。今錢唐浙江是也。黟即歙也，浙音折。在閩西北，入海，餘暨南。餘暨縣屬會稽，今為永興縣。
　　廬江出三天子都，入江，彭澤西。彭澤今彭蠡也，在尋陽彭澤縣。一曰天子郭。
　　淮水出餘山，餘山在朝陽東，義鄉西，入海，淮浦北。今淮水出義陽平氏縣桐栢山山東北，經汝南、汝陰、淮南、譙國、下那至廣陵縣，入海。朝陽縣今屬新野。
　　湘水出舜葬東南陬，西環之，環，繞也。今湘水出零陵營道縣陽朔山，入江。入洞庭下。洞庭，地穴也，在長沙巴陵。今吳縣南大湖中有包山，下有洞庭，穴道潛行水底，云無所不通，號為地脈。一曰東南西澤。漢水出鮒魚之山，《書》曰：嶓冢導漾，東流為漢。案《水經》，漢水出武都沮縣東狼谷，經漢中、魏興至南鄉，東經襄陽，至江夏安陸縣入江。別為沔水，又為滄浪之水。
　　帝顓頊葬于陽，九嬪葬于陰，四蛇衛之。言有四蛇衛守山下。
　　濛水出漢陽西，入江，聶陽西。漢陽縣屬朱提。
　　溫水出崆峒。崆峒山在臨汾南，入河，華陽北。今溫水在京兆陰盤縣，水常溫也。臨分縣屬平陽。
　　穎水出少室。少室山在雍氏南，入淮西鄢北。今穎水出河南陽城縣乾山，東南經穎卅、汝陰至淮南，下蔡入淮，鄢今鄢陵，縣屬穎川。一曰緱氏。縣屬河南，音鉤。
　　汝水出天息山，在梁勉鄉西南，入淮極西北。今汝水出南陽魯陽縣大孟山東北，至河南梁縣，東南經襄城、潁川、汝南至汝陰褒信縣入淮。淮極，地名。一曰淮在期思北。期思縣屬弋陽。
　　涇水出長城北山，山在郁郅，長垣北，皆縣名也。那音桎。北入渭戲北。今涇水出安定朝那縣西升頭山，東南經新平、扶風至京兆高陵縣入渭。戲，地名，今新豐縣也。
　　渭水出鳥鼠同穴山，東注河，入華陰北。烏鼠同穴山，今在隴西首陽縣。渭水出其東，經南安、天水、略陽、扶風、始平、京兆、引農、華陰縣入河。
　　白水出蜀，而東南注江，色微白濁，今在梓潼白水縣。源從臨洮之西西傾山來，經沓中，東流通陰平，至漢壽縣入潛。入江州城下。江州縣屬巴郡。
　　沅水出象郡鐔城之西，象郡今日南也。鐔城縣今屬武陵，音淫。入東注江，入下隽西，下秀縣今屬長沙，音昨兖反。合洞庭中。《水經》曰：沅水出祥牱具蘭縣，又東北至鐔城縣，為沅水。又東過臨沅縣南，又東至長沙下隽縣。贛水出聶都東山，今贛水出南康南野縣西北，音感也。東北注江，入彭澤西。
　　泗水出吳東北而南，西南過湖陵西，而東南注東海，入淮陰北。今泗水出魯國卞縣西南，至高平湖陸縣，東南經沛國彭城、下邳、至臨淮下相縣入淮。
　　鬱水出象郡，而西南注南海，入須陵東南。
　　肄水出臨晉西南，音如肄習之肄。而東南注海，入番禺西。番禺縣屬南海，越之城下也。
　　潢水出桂陽西北山音黃東南注肄水入敦浦西洛水出洛西山，東北注河，入成臯之西。《書》曰：道洛自熊耳。案《水經》：洛水今出上洛冢領山，東北經弘農，至河南鞏縣入河。成臯縣亦屬河南也。
　　汾水出上窳北，音愈。而西南注河，入皮氏南。今汾水出太原晉陽故汾陽縣，東南經晉陽，西南經西河平陽，至河東汾陰入河。皮氏縣屬平陽。
　　沁水出井陘山東，東南注河，入懷東南。懷縣屬河內。懷內北有井陘山。
　　濟水出共山南東丘，共與恭同。絕鉅鹿澤，絕猶截度也。鉅鹿今在高平。注渤海，入齊琅槐東北。今濟水自榮陽卷縣東經陳留至潛陰北，東北至高平，東北經濟南至樂安博昌縣入海；今碣石也。諸水所出，又與水經違錯。以為凡山川或有同名而異實，或同實而異名，或一實而數名，似是而非，似非而是，且歷代久遠，古今變易，語有楚夏名號不同，未得詳也。
　　潦水出衛臯東，出塞外衛臯山玄菟高句驪縣有僚山，亦潦水所出，西河注大潦。音遼。東南注渤海，入潦陽。潦陽縣屬潦東。
　　虖池水出晉陽城南，而西至陽曲北，而東注渤海，經河間樂城，東北注渤海也。晉陽、陽曲縣晉屬太原。入越章武北。章武郡名。漳水出陽東，東注渤海，入章武南。新城汴陰縣亦有漳水。
　　建平元年四月丙戌待詔太常屬臣望校。治侍中光祿勳臣龔侍中奉車都尉光祿大夫臣秀領主省。
　　海內東經圖讀
　　郁州
　　南極之山，越處東海。不行而至，不動而改。維神所運，物無常在。
　　韓鴈始鳩雷澤神瑘臺
　　韓鴈始鳩，在海之州。雷澤之神，鼓腹優遊。琅瑘嶕嶢，邈若雲樓。
　　堅沙居繇埻端璽□國
　　堅沙居繇，埻端璽□。沙漠之鄉，絕地之館。或羈于秦，或賓于漢。大江，北江，南江，浙江，廬，淮，湘，漢，濛，溫，穎，汝，涇，渭，白，沅，贛，泗，鬱，肄，潢，洛，汾，沁，濟，潦，虖池，漳水
　　川瀆交錯，涣瀾流帶。通港潤下，經營華外。殊出同歸，混之東會。
　　山海經卷之十三竟
　　山海經卷之十四合校補錄
　　郭璞傳
　　大荒東經
　　東海之外有大壑，《詩含神霧》曰：東注無底之谷。謂此壑也。少吳之國。少吳，金天氏，帝摯之號也。少吳孺帝顓頊於此，孺，義未詳。棄其琴瑟。言其壑中有琴瑟也。有甘山者，甘水出焉，生甘淵。水積則成淵也。
　　大荒東南隅有山，名皮母地丘。
　　東海之外，大荒之中，有山名曰大言，日月所出。有波谷山者，有大人之國。晉永嘉二年，有鶖烏集於始安縣南二十里之鷔陂中，民周虎張得之。木矢貫之鐵鏃，其長六尺有半，以箭計之，其射者人身應長一丈五六尺也。又平州別駕高會語云：倭國人嘗行，遭風吹度大海外，見一國人皆長一丈餘，形狀似胡，蓋是長翟別種。箭殆將從此國來也。《外傳》曰：焦僥人長三尺，短之至也；長者不過十（丈）之，數之極也。按《河圖玉版》曰：從崑崙以北九萬里，得龍伯國人，長三十丈，生萬八千歲而死。從崑崙以東得大秦人，長十丈，皆衣帛。從此以東十萬里，得佻人國，長三丈五尺。從此以東十萬里，得中秦國，人長一丈。《谷粱傳》曰：長翟身橫九畝，載其頭，眉見于軾。即長數丈人也。秦時，大人見臨洮，身長五丈，腳迹六尺。準斯以言，則此大人之長短未可得限度也。
　　有大人之市，名曰大人之堂。亦山名，形狀如堂室耳，大人時聚會其上作市肆也。有一大人踆其上，張其兩耳。踆，或作俊，皆古蹲字。《莊子》曰：踆于會稽也。
　　有小人之國名靖人。《詩含神霧》曰：東北極有人長九寸。殆謂此小人也。或作竫，音同。
　　有神，人面獸身，名曰犂覲音□。之尸。
　　有潏山，音如譎詐之譎。楊水出焉。
　　有蔿國，黍食，言此國中惟有黍穀也。蔿音口偽反。
　　大荒之中有山名曰合虛，日月所出。有中容之國，帝俊生中容，俊亦『舜』字假借音也。中容人食獸。木實，此國中有赤木玄木，其華實美，見《呂氏春秋》。使四鳥：豹、虎、熊、羆。
　　有東口之山。有君子之國，其人衣冠帶劍。亦使虎豹，好謙讓也。
　　有司幽之國。帝俊生晏龍，晏龍生司幽。司幽生思士，不妻；思女，不夫。言其人直思感而氣通，無配合而生子，此《莊子》所謂白鵠相視，眸子不運，食黍食獸，是使四鳥。而感風化之類也。有大阿之山者。
　　大荒中有山名曰明星，日月所出。
　　有白民之國。帝俊生帝鴻，帝鴻生白民。白民銷姓，黍食，使四鳥：虎、豹、熊、羆。又有乘黃獸，乘之以致壽考也。
　　有青丘之國，有狐，九尾。太平則出而為瑞也。
　　有柔僕國，是維贏土之國。贏猶沃衍也。音盈。
　　有黑齒之國，帝俊生黑齒，齒如漆也。聖人神化無方，故其後世所降育多有殊類異狀之人。諸言生者多謂其苗裔，未必是所親產。姜姓，黍食；使四鳥。
　　有夏州之國。有蓋餘之國。
　　有神人，八首人面，虎身十尾，名曰天吳。水伯。大荒之中有山，名曰鞠陵于天、立曰菊。東極、離瞀，三山名也。音谷瞀。日月所出。（有神）名曰折丹，神人。東方曰折：單（吁）呼之。來風曰俊，未詳來風所在也。處東極以出入風。言此人能節宣風氣，時其出入。
　　東海之渚中有神，人面鳥身，環兩黃蛇，以蛇貫耳。踐兩黃蛇，名曰禺□，黃帝生禺□，禺□生禺京。即禺疆也。禺京處北海，禺□處東海，是惟海神。言分治一海而為神也。□一本作號。
　　有招搖山，融水出焉。有國曰玄股，自牌以下如漆。黍食，使四鳥。
　　有（困）(因）民國，勾姓，（而）食。有人曰王亥，兩手操鳥，方食其頭。王亥托于有易、河伯僕牛，河伯、僕牛；皆人名也。見《汲郡竹書》。有易殺王亥，取僕牛。（竹書）曰：殷王子亥賓于有易而淫焉，有易之君綿臣殺而筋之，是故殷王甲微假師于河伯，以伐有易，滅之，遂殺其君綿臣也。河（伯）念有易，有易潛出，為國于獸，方食之，名曰播民。帝舜生戲，戲生播民。言有易本與河伯友善，上甲微股之賢王，假師以義伐罪，放河伯不得不助滅之。既而哀念有易，使得潛化而化為搖民國。
　　海內有兩人，此乃有易所化者也。名曰女丑。即女丑之尸，言其變化無常也。然則一以涉化津而遯神域者，亦無往而不之，觸感而寄迹矣。訕范蠡之倫亦聞其風者也。女丑有大蟹。廣千里也！
　　大荒之中有山，名曰□搖頭羝，上有扶木，柱三百里，其葉如莽。柱猶起高也。葉似芥菜。有谷，曰溫源谷。溫源即湯谷也。湯谷上有扶木，扶桑在上。一日方至，一日方出，言交會相代也。皆載于烏。中有三足烏也。
　　有神，人面一犬耳獸身，珥兩青蛇，名曰奢比尸。有五采之鳥，相鄉弃沙。未聞沙義。惟帝俊下友，亦未聞也。帝下兩壇，釆烏是司。言山下有舜二壇，五釆烏主之。
　　大荒之中有山、名曰猗天蘇門，日月所生。有壎民之國。音如喧嘩之喧。有綦山，音忌。又有摇山。有□山，音如釜甑之甑。又有門戶山，又有盛山，又有待山。有五釆之鳥。
　　東荒之中有山，名曰壑明俊疾，日月所出。有中容之國。
　　東北海外又有青馬、三騅、馬蒼白雜毛為騅。甘華，爰有遺玉、三青鳥、三騅，視肉、甘華，甘祖，百谷所在。言自生也
　　有女和月母之國。有人名曰□，音婉。北方曰□，來之風曰□。言亦有兩名也。音剡。是處東極隅以止日月，使無相間出沒，司其短長。言□主察偶月出入，不令得相間錯，知無之短長。
　　大荒東北隅中有山，名曰凶犁土丘。應龍處南極，應龍，龍有翼者也。殺蚩尤與夸父，蚩尤，作兵者。不得復上，故下數旱，應龍遂住地下，上無復作雨者故也。旱而為應龍之狀，乃得大雨。今之土龍本此。氣應自然冥感，非人所能為也。
　　東海中有流波山，入海七千里。其上有獸，狀如牛，蒼身而無角一足，出入水則必風雨，其光如日月，其身如雷，其名曰夔。黃帝得之，以其皮為鼓，橛以雷獸之骨，雷獸即雷神也。人面龍身，鼓其腹者。橛猶擊也。聲聞五百里，以威天下。
　　山海經卷之十四竟
　　山海經卷之十五
　　大荒南經
　　南海之外，赤水之西，流沙之東，赤水出昆侖山，流沙出鐘山也。有獸，左右有首，名曰□踢。出□名國。黜惕兩音。有三青獸相并，名曰雙雙。言體合為一也。《公羊傳》所云雙雙而俱至者，蓋謂此也。
　　有阿山者。南海之中有氾天之山，赤水窮焉。流極于此山也。赤水之東有蒼梧之野；舜與叔均之所葬也。叔均，商均也。舜巡狩死于蒼梧而葬之，商均因留，死亦葬焉。墓今在九疑之中。爰有文貝、即紫貝也。離俞、即離朱。□久、鷹賈、賈亦鷹屬。委維、熊、羆、象、虎、豹、狼、視肉。
　　有滎山，滎水出焉，黑水之南有玄蛇，食塵。今南山蚏蛇吞鹿亦此類也。
　　有巫山者，西有黃鳥。帝藥，八齋。天帝神仙藥在此也。黃鳥于巫山，司此玄蛇。言主之也。
　　大荒之中有不庭之山，滎水窮焉，有人三身，帝俊妻娥皇生此三身之國，蓋后裔所出也。姚姓，黍食，使四鳥。姚，舜姓也。有淵四方，四隅皆達，北屬黑水，南屬大荒，屬猶連也。北旁名曰少和之淵，南旁名曰從淵，音驄馬之驄。舜之所浴也。言舜嘗在此中澡浴也。又有成山，甘水窮，焉。甘水出甘山，極此中也。有季禺之國，顓頊之子，食黍。言此國人顓頊之裔子也。有羽民之國，其民皆生毛羽。有卵民之國，其民皆生卵。即卵生也。
　　大荒之中有不姜之山，黑水窮焉。黑水出崑崙山。又有賈山，汽水出焉。又有言山，又有登備之山，即登葆山，群巫所從上下者也。有恝恝之山。音如券契之契。又有蒲山，澧水出焉，又有隗山。音如隗囂之隗。其西有丹，其東有玉。又南有山，漂水出焉。音票。有尾山，有翠山。言此山有翠烏也。有盈民之國，於姓，黍食。又有人方食木葉。有不死之國，阿姓，甘木是食。甘木即不死樹，食之不老。
　　大荒之中有山，名曰去痓。南極果，北不成，去痓果。音如風痓之痓，未詳。
　　南海渚中有神，人面，珥兩青蛇，曰不廷胡余。神名耳。有神名曰因因乎，南方曰因乎，夸風曰乎民，亦有二名。處南極以出入風。
　　有襄山，又有重陰之山。有人食獸，曰季釐。帝俊生季釐，故曰季釐之國。有緡淵，音昏。少吳生倍伐，倍伐降處緡淵。有水四方，名曰俊壇。水狀似土壇，因名舜壇也。
　　有載民之國。帝舜生無淫，降載處，是謂巫載民。巫載民盼姓，食谷，不績不經服也，不稼不穡食也。言自然有布帛，五穀自生也。種之為稼，收之為穡。爰有歌舞之鳥，鸞鳥自歌，鳳鳥自舞。爰有百獸，相群爰處。百穀所聚。
　　大荒之中有山，名曰融天，海水南入焉。
　　有人曰鑿齒，羿殺之。射殺之也。
　　有蜮山者。有蜮民之國，音蜮。桑姓，食黍，射蜮是食。蜮，短狐也，似鱉，含沙射人，中之則病死。此山出之，亦以云名。有人方扜挽也心音紆。弓射黃蛇，名曰蜮人。
　　有宋山者，有赤蛇，名曰青蛇。有木生山上，名曰楓木。楓木，蚩尤所奔其桎梏蚩尤為黃帝所得，械而殺之，已摘弃其械，化而為樹也。是為楓木。即今楓香樹。有人方齒虎尾，名曰祖狀之尸。音如租梨之柤。
　　有小人，名曰焦僥之國，几姓，皆長三尺。嘉谷是食。
　　大荒之中有山，名涂之山，音朽。青水窮焉。青水出崑崙。有雲雨之山，有木名曰樂，禹攻雲雨，攻謂槎伐其林木。有赤石焉生樂，黃本赤枝青葉，群帝焉取藥。言樹花實皆為神藥。
　　有國曰顓頊，生伯服，食黍。有鼬姓之國。音如橘柚之柚。有苕山。又有宗山。又有姓山。又有壑山。又有陳州山。又有東州山。又有白水山，白水出焉，而生白淵，昆吾之師所浴也。昆吾，古王者號。《音義》曰：昆吾，山名。溪水內出善金。二文有異，莫知所辨測。
　　有人名曰張弘，在海上捕魚，海中有張弘之國，或曰即奇肱人，疑非。食魚，使四鳥。
　　有人焉，鳥喙有翼，方捕魚入海。
　　大荒之中有人，名曰驩頭。鯀妻士敬，士敬子曰炎融，生驩頭。驩頭人面鳥喙有翼，食海中魚，杖翼而行。翅不可以飛，倚杖之用行而已。維宜芑苣，穋楊是食。《管子》說地所宜云：其種穋、杞、黑黍，皆禾類也。苣，黑黍；今字作禾旁。起、秬、虬三音。有驩頭之國。
　　帝堯、帝嚳、帝舜葬于岳山。即狄山也。爰有文貝、離俞、□久、鷹賈、延維、視肉、熊、羆、虎、豹。朱大赤枝青華，玄實。有申山者。
　　大荒之中有山，名曰天台（高山），海水入焉。東（南）海之外，甘水之間，有羲和之國。有女子，名曰羲和，方（日浴）于甘淵。羲和者，蓋天地始生，主日月者也。故《啟筮》曰：空桑之蒼蒼，八極之既張，乃有夫羲和，是主日月，職出入，以為晦明。又曰：瞻彼上天，一明一晦，有夫羲和之子，出于暘谷。故堯因此而立羲和之官，以主四時，其后遂為此國。作日月之象而掌之，沐浴運轉之于甘水中，以效其出入暘谷、虞淵也，所謂世不失職耳。羲和者，帝俊之妻，生十日。言生十子，各以日名名之，故言生十日，數十也。
　　有益猶之山者，其上有甘祖，枝葉皆赤，黃葉白華黑實。東又有甘華，枝干皆赤，黃葉。有青馬，有赤馬，名曰三騅。有視肉。
　　有小人名曰菌人。音如朝菌之菌。
　　有南類之山，爰有遺玉、青馬、三騅、視肉、甘華，百穀所在。
　　山海經卷之十五竟
　　山海經卷之十六
　　郭璞傳
　　大荒西經
　　西北海之外，大荒之隅，有山而不合，曰不周負子，《淮南子》曰：昔共工與顓頊爭為帝，怒而觸不周之山。天維絕，地柱折。故今此山缺不周市也。有兩黃獸守之。有水曰寒暑之，水，水西有濕山，水東有幕音莫。山。有禹攻共工國山。言攻其國，殺其臣相抑於此山。《啟筮》曰：共工人面蛇身朱髮嗚有國，名曰淑士，顓頊之子。言亦出自高陽氏也。有神十人，名曰女媧之腸，化為神，處栗廣之野，女媧，古神女而帝者也。人面蛇身，一日之中七十變。其腸化為此神。栗廣，野名也。嬌音瓜。橫道而處。言斷遺也。有人名曰石夷，來風曰韋，來或亦作本也。處西北隅，以司日月短長。主察日月晷度之節也。有五釆之鳥，有冠，名狂鳥。《爾雅》云：往夢即此也。有大津之長山，有白民之國。西北海之外，赤水之東，有長勝之國。腳步五尺。有西周之國，姬姓，食－穀。有人方耕，名曰叔均。帝俊生稷，俊且為嚳，嚳第二妃生后稷也。稷降以百穀。稷之弟曰台音胎。璽，生叔均。叔均是代其父及稷播百穀，始作耕。有赤國妻氏，有雙山。
　　西海之水，大荒之中。有方山者，上有青樹，名曰柜格之松，木名音矩。日月所齡入。
　　西海之外，赤水之西，有先民之國，食穀，使四鳥。有北狄之國，黃帝之孫始均。始均生北狄。有芒山。有桂山。有榣山，此山多桂及榣木，因名之。其上有人，名曰太子長琴。顓頊生老童，《世本》云：顓頊娶于騰墳氏，謂之女祿，產老童也。老童生祝融，即重黎也，為高辛氏火正，號曰祝融。祝融生太子長琴，是處榣山始作樂風。創樂留風曲也。有五釆鳥三：一名曰鳳烏，一名曰鸞鳥，一名曰鳳凰。有蟲，狀如菟，匈以裸者裸不見言皮色青故不見，其裸露處也。其如蝯狀。緩又似猿也。
　　大荒之中有山，名曰豐沮玉門，日月所入。有靈山、巫咸、巫即、巫盻、巫彭、巫姑、巫真、巫杞、巫□、巫謝、巫羅十巫從此升降，百藥爰在。言群巫上下此山釆之。有西王母之山、海山、壑山。皆郡太虛之山名也。有沃之國，一面其土沃饒也。沃民是處。沃野、鳳烏之卵是食，甘露是飲。凡其所欲，其味盡存。其所願滋味無所不欲在。爰其有甘華、甘柤、白柳、視肉、三騅、璿瑰、瑤碧、璿瑰亦玉名。《穆天子傳》曰#1收斯璿瑰，板因兩音也白木、琅玕、樹色正白，今南方文木，亦黑木也。白丹、青丹，又有黑丹。《孝經爰神嬰》曰#2：王者德至山陵而黑丹出。然則者別是釆石名，亦猶白皆云黑也。銀鐵。鸞鳥自歌，鳳鳥自舞，爰有百獸，相羣是處，是謂沃民之野。有三青鳥。赤首黑目，一名曰大和烏，一名曰少黎，皆西王母所使也。有軒轅之臺，射者不敢西鄉，畏軒轅之臺敬。難帝也。
　　大荒之中有龍山，日月所入。有三渾水，名曰三掉，昆吾之所食。《穆天子傳》曰：滔水，濁融繇氏之所食，亦此類也。有人衣青，以袂蔽面，袂，袖也，音執。名曰女王之尸#2。有女子之國。王侯至沃祖國，盡東界，問其耆老，又云：國人嘗船捕魚，遭風見吹數十日，東見一國在大海中，張女無男#４，即此國者也。有桃山，有山，有桂山，有干土山。有丈夫之國。其國無婦人也。有弇州之山。五釆之鳥叩天，張口噓天。名曰鳴鳥。爰有百樂歌舞之風。言有百種伎樂歌舞皆有風曲者也。有軒轅之國，其人人面蛇身。江山之南棲為吉。即窮山之際也。山居為棲者，言。無凶妖也。壽者乃八百歲。壽者則數千年。西海陼中神人，人面鳥身，洱兩青蛇，踐兩赤蛇，名曰弇玆。
　　大荒之中有山，名曰月山，天極。吳姬天門，日月所入。有神人面無臂，兩足反屬於頭上，名曰噓。言噓啼也。顓頊生老童，老童生重及黎，《世本》云老童娶于根水氏，謂之驕福，重產及黎者也。帝令重獻上天，令黎卭下地，古者人神雜擾無#5，顓項乃命南正司天以屬神命大正黎司地，以屬氏重實上天，黎實司地，獻印未詳也。下地是生噎，處於西極，以行日月百□之行次。言察日月星辰依之度數次舍。有人反臂，名日天虞。赤尸，虞也。有女子方浴月。帝俊妻常羲生月十有二，此始浴之義。與羲和浴日月。有玄丹之山者。出黑丹也。有五釆之鳥，人面有髮。爰有青鳥、黃鳥、鷔音敖。鳥、青黃，其集者其國亡。有池名孟翼之攻顓頊之池。孟翼，人姓名。
　　大荒之中，有山名曰塵鏊音敖。鉅，日月所入者。有獸，左右有首，名曰屏逢。即并封也，語有輕轉。山巫山者#6。有壑山者。金門之山，有人名曰黃姬之尸。比翼之鳥。有白鳥，青翼黃尾玄喙。奇鳥。有赤犬，名曰天犬，其所下者有兵。《周書》曰：天狗所止，地蓋餘光飛天為流星，長數十丈，其疾如風，其聲如雷，其光如電。吳楚七國及時吠過梁分曲野也。
　　西海之中南，流沙之濱，赤水之後，黑水之前，有山名曰崑崙之丘。有神人面虎身，有文有尾，皆白處之。言其尾以白為點駮者也。其下有弱水之淵環之，其水不勝鴻毛也。其外有炎火之山，沒物輒然#7。今去扶南東萬里，有耆薄國。去耆薄東五千至許，有火山國。其山雖雷雨，常然。火中有白鼠，時出在山邊求食。人捕得之，以其毛作布，今之火浣布是也。即此火山之類也。有人，戴稱虎齒，有尾穴處，名曰西王母。《河圖玉板》亦曰：西王母居崑崙山。《山西經》曰：西王母居玉山。《穆天子傳》曰：乃紀名迹于弇山之石，曰西王母之山也。然則西王母雖以崑崙為宮，亦有離室別窟遊息之處，不專住於一山也，故記事者各舉其所見而言之。此山萬物盡有。
　　大荒之中山，名曰常陽之山，日月所入。有寒荒之國，有二人，曰：女祭、女蔑。戌持鱓戌持俎之也。壽麻之國。《呂氏春秋》曰：西服壽麻北懷闒茸也有二人，曰：南岳、取州，名曰女虔。女虔生季格，季格生壽麻，壽麻是正立無景，疾呼無響。言其禀形氣有異於人也。《列仙傳》曰：玄俗元景也。爰有大暑，不可以往。言熱灸殺人也。有人無首，操戈盾立，名曰憂耕之尸。亦形天尸之類也。故成湯伐夏桀于章山，剋之，于章，山名。斬耕厥前。頭亦在前之也。耕既元首立，走厥咎，逃避罪也。乃降于巫山。自竄於巫山。巫山今在建平巫縣也。有人名曰吳回，子奇子奇右是無右臂#8。即奇肱也。吳回，祝融弟。赤為火正也。有蓋山之國。有樹赤皮，支幹青葉，名曰朱木。或作三戚木也。有一臂民。北極下亦有一腳人，有見《河圖玉板》。
　　大荒之中有山，名曰大荒之山，日月所入。有人三面，是顓頊子，三面一臂。奇名，無右臂。三面之人不死。言人頭三邊各有面也。玄菟太守王傾主沃沮國，問其耆長，云：復有一破船，隨波出沒在海岸邊，有一人待項中復面，與語，不相解了，不食而死，此復是兩面人也。《呂氏春秋》曰：一臂三面之鄉是也。是謂大荒之野。西南梅之外，赤水之南，流沙之西，有人珥兩青蛇，乘兩龍，名曰夏后。關關上三嬪于天，嬪，婦也。言獻美於天帝也。得九辯九歌以下。皆天帝樂名也。啟登天而竊以下用之。《啟筮》曰：昔彼九冥，是與帝辨于同宮之序，是為九歌。又曰：不可竊與九歌以國于下。義具見《歸藏》也。此天穆之野，高二千仞，《竹書》曰：瑞產百鮌，是惟若陽，居天穆陽阪者也。開焉得始歌九韶。《竹書》曰：夏后啟舞九韶也。有丘人國，人面魚身。炎帝之孫炎帝神農是也。名曰靈恝，音券契也。靈恝生氏人，是能上下于天。言能乘雲雨也。有魚偏枯，名曰魚婦，顓頊死即復蘇。言其能變化也。風道此來，天乃大水。泉風果溢出。道，猶徙也。《韓非》曰：玄鶴二八，道南方來也。蛇乃化魚，是謂魚婦。顓頊死即復蘇。《淮南子》曰：后稷龍在、建木西，其人死復蘇，其半乃為魚，蓋謂此也。有青鳥，貧頭身。赤足，六首，名曰鸀音觸。鳥。有大巫山者，有金之山。西□大荒之隅有偏句、常羊之山#9。
　　山海經卷之十六竟
　　#1《養天子傳》曰：譚校本以為是衍文，庫除掉。
　　#2《教經援神嬰》：譚校本改作《孝經援神契》。
　　#3名曰女王之尸：譚校本改作『名曰女丑之尸』。
　　#4張女無男：譚校本改作『純女無男』。
　　#5古者人神雜擾無：譚校本補作『古者人神雜擾無別』。
　　#6山巫山者：譚校本改作州有巫山者』。
　　#7沒物輒然：譚校本改作『投物輒然』。
　　#8子奇子奇右是無右臂：譚校本改作『子奇右是無右臂』。
　　#9西口大荒之偶有偏句、常羊之山：譚校本補作『西南大荒之隅有偏句、常羊之山』。
　　山海經卷之十七
　　郭璞傳
　　大荒北經
　　東北海之外，大荒之中，河水間，附禺之山，帝顓頊與九嬪葬焉。此蓋殊俗義所作冢。爰有□久、文貝、離俞、鸞鳥、鳳鳥，大物小物，言備有也。青鳥、琅鳥、玄鳥、黃鳥、虎、豹、熊、羆、黃蛇、視肉、璿瑰、瑤碧，皆出衛於山。在其邊也。丘方圓三百里，丘南帝俊竹林在焉，大可為舟。言舜林中竹一節可以為船也。竹南有赤澤水，水色赤也。名曰封淵。封赤大也。有三桑無枝。皆南百仞。丘西有沉淵，顓項所俗有胡不與之國，一國後名耳。今胡夷小語通皆然也。列姓，黍食。
　　大荒之中有山，名曰不咸。有肅慎之國。今肅慎國去遼東三千餘里，穴居無衣，衣豬皮。冬以膏塗體，厚數分，用卻風寒。其人皆工彤弓，長四尺，勁強。箭以楛木為之，長尺八寸，青石為鏑，此春秋時集陳侯遲所得矢也。晉太興二年，平州刺史崔昆遣別駕高會使來獻肅慎氏之弓矢，箭鏃有鉗骨作者。問之云，轉內國通得因此。今名之為挹靈國，出好貂、赤玉，豈從外海從來至此。《後漢書》謂挹樓國是也。有蜚蛭，四翼。蜚窒兩音。有蟲，獸首蛇身，名曰琴蟲。亦蛇類也。有人名曰丈人。有丈人之國，釐姓，黍食。有大青蛇，黃頭，食鹿。今南方蚺蛇食鹿，鹿亦唐類也。有榆山。有玄鮌攻程州之山。皆因其事以名山也。
　　大荒之中有山，名曰衡天。有先民之山。有槃音盤木千里。有叔歜國。音作感切，一音觸也。顓頊之子，黍首#1，使四鳥：虎、豹、熊、羆。有黑蟲如熊狀，名曰猪猪。或作狼，音夕。有齊之國，姜姓，使虎、豹、熊、羆。
　　大荒之中有山，名曰光檻大逢之山，河、濟所入，海北注焉。河、濟注海，巳後出海外此山中也。其西北，名曰禹所積石。青陽山者。有順山者，順水出焉。有始州之國。有丹山。此山純出丹朱也。《竹書》曰：和甲征，得丹一山。今所出亦有丹山，出土穴中也。有大澤方千里，掌烏所解。《穆天子傳》曰：此至廣原之野，飛鳥之所解其羽，乃於此獵鳥獸，絕群，載羽百車。《竹書》亦曰：穆天子北征，行流沙千里，積羽千里，皆謂此澤。有毛民之國，皆人面體皆生毛也。姓依，食黍，使四鳥。禹生均國，均國生役來，役來生循鞈，音單祫也。循鞈殺綽人。綽名。帝念之，灊之為國，潛密用之作國。是此毛民。有儋耳之國，任姓，其人耳大垂下，儋在肩上。朱雀儋耳鏤盡耳，亦以效今人也。禺號子，食穀。北海海渚中言在海島中種粟，給食，謂禺強也。有神，人面鳥身，珥兩青蛇，踐兩赤蛇，名曰禺強。
　　大荒之中有山，名曰北極天積音遺，海水北注焉。有神，九首人面鳥身，名曰九鳳。又有神，銜蛇操蛇，其狀虎首人身，四蹄長肘，名曰強良。亦在畏獸中也。
　　大荒之中有山，名曰成都載天。有人，珥兩黃蛇，提兩黃蛇，名曰夸父。后土生信，信生夸父，夸父不量力，欲追日景，逮之於隅谷。隅淵，日所令入也。今作虞。將飲河，而弗足也。將走大澤，未至，死于此。渴死。應龍已殺蚩尤，又殺夸父，上云夸父不量力，與日競而死，今此復云為應龍所殺，死無定名，觸事而寄，明其變化無方，不可得測揆之也。乃去南方處，故南方多雨。言龍水物，以類相感故也。有無腸之國，是任姓。為人長也。無繼子，食魚。繼亦作啟，謂膊腸也。共工臣名曰相繇，相柳也，語聲轉身。九首蛇身，自環，言蟠旋也。食于九山。言貪殘也。其所在尼，尼啞，猶噴吒尼止也。即為源澤，言多氣力之也。不幸乃苦，言氣酷烈。百獸莫能處。言畏之也。禹湮洪水，殺相繇，禹塞洪水浩大，因以溺也殺之。其血腥臭，不可生穀，其地多水，不可居。言膏血滂流成淵也。禹湮之，三仞三沮，言禹坐土塞也，蛇陷壤也。乃以為池，地旱帝是因以為臺，地下宜積止，故眾帝因來在此共作臺也。在崑崙之北。有嶽之山，尋竹生焉。大竹。
　　大荒之中有山，名曰不句，海水北入焉。有係昆之山者，有共工之臺，射者不敢北鄉。言畏之也。有人衣著青衣，名曰黃帝女魃。音早魃也。蚩尤作兵伐黃帝，黃帝乃令應龍攻之冀州之野。冀州中土也。黃帝亦教虎、豹、熊、羆、以與炎帝戰於阪泉之野而滅之。見《史記》。應龍蓄水，蚩尤請風伯、雨師，從大風雨。黃帝乃下天女日妭，雨止，遂殺蚩尤。妭不得復上，所居不雨。旱氣在也。叔均言之帝，後置之赤水之北。遠徙之也。叔均乃為田祖。主田之。（詩）曰：田祖有神也。妭時亡之也。畏見逐也。所欲逐之者令田祖北行#2。向水位也。先除水道，決通溝瀆。言逐之必得雨，故先利水道，今之逐魃是也。有人，方食魚，名曰深目民之國。盻姓，食魚。亦胡類，但服絕深，黃帝時至也。有鍾山者，有女子衣青衣，名曰赤水女子獻。神女也。
　　大荒之中有山，名曰融父山，順水入焉。有人名曰犬戎。黃帝生苗龍，苗龍生融吾，融吾生卞明，卞明生白犬，白犬二犬，有牝牡，言自相配合也。是為犬戎，害食。有赤獸焉，狀無首，名曰戎宣王尸。犬戎之神名也。有山，名曰齊州山，鬵山，音潛。鮮野山，魚山。有人一目，當面中生。一曰是威姓，少吳子，食黍。有繼無繼無民□任姓#3，無骨子，食氣魚。言有無骨人。《尸子》曰：徐偃王有筋無骨也。西北海外流沙之東有國，曰中輪，顓頊之子，食黍。有國名曰賴丘。有犬戎國。有神，人面獸身，名曰犬戎。西北海外黑水之北有人，有翼，名曰苗民。三苗之民也。顓頊生讙頭，讙頭生苗民，苗民釐姓，視苗民#4有山，名曰章山。
　　大荒之山、衡石山、九陰山、灰野之山，上有赤樹，青牛#5名曰苦朮。在崑崙西極，其葉光赤照下地也。有牛黎之國。有人，無骨，儋耳子。儋耳人生無骨子也。西北海之外赤水之北有章尾山。有神，人面蛇身而赤，身長千里者也。直目正乘，直目縱也，正乘未聞。其瞑乃晦，其視乃明，言視為書瞑為夜也。不食，不寢，不息，風雨是謁。言能請致風雨。是燭九陰，照九陰之幽隱也。是為燭龍。《離騷經》曰：日安不到，燭龍何燿。《詩含神務》曰：天下不足西北，無陰陽消息，故有龍銜火精往照天門之中者矣。
　　山海經卷之十七竟
　　#1寮首：譚校本作『黍食』。
　　#2所欲逐之者令田祖北行：譚校本作『所欲逐之者令曰：神北行』。
　　#3有繼無繼無民□任姓：譚校本作『有繼無民，繼無民任姓』。
　　#4視苗民：譚校本作『食肉』。
　　#5青牛：譚校本改作門青葉』。
　　山海經卷之十八
　　郭璞傳
　　海內經
　　東海之內北海之隅有國，名曰：朝鮮、天毒、其人水居，朝鮮今樂浪郡也。天竺國貴道德，有文書、金銀、錢貨、浮圖出此國中。晉太興四年，天竺王來朝獻。偎人愛人。偎亦愛也，音隈。
　　西海之內流沙之中有國，名曰：□市。音赤。西海之內流沙之西有國，名曰氾葉。音氾濫也。流沙之西有鳥山者，三水出焉。三水同出一山。有黃金、有璿瑰、丹貨、銀，皆出此水。言其水中有珍奇也。又有淮山，好水出焉。流沙之東黑水之西有朝雲之國、司彘之國。黃帝妻雷祖，生昌意。《世本》云：黃帝娶于西陵氏之子，謂之雷祖，生青陽昌意也。昌意降處若水，生韓流。《竹書》曰：昌意降居若水，乾帝帝荒，荒即韓流，韓流帝顓頊也。韓擢首謹耳，擢首長咽謹耳，未聞。人面豕喙，麟身渠豚止。止，足也。渠，車網。言跡腳也。《大傳》曰：大如車渠者也。取淖子曰河女，生顓。《世本》曰：顓頊母濁山氏之子，名昌樤也。流沙之東黑水之間有山，名不死之山。即負丘也。華山青水之東有山，名曰肇山。有人，栢于高。栢高仙人。栢高上下於此，至于天。言翱翔雲天來此山。西南海黑水之間有山，名不死之山。亦負五也。華山青水之東有山，名曰肇山。有人，栢于高。再稱栢高。栢高上下於此，至于天。已上四十字似重復。西南海黑水之間有都廣之野，后稷葬焉。其城方三百里，蓋天地之中，素女所出也。《離騷》曰：絕都廣野而直栢號也。有膏菽、膏稻、膏黍、膏稷，言好米滑如膏。《外傳》曰：高梁之子，菽豆。百穀自生，冬播播琴。播猶播植，方俗言也。鸞鳥自歌，鳳烏自舞，靈壽實華，靈壽，木名似竹有枝節。草木所聚。在此聚值。爰處有百獸，相羣爰。於此羣聚。此草也，冬夏不死。
　　南海之內黑水青水之間有木，曰若木，樹赤葉青。若水焉#1。有禺中之國。有列襄之國。靈山，有赤蛇在其木上，名曰：蝡蛇，木食。不食禽獸也，音耎弱。有監長之國。有人焉，鳥首，名曰鳥氏。今仙書中有此人，烏夷。有九丘，以水繞之，名曰陶唐之丘、陶，堯號也。有叔得之丘、孟盈之丘、昆吾之丘、此丘多金也。《尹子》曰：昆吾之金。黑白之丘、赤望之丘、參衛之丘、武夫之丘、此山山名美也。神即之丘。言上有神人也。有木，青葉，紫莖，玄花，黃實，名曰建木。百仞無枝，上有九欘，枝咫曲也。音斤。口口下有九拘，根盤錯也。《淮南子》曰：木大則根拳也。其一實如麻，似麻子也。其葉如芒。芒木似棠梨也。大暉爰過，言庖羲氏於此經過其下也。黃帝所為。言治讓也。有窫窳，龍首，食人首。有弱水中。有青獸，人面，名曰：猩猩。能言語也。西南有巴國。今三巴是。太皡生咸焉#2，咸焉生乘釐#3，乘釐生後照，後照是始為巴人。為之始祖。有國，名曰：流黃辛氏，即酆氏也。其城中方三百里，出塵土。言殷盛也。有巴遂山，澠水出焉。又有朱卷之國。有黑蛇，青首，食象。即巴蛇也。南方有贛巨人，即梟楊也，音感。人面長臂，身黑有毛，及踵#4，見人笑亦笑，脣蔽其面，因可逃也。又有黑人，虎身，鳥足，兩手持蛇，方□之。有贏，音盈。鳥足。有封豕。大豬也。羿射殺，一有人曰苗民。三苗氏也。有神焉，人首，蛇身如轅，如大車轂，澤神。左右有首，歧頭。衣紫衣，冠旗冠，名曰延維，委蛇。人主見而饗之，霸天下。齊桓公出田於澤見之，遂霸諸侯。見莊周，作朱冠也。有鸞自歌舞也。鳳烏首文曰順，膺文曰仁，背文曰義，見天下和平。又有青狩如兔，名曰菌犳。有翠烏。有孔雀鳥。南海之內。有衡山。南嶽有菌桂。或云衡山，有菌桂員似竹，見《本草）有山，名曰三天子之鄣#5山。南方蒼梧之淵婦，其中有九嶷山，舜之所葬，長沙零陵界中。出今在零陵營道縣南，其山有九溪，皆似故九疑。古者通總名其地為蒼也。北海之內、蛇山者，蛇水出焉，東入于海。有五采之鳥，飛蔽一鄉，漢宣帝。元康七年，五色烏以萬數，飛過屬縣，即是此烏也。。名曰翳烏。鳳屬。《離騷》云：駟玉蛇而乘翳也。有不距之山，巧倕葬其西。倕，堯工巧也。音垂。
　　北海之內有反縛盜械、常戈常倍。之佐，名曰相顧之尸。亦貳負、臣危之類也。伯夷父生西先龍#6，先龍是始生互羌#7，互羌#8乞姓。伯夷，顓頊師也。今互羌是苗裔。北海之內有山，名幽都之山，黑水出焉。其上玄鳥、玄蛇、玄豹、玄虎，黑虎名鯈。玄狐蓬尾。蓬，叢也。《說苑》云：蓬叢狐文豹文皮也。有太玄之山。有玄丘之民。言丘山物盡黑。有大幽之國。即幽民也，穴居無衣。有赤脛之民。膝已下赤色也。有釘靈之國，其下從膝以下毛，馬蹄，善走。《詩含神務》曰：馬蹄自鞭其腳，日行三百里。炎帝之孫伯陵，伯陵同吳權之妻阿女緣婦，同猶通，同言濟之，吳權人姓名也。緣婦鍾，《世本》云：毋句作罄，倕作鍾也。為樂風，作樂之曲制山。黃帝生駱明，駱明生白馬，白馬是為鯀。即禹父也。《世本）云：黃帝生昌意，昌意生顓頊，顓頊生鯀也。帝俊生禺號，禺號生滛梁，洛梁生番禺，是為舟。《世本》云：共鼓貨狹作舟。番禺生奚仲，奚仲生吉光，吉光是始以木為車。《世本》云：奚仲作車，此言吉光，明其父子共創作意，是以互稱也。少皡生畋，音斑。是始為弓矢。《世本》云：牟夷作矢，擇作弓，矢一物，而又作，於義有疑，此言蹕作之。帝俊賜羿彤弓素矰，彤弓，朱矰矢以石白羽羽之。《外傳》曰：白羽之矰，望之如荼音也。以扶下國。言今羿以射道除患，扶助下國者也。羿是始去恤下地之百難。謂殺鑿齒、封豕之屬也。有窮羿篡射，故效此名。帝俊生晏龍，晏龍始為琴瑟。《世本》云：伏羲作琴，神農作瑟。帝俊有子八人，始為歌舞。帝俊生身，身生義均，義均始為巧倕，是始作下民百巧。后稷是播百穀。稷之孫曰叔均，始作牛耕。大此赤陰或作音字。是始為國。得封為國。禹鯀始布土，均定九州。布，猶敷也。《書》曰：禹敷土定高山大川。炎帝之妻，赤水之子聽祆生炎居。炎居生節並，節並生戲器，戲器生祝融。祝融高辛氏火正號。祝融降處江水，生共工。共工生術器，術器首方#9，頭項平也。是復土壤，以處江水。復祝融之所也。共工生后土，后土生噎音咽。鳴，噎鳴生歲十有二。生十二子，以歲為名。洪水滔天，鯀竊帝之息壤，以堙洪水，息壤者，言土為息長息無限，故可以塞洪水也。謹案《啟筮》曰：滔滔洪水，無所至極。鯀乃以息壤填以洪水。漢元帝時，臨淮、徐縣地踊長六里，高一丈，即息土之類是也。不待帝命。帝令帝祝融殺鯀于羽郊#10。羽郊山之郊。鯀復生禹。《啟筮》曰：鯀死三年不腐，剖之以吳刃，化為黃能。帝乃令禹卒布#11，以定九州。鯀勣用不成，故復令禹給其功也。
　　山海經卷之十八竟
　　#1若水焉：譚校本補作『若水出焉』。
　　#2太皞生咸焉：譚校本改作『太皞生咸烏』。
　　#3咸焉生乘釐：譚校本改作『咸烏生乘釐』。
　　#4及踵：譚校本作『反踵』。
　　#5名曰三天子之郭：譚校本作『名曰三天子之都』。
　　#6伯夷父生西先龍：譚校本作『伯夷父生西岳先龍』。
　　#7#8互羌：譚校本改作『氏羌』。
　　#9術器首方；譚校本作『術器首方顯』。
　　#10帝令帝祝融殺鯀于羽郊：此處疑衍一『帝』，譚校本改作『帝令祝融殺鯀于羽郊』。
　　#11帝乃令禹卒布：譚校本補作『帝乃令禹卒布土』。