上陽子金丹大要圖
　　經名：上陽子金丹大要圖。元陳致虛撰。原係《金丹大要》第八卷。後分出別為一卷。底本出處：《正統道藏》太玄部。
　　上陽子金丹大要圖
　　太極圖
　　陰陽未分，形如雞子。
　　太極分判圖
　　一陰一陽之謂道。黑濁為陰，白而清為陽。太極者，陰陽之本始。天地者，陰陽之形體。
　　先天太極圖
　　陰太極而生陽，顛倒用之成丹
　　後天太極圖
　　陽太極而生陰，五行順則成。
　　金丹九還圖
　　陰陽相交，水火既濟。
　　金丹七返圖
　　黑中有白，體變純乾。
　　金丹五行之圖
　　天一生水，水中真陽之氣為黑鉛
　　鉛乃五金之祖，金正位居西。不曰金而曰銀者，象兌之色白也。金本生水，修丹之士卻於坎中取金者，以母隱子胎故也。地二生火，火中真陰之精為黑汞。汞乃朱砂之父，汞正位居東。不曰木而曰汞者，即震宮之木液也。木能生火，修丹之士卻於離中求木液者，以弦氣所在故也。
　　太極順逆圖
　　順
　　逆
　　　 　 
　　元氣體象圖
　　金丹三五一圖
　　紫陽翁云：三五一都三箇字，古今明者實然稀。東三南二同成五，北一西方四共之。戊己自居生數五，三家相見結嬰兒。嬰兒是一含真氣，十月胎圓入聖基。上陽子曰：一乃天地之祖氣，明三五一者，即知真鉛所生。
　　清濁動靜之圖
　　乾坤本體 離坎為用
　　大道生一氣，氣中分陰陽，陰濁而陽清，雌黑而雄白。太上曰：知其白，守其黑，知其雄，守其雌。故經云：清者濁之源，動者靜之基。人能常清靜，天地悉皆歸。泥丸云：我昔工夫行一年，六脈已息氣歸根。如今通身是白血，已覺四季無寒熱。紫陽云：黑白相扶是水金。上陽子曰：乾坤為體，卻歸坎中之白以還離。故云金丹。
　　寶珠之圖
　　寶珠一顆，初產于蚌胎之中，養護於驪龍之領。世尊得之，號曰牟尼。天尊得之，號為黍米。大修行人要知此珠端的，即是坎離既濟之一點也。與天地合德，日月合明。曰牟尼珠者，龍女所獻也。曰元始懸一珠者，海蚌取之也。曰如意珠者，姹女所配也。曰火珠者，驪龍領之物也。凡世之珠雖徑寸，可玩而有價。此珠雖至微，不可玩，不可見，而無價之寶也。
　　金丹四象之圖
　　日月乃乾坤之精，離坎乃陰陽之用。乾坤為鼎器者，取日月之精也。以陰陽為爐炭者，會坎離之氣也。丹法顛倒為地天泰，丹道翻覆為水火既濟。經曰：日居離位翻為女，坎配蟾宮卻是男。不因師指，此事難知。
　　金丹八卦之圖
　　金丹八卦圖說
　　卦者，象也。有體則必有用，有變則必有合。如以艮為體，則以坤為用，以震為體者，則以兌為用。《易》曰：西南得朋，乃與類行。猶離以坎為類也。修金丹者，取金於兌，而兌為白虎，專以食啗為心，其害人傷物為不少，若能制御震宮之青龍，則自能降其虎矣。金丹者，只降得白虎一物，餘皆易事耳。夫兌生于坤，而代坤行道，乾金生兌，初因樸散，乾乃寄金于坎，號曰黑鉛。取兌金于坎者，母隱子胎也。釋云一口吸盡西江水者此也。
　　形物相感之圖
　　形物相感說
　　老君曰：內觀其心心無其心，外觀其形，形無其形，遠觀其物，物無其物，三者既悟，唯見於空。釋氏云：乾坤之內宇宙之間，中有一寶，秘在形山。又曰：吾有一物，上拄天下拄地，諸人還識麼。《易曰》：形而上者謂之道。又曰：男女媾精，萬物化生。三教修行，不離形物。故丹陽翁云：速把我人山放倒，急將龍虎穴沖開。伯陽翁云：耳目口三寶，閉塞勿發通，真人潛深淵，浮游守規中。領悟到此，方知龍虎之形，龜蛇之物，皆從人身中而有。非此二物，不能交結聖胎。至妙毋忽。
　　明鏡丹道圖
　　紫陽丹房寶鑑之圖
　　懸胎鼎
　　鼎周圍一尺五寸中虛五寸，長一尺二寸。分三層，應三才。鼎身腹通直，令上中下等均勻。入鑪八寸，懸於竈中，不著地，懸胎是也。又謂之朱砂鼎。張隨注云：又名太一神鑪。
　　滿庭芳
　　真鐵牛兒，形容醜惡，性剛偏好爭馳。人人皆有，那箇解牽騎。種就黃芽滿院，更須用、神水澆之。中宮裹，若無此獸，安得以嬰兒。乾坤，真動靜，生成家活，總賴於伊。飢餐虎髓，
　　渴飲水銀池。夜半牽車進火，霞光迸、海底騰輝。牧童笑，華池宴罷，乘箇月明歸。
　　偃月鑪
　　鑪面周圍約一尺二寸，明心橫有一尺，立唇環匝二寸，唇厚二寸。鑪口偃開鍋釜、又如仰月狀，故名偃月鑪也。張隨注：又名威光鼎。
　　汞鉛名
　　參、妻、臣、水銀、流珠、玉液、神水、姹女、玄女、木液、白雪、碧眼胡兒、青衣女子、東海青龍、交梨、浮。陰火白、賓客、民子、天魂、丹基、黑龜精、陽中真陰、下弦銀半斤。已上汞之異名。
　　金丹，火丹，內丹，還丹，神丹，真鉛，大藥，嬰兒，谷神，聖胎，刀圭，七返，玉壺丹，紫金丹，絳雪丹，赤赫金丹，龍虎大藥，金液還丹，玉液還丹，九轉丹，紫金霜，真黃芽，真陰陽，真玄牝，真父母，真龍虎，真種子，真主人，真鉛汞，真一，宇宙之主，秋石，河車，金公，金妃，場丹，金鼎君，黃男，三五一，美金花，摩尼珠，白馬牙，水中金，玉蘂金砂，神符白雪，龜精鳳髓，免髓鳥肝，日魂，月魄，壺中日月，先天地精，太一含真氣。商，夫，君，金液，金華，玉池，華池，嬰兒。
　　（以上金丹異名）
　　黃男，金精，黃芽，白頭老子，素練郎君，西山白虎，火棗，沉。黃牙鉛，主人，父母，地魄，丹母，赤鳳髓，陰中真陽，上弦金八兩。已上鉛之異名。
　　紫清金丹火候訣
　　攢簇乾坤造化來，手搏日月煉成灰，
　　金公無言姹女死，黃婆不老猶懷胎。
　　真火本無候
　　鉛爐慢養真金液
　　土釜先乾活水銀
　　大藥不計
　　斤汞心煉神赤龍性，鉛身凝氣白虎命。內外渾無一點陰，萬象光中玉清境。
　　丹法叅同十八之訣
　　一採藥。收拾身心斂藏神氣。
　　七沐浴。洗心滌慮。
　　十三工夫。暮採朝收時煎日煉。
　　二結丹。氣凝聚念不動。
　　八丹砂。有無交人隱顯相符。
　　十四交媾。念念相續同成一片。
　　三烹煉。金液煉形玉符保神。
　　九過關。果生枝上子在胞中。
　　十五大還。對景無心晝夜如一。
　　四固濟。絕念忘形。
　　十分胎。鷄龍抱卵蟬到成形。
　　十六聖胎。蟄其神藏其氣。
　　五武火。奮迅精神祛除雜念。
　　十一溫養。知白守黑神明自來。
　　十七九轉。火候足嬰兒現。
　　六文火。溫溫不絕綿綿若存。
　　十二防危。一念外馳火候差失。
　　十八換鼎。子又生孫千百億化。
　　林神鳳金丹法象投壺圖
　　訣曰：金瓶投木箭，氣穴引神歸。心正形端者，機籌善發揮。若知此訣即　惟精惟一，允執厥中之道也
　　天地先生曰：萬般作用盡狂圖，獨有金丹可入壺。識得不空無有理，修真方不費工夫。天地先生，東吳人也。
　　上陽子金丹大要圖竟