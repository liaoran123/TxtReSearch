陳先生內丹訣
　　經名：陳先生內丹訣。北宋陳朴撰。一卷。底本出處：《正統道藏》 太平部。
　　陳先生內丹訣序
　　先生名朴，字沖用，唐末五代初人也。五代離亂，避世入蜀，隱居青城大面山，受道於鍾離先生，與呂洞賓同師也。先生才質奇偉，德行高妙，積年累功，今不知其幾百歲。或出世間，為性不常，以歌酒為樂。元豐戊午年間遊南都，宋城張方平官保，以其年高，傳接氣之術，延壽一紀。盤桓南都，不啻半載。携一無底土罐，遊於市，人少有識之者，淮南野叟敬信尊崇，或師事之。先生憐其至誠，授以內丹訣，因以記之。先生內丹之訣，直指玄關，九轉成道。每一轉先述短歌，又託意於《望江南》欲後來學方外之道者，易曉也。
　　陳朴沖用撰
　　一轉歌
　　一轉之功似寶珠，
　　天一真水，藏之於膽，陰陽和合，降而為丹，狀如露珠一顆。
　　山河宇宙透靈軀，
　　人因父精母血，交媾而生身形交也；丹因心火腎水交媾而丹降，氣交也。丹降之時，神遊方外，陰陽太和，至忘其形。天地山可，六合萬物，在我身之內，我身在天地之外，只覺此中一點光明，如日，乃丹降也。
　　紅蓮葉下藏丹穴，
　　舌下兩竅，左通心，右通膽，真氣流注，以通神明。故人身不安，則舌下液乾，以其真氣耗也。一轉之首，以舌閉其兩竅，使真氣不泄於外，以通其神水也。
　　赤水通流九候殊。
　　赤水液也九轉之首，每遇九日，細息九次，每次八口九口，自然津液通流，自舌而生，以灌下藏，乃九侯也。
　　望江南
　　中黃寶須向膽中求，
　　天一生氣，名曰中黃，其氣藏於膽，以為性命之根元。其味苦，至如無知花木根蒂之味亦苦，乃知萬物非生氣不能生也。內丹之藥，先閉舌下兩竅，內通膽中生氣，至喉舌之間，有微微苦味，是生氣通流，然後求神為丹也。
　　春帝令行生萬物，
　　萬物得春氣方生，人能通膽之氣，然後內丹成就。
　　乾坤膝下與吾儔，百脉自通流。
　　生氣上行，口中覺苦，陽陰大和，神居天外。則天地四海，如在吾膝下，浩氣塞乎天地，百脉流通，萬竅開張，內丹降也。
　　施造化，左右火雙抽，
　　下手之初，先閉舌下兩竅，不令氣泄於外。左右兩竅之氣，自內而上行，左貢左太陽，而入腦右；右俱過腦，至頂心泥丸宮，合成一處。下重樓十二環，入心經，傳入膽，衝開膽竅，使膽中生氣上行，隨心膽之脉，貫於舌竅，使舌覺有苦味，乃是生氣流注，欲降丹也。
　　浩氣騰騰充宇宙，苦煙裊裊上環樓，
　　膽竅既開，則生氣裊裊，上重樓十二環，入於舌竅之下，滿口覺苦，乃是生氣流通之驗也。
　　夫婦漸相謀。
　　生氣通流則陰陽大和，心腎交媾，故曰漸相謀也。
　　口訣
　　行持下手之初，先須以飲食養和五藏，不可失饑過飽，心田安靜，無憂無愁，乃可入道也。凡於二更盡，三更初，先須洗漱，於靜室燒香，盤膝坐，閉目存神。候息出入勻調，以舌倒卷，塞定舌根兩竅，閉息，漸次覺左右太陽經，有兩道氣從大牙根下，貫太陽，入頂門，至泥丸宮，即為一次。卻開眼，良久再一閉目存神，依前卷舌，候氣至泥丸宮，即止。如此每夜行三次，行數夜，或旬日，或半月，漸覺氣到泥丸宮，後流入腦，下重樓十二環，過夾脊，串尾閭到上，入心貫膽，覺胸中溫溫，微覺意思和暢，乃是真氣降也。如此又行數夜後，漸覺氣到心，後微覺溫溫，或心頭氣微動，卻有溫氣。後心而上過重樓，入舌下，漸覺口中微苦，乃是中黃之氣，自膽而出，陰陽大和，將有降丹之象也。如此之後，每夜行持之初，令一人在門外，以絕入來之人及貓狗等，恐忽然相驚故也。至每夜行三次時，須於坐前橫一几，忽行氣間，覺身體漸大，精神騰騰，漸見住宅與諸城市天地，皆在身內。一身上覺充天，下覺塞地，手足皆不知所在，乃急以手按几閉目，只覺心頭一塊光明，團團如日，忽然墜落，乃是丹降也。丹降之後，不可便開眼，漸漸收拾精神，卻歸四體。手足卻復舊，或覺手足微麻，定省多時，然後開眼，喫人參湯，乃睡。至來日喫粥食，將息一二日，乃丹降畢功也。丹降之後，百病消除，更無疾厄之苦也。
　　二轉歌
　　二轉陽成始積陰，
　　二轉之初，如人懷胎兩月，丹之初降，乃是真之精成而為丹。丹降之後，二轉逢九則須養陽，三轉遇六則養陰，以成抱養功也。
　　心光腎液丁壬，
　　心屬火，火屬陰，以配南方丁火，丁者火之陰也。腎屬水，水屬陽，以配北方壬水，壬者水之陽也。二轉則養陽，使心之光感於下，三轉則養陰，使腎之液交於上。真水真火，上下交合，以配丁壬，而抱養真丹，以成造化之功也。
　　神珠奔電歸北海，
　　丹之初降，養於心絡，育之以真火，生其丹也。一轉功成，則真丹忽然從心絡流下，藏於丹田，育之以真水，此為二轉之功也。
　　時進靈光照紫琛。
　　丹藏丹田之後，丹氣漸成，忽於虛靜室中，時有神光從眼而出，忽見如真金之團，乃丹光也。
　　望江南
　　玄珠降丹，窟在中宮，
　　玄珠真丹也，一轉之初，藏於心絡，故曰中宮。
　　九候息調重九數，
　　丹降之後凡遇九日則閉息，九候為一次，至九九八十一息，為九次，故日重九數。
　　赤波忽迸太陽東，
　　九九功成，真丹陽足，忽自心下流入丹田，藏於水府，以養其陰，太陽東海也。
　　心腎始交通。
　　初降藏之心，以養真火，二轉歸之腎宮，以養真水，故陰陽大和，而交通也。
　　逢六變重，六息陰功，
　　逢六則閉息六數為一次，至六六三十六息，為一周，以養陰。
　　火自海門朝帝座，
　　海門是丹田腎府也，真丹存於丹田內，陽之數已足，每遇日午，則神火自丹田，熱氣朝於上，達於心。帝座，心也。
　　水從蓮沼佐丁公，
　　蓮沼，舌也，六六曰陰，數足則舌下華池神水，下澆心絡，以養丹氣。丁者，心之火也。
　　紫電透玲瓏。
　　真丹氣足，時有神光出於面目。半夜宴坐，內觀五藏六府，表裹分明，直見玄珠養於丹田。
　　口訣
　　丹絳之後，一轉了畢，凡遇初九、十九、二十九，三九之日，日正午時，於靜室中，閉門端坐，盤膝閉月，叩齒九遍，神定氣和，然後閉息。每一閉八九息，為一次，即開眼。良久，再閉息如前，八九息為一次。初閉時，閉一次兩次，行之漸熟，閉四五次，又極熟，閉之．九次。一向行之，直候內之火候周足，與天地相應，不以遠近。忽然入息，至九次，心中溫熱，四體和暢，心神搖動。一道熱氣流下入丹田，此是內丹入丹田，乃為二轉功成。自此而後，不行九息之數也。
　　三轉歌
　　三轉行陽入左宮，
　　丹成二轉，藏於丹田，逢六行陰，以養真陰之氣。內陰數足，與天地流通，其真丹忽自丹田流入左脅之內，四體汗流，以除尸氣，而成三轉之功。自此更無三尸魂也。
　　靈珠胎色漸鮮紅，
　　靈珠，內丹也，丹成三轉，陽氣充足，凡小便及涕唾皆粉紅色，以應純陽之質。及其丹光內照，見一顆明珠如火輪之狀，在左脅之下也。
　　神軀育火分形象，
　　三轉之後，陽氣已足，每遇月盡，以左手摩頂，入息激動丹火，至五藏熱而止，謂之育火，以運其丹。自此而後，丹田之中，漸覺有物，遇入息則丹動，故曰分形象也。
　　天籟時催造化功。
　　天和於九霄之上，感激有聲，如天樂合奏，名曰天籟。人之九竅，不聞其音。三轉之後，九竅聰明，則天籟之聲，晝夜常聞也。
　　望江南
　　毛髮落丹，左運行陽，
　　三轉之後，陽氣充足，四體毛髮，皆自退落，以其陽毒衝落也。
　　胎色漸紅陰漸小。
　　內丹色漸紅也。三轉功成，內陽數足，陽既盛，故陰龜短縮，至於腸胃，亦自微縮。一月之中，大小便共無十次，位入地仙，道成無漏。
　　推移歲運助乾剛，
　　乾之卦六畫，皆純陽。三轉侯陽數充足，體象乾卦，純陽也。
　　育火養中央，
　　摩頂入息，內育真火。
　　成物象，五嶽辯微芒。
　　三轉丹成形象，雖五嶽未全，其出入動轉，形若三四寸小兒未甚分明。
　　出入尚遲形尚小，
　　聖胎成象，神舍其中，出入有形，如嬰孩然。閑坐閉息之間，常出見於面，日嬉遊方丈之內。然陽氣方足，未曾養陰，聖胎有魂而未有魄，故出入尚遲，其形尚小。
　　晨昏天籟奏笙篁，
　　七竅聰明，則仙音常聞也。
　　常飲玉壺漿。
　　華池湧泉，甘露之水，嘗飲之也。
　　口訣
　　丹入左脅之後，功成三轉。凡遇每月初六、十六、二十六、三之日，夜半子時，洗漱了，入靜室中，端坐盤膝，叩齒九通，凝神定氣，閉目入息。凡閉息六次為一遍，開眼，良久再閉目，入息六次為第二遍，如此六遍，乃畢。於其月內行至二十六，則月中三遍俱足。至其月盡，夜三更子時，依前於靜室中，閉目盤膝坐。先以左手摩頂門，右手摩尾閭，尾閭乃脊骨盡頭，隨日轉七七四十九轉，凡摩時緊閉定息，至數足微歇，候氣定再摩。如此三次，自然覺心腎之氣交於中鬲，激動丹氣，塞於五內，覺五藏內，其熱如火，乃行育火之候也。凡行持之後，或於三六之夜，或於月盡之時，忽然覺左脅內丹在脅下動搖，或微有聲，一道熱氣橫遇丹田，直入右脅之下，其熱如火搖動，良久而定，乃成四轉之功。自此而後，不行重六之數。
　　四轉歌
　　四轉行陰入右關，
　　左屬陽，右屬陰，四轉之候，內丹左右以應其內陰之數，自此內陰陽俱足。
　　聖胎靈運產仙顏，
　　三轉養陽，聖胎生魂，四轉養陰，聖胎生魄。丹至四轉之內，聖胎魂魄皆成就，其五嶽精神，與我內形貌一同，乃出神真身。
　　圓光滿座神無礙，
　　四轉之後，陰陽氣足，正坐閑息，內丹神光從頂門而出，如一輪明月，罩定身體，神遊內外，出入無礙，坐於室中，可知千里之外禍福，此之謂妙用成就也。
　　鼓舞嬉遊去又還。
　　神出入，自在無礙，隨意也。
　　望江南
　　丹往右，四轉運行陰，
　　四轉之功養其內陰，丹藏右脅，以表陰也。
　　逢六閉藏陽戶氣，
　　鼻為天竅、氣之出入屬陽，口為地竅，氣之出入屬陰。三六之夜，閉定鼻息，絕其來去。以陽氣內降，充塞五藏之內，此以陽養陰也。
　　玉關泉透合丁壬。
　　閉住鼻息，則華池水滿，淋下心絡，水火內交，心氣下降，腎氣上騰，丁壬配合，以養聖胎。
　　龜戲任浮沉，
　　陰陽數足，胎在右脅，或昇或降，隨氣搖動，如龜在水，任意浮沉也。
　　時出入無礙，貫他心，
　　聖胎神足，出入無礙，朝遊西蜀，暮入束都，不出戶庭，坐觀海內，至於人之心神，使我之神交之，可以知其人之意，故曰貫他心，乃他心通也。
　　遊戲神通常出面，
　　聖胎成就，嬰兒出入面目之間，遊戲四海之內，以表神通妙用之自然也。
　　圓光周匝遍千尋，
　　內丹光明，罩我之身，其狀如月。寒暑不相侵。
　　口訣
　　丹入右脅之後，養成四轉之功。凡遇每月初六、十六、二十六日，半夜子時，洗漱罷，入靜室中，閉目盤膝，叩齒三十六通，集神定氣，閉定鼻息。雖閉鼻息，不得似日前入息，直使鼻內無出入之息，湛然不動。直候真氣內滿，丹氣貫舌竅，華池津液，湧出滿口，將欲溢出，然後款款咽之歸心。其神水到心，則激動神火，五藏覺熱，遍身汗出，四體舒暢，為一遍。每至三六之夜，如此行三遍即止，此為神水神火，抱浴聖胎之候。自此而後，忽於行持之間，內丹自右脅，其聲如雷鳴，一道熱氣，流入丹田。鼻中火光射出，乃是內丹歸復丹田，以成五轉。自此更不行閉陽戶之息也。
　　五轉歌
　　五轉陰陽造化成，
　　三轉養內陽，四轉養內陰，至五轉內外陰場數足，造化之功已成，養就聖胎，神通自在。
　　嬰兒盈尺弄陽精，
　　五轉之後，內丹聖胎，養就靈軀，身長尺餘。自此採日之精，以養外陽，奪天地造化之功也。
　　寤遊四海寐知所，
　　常人內無所養，精神四散，無所歸著。晝則神在於心，夜則神出於體，及其睡著，神無所守，更不知有身，亦不知所在，隨魂逐魄，入幽趣中，與鬼同聚，常於夢中，無所不見。至四大忽壞，神隨鬼往，隨福受生，天堂地獄，皆不由己。乃因神不自識其身，隨波逐浪故也。得道之人，內丹成就，神舍於丹，靈軀自在，晝則神遊，夜則神定，及乎睡著，神見其身，物不能誘。是故魂魄潛伏，百邪不干，更無夢寐，出離生死，去來由我。出神縱橫莫測，故丹經曰真人無夢，謂此也。
　　去住無為信步行。
　　望江南
　　珠自右，飛電入丹城，
　　四轉功成，陰陽數足，內丹玄珠，忽自右脅，一道真火，飛入丹田。其聲如雷，鼻光如火，乃是丹珠內陰內陽皆足，復歸丹田，以成五轉之位也。
　　內養嬰兒盈尺象，
　　聖胎之內，真人成就，出入頂門，長尺餘也。
　　時逢九數採陽精。
　　三轉養內陽，四轉養內陰，故陰陽皆足，丹歸丹田，功成五轉，則奪天地造北，採日之精以養其外陽，修行之道，自內及外，其序順也。故自五轉之後，於一月之內，逢三九之日，採日之精，以養聖胎矣！
　　火向水中
　　生行持之法，以水求火，以陰感陽，水火既濟，陰陽大和，故曰火向水中生也。
　　燒鬼嶽，紫殿勢崢嶸。
　　常人於丹田下積陰氣，謂之鬼嶽。丹成五轉，內外火發，燒盡鬼嶽，遍體純陽。陰鬼山嶽，焚燒，陽神宮殿建立，故曰燒山符子鬼難看也。
　　隨意出遊寰海內，寐如沙磧臥長鯨，時序與偕行。
　　五轉之後，造化功成，與天地合德，日月齊明，變化與時流通，故曰與偕行也。
　　口訣
　　內丹復入丹田，五轉之功成就，內之陰陽數足，當採外之陰陽，以成大道。凡遇每月初九、十九、二十九、三九之日，當正午時，面南盤膝，閉目對日而坐，候氣定，閉鼻息，使息無往來，真陽不漏，充滿於內。其內之真火與外之真火交通，自覺一身上下通紅明滿。坐一二刻後，漸漸丹田真水一道，冷氣上貫於心，如水晶一團，在其心上，然後開眼開息，從鼻中吸日之氣，九九八十一口，納之於心，其日氣到心之後，與真水相激，吸氣一半之後，漸覺心頭氣動，內丹在丹田，如魚湧躍，乃是陰陽大和，至八十一口而止。如此行持三年而畢，三載數足，不採日精，卻採月華也。
　　六轉歌
　　六轉神全弄月華，
　　丹至六轉，內外陰陽皆足，聖胎神全，其真人與內身一體，每遇月圓之夜，採月之英華，以積真陰，故曰弄月華。
　　變胎魂魄影潛賒，
　　變胎，謂凡胎成聖胎也。五轉真陽全，魂化為神；六轉真陰全，魄化為氣。魂魄內外，則日中遊行，更無其影。自此之後，鬼神不可見，而陰場不可測，以為真仙之道，影潛賒也。
　　陽砂換骨陰消肉，
　　人之凡胎濁骨，陰陽不潔，不能上升。得道真人，丹成四轉之後，至五轉，採日精納於丹田，結為陽砂。採日一年之後，其陽砂內純，入於髓中，換其凡骨，內生仙骨。但覺夜間汗出如白膏，乃是凡骨隨汗而消也，至八十一口而止。如故曰陽砂換骨。五轉換骨之後，至六轉，採月華納於丹田，結為陰粉。採月華一年之後，其陰粉內化入於肉中，換其凡肉，以養仙肌。但覺大小便常有紫血隨氣換下，乃是几肉暗消，仙肌肉生，故曰陰消肉也。
　　換盡由如玉去瑕
　　玉之有瑕，不成真玉，人有凡肌濁骨，不成真人。六轉之後，換其几骨而生仙骨，去其凡肌而生仙肌，換盡無瑕，神明純一也。
　　望江南
　　日精滿，陰魄化無形，
　　六轉陰陽數全，魂魄內化，形體無形，以登真人之道也。
　　每遇月圓開北戶，
　　六轉之後，每遇月圓十五夜，運北方腎水交南方心火，使內外水火既濟，以結陰粉，與天地造化通流，以育聖胎也。
　　神龜時飲碧瑤泠。
　　神龜，腎水中龜也。飲海龜兒人不識，乃是採月之英華納於神水之府，其神龜飲之陰粉，也。生於北海之中
　　形魄豈能停，
　　日中無影也。
　　陽砂赤陰粉色微青
　　日精所結屬陽華所結屬陰，其色赤象日也；象月也。
　　粉換肉肌砂換骨，凡胎换盡聖胎靈，
　　魂化合神，魄化合氣，清淨一體之，形神俱妙，與道合一也。
　　飛舉似流星。
　　學道之士，能全其神，未能換形，則為形所累，故出神則身不動，尸解則，形不去。丹成六轉，換盡凡形而成，仙質，形神俱妙，神之所向，形亦隨之，上昇九霄，如星之快也。
　　口訣
　　丹成六轉，當採月華，每遇月圓十五，夜半子時，洗漱畢，對月而坐，閉目盤膝，定氣鼻息，合口，令口鼻絕往來之息，使真氣不泄於外。內之真氣塞乎六腑，腎之真陰與太陰之精，內外攝受，陰氣交通，自覺一身瑩如水晶，湛然明朗。一二刻間，腎之真水感動心火，心神之火，一道熱氣降入丹田，如一團火輪安在瑠璃盤內。然後款款開眼放息，從鼻中對月，吸月之氣，納入丹田，吸八八六十四口而止。吸氣一半之後，其月華真陰，激動丹田中真火，水火相交，如沸湯之狀，四體汗出，百脉舒暢，至六十四口而止。如此行持二年，乃畢其功，將入七轉之位也。
　　七轉歌
　　七轉飛騰四體輕，
　　仙體輕清，飛舉自然也。
　　靈光閉息滿丹城，
　　內丹點就形神，故一身之體，為藏丹之城也。丹至七轉，使內外陰陽和會，當須閉息千朝，以成妙道之用。
　　千朝卻粒生神火，
　　丹成七轉，閉息千朝，使陰陽大和，千日數足，神氣合會，五藏鼎新，內外純一。月光明徹於六府，真火照燭於五內，藏府穀蟲，化之為水。自此腸胃充實，不納煙火之食，饑飡仙果，渴飲瓊漿。
　　坤戶施張浴海鯨，
　　內丹皆化之後，陰形消盡，唯有一竅，名曰坤戶，以象其陰也。每遇神丹火盛，則於三九之日，投身水中，運其丹珠，從坤戶出，呼吸弄水，嬉遊自在。一二時久，復還其丹，納於丹穴，以製火候之盛也。
　　望江南
　　形透日，七轉任飛騰，
　　七轉之後，形神俱妙，內腑外形，皆為仙器。日中遊行，形影通明，色如紅玉，飛舉騰空，縱橫任意也。
　　幽入深巖圖宴坐，息無來去使神凝。
　　七轉之功，要在和順內外，使外之日月英華，合乎心腎之水火，陰陽交通，神氣和會。幽入巖谷之中，宴坐百日，閉定鼻息，以絕呼吸之氣，神氣沖和，凝然大定，五藏內實，不食塵世之物，證逍遙之道也。
　　卻粒著奇，能生神火，返本氣清澄。
　　閉息千日，神火內發，蕩盡穀蟲，更無食念。返本還元，抱一清淨，故曰氣澄清。
　　九候浴時開地戶，
　　凡遇神火太過，五藏發熱，則逢九之日，入於水中，浴其真丹，光明如火輪之狀，從地戶中出，故曰開地戶也。
　　月中取火日求冰，
　　月者陰之象，神火，至陽之物，地戶，陰之竅。引導陽光，從地戶陰穴中出，故曰月中取火也。日者陽之象，神水至陰之物，舌竅者陽之竅，通流神水，從舌竅陽穴而出，故曰日求冰也。
　　五內換重新。
　　五轉換骨，六轉換肉，七轉換五藏。五內者，五藏也，故曰五內換重新也。
　　口訣
　　丹至七轉，須當遠離塵市，入深山之中，巖間宴坐，閉息凝神，口鼻絕往來之息，使真陰真陽交於腹內，奪天地造化之功，歸於四體。千日之後，五藏換盡，胎氣變為仙腑。但覺頂門竅開，出赤黑之氣，乃是胎氣發散。千日數足，頂門竅合，乃是胎氣出盡，七轉功滿也。自此而後，五藏結實，不納煙火之食。若有時五藏丹火內發，鼻竅火出，則入水中閉定鼻息，則丹珠神火從陰戶而出，浮於水面，如牛弄黃。直候舌下神水如泉，則丹火自息，吸其丹珠，復入坤戶，直至八轉，地帶成就，更無火毒，則不須浴也。
　　八轉歌
　　八轉還元地帶垂，
　　嬰兒在母腹中胞胎裹，定氣不能出而無所損者，蓋嬰兒臍中有臍帶街在口中，呼吸之氣，往來不絕，此乃自然胎息，故無損也心丹成八轉後，復於臍中生一臍帶，亦如嬰兒之形，還其本始之道，故曰還元地帶垂也。
　　周行胎息養嬰兒，
　　真人得地帶，行周天之氣，故能長生。
　　有時火發燒丹窟，深入泠泉弄赤龜。
　　赤毫，丹珠也，八轉之後，內鍊真火，使無熱毒之患。凡遇火發，即口街地帶，閉息九日，至第九日，真水自丹田，如湧泉泛漲，直至重樓十二環，丹珠在其神水中，如龜戲水。自此之後，真火無毒，更無丹熱之患，故曰深入泠泉弄赤龜也。
　　望江南
　　內外遍，八轉始還元，
　　丹至八轉，外之形體，內之五藏，盡皆換遍。復生地帶，如同嬰兒之狀，故曰返本還元也。
　　地帶長垂生坎戶，周行胎息貫天門，
　　地帶，臍之帶也，生於臍中，屬北方坎卦，故曰生坎戶也。天門，華池之竅也，地帶貫於口中，行周天之息，以調火侯，故曰周行胎息也。
　　太始道方存。
　　太始之道，生天地之始，丹成八轉一始，天地造化之初也。
　　純一體
　　內外純成陽也，無一點陰氣，故曰純一體也。
　　黑赤氣常噴，
　　黑赤者，神火之氣也，丹成八轉，息之往來，從鼻中出，常見黑赤之氣，故曰氣常噴也。
　　丹火發來燒內境，泠泉深處浴猴猻，
　　丹火之患，運神水以制之，更無丹火之候。蓋丹者心珠，心象猴也，以神水浴丹，其神丹浮沉於神水之內，故曰浴猴猻也。
　　神水赤龜吞。
　　丹浮神水之中，如龜之吞水，取其狀也。
　　口訣
　　丹成八轉，地帶生於臍中，若遇丹火內發，五藏燥熱，即閉目宴坐，以地帶接於華池之下，使息氣內通，行周雨運用之道。自閉息之後，丹田真水日月漸長，至第九日，神水直至重樓十二環，丹珠浸於神水之中，去盡火毒。自此之後，更無發燥之候，至第九夜子時，閉息吸神水入泥丸，過夾脊，復入丹田，以畢其功也。
　　造化之功，歸於四體。千日之後，五藏換盡，胎氣變為仙腑。但覺頂門竅開，出赤黑之氣，乃是胎氣發散。千日數足，頂門竅合，乃是胎氣出盡，七轉功滿也。自此而後，五藏結實，不納煙火之食。若有時五藏丹火內發，鼻竅火出，則入水中閉定鼻息，則丹珠神火從陰戶而出，浮於水面，如牛弄黃。直候舌下神水如泉，則丹火自息，吸其丹珠，復入坤戶，直至八轉，地帶成就，更無火毒，則不須浴也。
　　八轉歌
　　八轉還元地帶垂，
　　嬰兒在母腹中胞胎裹，定氣不能出而無所損者，蓋嬰兒臍中有臍帶街在口中，呼吸之氣，往來不絕，此乃自然胎息，故無損也心丹成八轉後，復於臍中生一臍帶，亦如嬰兒之形，還其本始之道，故曰還元地帶垂也。
　　周行胎息養嬰兒，
　　真人得地帶，行周天之氣，故能長生。
　　有時火發燒丹窟，深入泠泉弄赤龜。
　　赤毫，丹珠也，八轉之後，內鍊真火，使無熱毒之患。凡遇火發，即口街地帶，閉息九日，至第九日，真水自丹田，如湧泉泛漲，直至重樓十二環，丹珠在其神水中，如龜戲水。自此之後，真火無毒，更無丹熱之患，故曰深入泠泉弄赤龜也。
　　望江南
　　內外遍，八轉始還元，
　　丹至八轉，外之形體，內之五藏，盡皆換遍。復生地帶，如同嬰兒之狀，故曰返本還元也。
　　地帶長垂生坎戶，周行胎息貫天門，
　　地帶，臍之帶也，生於臍中，屬北方坎卦，故曰生坎戶也。天門，華池之竅也，地帶貫於口中，行周天之息，以調火侯，故曰周行胎息也。
　　太始道方存。
　　太始之道，生天地之始，丹成八轉一始，天地造化之初也。
　　純一體
　　內外純成陽也，無一點陰氣，故曰純一體也。
　　黑赤氣常噴，
　　黑赤者，神火之氣也，丹成八轉，息之往來，從鼻中出，常見黑赤之氣，故曰氣常噴也。
　　丹火發來燒內境，泠泉深處浴猴猻，
　　丹火之患，運神水以制之，更無丹火之候。蓋丹者心珠，心象猴也，以神水浴丹，其神丹浮沉於神水之內，故曰浴猴猻也。
　　神水赤龜吞。
　　丹浮神水之中，如龜之吞水，取其狀也。
　　口訣
　　丹成八轉，地帶生於臍中，若遇丹火內發，五藏燥熱，即閉目宴坐，以地帶接於華池之下，使息氣內通，行周雨運用之道。自閉息之後，丹田真水日月漸長，至第九日，神水直至重樓十二環，丹珠浸於神水之中，去盡火毒。自此之後，更無發燥之候，至第九夜子時，閉息吸神水入泥丸，過夾脊，復入丹田，以畢其功也。
　　九轉歌
　　九轉逍遙道果全，
　　更無運用。
　　三千功行作真仙，
　　九轉丹成，其內三千行積於外，丹成功滿，方得上升。故許旌陽徐蛟龍之害，乃得上升，孫思邈救萬病，乃得飛舉，皆三千功成，方上升也。
　　金丹玉簡宣清詔，
　　三千功成之後，玉皇賜詔，接以金丹，以除塵厭。金丹入腹，地帶自落，上朝玉皇，名在仙籍也。
　　鶴駕雲車赴洞天。
　　望江南
　　丹九轉，純一太初顏，
　　丹成九轉，與天地齊年，純一太初，大道之元也。丹成之後，形與道合，顏同太初。
　　內外無為常抱朴，縱橫海外與人間，功行積丘山。青闕詔，玉簡賜金環，
　　賜玉簡金環，為符契，以朝天帝也。
　　飲罷刀圭乘羽駕，
　　刀圭服金丹也，金丹入腹，地帶自落，足下雲生，乘羽毛為騎，以赴天闕也。
　　旌幢簫鼓過天關，朝帝列仙班。
　　天樂來迎，簫韶合奏。
　　內丹訣竟