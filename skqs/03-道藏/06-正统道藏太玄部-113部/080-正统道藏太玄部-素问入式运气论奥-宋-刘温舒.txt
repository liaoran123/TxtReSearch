素問入式運氣論奧
　　經名：素問入式運氣論奧。宋劉溫舒撰。三卷。底本出處：《正統道藏》太玄部。參校本：元刻本。
　　目錄
　　卷上
　　論五行生死順逆第一
　　論十干第二
　　論十二支第三
　　論納音第四
　　論六化第五
　　論四時氣候第六
　　論交六氣時日第七
　　論日刻第八
　　論六氣標本第九
　　論五行生成數第十
　　卷中
　　卷中論五天之氣第十一
　　論五音建運第十二
　　論月建第十三
　　論天地六氣第十四
　　論主氣第十五
　　論客氣第十六
　　論天符第十七
　　論歲會第十八
　　論同天符同歲會第十九
　　論南北政第二十
　　卷下
　　論太小#1氣運相臨同化第二十一
　　論紀運第二十二
　　論歲中五運第二十三
　　論手足經第二十四
　　論勝復第二十五
　　論九宮分野第二十六
　　論六十年客氣第二十七
　　論六病第二十八
　　論六脈第二十九
　　論治法第三十
　　五行勝復論
　　#1：元刻本及正文標題均作『少』。
　　素問入式運氣論奧序
　　朝散郎太醫學司業劉溫舒撰
　　夫醫書者，乃三墳之經。伏羲觀天文、造甲曆，神農嘗百藥、制本草，黃帝論疾苦、成《素問》 ，因知其道奧妙，不易窮研，自非留心刻意，豈達玄機。且以其問氣運，最為補瀉之要，雖備見黃帝與岐伯、鬼臾區問對，分揉篇章，卒無入法，稍難施用，余性識偏陋，竊慕真風，棲心聖典，稍#1有歲月，雖吏役塵勞之暇，亦未嘗暫捨，筆萃斯文，久以盈軸，莫不究源附說，解惑分圖。括上古運氣之秘文，撮斯書陰陽之精論，若網之在綱，珠之在貫，集然明白，箋明奧義，咸有指歸，詛飾文辭，庶易曉晤，使覽者經目，頓知妙道，幾過半矣。詛敢沽譽，且畏醫藥之差誤遺人，夭殃絕人長命爾。元符己卯歲丁丑月望日序。
　　素問入式運氣論奧卷上
　　五運六氣樞要之圖
　　六十年紀運圖
　　十干起運訣
　　十二支司天訣
　　五行生死順逆之圖
　　論五行生死順逆第一
　　五行相生相剋，其理昭然。十干十二支，五運六氣，歲月日時，皆自此立，更相為用。在天則為氣，寒暑燥濕風；在地則成形，金木水火土。形氣相感而化生萬物，此造化生成之大紀也。原其妙用，可謂無窮矣。木主於束，應春。木之為言，觸也，冒也。陽氣觸動，冒地而生也。水流趨束以生木也。木上發而覆下，乃自然之質也。火主於南，應夏。火之為言，化也，毀也。陽在上，陰在下，毀然盛而變化萬物也。鑽木作火侈木所生也。然火無正體，體本木焉。出以應物，盡而復入，乃自然之理也。·金主於西，應秋？金之為言，禁也。陰氣始禁止萬物而擎斂，披沙揀金，土所生也。生於土而別於土，乃自然之形也。水主於北，應冬。水之為言，潤也。陰氣濡潤，任養萬物也。水西而束，金所生也。水流曲折，順下而達，乃自然之性也。土主於中央，兼位西南，應於長夏。土之為言，吐也。含吐萬物，將生者出，將死者歸，為萬物家，故長於夏末，火所生也。土或勝水，水乃反一自然之義也。其相剋者，子皆能為母復雕也。木剋土，土之子金反剋木，木之子火反剋金，金之子水反剋火，火之子土反剋水，水之子木反剋土也。互能相生，乃其始也。互能相剋，乃其終也。皆出乎天之性也。強可攻也，土得木而達；實可勝虛，水得土而絕；陰可消陽，火得水而滅；烈可、敵剛，金得火而缺；堅可制柔，木得金而伐。故五者流行而更轉，順則相生，逆則相剋，如是則各各為用，以成其道而已。
　　十干之圖
　　論十干第二
　　天地始於甲干，地氣始於子支者，乃聖人究乎陰陽重輕之用也。著名以彰其德，立號以表其事，由是子甲相合，然後成其紀。遠可步於歲，而統六十年。近可推於日，而明十二時。歲運之盈虛，氣令之早晏，萬物生死，將今驗古，咸得而知之，非特是也。將考其細而知人．未萌之禍福，明其用而察病向往之死生，則精微之義，可謂大矣哉。是以束方甲乙，南方丙丁，西方庚辛，北方壬癸，中央戊己，五行之位也。蓋甲乙其位木，行春之令。甲乃陽內而陰尚包之，草木始甲而出也。乙者陽過中，然未得正方，尚乙屈也。又云乙，軋也，萬物皆解孚甲，自抽軋而出之。丙丁其位火，行夏之令。丙乃陽上而陰下，陰內而陽外，丁陽其強，適能與陰氣相丁。又云丙，炳也，萬物皆炳然著見而強也。戊己其位土，行周四季。戊陽土也，萬物生而出之，萬物伐而入之。己陰土也，無所為而得己者也。又云戊，茂也，己，起也，土行四季之末，萬物舍秀者，抑屈而起也。庚辛其位金，行秋之令。庚乃陰干，陽更而續者也。辛乃陽在下，陰在上，陰干陽極於此。庚，更故也。而辛，新也。庚辛皆金，金味辛，物成而後有味。又云，萬物肅然，更茂實新成。壬癸其位水，行冬之令。壬乃陽，既受胎，陰壬之，乃陽生之位。壬而為胎，與子同意。癸者揆也，天令至此，萬物閉藏。懷妊於其下，揆然萌芽，天之道也，以為日名焉。故經日天有十日，日六竟而周甲者，此也，乃天地之數。故甲、丙、戊、庚、壬為陽，乙、丁、己、辛、癸為陰，五行各一陰一陽，故有十日。
　　十二支圖
　　論十二支第三
　　清陽為天，五行彰而十干立；濁陰為地，八方定而十二支分。運移氣遷，歲歲而盈虛應紀；上升下降，物物而變化可期。所以支干配合，共臻妙用矣。子者，北方至陰，寒水之位，而一陽肇生之始，故陰極則陽生，壬而為胎，子之為子，此十一月之辰也。至丑，陰尚執而紐之。又丑，陰也，助也，謂十二月終始之際，以結紐為名焉。寅，正月也，陽已在上，陰已在下，人始見之時，故律管飛灰以候之，可以述事之始也。又寅，演也，津也，謂物之津塗。卯者，日升之時也。又卯，茂也，言二月陽氣盛而孳茂。辰者，陽已過半，三月之時，物盡震而長，又謂辰言震也。巳者，四月，正陽而無陰也。自子至巳，陽之位，陽於是當。又巳，起也，物畢盡而起。午者，陽尚未屈，陰始生而為主。又云午，長也，大也，物至五月皆滿長大矣。未，六月，木已重而成矣。又云未，味也，物成而有味，與辛同意。申者，七月之辰，申陽所為而已，陰至於申，則上下通，而人始見白露，葉落乃其候也，可以述陰事以成之。又云申，身也，言物體皆成。酉者，日入之時，乃陰正中，八月也。又云酉，韉也，萬物皆鞘縮收斂。九月戌，陽未既也，然不用事，潛藏於戌土中，乃乾位，戌為天門故也。又云戌，滅也，萬物皆衰滅矣。十月亥，純陰也。又亥，劾也，言陰氣劾殺萬物，此地之道也，故以此名月焉。甲之干，乃天之五行，一陰一陽言之，子之支以地方隅言之，故子、寅、午、申為陽。卯、巳、酉、亥為陰。土居四維，王在－四季之末。土有四，辰、戌為陽，丑、未為陰，故其數不同也。合而言之，十配十二，共成六十日，復六六而成歲，故經曰天以六六之節，以成一歲，此之謂也。十二支，亦日十二律，亦曰十二辰。其辰有屬者，乃位中所臨二十八宿之主星禽也，故當其生與宿之禽同為所屬故也。而星禽又有正副焉，如尾火、虎箕、水豹皆在寅，亢金、龍角、木蛟皆在辰，虎龍為正，餘皆此例。火虎金龍者，又以七曜紀之。今所謂密日者，乃七曜之名號。以太陽直日，則日密，是隨日宿而言也。二者雖於《素問》無所明，亦陰陽之奧義，故隨文略以舉之爾。
　　納音之圖
　　論納音第四
　　十干、十二支相承，共成六十日，乃天地之紀，符會以統日焉。甲，束方，春始生，為時之長子，北方陽始生，為氣之先，則甲子為首，而乙丑次之，然辰之中，交相參同，則五行互以臨遇，無一專致其統矣。又有納音之法，乃旋相為宮之法也，正與律呂之用同。而一辰之中，又含五音，十二辰共納六十音也。謂如子之一辰，甲子金、丙子水、戊子火、庚子土、壬子木是也。按《漢志》同類娶妻，隔八生子者，此納音法也。同類娶妻，謂甲陽之干，子陽之辰，上下相臨皆陽，則亢而無以兆其和，故娶乙丑為妻，乙丑干辰皆陰也。餘位并同。隔八生子，謂甲子前八位，下生壬申金，又隔八生庚辰金三位，然後左行向火，至火依前隔八生火，火三下生而後至木，木三下生而後至水，水三下生而後至土，土三下生而後至金，乃為一周。復自甲午上生金，依次而轉。然隔八生子，則除上下兩位而言也。隔八，非第八也。若自甲子至癸酉通數之，乃共十矣，此周甲之氣耳。納音之所以金先者，則五行之中，唯有金聲，鑄而為器，則音聲彰矣。《白虎通》日：鍾，兌音也，感之於人則成肺，亦為五藏，先以主音，聲外應皮毛堅而響，亦由金之化也。至秋肅殺萬物，堅燥而風勁賡嗚，乃金之性也。反於自束右行向南，五音始西而右行向南，陽生於子，所以下生，陰生於午，所以上生。夫上下生者，正謂天氣下降，地氣上升。《易》曰天地交泰，義見此也。然所生止三者，亦三元之義，故經日三而成天，三而成地，三而成人，《易》爻之象取三，《老子》曰一生二，二生三，三生萬物，即其意也。蓋有始、有中、有終，畢矣。五音變而周，乃十二辰各舍五音，則成三十位而遍六十甲子也。故經日：陰陽相錯，變由生也。又曰：高下相召，升降相因，而變作矣。此之謂也。
　　六化之圖
　　論六化第五
　　五行施形於地，為世日用，相生相制，為萬物之宗元。推而上之，則其氣化百度，何可量也。是以感之於人，則形體具而為神機之樞；達之於天，則寒暑運而為生化之原。由是上聖造其微，而《內經》作，故論曰：在地成形，在天為氣也。然行有五而氣有六，以分君火、相火之化。六氣化者，謂寒暑燥濕風火也，乃天之元氣，然後三陰三陽上奉之，謂之標。標本之論，具在下文。六氣皆有一化，舉大概也。尋文考之，則土之化曰濕、日雨，金之化日燥、曰清，各所以明其性而已。木之化風主於春，春之為言蠢也，陽氣蠢動，故風所以鼓舞萬物，為天號令。君火之化熱，主春末夏初，行暄淑之令，而不行炎暑，應君之德也。相火之化暑，主於夏，夏之為言大也，與午同意，炎暑乃行。金之化清與燥，主於秋，秋之為言擎也，與金同意，清凍乃行。白露，清氣也，金屬庚辛，辛為丙，婦帶火之氣，故燥。《難經》日：辛，商也，丙之柔，則金燥之化可明矣。久雨霖霪，西風而晴燥之兆也。西風而雨，燥濕爭也，而乃自晴。水之化寒，主於冬，冬之為言終也，嚴凜乃行。土之化濕與雨，主於長夏，長夏謂六月也，土生於火，長在夏中，既長而王，土潤褥暑，濕化行也。蓋濕則土生，乾則土死，泉出地中，濕化信矣。經日：地氣上為雲，天氣下為雨，雨出地氣，雲出天氣。則土雨之化見矣。同為一歲之令，巡還而治之也。夫四時寒暄之序，加以六氣司化之令，則歲歲各異。凡春溫、夏暑、秋凍、冬寒，皆天地之正氣，其客行於主位，則自有逆順淫勝之異，由是氣候不一，豈可一定而論之。陰陽四時之氣候，則始於仲月，而盛於季月，故經日差三十度而有奇。又言氣令盛衰之用，其在四維，故陽之動始於溫而盛於暑，陰之動始於清而盛於寒，春夏秋冬各有差其分者，此之謂也。四維者，辰、戌、丑、未四季月也。蓋春氣始於二月，盛溫於三月；夏氣始於五月，盛暑於六月；秋氣始於八月，盛涼於九月；冬氣始於十一月，盛寒於十二月。以此見之，則氣差明矣。然五月夏至，陰氣生而反大熱；十一月冬至，陽氣生而反大寒者，蓋氣自下生，則推而上之也。故陰生則陽上而愈熱，陽生則陰上而愈寒，以今驗之，夏井清凍，冬井溫和，則可知也。是所謂歲之常矣。
　　四時氣候之圖
　　論四時氣候第六
　　冬至一中氣一蚯蚓結日月運行而四時成，以其有常也，故聖人立法以步之。陰陽相錯而萬物生，以其無窮也，故聖人指物以候之。其六氣終始早晏，五運太少盈虛，原之以至理，考之以至數，而垂示萬古，無有差武也。經曰：五日謂之候，三候謂之氣，六氣謂之時，四時謂之歲。又曰：日為陽，月為陰，行有分紀，周有道里。日行一度，月行十三度而有奇焉。故大小月三百六十五日而成歲，積氣餘而盈閏矣。經云：日常於晝夜行天之一度，則一日也，共三百六十五日四分之一而周天度，乃成一歲。常五日一候應之，故三候成一氣，即十五日也。三氣成一節，節謂立春、春分、立夏、夏至、立秋、秋分、立冬、冬至，此八節也，三八二十四氣，而分主四時，一歲成矣。春秋言分者，以六氣言之，則二月半，初氣終而交二之氣；八月半，四氣盡而交五之氣。若以四時之令言之，則陰陽寒暄之氣到此可分之時也。晝夜分五十刻，亦陰陽之中分也。故經曰分則氣異，此之謂也。冬夏言至者，以、六氣言之，則五月半司天之氣至其所在，十一月半在泉之氣至其所在。以四時之令言之，則陰陽至此極至之時也。夏至日長不過六十刻，陽至此而極；冬至日短不過四十刻，陰至此而極，皆天候之未變。故經日至則氣同，此之謂也。天自西而束轉，其日月五星，循天從束而西轉，故《白虎通》曰：天左旋，日月五星右行。日月五星在天為陰，故右行，猶臣對君也。日則晝夜行天之一度，月則晝夜行天之十三度有奇者，謂復行一度之中，作十九分分之得七，大率月行疾速，終以二十七日，月行一周天，是將十三度及十九分之七數，總之則二十九日，計行天三百八十七度有奇，計月行疾之數，比日行遲之數，則二十九日，日方行天二十九度，月已先行一周天，三百六十五度外，又行天之二十二度，反少七度，而不及日也。陰陽家說，謂日月之行，自有前後，遲速不等，固無常準，則有大小月盡之異也，本三百六十五日四分度之一，即二十五刻，當為一歲，自除歲外之餘，則有三百六十日，又除小月所少之日六日，止有三百五十四日而成一歲，通少十一日二十五刻，乃盈閏為十二月之制，則有立首之氣，氣乃三候之至，月半示斗建之方，乃十二辰之方也。閏月之紀則無立氣建方，皆他氣但依曆以八節見之，推其所餘乃成閏，天度畢矣。故經曰立端於始，表正於中，推餘於終，而天度畢矣者，此之謂也。觀天之杳冥，豈復有度乎。乃日月行一日之處，指二十八宿為證而記之日度，故經日：星辰者，所以制日月之行也。制謂制度也，天亦無候，以風雨霜露草木之類，應期可驗而測之曰候，言一候之日，亦五運之氣相生而直之，即五日也，如環之無端，周而復始，書曰期三百六旬有六日以閏月，定四時成歲，即其義也。醫工之流，不可不知。經日：不知年之所加，氣之盛衰，虛實之所起，不可以為工矣。王冰以謂天真氣運尚未該通，人病之由安能精達。即古聖之深戒也。
　　交六氣時日圖
　　論交六氣時日第七
　　陰陽相遘，分六位而寒暑拖張；日月推移，運四時而氣令更變。故經日：顯明之右，君火之位。顯明謂之日，即卯位也。君火之右，退行一步，相火治之；復行一步，土氣治之；復行一步，金氣治之；復行一步，水氣治之；復行一步，木氣治之者，乃六氣之主位也。自十二月中氣大寒日交木之初氣，次至二月中氣春分日交君火之二氣，次至四月中氣小滿日交相火之三氣，次至六月中氣大暑日交土之四氣，次至八月中氣秋分日交金之五氣，次至十月中氣小雪日交水之六氣。每氣各主六十日八十七刻半，總之乃三百六十五日二十五刻，共周一歲也。若歲外之餘，及小月之日，則不及也。但推之曆日，依節令交氣，此乃地之陰陽，所謂靜而守位者也。常為每歲之主氣，寒暑燥濕風火者，乃六氣之常紀，氣應之不同者。又有天之陰陽，所謂動而不息，自司天在泉，左右四問是也。輪行而居其上，名之日客氣。客氣乃行歲中之天命，天命所至則又有寒暑燥濕風火之化，主氣財當，祗奉客之天命，客勝則從，主勝則逆，二者有勝而無復矣。
　　日刻之圖
　　論日刻第八
　　夫日一晝一夜，十二時當均分於一日。故上智設銅壺貯水，漏下浮箭，箭分百刻以度之。雖日月晦明，終不能逃，是以一日之中有百刻之候也。夫六氣通主一歲，則一氣主六十日八十七刻半，乃知交氣之時有早晏也，故立此圖以明之。立#2夏日有長短之異，則晝夜互相推移，而日出入時刻不同，然則#3於百刻矣，其氣交之刻則不能移也。甲子之歲，初之氣始於漏水下一刻，終於八十七刻半子正之中也；二之氣復始於八十七刻六分，終於七十五刻戌正四刻也；三之氣復始於七十六刻，終於六十二刻半酉正之中也；四之氣復始於六十二刻六分，終於五十刻未正四刻也；五之氣復始於五十一刻，終於三十七刻半午正之中也；六之氣復始於三十七刻六分，終於二十五刻辰正四刻也。此之謂一周天之歲度，餘刻交入乙丑歲之初氣矣。如此而轉至戊辰年初之氣矣，復始於漏水下一刻，則四歲而一小周也。故申子辰氣會同者，此也。巳酉丑初之氣俱起於二十六刻，寅午戌初之氣俱起於五十一刻，亥卯未初之氣俱起於七十六刻，氣皆起於同刻，故謂之三合者，義由此也。以十五小周為一大周，則六十年也。
　　標本之圖
　　論標本#4第九
　　三陰三陽，天之六氣，標也；水火木金土，地之五行，本也。生長化收藏，故陽中有陰，陰中有陽，動靜相召，上下相臨，陰陽相錯，而變所由生也。是道也，非特徒然而書之，各有至道至理存焉。詳四問篇論交相而言標本，則莫測其源，太陰濕土、少陽相火為標本同，至於少陰君火、太陽寒水，則陰陽寒熱互相不同，義從何來？豈不知出於自然，而非人意之所能名邪。古今之論，陽則順行，又以進為盛，自先太陽而後少陽也；陰則逆行，又以退為盛，自先少陰而後太陰也。此易爻卜筮之所同，是以君火司於午，午者一陰生之位，火本熱而其氣當陰生之初，故標本異而君火屬少陰也。水居北方子，而子者，一陽生之位，水本寒，而其氣當陽生之初，故標本異而寒水屬太陽也。土者乃西南維未之位，應於長夏之月，未乃午之次，故土日太陰也。相火者，司於寅，寅乃丑之次，故相火日少陽也。木者位居束方震，在人主於肝，肝者陰未退，干之而出，雖陽藏居鬲下，處陰之位，木必待陰而後生，故屬厥陰也。金者居西方兌，在人主肺，肺為華蓋，雖陰藏居鬲上，處陽之位，金必待陽而後發，故屬陽明也。然六氣之不同，標本之義，蓋由此。
　　生成數圖
　　論生成數#5第十
　　天高寥廓，六氣回旋？以成於四時；地厚幽深，五行生‘化，以成於萬物，可謂無窮而莫測者也。聖人立法以推步者，蓋不能逃其數，觀其立數之因，亦皆出乎自然，o故載於經典，同而不異，推以達其機，窮以通其變，皆不離於數內。一曰水，二日火，三日木，四日金，五曰土者，咸有所也。水，北方子之位也，子者陽生之初，一陽數也，故水日一。火，南方午之位也，午者陰生之初，二陰數也，故火日二。木居束方，束陽也，三者奇之數，亦陽也，故木日三。金居西方，西陰也，四者偶之數，亦陰也，故金日四。土應西南長夏，五者奇之數，亦陽也，故土曰五。由是論之，則數以陰陽而配者也。若考其深義，則水生於一，天地未分、萬物未成之初，莫不先見於水。故《靈樞經》日，太一者，水尊號，先地之母，後萬物之源。以今驗之，則草木子實未就，人蟲胎卵胎胚，皆水也，豈不以水為一。及其水之聚而形質化，莫不備陰陽之氣在中而後成，故物之小而味苦者，火之兆也。物熟則甘，土之味也，甘極則反淡，淡本也。然人稟父母陰陽生成之化，故先生二腎，左腎屬水，右腎屬火，火曰命門，則火之因水而後見，故火曰次二。蓋草木子實，大小雖異，其中皆有兩以相合者，與人腎同，亦陰陽之兆，是以萬物非陰陽合體，則不能生化也。既陰陽合體，則然後有春生而秋成，故次三日木，次四曰金。蓋水有所屬，火有所藏，木有所發，金有所別，莫不皆因土而後成五也，故次五曰土。木居於束，金居於西，火居於南，水居於北，土居中央而寄位四維，應令四季，在人四支，故金木水火皆待土而後成，兼其土數五以成之，則水六、火七、木八、金九，土常以五之生數，不可至十者，土不待十以成，是生成之數皆五以合之，則大衍之數，由是以立，則萬物豈能逃其數哉。三陰三陽正化者，從本生數；對化者，從標成數。五運之紀，則太過者其數成、不及者其數生，各取其數之生成多少以占。政令氣化勝復之述作，蓋明諸用也。
　　素問入式運氣論奧卷上竟
　　#1十二支司天訣：此圖元刻本僅食，指、中指有字，餘處無字。
　　#2立：元刻本作『冬』。
　　#3則：元刻本作『終』。
　　#4標本：目錄作『六氣標本』。
　　#5生成數：目錄作『五行生成數』
　　素問入式運氣論奧卷中
　　五天氣圖
　　論五天之氣第十一
　　天地支干相錯，而列於八方，各有定位，星宿環列，垂象於其上，而各有分野，故太古占天望氣，以書於冊，垂示後人，在精意以考之，而後可明也。蓋天分五氣，地列五行，五氣分流，散於其上，經於列宿，下合方隅，則命之以為五運。丹天之氣經於牛、女、奎、璧四宿之上，下臨戊癸之位，立為火運。齡天之氣經於心、尾、角、斡四宿之上，下臨甲巳之位，立為土運。素天之氣經於亢、氏、勗、畢四宿之上，下臨乙庚之位，立為金運。玄天之氣經於張、翼、婁、胃四宿之上，下臨丙辛之位，立為水運。蒼天之氣經於危、室、柳、鬼四宿之上，下臨丁壬之位，立為木運。此五氣所經二十八宿，與十二分位相臨，財灼然可見。因此以紀五天而立五運也。戌為天門乾之位也，巳為地戶巽之位也，自房至畢十四宿為陽主晝，自勗至心十四宿為陰主夜，通一日也。
　　五音建運之圖
　　論五音建運第十二
　　金曰商，木日角，火日徵，水日羽。在陽年則日太，在陰年曰少。《晉書》日：角，觸也，象諸陽氣觸動而生其位，丁壬歲也。徵，止也，言物盛則止其位，戊癸歲也。商，強也，謂金性之堅強其位，乙庚歲也。羽，舒也，陽氣將復，萬物孳育而舒生其位，丙辛歲也。宮，中也，中和之道，無往而不理，又總堂室奧昨而謂之宮。所圖不一，蓋土亦以通貫於金木水火，王於四季，榮於四藏，皆總之之意也，其位甲己歲也。故五運從十干起，甲為土也；土生金，故乙次之；金生水，故丙次之。如此五行相生而轉，甲為陽，乙為陰，亦相問而數，如環之無端。詳其五音五運之由，莫不上下相召，小大相乘，同歸於治而已。是故因刻以成日，因日以成月，因月以成歲，遞相因以制用。雖太古占天望氣，定位之始，見齡天之氣橫於甲己為土運，素天之氣橫於乙庚為金運，玄天之氣橫於丙辛為水運，蒼天之氣橫於丁壬為木運，丹天之氣橫於戊癸為火運，則莫不有從焉。若以月建之法論之，則立運之因，又可見也。何哉？丙者火之陽，建於甲己歲之首，正月建丙寅，丙火生土，故甲己為土運，戊者土之陽，建於乙庚歲之首，正月建戊寅，戊土生金，故乙庚為金運。庚者金之陽，建於丙辛歲之首，正月建庚寅→庚金生水，故丙辛為水運。甲者木之陽，建於戊癸歲之首，正月得甲寅，甲木生火，故戊癸為火運。壬者水之陽，建於丁壬歲之首，正月得壬寅，壬水生木，故丁壬為木運。是五運皆生於正月建干，豈非日月歲時相因而制用哉。
　　月建圖
　　論月建第十三
　　夫十二支為十二月，則正月寅，二月卯是也。甲己之歲，正月建丙寅；乙庚之歲，正月建戊寅，丙辛之歲，正月建庚寅；丁壬之歲，正月建壬寅；戊癸之歲，正月建甲寅，乃用十干建於寅上。觀其法，甲子年為首，亦用六十甲子內初見者先建之，次見者次建之，故丙寅為初，戊寅為次，依先後循而轉之可見也。前六十甲子納音圖中立位既終，復轉於其上，以終其紀者明矣建時貼用日干同法。若五運陰年不及之歲，大寒日交初氣，其日時建干與年干合者，謂之日干德符，當為平氣，非過與不及也。略舉此以明其用而已。
　　天地六氣圖
　　論天地六氣第十四
　　經日：天地合氣，六節分而萬物化生矣。然地列五行者，言其用也。分支於十二，自五行陰陽之氣以布八方。蓋天氣降而下，則地氣遷而上，咸備五行之化氣，然後合其用。觀萬物，未嘗不因天地之氣而化生之也。地之氣靜而常，天之氣動而變，其六氣之源則同，六氣之緒則異。何哉？蓋天之氣，始於少陰而終於厥陰。經曰少陰所謂標，厥陰所謂終是也。地之氣始於厥陰木，而終於太陽水。經日顯明之右，君火之位者，其緒是也。然不同之緒，乃天真坤元二氣相因而成焉。故天之六元氣，反合地十二支，以五行正化對化為其緒，則
　　少陰司子午太陰司丑未
　　少陽司寅申陽明司卯酉
　　太陽司辰戌厥陰司巳亥
　　天氣始終之因，如是而已。地之六氣反合天之四時，風熱暑濕燥寒為其緒，則
　　厥陰風木主春　少陰君火主春末夏初
　　少陽相火主夏　太陰濕土主長夏
　　陽明燥金主秋太陽寒水主冬
　　地氣終始之因，如是而已。經日天有陰陽，地亦有陰陽者，乃上下相臨也。天氣動而不息，故五歲而冷遷應地，氣靜而守位。天氣不加於君火，則五歲而餘一氣，右遷相火之上，以君火不立歲故也。地之紀，五歲一周；天之紀，六期一備。五歲一周，則五行之氣遍；六期一備，則六氣之位周，與干加支之緒小同。取陰陽相錯，上下相乘，畢其紀之之意也。以五六相合，故三十年一紀之，則六十年也。
　　主氣之圖
　　論主氣第十五
　　地氣靜而守位，則春溫、夏暑、秋凍、冬寒，為歲歲之常令，四時為六氣之所主也。厥陰木為初氣者，方春氣之始也。木生火，故少陰君火、少陽相火次之。火生土，故太陰土次之。土生金，故陽明金次之。金生水，故太陽水次之。皆相生而布其令，莫不咸有緒焉。木為初氣，主春分前六十日有奇。自斗建丑正至卯之中，天度至此，風氣乃行也。君火為二氣，主春分後六十日有奇。自斗建卯正至巳之中，天度至此，暄淑乃行也。相火為二#1氣，主夏至前後各三十日有奇。自斗建巳正至未之中，天度至此，炎熱乃行也。土為四氣，主秋分前六十日有奇。自斗建未正至酉之中，天度至此，蕾買雨乃行，濕蒸乃作也。金為五氣，主秋分後六十日有奇。自斗建酉正至亥之中，天度至此，清氣乃行，萬物皆燥也。水為六氣，主冬至前後各三十日有奇。自斗建亥正至丑之中，天度至此，寒氣乃行也。六位旋相主氣，以成一歲，則天之六氣，每歲轉居於其上，以行天令者也。其交日時，前已具載矣。
　　客氣之圖
　　論客氣第十六
　　六氣分上下左右而行天令，十二支分節令時日而司地化。上下相召，而寒暑燥濕風火與四時之氣不同者，蓋相臨不一而使然也。六氣司於十二支者，有正對之化也。然厥陰所以司於巳亥者，何也？謂厥陰木也，木生於亥，故正化於亥，對化於巳也。雖有卯為正木之分，乃陽明金對化也，所以從生而順於巳也。少陰所以司於子午者，何也？謂少陰為君火尊位，所以正得南方離位，故正化於午，對化於子也。太陰所以司於丑未者，何也？謂太陰為土，土屬中宮，寄於坤位，西南居未分也，故正化於未，對化於丑也。少陽所以司於寅申者，何也？謂少陽相火，位卑於君火也，雖有午位，君火居之，火生於寅，故正化於寅，對化於申也。陽明所以司於卯酉者，何也謂陽明為金，酉為西方，西方屬金，故正化於酉，對化於卯也。太陽所以＊司於辰戌者，何也？謂太陽為水，雖有子位以居，君火對化一本於此處云則居辰戌，辰戌屬土，故水雖土用，《孟子》日水由地中行，斯可見矣。水乃伏土中，即六戊天門戌是也，六巳地戶辰是也。故水雖土用，正化於戌，對化於辰也。此《玄珠》之說已詳矣，莫不各有因焉。此天之陰陽合地之十二支，動而不息者也。但將年律起當年司天數，至者為司天，相對一氣為在泉，餘氣為左右間，用在泉後一氣為初之氣，主六十日餘八十七刻半，至司天為三之氣，主上半年，自大寒日後通主上半年也。至在泉為六氣，主下半年，自大暑日後通主下半年也。少陰子為首順行，又常為太過司天，太過不及亦問數，則與十干起運圖上下相合也。故經日歲半已前天氣主之，？日＇寫歲半已後地氣主之者，此也。天之六氣客也，將此客氣布於地之六氣步位舟之上，則有氣化之異矣。經日上下有位，左右有紀者，謂司天曰上位，在南方，則面北立，左右乃左西右束也；在泉日下位，在北方，則面南立，左右乃左束右西也。故上下異而左右殊，《六微旨論》曰少陽之右，陽明治之之緒者，乃南面而立，以閱氣之至也。非論上下左右之位，而與顯明之左右，火治之之意同謂。面南視之，指位而言也。
　　天符之圖
　　論天符第十七
　　陰陽交遘，上下臨御，而後有淫勝鬱復之變，此大法也。司天者，司之為言直也，主行天之令，上之位也。歲運者，運之為言動也，主天地之問人物化生之氣，中之位也。在泉者，主地之化，行乎地中，下之位也。一歲之中，有此上中下三氣，各行化令，而氣偶符會而同者，則通其化，雖無剋復之變，則有中病徐暴之異，是謂當年之中，司天之氣與中氣運同者，命日天符。符之為言合也。天符共十二年，而十二年之中，又有與當年十二律五行同者，又是歲會，命曰太一天符。太一者，所以尊之之號也。謂一者天會，二者歲會，三者運會。上有四年，不論陰年陽年，皆曰天符。故經日：天符為執法，歲位為行令，太一天符為貴人。邪之中人，則執法者，其病連．而危；行病者，其病徐而持；貴人者，其病暴而死。蓋以氣令，故中人則深矣。歲會於律同而非天令，則所以言行令者。注日象方伯無執法之權，故無速害病，但執持而已。
　　歲會之圖
　　論歲會第十八
　　夫當年十干建運，與年辰十二律五行相會，故日歲會。氣之主也，則不以陰年陽年，乃是取四時正中之月，為四直承歲，子、午、卯、酉是也。而土無正位，各寄王於四季之末一十八日有奇，則通論承歲，辰、戌、丑、未是也。已上共八年。外有四年，壬寅皆木，庚申皆金，是二陽年；癸巳皆火，辛亥皆水，是二陰年，亦是運與年辰相會，而不為歲會者，謂不當四年正中之令故也。除二陽年，則癸巳、辛亥二陰年，雖不名歲會，亦上下五行相佐，皆為平氣之歲，物生脈應，皆必合期，無先後矣。歲會八年中，內四年與司天氣同，已入太一天符也。餘蓋．見前論中。
　　同天符同歲會之圖
　　論同天符同歲會第十九
　　六氣循環，互司天地，太過不及，隨於陰陽，制而為準。上中下氣，輸有符合，天符歲會，前已載之。運氣與在泉合，其氣化陽年日同天符，陰年曰同歲會。故六十年中太一天符四年，天符十二年，歲會八年，同天符六年，同歲會六年。五者離而言之共二十六年，合而言之止有二十七年，經言二十四歲者，不言歲增。也，不可不審。如論南北政第二十是則通變，行有多少，病形有微甚，生死有早受，按經推步，誠可知矣。
　　南北政圖
　　南北政圖第二十
　　運用十干起，則君火不當其運也。六氣以君火為尊，五運以濕土為尊，故甲己土運為南政。蓋上#5以成數貫金木水火，位居中央君尊，南面而行令，餘四運以臣事之，面北而受令，所以有別也。而人脈應之，甲己之歲，二運南面論脈，則寸在南而尺在北。少陰司天，兩寸不應；少陰在泉，兩尺不應。乙丙丁戊庚辛壬癸之歲，四運面北論脈，則寸在北而尺在南。少陰司天，兩尺不應；少陰在泉，兩寸不應。乃以南為上，北為下。正如男子面南受氣，尺脈常弱；女子面北受氣，尺脈常盛之理同。以其陰氣沉下，故不應耳。六氣之位，則少陰在中，而厥陰居右，太陰居左，此不可易也。其少陰則主兩寸尺，厥陰司天，在泉當在右，故右不應。太陰司天，在泉當在左，故左不應。依南政而論，尺寸也。若覆其手診之，則陰沉於．下，反沉為浮，細為大。又經日：尺寸反者死，陰陽交者死。先立其年，以知其氣，左右應見，然後乃可言死生之逆順者，更在診以別其反，詳其交，而後造死生之微也。
　　素問入式運氣論奧卷中竟
　　#1二：元刻本作『三』。
　　#2連：據文義似當作『速』。
　　#3蓋：元刻本作『並』。
　　#4增：元刻本作r曾』。
　　#5上：元刻本作『土』。
　　素問入式運氣論奧卷下
　　太少氣運相臨之圖
　　論太少氣運相臨同化第二十一
　　天地遘醇，物我被化，則寒暑燥濕風共主乎一歲之內，生長化收藏咸備乎萬物之中。非柢一歲也，雖一時一刻之短，而五行之氣莫不存。非特一物也，雖一毫一芒之細，而五行之化莫不載。然司其運，步其氣，或太或少，乃輪主歲時而更盛更衰也。上達於天，則有五星倍臧之應；下推於地，則有五蟲耗育之驗。其五穀、五果、五味、五色之化類，豈有一歲而無者，惟成熟有多少，色味有厚薄耳。蓋金木水火土并行，其化互有休囚王相不同之目而己。直其運者，獨以為之主。當其時者，專以為之客。共行天令，遇陽年則氣王而太過，遇陰年則氣衰而不及。太過己勝則欲齊其所勝之化，不及己弱則勝者來兼其化。太過歲謂木齊金化，金齊火化，火齊水化，水齊土化，土齊木化也。不及歲謂木兼金同化，金兼火同化，火兼水同化，水兼土同化，土兼木同化也。其司天與運相臨，問有逆順，相刑相佐。司天則同其正，抑運則反其平。如是五氣平正，則無相陵犯也。太過之歲，五運各主六年，乃五六三十陽年也。大角謂六壬年，逢子午寅申二火司天，則木運為逆者，火木之子也，居其上為逆。大徵謂六戊年，內逢寒水司天，正抑其火，復為平氣之歲，上羽與正徵同也。大宮謂六甲年也，大商謂六庚年也，內逢子午寅申二火司天，正抑其金，復為平氣之歲。上徵與正商同也。逢辰戌水司天為逆者，水金之子也，居上為逆。大羽謂六丙年也，不及歲五運各主六年，乃五六三十陰年也。少角謂六年也，逢巳亥木司天，與運氣得助。角同正角也。逢卯酉金司天，與運兼化，上商同正商也。逢丑未土司天，以木不及金兼化，則土得其政，上宮同正宮也。少徵謂六癸年也，內逢卯酉金司天，以火不及水兼化，則金得其政，上商同正商也。少宮謂六己年也，內逢丑未土司天，與運合得其助，上宮同正宮也。逢巳亥木司天，與運兼化，上角同正角也。少商謂六乙年也，內逢卯酉金司天，與運氣合得其助，上商同正商也。逢巳亥木司天，以金不及火兼化，則木得其政，上角同正角也。少羽謂六辛年也，逢丑未土司天，與運兼化，上宮同正宮也。內言上者，乃司天之令，其五大、五少歲所紀不同者，蓋過不遇也。如君火、相火、寒水常為陽年司天，濕土、燥金、風木常為陰年司天。然六十年中，各有上下臨遇，或司天勝運，或運勝司天，或運當大過，不務其德，而淫勝其所不勝，或運當不及而避其所勝，而不兼其化。及太一天、歲會、同天符、同歲會，更按文推，此不再書也。
　　紀運之圖
　　論紀運第二十二
　　十干之中，五陰五陽也，立為五運太過不及，互相乘之。其不及之歲，則所勝者來剋，蓋運之虛故也。則其問自有歲會、同歲會，亦氣之平。外有年辰相合，及交氣日時干相合，則得為己助，號日平氣，乃得歲氣之平，其物生脈應，皆必合期，無先後也。聖人立名以紀之，假令辛亥歲，水運當云平氣，何也？辛為水運陰年，遇亥屬北方水，相佐則水氣乃平。假令癸巳年，火運亦日平氣，何也？癸為火運陰年，巳屬南方火，相佐則火氣乃平。又每年交初氣於年前大寒日，假令丁亥交司之日，遇日朔與壬合，名日干德符。符者合也，便為平氣。若交司之時遇壬，亦日干德符。除此交初氣日時之後相遇，皆不相濟也。餘皆仿此。所謂甲己合、乙庚合、丙辛合、丁壬合、戊癸合是也。又陰年中若逢月干皆符合相濟，若未逢勝而見之干合者，亦為平氣。若行勝巳後行復巳畢，逢月干者即得正位，則大過、不及、平氣紀歲者，當推而紀之。故平氣之歲不可預紀之，十干之下，列以陰陽年而紀者，此乃大概，設此庶易知也。平氣紀須以當年之辰日時干，依法推之。是以
　　木運大角歲日發生大過　少角歲日委和不及　正角歲日敷和平氣
　　火運大徵歲曰赫曦大過　少徵歲日伏明不及　正徵歲日升明平氣
　　土運大宮歲日敦阜大過　少宮歲日卑監不及　正宮歲日備化平氣
　　金運太商歲日堅成大過　少商歲日從革不及　正商歲日審平平氣
　　水運大羽歲日流衍大過　少羽歲日涸流不及　正羽歲日順靜平氣
　　各以紀之也。氣之平則同正化，無過與不及也。又詳大過運中，有為司天之氣所抑者，亦為平氣。則赫曦之紀，寒水司天二年，堅成之紀，二火司天四年，皆平氣之歲也。
　　歲中五運
　　論歲中五運第二十三
　　地之六位，則分主於四時。天之五運，亦相生而終歲度。在《素問》篇中止見於《六元正紀大論》。每十歲一司天，文中云初終正而已。此則是一歲主運也，每運各主七十三日零五刻，總五運之數，則三百六十五日二十五刻，共成一歲。蓋將當年年干起一歲中，通主三百六十五日大運為主，將歲之主運，上下因之而名，大少五音也。若當年是木合，自大角而下生之，故日初正。太角木生少徵火，少徵火生大宮土，大宮土生少商金，少商金生大羽水，則為終亦以大過、不及隨之也。若當年少宮為大運，則上下因之，少宮土上乃見火，故曰大徵。大徵火上乃見木，故日少角，則主運自少角起，故初而至少羽水，為終矣。木為初之運，大寒日交火為二之運，春分後十三日交土為三之運，小滿後二十五日交金為四之運，大暑後三十七日交水為五之運，秋分後四十九日交此，乃一歲之主運，有大少之異也。按《天元玉冊》截法中又有歲之客運行於主運之上，與六氣主客之法同，故《玉冊》曰歲中客運者，常以應干前二干為初運。
　　申子辰歲大寒日寅初交
　　亥卯未歲大寒日亥初交
　　寅午戌歲大寒日申初交
　　巳酉丑歲大寒日巳初交
　　此五運相生而終歲度也。然於經未見其用，以六氣言之，則運亦當有主客，以行天令。蓋五行之運，一主其氣，豈四而無用，不行生化者乎。然當年大運乃通主一歲，如司天通主上半年之法，《玄珠》指此以謂六元還周，言《素問》隱一音也。按《天元玉冊》截法言五運之客，互主一歲，則經所載者，乃逐年之主運也。明當以《玉冊》為法，則其義通。《玄珠》之說，補注亦不取之。
　　手足經圖
　　論手足經第二十四
　　夫人稟天地沖和之氣，受五行生化之形，陰陽剛柔萃於一身，為萬物之靈，通上下而謂三才者也。故經言：生氣根於中，命日神機。是以藏府表裹，各相配合，然後致其和，而宅神氣以為機發之主也。非見於黃帝岐伯精微之論，則莫能知之。唯聖為能踐形者，誠哉妙言也。故經日：上古聖人，論理人形，列別藏府，端絡經脈，會通六一#1。又日：五藏十二節，皆通乎天氣者，乃論手足經三陰三陽也。其十二經，外循身形，內貫藏府，以應十二月，即十二節也。五藏為陰，六府為陽，一陰一陽乃為一合，即六合也。夫少陰之經，主心與腎二藏者，蓋心屬火，而少陰冬脈，其本在腎，又君火正司於午，對化於子，是以腎藏亦少陰主之。腎非金水，右屬命門火，五藏為陰，不可言陽，水隨腎至，故太陽為府，則手太陽小腸，足太陽膀胱也。太陰之經主脾與肺二藏者，蓋脾屬土，而太陰陰脈在肺，又土生金，子隨母居，故肺太陰主之，金隨肺至，故陽明為府，財手陽明大腸，足陽明胃也。厥陰之經主肝與心包絡二藏者，蓋肝屬木，又木生火，子隨母居，故心包厥陰主之，火隨心包而至，故少陽為府，則手少陽三焦，足少腸膽也。其手足經者，乃手經之脈自兩手起，足經之脈自兩足起。以十二辰言之，蓋陰生於午，陰上生，故日手經；陽生於子，陽下生，故日足經。手足經所以紀上下也。又心、肺、心包在上，屬手經；肝、脾、腎在下，屬足經，亦其意也。藏府同為手足經，乃一合也。心包非藏也，三焦非府也。經日：羶中者，臣使之官，喜樂出焉。在胸主兩乳間，為氣之海，然心主為君。三焦者，庾瀆之官，水道出焉。三焦有名無形，上合於手心主，下合右腎，主謁道諸氣，名為使者，共為十二經，是以經日：陰陽者，數之可十，推之可百，數之可千，推之可萬，萬之大，不可勝數，然其要一也。雖不可勝數，然其要妙，以離合推步，悉可知之。
　　論勝復第二十五
　　運有盛衰，氣有虛實，更相迎隨，以司歲也。故經日有餘而往，不足隨之；不足而往，有餘從之者，此也。故運互有大少，勝復之變作矣。大過則先天時化，以氣勝實，故不勝者受邪。不及則後天時化，以氣衰虛，故勝己者來剋，被剋之後，必待時而復也。行復於所勝，則己不可前，故待得時則子當王，然後子為母儼也。如木運少角，歲金清化來勝，則子火為復，反熱化勝金。火運少徵，歲水寒化來勝，則子土為復，反濕化勝水。土運少宮，歲木風化來勝，則子金為復，反清化勝木。金運少商，歲火熱化來勝，則子水為復，反寒化勝火。水運少羽，歲土濕化來勝，則子木為復，反風化勝土。故言勝復同者，此也。《玄珠》論六氣有正化、對化之司，若正司化令之實，甚則勝而不復；對司化令之虛，微則勝而有復。勝甚則復甚，勝微則復微，所謂邪氣化日也。如是氣不相得，則邪氣中人而疾病矣。然天地之氣亦行勝復，故經曰：初氣終三氣，天氣主之，勝之常也。四氣盡終氣，地氣主之，復之常也。益勝至則復，復已而勝，故無常氣。乃止復而不勝，則是生氣已絕，故日傷生也。又歲氣大過，則不勝者受邪，若得其實，而又欺侮其所不勝己者，運不及所勝者來剋，乘氣之虛。又為不勝己者陵侮，如是終必受邪，以元非勝己之氣必自傷也。故經日侮反受邪，此之謂也。五行之變，如是不一，則在氣候以別之矣。
　　九宮分野所司之圖
　　論九宮分野第二十六
　　論日：五運不及之歲，則有災宮所向之位，故不可一概而論災也。經曰九星懸朗，七曜周旋者，乃天之九星所主之分野，故少角歲云災三官，束室震位，天衝司也。少徵歲云災九官，南室離位，天英司也。少宮歲云災五宮，中室天禽司也，寄位二官坤位。少商歲云災七宮，西室兌位，天柱司也。少羽歲云災一宮，北室坎位，天蓬司也。皆以運氣不及之方言之。按《天元玉冊》日：天蓬一，水正之宮也；天內二，土神之應宮也；天衝三，木正之宮也；天輔四，木神之應宮也；天禽五，土正之宮也；天心六，金神之應宮也；天柱七，金正之官也；天任八，火神之應宮也；天英九，火正之宮也。下以應九州之分野，謂冀、一兌、青、徐、揚、刑、豫、梁、雍也。
　　六十年客氣旁通圖
　　少陰　太陰　少陽　陽明　太陽　闕陰
　　子午　未丑　申寅　酉卯　戌辰　亥巳
　　太陽　闕陰　少陰　太陰　少陽　陽明
　　厥陰初氣居之寒氣切冽大風發榮熱風傷人風雨凝陰為瘟疫至　清風
　　霜雪水冰雨生毛蠱時氣流行不散　霧露蒙昧
　　鱖陰　少陰　太陰　少陽借逆陽明太陽
　　少陰二氣居之為風濕爾天下疵疫　時雨　大熱早行溫涼不時寒雨間熱
　　雨生羽蟲以正得位　疫癘乃行
　　少陰　太陰　少陽　陽明　太陽　厥陰
　　少陽司天三氣大暑炎光雷雨電雹其熱至草整河乾凍風問發寒氣問至熱風大作
　　太陰　少陽　陽明　太陽　厥陰　少陰
　　太陰四氣號之大雨霆窪炎熱沸騰清風霧露寒雨審物風雨摧拉熱氣反用
　　零雨雷電　雨生僳虫山澤浮雲暴雨溽濕
　　少陽　陽明　太陽　厥陰　少陰　太陰
　　陽明五氣居之溫風乃至大涼燥疾　早寒　涼風大作秋氣濕熱時雨沉陰
　　萬物乃榮　雨生介虫熱病時行
　　陽明　太陽　厥陰　少陰　太陰　少陽
　　太陽在泉終氣燥寒勁切大寒凝冽寒風飄揚蟄虫出見凝寒雪冬溫蟄出
　　雨生鱗虫流水不冰地氣濕流水不冰
　　論六十年客氣第二十七
　　別有一圖在上卷首
　　司天在泉，四問氣紀步，各主六十日八十七刻半，客行天令，居於主氣之上，故有溫凍寒暑、矇暝明晦、風雨霜雪、電雹雷霆不同之化。其春溫、夏暑、秋凍、冬寒，四時之正令，豈能全為運與氣所奪，則當其時自有微甚之變矣。布此六十年客氣旁通，列於主位之下者，使知其氣之所在大法也。其天符、歲會、平氣、支干逆順，氣與運相生相剋，客勝主勝，災化分野，交時先後，淫勝鬱復，嘉祥災變，各各不同，則經與《玄珠》皆備見之。審天時，占氣候，若符契之相合也。而六氣極則過亢，災害生矣，故氣極則反由是所乘之氣，居下以乘之，經所謂相火之下，水氣承之者是也。又有中見之氣從之，經所謂少陽之上，火氣治之，中見厥陰是也。蓋陽極則陰生，陰極則陽生，斯五行相濟之妙用也。其中見者，乃手足經六合藏府相乘之化者是也，在天地問，則氣自應之矣。
　　論六病第二十八
　　厥陰所至為裹急、筋緩縮急、支痛軟戾、脅痛嘔泄，少陰所至為瘍胎、身熱惡寒、戰慄驚惑、悲笑譫妄、鈕饑血汗也，太陰所至為積飲、痞鬲中滿、霍亂吐下、身重駙腫、肉泥按之不起，少陽所至為嚏嘔、瘡瘍喉痺、耳嗚嘔涌、溢食不下、驚躁瞥昧、目不明、暴注腦痣、惡病暴死，陽明所至為歎嚏、浮虛鈹揭、屍陰股膝髒喘腑足病，太陽所至為屈伸不利、腰痛、寢汗、痙、流泄禁止，此六氣之為病也。按經旨則淫勝鬱復，主客大少皆至，其疾則邪之中人有淺深矣，又在人稟受衝冒畏避而已。其溫疫時氣，或一州一縣無問大小皆病者，分野山原，丘谷向背，斯氣運自然耳。原夫人稟五行之氣生，亦從五行之數盡，內有五藏六府，為生氣之源，外有百骸四支，為神機之用。若起居調養而能避邪安正，則於壽域之紳，無橫夭殃矣。然為憂愁思慮喜怒牽於內，寒暑燥濕風火干於外，由是眾疾作而百病生。又何況趨逐利名，貪迷嗜欲，勞役辛苦，饑渴醉飽，衝涉寒暑，凌冒風雨，觸犯禁忌，殘賊真靈，如是論之，夭傷之由，豈數之盡也，歸咎於己！而已。經曰不知持盈，不時御神，務快其心，逆於生樂者，此之謂也。蓋天之邪氣，感則害人五藏，水穀之寒熱，感則害人六府，燥濕感則害人皮肉筋脈。又喜怒傷氣，寒暑傷形。又風為百病之長，至其變化，乃為他病也。病無常方，致有風氣也。又百病生於氣，如是論之，病生之變，亦由乎我也。良猶內外相感，然後入。故經日所謂感邪而生病，外有其氣，內惡之中，外不喜因而遂病，是謂感乘年之虛，失時之和，遇月之空，則邪甚矣，重感於邪則病危矣，此之謂也。雖氣運交相臨遇，相得則和，不相得則病。運大過則不勝者受邪，運不及則所勝者來剋。主客勝復鬱發，其病作矣。若我之真元氣實，起居有時，動作無相衝冒，縱使溫疫之作亦微，是故聖人有養生修真之術也。或者以謂天地五運六氣如何人病？蓋人之五藏應天地之五行，陰陽之氣隨其卷舒衰王故也。王冰以謂蒼天布氣，尚不越於五行，人在氣中，豈不應於天道。蓋人之呼吸天地氤氳之氣，以食飲五行造化之物以養，共保其形，豈不隨氣運陰陽之盛衰。經曰天食人以五氣，地食人以五味，此之謂也。夫人之胸鬲者，蓋飲食之所納，呼吸之所經。若寒熱失節，禁忌相干，陰陽不和，疾疫邪氣交至於胸中，內舍五藏六府，乃有凶之兆也，故謂之胸。然聖人論資取化源，補不足，寫有餘，食歲穀以安其氣，食問殺以去其邪，如是則病可避也。但以五運六氣為疾，而感之者多矣。又經曰：冬傷於寒，春必病溫；春傷於風，夏必餐．泄；夏傷於暑，秋必療瘧；秋傷於濕，冬必咳嗽。傷四時之氣，皆能為病。方冬之時，陽為主於內，寒雖入之，勢未能動，及春陽出而陰為內主，然後寒動而搏陽，為溫疫之疾矣。方夏之時，陰為主於內，暑雖入之，勢未能動，及秋陰出而陽為內主，然後暑動而搏陰，為瘧寒之疾矣。又有四方之氣不同，而為病各異，故經有異法方宜之論，以得病之情者是也。又或當歲有病而非歲氣者亦須，原其所感，形證脈候未必盡為氣運所作，在工以明之，言之及此者，免拘於氣運，粗見補寫之誤與不誤也。
　　論六脈第二十九
　　明陰陽運轉之六氣，辯南北歲政之尊卑，察主勝客勝之由，審淫勝鬱復之變，須在脈然後為工矣。五運不及則所勝者來剋，五運大過則不勝者受邪。天地六氣，互相臨遇，應則順，否則逆，氣相得則和，不相得則病。唯天地勝復之氣不形於證者，乃初氣終三氣，天之勝；四氣盡終氣，地之復。蓋以氣不以位，故不以形證觀察也。餘則當知六脈，故經曰：厥陰之至其脈弦，少陰之至其脈鉤，太陰之至其脈沉，少陽之至其脈大而浮，陽明之至其脈短而澀，太陽之至其脈大而長。至而和則平，至而甚則病，至而反則病，至而不至者病，未至而至者病，陰陽易者危，此之謂也。然人之生也，雖五行備於一身，生氣根於內，亦隨天地之氣卷舒也。何以明之？謂如春脈弦，脈洪，秋脈毛，冬脈石者是也。則五六氣，亦皆應之而見於脈，但以氣運深奧，罕有論者故也。夫人支體被其寒暑之化，外保身形，呼吸天地之氣，內養府藏。若上下和，而節令時氣運調，而寒熱順，則無疾苦也。然而歲運更移，氣令交遘，盈虛相隨，逆順交作，變而生病者，亦陰陽之常理也。經日逆之則變生，變生則病，物生其應也，氣脈其應也，此之謂也。當立歲氣以診別之。運有南北政，經言尺寸反者死，陰陽交者死，謂如北政，兩寸當沉細不應，而反浮大，移於兩尺，脈沉細不應，是謂交，如此者死。謂如南政，兩寸當沉細不應，而反浮大移於兩尺，沉細不應，是謂反，如此者死。若寸獨然，或尺獨然不應，非交非反也，止病而已。舉此為例，餘歲同法。故經曰：必先歲氣，無伐天和，粗工不識不知，呼為寒熱。攻寒令熱，脈不變而熱疾已生。制熱令寒，脈如故而寒疾又起。欲求其適，安可得乎。夭枉之來，率由此。原本經《平人氣象論》日：太陽脈，洪大而長；少陽脈至，乍數乍疏，乍短乍長；陽明脈至，浮大而短。《難經》引此亦論三陰三陽之脈者，乃以陰陽始生之深淺而言之也。此六脈者，蓋言運與氣勝復臨遇，正當行令，當其司化之時而應，故脈之動不相同。以諸論考之，則大同而小異也。＇若交氣交運時日及期而見，無相先後不及大甚，方謂之平。若差之者，當知其病也。經曰：食氣入胃，濁氣歸心，淫精於脈，脈氣流經，經氣歸於肺，肺朝百脈，輸精於皮，毛脈合精，行氣於府，府精神明，留於四藏，氣歸於權衡，以平氣自成寸，以庾死生。又曰：五藏六府之氣味，皆出於胃，變見於氣口。氣口即寸口也。故秦越人深達其旨，作《難經》云獨取寸口以央五藏六府死生也，正謂平人安樂之脈。故漏水下一刻，復會於手太陰，可診五藏六府之氣，以辯盛衰，詳五十動中之止，別死生者也。本經自有《平人氣象論》，皆論呼吸脈之動者也，次論寸口脈平而死，及上部無脈下部有脈，雖困不為害者，謂已病之人，氣或疾或澀，不能及期，而至於寸口，將何為準，故取尺脈為憑，前後所論，理各不同，又何或哉？若能精通脈要，三部九候、七表八裹、九道十二經，參之運氣脈法，可謂大醫之士也。
　　論治法第三十
　　木位之主，其瀉以酸，其補以辛。厥陰之客，以辛補之，以酸瀉之，以甘緩之。火位主之#3，其瀉以甘，其補以鹹。少陰之客，以甘瀉之，以鹹收之。少陽之客，以鹹補之，以甘瀉之，以鹹奕之。土位之主，其寫以苦，其補以甘。太陰之客，以甘補之，以苦瀉之，以甘緩之。金位之主，其瀉以辛，其補以酸。陽明之客，以酸補之，以辛瀉之，以苦泄之。水位之主，其瀉以鹹，其補以苦。太陽之客，以苦補之，以鹹瀉之，以苦堅之，以辛潤之。此六氣主客之補瀉也。客勝則瀉客補主，主勝則瀉主補客，應隨當緩當急以治之也。而本經論又有六氣司天在泉淫勝之治法，有司天在泉反勝之治法，有歲運上下所宜藥食之治法。如是不一，各依疾苦，順其運令，以藥石五味調治之。蓋五運六氣勝復淫鬱，其亦災青不同，司天居陽之分，在泉居陰之分，主客逆順之理不一，由是百疾交作。故聖人備述其狀，副以辛酸甘苦鹹淡之味，補瀉平治佐宜之法者，可謂備矣。為工者，當明其歲令，察其形證，診其脈息，別其陰陽，依經旨而拯救之，何患疾之不痠邪。論其用藥性味之不同者，或順其性則逆其情，或以所勝，或以所不勝，或以上下子母相益相伐之味，以補以瀉，皆其妙用，以互相見也。其疾病要妙，載於經篇論之中最詳而多法。然此五運六氣藥石補瀉之宜，亦當順其四方之人，稟受所養不同，故經有異法方宜之論。及其施用針藥，則氣有虛實，病有盛衰，治有緩急，方有小大。有正治之法，有反治之法。以寒治熱，以熱治寒，名曰正治；以寒治寒，以熱治熱，名日反治。寒因熱用，熱因寒用，通因通用，塞因塞用，發表不遠熱，攻裹不遠寒，形不足者溫之以氣，精不足者補之以味，有取本而得者，有取標而得者，有取中氣而得者，有取標本而得者，有逆取而得者，有從取而得者。木鬱達之，謂吐令其調達也。火鬱發之，謂汗令其疏散也。土鬱奪之，謂下令無壅得也。金鬱泄之，謂滲泄解表利小便也。水鬱折之，謂抑其衝逆也。通其五法，氣乃平調，復視其虛實而調之，此非所謂鬱法也，乃止鬱而病者也。然病有久新，方有大小，有毒無毒，因宜而制矣。此皆經旨治法之略文也，可詳審而施用。其藥之五味，大抵不過於五藏所入之味而為補瀉，甘入脾，駿入肝，鹹入腎，苦入心，辛入肺。而所入之味，亦不過因其性而調治之，辛主散，酸主收，甘主緩，苦主堅，鹹主奕。辛甘發散為陽，酸苦涌泄為陰，淡味滲泄為陽。此用藥之大法也。五運之中，又有必折其鬱氣，先取化源之法，《玄珠》以謂太陽司天，取九月瀉水之源；陽明司天，取六月瀉金之源；少陰司天，少陽司天，取三月瀉火之源；太陰司天，取五月瀉土之源；厥陰司天，取年前十二月瀉木之源，乃用針迎而取之之法也。故日無失天信，無逆氣宜，無翼其勝，無贊其復，是謂主治者，此也。蓋用藥之制，有法存焉。故經日君一臣二，奇之制也；君二臣四，偶之制也；君二臣三，奇之制也；君三臣六，偶之制也。近者奇之，遠者偶之，汗者不可以奇，下者不可以偶。補上治上制以緩，補下治下制以急，急則氣味厚，緩則氣味薄，各適其主，此之謂也。又日：君一臣二，制之小也；君一臣三佐五，制之中也；君一臣三佐九，制之大也。寒者熱之，熱者寒之，微者逆之，甚者從之。又曰：主病之謂君，佐君之謂臣，應臣之謂使，非上中下三品也。三品者，以明善惡之殊貫也，此乃論用藥之妙者也。《神農本草》藥有三品，上藥為君，中藥為臣，下藥為佐使，所以異善惡之名。服餌之道，不必皆然。以主病者為君，餘為臣使，以贊成方論也。故五運六氣之補瀉，五味各異者，大法正如此。諸為方者，不必盡用之。但一佐二佐，病則止矣。謂如以酸瀉之，豈有一方盡用本草味酸者為瀉藥？蓋主病者得一二味可也，餘則皆然。或者以謂歲運太角，．木王土衰，迎取之當使瀉肝經，而益其脾胃，人人如此，何病之有。此非通論也，何哉？豈有人人藏府皆同者。假如肝元素虛，脾氣素盛，遇此太角之運，肝木稍實，脾氣得平，方獲安和。若便瀉肝補脾，此所謂實實虛虛，損不足益有餘，如此而死者，醫殺之耳。故在工以詳之，餘氣同法。然藥之治病，對其標本，可謂神聖也。針之去疾，對其愈。穴，可謂工巧也。用之要妙，去其疾，勢若鼓之應檸，機之發矢，其驗也。如是而速失而害人，亦如是矣。是不容其誤，蓋害人增疾則尤甚也。何哉？蓋天下事物之理，益之則遲而損之則速，若服一藥，取其效則緩而微。若食一發病之物，俄頃而知。由是觀之，成難毀易，理之常也，可不慎哉。上聖垂示妙旨，愍念黎元，丁寧開諭，遞相問難，唯恐人之不至。後世醫士之流，智識蒙昧，為學偏淺，不悟其旨，猶言隱法，甚可叱也。其錯簡斷文，去聖遙遠則有之。蓋《素問》之書，先於五經，論天文、地理、人事、五行要妙，為陰陽之宗師，作醫衛之淵藪，義造精微，文演敷暢，自上古至於今，得其旨趣，唯王冰一人而已。
　　五行勝復論
　　《素問》之書，載黃帝與岐伯、雷公、鬼臾區答問，其問論太虛之寥廓，紀五運回薄，并包該貫，微妙精密，天地之數不可得而逃，鬼神之情不可得而遁。世之學者往往伏而讀之，每患其不能通也。客有好其書者，指五運六氣之疑，詣澶淵胡源，而問曰：元豐之四年，歲在辛酉，陽明司天為上商，少陰在泉為下徵#2天氣燥，地氣熱，運得少羽，歲水不及，是謂涸流之紀，而河次大水，蓋與涸流之名紀異矣。請試為我言之。胡源喟然嘆曰：深乎哉問也。此非不敏之所能及也。然昔嘗侍坐於先生，而得聞先生之緒餘。先生之論五行也，成象而麗乎天為五星，成形而鎮乎地為五嶽，其精而藏乎內為五藏，其神而運乎外為五官，以至德為五常，和為五味，彰為五色，發為五聲，其植物五穀、五果為異宜，其動物五畜、五蟲為異類。蓋天數五，地數五，五位相得而各有合，變化之所以成也，鬼神之所以行也，是故天一地六，合於北方而為水，而丙辛主之。地二天七合於南方而為火，而戊癸主之。天三地八合於束方而為木，而丁壬主之。地四天九合於西方而為金，而乙庚主之。天五地十合於中央而為土，而甲己主之。此五者，或以參天，或以兩地。兩地者，火也、金也，生於陰而成於陽；參天者，水也、木也、土也，生於奇而成於偶。錯綜其數，則五者雖不同，及其立歲紀運則要之，氣常均平，而不相害也。是以木之平氣，貴乎和風生發而無飄蕩振拉；火之平氣，貴乎炳明光顯而無炎爍墦燎；土之平氣，貴乎埃雲潤澤而無霖霪驟注；金之平氣，貴乎霧露清凍而無慘悽殘賊；水之平氣，貴乎嚴凝整肅而無雨水霜雹。然陰陽之相蕩，寒暑之相推，升降有序，休王有時，一消一長，不能無進退，一損一益不能無盛衰。是故運行先天，而氣或為有餘；運行後天，而氣或為不及。有餘則制己所勝而侮己所不勝；不及則己所勝輕而悔#6之，己所不勝侮而乘之。夫惟有所不勝，故強者有時而兼弱，弱者有時而畏強。此物之自然，而理之必至者也。請試言之，少角之運，歲木不及，侮而乘之者，金也。金不務德，故以燥勝風時，則有白露早降，收熱早行，其變為肅殺，其我為蒼隕，名為少角，而實與大商之歲同。少徵之運，歲火不及，侮而乘之者，水也。水不務德，故以寒勝熱時，則有寒雲凝慘，地積堅冰，其變為凍冽，其栽為霜雹，名為少徵，而實與大羽之歲同。少宮之運，歲土不及，侮而乘之者，木也。木不務德，故以風勝濕時，則有大風飄暴，草偃沙飛，其變為振發，其我為散落，名為少宮，而實與大角之歲同。少商之運，歲金不及，侮而乘之者，火也。火不務德，故以熱勝燥時，則有火延焦槁，炎赫沸勝，其變為銷爍，其栽為墦焰，名為少商，而實與大徵之歲同。少羽之運，歲水不及，侮而乘之者，土也。土不務德，故以濕勝寒時，則有泉涌河衍J個澤生魚，其變為驟注，其栽為霖潰，名為少羽，而實與大宮之歲同。通呼#7此，則知歲在涸流之紀，而河次大水，固可以類推之也。非徒如是而已，萬物擾擾，凡呼吸俯仰，滋蕃長育乎天地之問者，或得其衝氣而生，或觸其乖氣而夭，未有能逃乎五行者也。所謂沖氣者，不相勝復而已。所謂乖氣者，勝復更作而已。方其乖氣之爭，狼戾已形，忿怒已萌，處乎此而求勝乎彼也。雖有強剛勇悍之氣，又豈能常勝哉。固已有復之者，伺乎其後矣。是故木勝則金復以救土而名。木不榮，火勝則水復以救金，而冰雹乃零。土勝則木復以救水，而保蟲不育。金勝則火復以救木，而流水不冰。水勝則土復以救火，而齡穀不登。夫暴虐無德者，栽反及之，侮而乘之者，侮反受邪出乎爾者反乎爾，未有勝而不復者也。勝之微者復亦微，勝之甚者復亦甚。其猶空谷之響乎，爾疾徐疏數小大高下之所召，未嘗不相似也。蓋天地之問，氣有偏勝而無以救之，則萬物之所存者幾希矣。是故風熱燥濕寒五者，各司一氣；生長化收藏五者，各司一時。以順相承，然後能循環以相生；以逆相勝，然後能循環以相救。故日五運惟其聲之氣，猶權衡也，高者抑之，下者舉之，化者應之，勝者復之，化者應之，氣之平也，五氣之相得也。勝者復之，氣之不平也，五氣之相賊也。氣平而相得者，所以道其常氣，不平而相賊者，所以觀其變，古之明乎此而善攝生者，何嘗不消息盈虛以道御神也。無失天信，無逆氣宜，抑其有餘者，而不翼於勝。助其不及者，而不贊其復，是以喜怒悲憂恐，有所一而莫能亂精神魂魄意，有所養而莫能傷春風、秋雨、冬凍、夏暑。雖天道之屢變如凶荒札瘧，不能成其患。嗚呼，安得圓機之士而與之共論五行哉。
　　素問入式運氣論奧卷下
　　#1一：元刻本作『合』。
　　#2餐：元刻本作『飧』。
　　#3主之：元刻作『之主』
　　#4愈：據文義當作『俞』。
　　#5徵：原作『微』，據文義改。
　　#6悔：元刻本作『侮』。
　　#7呼：疑當作『乎』。