玄真子外篇
　　經名：玄真子外篇。唐玄真子張志和撰。原本十二卷，今存三卷。底本出處：《正統道藏》太玄部。
　　玄真子外篇卷上
　　唐玄真子張志和撰
　　碧虛
　　碧虛冥茫，飄輪斡乎乾，漱盤浮乎坤，紅明環於天衢，升井為炎，降斗為寒。由是四時旋而萬物遷，斯造化之亞矣，然非造化之元哉。無涯者，辯伯也。涯之言日：黃郊之帝曰祇卑，紫微之帝日神尊，碧虛之帝日靈荒。祇卑王於地，山河草木屬焉。神尊王於天，日月星漢屬焉。靈荒王於空，風雷雲雨屬焉。碧虛和平，二帝有方春之會，俄而祇卑上騰，神尊下降，遇于靈荒之野。靈荒之帝虛位郊迎，傾國所有，積肉成霞，散酒成雨，電走雷奔，風歌雲舞累月，為中道主，上下無怨。二帝欣然，愧靈荒之厚德，令碧虛之不安，爭讓國以延靈荒之帝。神尊曰：朕有天。祇卑曰：朕有地。靈荒怪天地之名，問之曰：朕之仰觀不異碧虛，朕之俯察不異碧虛，碧虛之中其又奚物？帝言天地，厥狀若何？祇卑日：朕之地體大質厚，資生元元，中高外垂。其勢坤，層然如壇輳物，尊圍八極，海環九山，骨巖石，毛草木，肉土而脈泉，汗露而氣煙，江河川讀亂奔流，人蟲烏獸紛往還。轉其行乾，穹然如帳禱物，尊五星，交列宿，架邊層，輸日月，中文帶河漠，絕雪授雲霞，列仙天宮殿，願帝之上而居焉。靈荒未之信，日：天如帳，胡縣乎其上？地如壇，厥下乎何安？神尊日：天之帳，非上縣，飄輪下載常左旋，三光隨之以西遷。祇卑日：地之壇，有揪盤，凝浮其上所以安。靈荒曰：飄輸斡靈生，漱盤奚物盛？願聞之。祇卑曰：飄輸褊乎下，漱盤所以停，帝何疑。靈荒曰：噫，天地之形，造化信然，實如所論，固當息焉。朕之空茫唐濛，同無不通，無內無外，無西無束，曠閱沸蕩，蒼茫青冥，含日月之光，震雷霆之聲，挂虹蜆之色，飛龍鸞之形。朕坐而游之，臥而泅之，泛然飄飄皆可停。豁乎包乎，毋廓乎堅乎。壽非春夏之能生，非歲年之能朽，先天地不見其初，後天地不知其久。若然者，安能棄朕之長無，寄君之暫有哉？於是二帝謝靈荒之言，退還故府。祇卑降黃郊，神尊升紫微，數月不泰然，天地為之閉。
　　紅霞子問乎碧虛子日：夫造化之端，自然之元，其體若何？霄願游夫子之域而觀之，豈得聞邪？於是碧虛子沈然有問，豁然情容，而曉顏詠乎太寥之上，為空洞之歌，謂之曰：無自而然，自然之無。無造而化，造化之端。廓然慇然其形團，闈爾之視，絕爾之思可以觀。紅霞子日：若霄者，鯈遨而忽游，請駕乎言，霄願乘之以逍遙，不暇辭夫子而觀焉。於是碧虛子導之日：無自而然，是謂玄然。無造而化，是謂真化。之玄也，之真也，無玄而玄，是謂真玄，無真而真，是謂玄真。馳言日：無然乎其然，一乎然，然後觀乎自然。無化乎其化，一乎化，然後觀乎造化。無玄乎其玄，一乎玄，然後觀乎真玄。無真乎其真，一乎真，然後觀玄真。逸言日：真真乎玄，玄玄乎真，玄乎無真乎真真，真乎無玄乎玄玄，然後登太寥之天。夫無有也者，有無之始也。有無也者，無有之初也。無有作，有無立，而造化行乎其中矣。夫造化之興也，空以褊之，風以行之，水以聚之，識以感之，氣以通之，而萬物備乎其中矣。空褊而體存，風行而用作，水聚而有見，識感而念生，氣通而意立。體存故可以厚本，用作故可以明漸，有見故可以觀變，念生故可以知化，意立故可以詳理。是知本可厚者，空之體也。漸可明者，風之用也。變可觀者，水之有也。化可知者，識之念也。理可詳者，氣之意也。是故風水競變物，其物而不同，識氣多端意，其意而不一。斡乎乾而能常，浮乎坤而能長，運之而無窮，生之而無方，化之而無邊，因之而無疆。原其原者，夫何謂歟？造而化之存乎初，太而極之存乎無，自而然之存乎虛，無而住之存乎妙。觀其所存，而造化之元可見矣。
　　紅霞子明乎造化之域，患乎屢空之色，於是披紅陽之光，餐碧寥之氣，以實其容。絕慶弔之禮，寡親朋之問，獨與太虛游。往來高會，僕風應門，燭月繼夜，而寂談不輟。味俗享貴者聞之造焉，睹其空巷荒廬，色不勝憂，心為之恥。謂之日：我躬不閱，遑恤造化。紅霞子日：吾為造化知己，罔有弗詳，而造化獨不吾知，致有所乏。吾無暫於造化，造化有愧於吾，吾將往而詬之，以慰君之憂，漸君之恥。於是駕紅陽之駒，乘碧寥之輿，拂衣束轅，經諸無之國，遇同空，將假道焉。同空日：君何為者，而屆乎斯？日：吾紅霞子也，吾將詬諸造化，願假道于君。同空問之日：孰為造化，奚謂假道？紅霞子日：為物之宰主曰造化，藉君之國行日假道。同空日：若然者，朕之束無化可造，朕之國無道可假，君其改途。紅霞子於是乎拂衣南馳，經自然之域，遇化元，將假道焉。化元曰：子何為者，而屆乎斯？日：吾紅霞子也，吾將詬諸造化，願假道于君。化元詁之日：夫造化，朕之兄弟之國也，子弗聞乎？假朕之道，詬朕之親，朕之仇也。師徒將攻之。紅霞子於是乎拂衣西驅，經無住之邦，遇因本，將假道焉。因本日：子何為者，而屆乎斯？曰：吾紅霞子也，吾將詬諸造化，願假道于君。因本拒之曰：假道之資，子弗聞乎？子有飛空之乘輿，昭一虛之璧，吾將為子啟關。紅霞子曰：使吾有璧乘之資，尚弗詬諸造化，無假道于君哉。於是乎拂衣而北趨，經太極之野，遇生首，將假道焉。生首日：子何為者，而屆乎斯？日：吾紅霞子也，吾將詬諸造化，願假道于君。生首訶之日：子何知之晚也。夫造化之廈，可知而不可鄰，可聞而不可親，雖欲假子之道，其何以至。子將詬之，無乃不可乎。於是紅霞子聞生首之訶，兀焉喪有，徘徊躊躇，還轡旋輿，經玄原之郊，迷失途於牧道。童子神與易浴乎玄川而遨，於是問津焉。二童日：夫子奚氏也？跋涉虛無，蒙犯煙霄，車馬有游空之倦，何之而問乎津？紅霞子曰：吾紅霞子也，吾嘗知造化，而造化弗吾如。使吾之資身之用為味俗之恥，吾將詬諸造化。吾適束轅西驅南馳北趨，而假道於四方，束至于諸無，南至于自然，西至于無住，北至于太極，四之皆不遇。諸無有同空之問，無住有因本之拒，太極有生首之訶，自然有化元之請。吾念日暮途遠，旋吾之輿，歸乎寰中，於斯迷津，幸哉而遇子，敢欲問焉。然子為誰也？偉哉而文於言哉。二童曰：吾謂神之與易也，吾與造化牧道于玄郊，吾適為六塞之戲，俱亡其道，吾懼造化之責，躊躇而遷延，因浴乎玄原。且吾之有道憂，尚敢見造化，奈何夫子以俗恥而干吾君，賴夫子有諸侯之詁，無然一件造化之念。玆玄原之上，豈可復觀吾二童之泅游哉。夫子辭寰中而來，未睹造化，茫然迷津而問途，欲迷舊居，將何面目以見寰中之父兄乎。胡弗解裳，浴焉同泅，隨波泛濤，聊以游遨，俟吾白圖之成，將近夫子而謁諸造化，不亦爾豁乎。紅霞子於是赭然浮光沈影，訴瀨沿波，與二童乘玄濤之騰澹，泛六合之外，絛忽至造化之境，自然奉常然衣，太極進無極食，煥然盆造化之域。紅霞子與二童披而餐之，榮光洞六合之內，然後謁乎化真，顧而俯於寰中。暫代俗之榮恥，皆妄觀乎化真，唯懼造化之知其將詬也。於是聽造化問二童道之所在。二童曰：無亡無不亡，道不離乎皇之鄉。造化欣然日：無有其有者，無亡其亡。無不有其不有者，無不亡其不亡。放乎玄原之郊而無邊，童子得牧道之方矣。於是紅霞子盈自然衣，充太極食，樂造化言，荷造化力，揖造化，與二童眷然而退，將還舊居。是行也，與太虛遇于同空，太虛日：自子之觀造化也，索焉離居，蕭然荒廬，念子寰中無恙。紅霞子曰：吾適也面造化容，意造化心，耳造化言，吾知至道之無有也，吾豈見寰中之有無哉。化之元也，原乎有者觀其無，原乎無者觀其有。奚以狀其然邪？容之為＇言也。冥其靈乎也精，茫其唐乎也荒，故曰冥靈精之難明，茫唐荒之難詳。殊萬形之無窮，異萬心之無方。是以昔之登太寥觀化元者，知其運乎工而未央，作太寥之歌曰：化元靈哉，碧虛清哉，紅霞明哉，冥哉茫哉，惟化之工無疆哉。非夫同萬形之殊，殊萬形之同，一萬心之異，異萬心之一，馳不想而屆乎冥茫之端倪者，則何以環游太無，觀造化之無矣。
　　玄真子外篇卷上竟
　　玄真子外篇卷中
　　唐玄真子張志和撰
　　驚駑
　　驚駑氏自東方來，狡＇魔氏自西域至，遇于中華之野，相與競虛談以聲戰勝負。於是彎駑氏嚶若而嗚曰：吾聞吁者、嘻者、呵者、噓者，喟畝苦壤切屘呼加切咽喘乎氣；噬者、啜者、悴者、歡者，辛酸甜淡吮乎味；睨者、辯者、呼者，睢吁瓊呼玄切喊作辰呼聿切察乎瞳；戛者、控者、乾者、擬者，鏗鐘鼕力宗切鼕權乎聰。斯極已。於是狡魔氏趟竹交竹教二切然而唬呼交古伯二切曰：吾聞日者、月者、彗者、孛者，昭晰集朗斡乎天；峰者、昤者、崗者、巖者，嵯峨巉幸疊乎山；濤者、波者、謐者、渦者，澎旬澶漫蕩乎水；僑者、魑者、魑者、魅者，倦幸魅庚乎切槐欽乎鬼。斯極已。意曰：酬醉相窮以言，泉飛不斷，自以為極。然驚駑氏摩距萬吻，以貲戲聞。狡魔氏奮毛掉尾，以喉嗚震。中華子歎之曰：近謂諸身則驚駑之說，遠謂諸物則狡魔之說，斯二君者背彼默場，勞於聲戰，雖扇眸若電，鼓舌如霆，適足驚驚於窮谷，安能響道於滄淇哉。
　　太寥問乎無邊曰：若夫造化之問，萬象不一，求小大有無之至者，可得而言乎？無邊曰：以吾之觀，至小者大，而至大者小，至無者有，而至有者無。若知之乎？太寥曰：以吾聞之，至小不可以大，至大不可以小，至無不可以有，至有不可以無。子之所謂者何也？無邊曰：吾請告若，至小至大者莫甚乎空，至無至有者莫過乎道。其所然者何也？包天地至有外者唯乎空，非空之至大耶？判微塵至無內者成乎空，非空之至小邪？巡六合求之而不得者，非道之至無邪？出造化離之而不免者，非道之至有邪？故日至小者大，至大者小，至無者有，至有者無。不亦然乎。
　　造化之初，九大相競。風之飄颳于貴切然曰：組組匹周切乎之聶聶香幽切乎而，颼颼乎之颼颼乎而，扇鴻濛而，么颼力么切吠於交切嘐古苞切鼓碑呼勞切眸力刀切而，悲吃颶呼出切颺呼交切，蹶石拔木，蹙浪奔濤，其孰能大乎吾之大乎而？雲之氣．騰然曰：翕乎忽乎之滅沒乎者，縫扶龍切濘蒲忽切個於鄰切媼之蓊鬱乎者，蒙乎昧乎之昏晦乎者，諼鍵難於甘於敢二切難救咸都甚二切之帶甚徒感切霧徒對切乎者，翳海吞山，遏日漫天，其孰能大乎吾之大乎者？雷之聲填然曰：謀轟轟乎蝶韓，忽犖犖乎競競，磯承謹切輸奔乎轂乎些，欽電挺烈，缺書呼覓切霆驚，劈歷乎些，若獨不聞乎。洪濤震鼓，猛獸唬怒，彼碌碌者莫吾之與巨，其孰能大乎吾之大乎些？海之濤奔然曰：浩乎汗乎之澶漫乎且，澎乎湃乎之滂沛乎且，何餛鵬頒鰓相來切臭翼之聲邪乎且，翻鼇盪鯨，崩壺倒瀛，其孰能大乎吾之大乎且？火之嫖烈然曰：烘乎終他冬切乎之煥爛乎焉，翕乎煜乎之煽炫乎焉，觀煥烏來切灼爍，垣嚇嬌愈律切嫂，個澤嫵山，熾日黑天，其孰能大乎吾之大乎焉？日之懼照然曰：煌煌乎陽陽乎歟，晶晶乎之熒熒乎歟，杲杲瞳瞳，炎炎赫赫，光天照地，流金鑠石，其孰能大乎吾之大乎歟？地之震殷然日：坤乎崙乎之，怏儿磅磚之乎之，崔乎鬼乎之，助燒碗硎音剝之乎之，浸海流河而有常，奔山走陵而無疆，其孰能大乎吾之大乎之？天之嗚寵胡萌切然日：乾乎圓乎之慇乎只，穹乎崇乎廓乎只，昊恢恢之顛顛，昱蒼蒼之玄玄，包水旋風，蓋地寰空，其孰能大乎吾之大乎只？空之寥殷六宗切然日：豁乎沈乎之曠容乎哉，虛乎無乎之游浪乎哉，濛同茫唐，青冥蒼茫，廓兮而康苦郎切實力蕩切，包天裹地，誕陰育陽，其孰能大乎吾之大乎哉？既而九大各自競能。風之擊日：孰有大乎吾曹之大矣。空應之日：吾聞太上之言，道名之大，可詣而問焉。於是雲停其氣，風息其飄，日罷其懼，海彌其濤，地復其震，火滅其嫖，天靜其嗚，空喪其寥。於是乎俾雷之迸，入道之境，聲者讓響，形者讓影，不有不無，不動不靜，九大觀之，各暫而還。遂相讓為無為之色，相與成無為之域，以終乎塵劫之極，而已焉乎。歌道之形也，虛道之影也，無道之聲也，初道之響也，如昔之為狀乎。廓然其虛者空也，莫然其無者滅也，永然其初者遠也，靜然其如者定也。字之曰遺遐明默慇博玄圓者，何也？遺以盡其失，遐以邈其遙，明以照其光，默以湛其寂，慇以堅其固，博以大其廣，玄以神其妙，圓以規其周。故日：德者得也。得乎不得，不得乎得，斯之謂乎。得其德者，何也？文宣德之而無我，老氏德之而未孩，南華德之獨與天地精神往來而不敖睨於萬物。噫，沖虛德之泠然御風，顏回德之同於大通。然則大寥德之無終始已矣。夫延吾思之不能竟也，將何以窮有物之既乎？懼夜者燭腹也，棄體者筐軀也，戴芥者負垢也，苗蜩者根蟬也，睛星者眩華也。燭腹之蟲循乎牆，筐軀之蟲出乎隙，負垢之蟲游乎業，根蟬之蟲植乎土。筐軀哂乎燭腹日：子之自謂養生之固者也，燭乎腹，懼乎夜，見乎險阻，審乎取捨，然而世人相有炫明之患，怪乎物，亡乎身，未若吾之晦邊之逍遙也。負垢哂乎筐軀曰：子之自謂養生之固者也，麋乎體，筐乎軀，進則外乎首而行，恐則內乎元而靜，然而出入有首鼠之患，怪乎物，亡乎身，未若吾之蓋形之逍遙也。根蟬哂乎負垢日：子之自謂養生之固者也，蔡然芥，孽然垢，徐然步，物之不疑子之動也。糞然形，物之不疑子之生也。然而慮風火有驚恐之患，未若吾之痙體之逍遙也。之數蟲者，各以能之相哂也。於是眩華聞之，哂乎根蟬日：子之自謂養生之固者也，藏乎口，匿乎目，虛乎心，實乎腹，根乎足，潤水土於外而不行。苗乎脊，受風日於外而屢長，無羈鵬雒之嫌者矣。然而累乎質，礙乎有，苟遇掘鑿之患，怪乎物，亡乎身，未若吾之瞥然之逍遙也。根蟬日：吾察乎造化之奇妙乎，古今之知藏口匿目虛心實腹之數蟲者，其於衛生莫吾如也。向吾聞子之聲，昧子之形，狀子之有，自何而生？眩華日：吾生乎目之眩，長乎視之亂，其徐也，聯若星之貫，其疾也，紛若華之散，取之而不得，捨之而不克，謂無而有，謂有而無。其來也鯈，見乎造化，其去也寂，歸乎太虛。能游乎不物之域者，方睹乎吾之逍遙之墟域同乎。于圓也方也，于方也圓也。故曰至圓無圓而能方，至方無方而能圓。孰能圓乎方者日太圓，孰能方乎圓者日太方。故太方有言日：昔吾方子之圓，而子弗知吾之方。太圓日：曩吾圓爾之方，而爾不知吾之圓。若然者何也？其有以哉。是故規乎虛者虛之，不知其圓也。矩乎空者空之，不知其方也。然則游心乎太寂之鄉，命規矩元措其巧者，其唯太圓之與太方乎。
　　倭之人談曰：束海有烏，其名為鴻，鶉之巨，鵬之亞也。泛乎滄瞑，吞乎長鯨，厭而翱翔乎碧空之畔。防風窯火么切者，弋伯者也。為大弓萬物鉤，望巨鶉之飛，於是乎殼以射焉，一發而中。鶉之吃怒聲越雷霆，俄而驟血成河，落毛翳日，翻墜之勢韻乎空濛之問，墮於曠沸之野，殷然震乎大地，太虛為之響，造化為之兇。防風窯環趨觀之，旬日而畢，然後陸巨鶉之上，旁觀四海，嵐蔽乎大地。於是率天下之庖徒，雲梯而解之，四方之烹者，蒸氣成雲，山木為之竭。脯之費七年而中華不謄，肪之用九年而異域不膏。帆其羽以為舟者，散乎大海，命之日鶉毛之舶。防風窯神其弓之力也，每齋沐而祭焉，天下之博聞志怪者，莫不命駕而觀之。弧矢之盛，造化以來未之有者，於是乎在也。
　　玄真子外篇卷中竟
　　玄真子外篇卷下
　　唐玄真子張志和撰
　　濤之靈
　　濤之靈曰江胥，漢之神曰河姑，會于真原之野。江之胥問乎河之姑曰：吾以子為水也，縣而不散，夜而能煥，異乎川者何也？河之姑日：代謂吾之神以至於此，吾亦何知焉。若不聞乎，泛天船，寫天江，俾牽牛織女之相望，此吾之所能也。敢問乎若，吾以若為流也，卻而罷進，行而有信，似乎識者何也？江之胥日：代謂吾之靈以至於此，吾亦何知焉，子不聞乎，疾雷之奔、旱鷺之翔、素車白馬兮，三軍之騰裝，此吾之所能也。於是胥、姑欣然相視而笑，自謂靈神之至，傲若無他。道之微日至玄，在乎真原之野，聞而謂之日：若為胥姑哉，今吾語若。吾見天地之創，遂觀濤漢之有。且若之徒，假名乎巫咸之口，投首乎春秋之代，不亦近歟？夫迷者自釋濤漢之疑，假若胥姑之有，奈何受迷徒之咨而不覺，竊造化之巧以為功，不暫迷者之鬼，笑若於黃泉之問歟？胥姑悚然，謝而問之日：吾以君為友也，寂而不動，虛而能應，訐吾之妄，俾吾之暫，君亦有夫心哉。吾聞道之微，先天地生，在真原之野，號日至玄，得非君子乎？孰為君之名哉？吾請辯吾靈神之所因，原夫濤漢之所以，可得聞乎？至玄謂日：吾將告若。欲知漢之說者，觀乎碧之理，有潔白之文，察乎螢之腹，有昏曉之變，體之異也。豈有姑之神邪？雖天漢之大，非川可知矣。若欲知濤之說者，觀乎脈之血，有往來之勢，察乎槐之葉，有開合之期，氣之應也。豈有胥之靈邪？雖海濤之盛，非識可見矣。若欲知吾之說者，空之無形而不動，谷之無情而能應，虛之至也。豈有微之〔玄〕邪？雖吾道之妙，無心可知矣。吾且告若，崑崙之墟有智蟲焉，贅聞而疣見，託吾之無，憑若之有，強目河姑之神，假意江胥之靈，妄首至玄之微，偽之興也，於是乎起。吾觀之太寰之內，似神而無者六，海波沂江而為濤，天文皎夜而為漢，炎光閃雲而為電，雨色映日而為虹，陽氣轉空而為雷，心智滅境而為道。其所然者，皆有由也。非若之靈無吾之玄，然吾之無也不無，在若之有乎何有。於是胥姑駢舞而謝日：實如所論，有暫故友，願陪無心之游，聊以卒歲。生為智蟲之所誣，死則葬真原之野。安能復區區託靈濤漢，使迷者之鬼笑吾儕於黃泉之問哉。是夏也，通真之伯會起觀之君、坐忘之后于睽，修玄好也。中談而二侯競道之有無，連關解並，竟日不庾。觀之君日：吾起於觀亭之問，知道不無而見有。忘之后日：吾坐於忘臺之上，見道不有而知無。通真之伯謂之日：至道非有無之殊，君不見三光之見天邪？在高下而不·同，日月之體有大小，諸星之位有廣狹。若以遠近論小大，稽夫日也，失之於炎凍。若以炎凍而語遠近，稽夫日也，失之於小大。乃知無遠近之異，旁視仰觀，人目自爾。夫以百尺之竿戴乎盤，臥之立之，遠近適等而小大不同，信目之有夷險矣。在乎束西不熾者，諒裹照而不正，自此地之陰氣得昇耳。然則至道之見乎心也，亦猶是哉。在忘觀而不一，或以為有，或以為無。以道為有，使觀君處忘臺而見無；以道為無，使忘后游觀亭而知有。斯乃忘觀之心自爾，有無之體不殊，由意之懷執滯者也。然則競三光之遠近者，不曉乎夷險之微；競至道之有無者，未通乎執滯之礙矣。於是二君聞之，鈷舌而退。達玄夫子曰：睽之會一三光之遠近，合至道之有無，剖古今不明之癖，削談論不決之贅，使觀君節並，而忘后弭關者，真伯之力也。
　　吳生者，善圖鬼之術。粉壁墨筆，風馳電走，或先其足，或見其手，既會其身，果應其口，若合自然，似見造化。負以國名，行年六十，天下之圖工，邇其妙而不能盡。玄真子聞而造焉。日：敢問圖鬼之方有術，何其道之不竭也？吳生喜而言日：子非圖工之徒歟，奚其問之深也。於是筆酣之問，揖玄真子，卮而酒之，酒酣之間，揖玄真子，甌而荼之，茶酣之問，屏諸弟子，揖玄真子，宿而話之。告以圖鬼之方日：吾何衛哉，吾有道耳。吾嘗茶酣之問，中夜不寢，澄神湛慮，喪萬物之有，忘一念之懷。久之寂然豁然、鯈然恢然，匪素匪畫，詭怪魑魅，千巧萬拙，一生一滅，來不可關，貌不可竭。吾以其道之．妙，其方之要，每以圖鬼為事，未嘗告衛於人。是以行年·六十，負於國名，天下以吾為圖鬼之祖。自吾作古，圖工如林，願吾之睹，聲吾響而不終，形吾影而不窮，響吾巧而竭力，影吾道而莫測。感子有造化之問，吾不能無造化之對。以吾不傳於人，請子告於代。玄真子謝之日：泌境者易，訴像者難。幸聞圖鬼之道，吾見造化之端，吾固不代之告，君無謂吾之傳。
　　荷水為珠，其圓也非規，而不可方者，離乎著也。燼火為輪，其常也非環，而不可斷者，疾乎連也。背日貫乎水，成虹蛻之狀，而不可直者，齊乎影也。汲江釀乎酒，應波濤之湧，而不可停者，均乎氣也。片雨滴海，合滄淇而不可殊者，得其一也。寂心歸空，同太虛而不可分者，會其天也。
　　日月有合璧之元，死生有循環之端。定合璧之元者，知薄蝕之交有時。達循環之端者，知死生之會有期。是故月之掩日而光昏，月度而日耀；日之對月而明奪，違對而月朗。是故死之換生而魂化，死過而生來。生之忘死而識空，失忘而死見。然則月之明由日之照者也，死之見由生之知者也。非照而月之不明矣，非知而死之不見矣。且薄蝕之交，不能傷日月之體，死生之會，不能變至人之神。體不傷，故日月無薄蝕之憂，神不變，故至人無死生之恐者矣。
　　有之非未無也，無之非未有也。且未無之有而不有，未有之無而不無，斯有無之至也。故今有之忽無，非昔無之未有，今無之忽有，非昔有之未無者，異乎時也。若夫無彼無有，連既往之無有而不殊，無此有無，合將來有無而不異者，同乎時也。異乎時者，代以為必然，會有不然之者也。同乎時者，代以為不然，會有必然之者也。
　　影之問乎光曰：吾昧乎體之陰，君昭乎質之陽。君之初，吾之餘，君之中，吾之窮，君之沒，吾之滅，君之清，吾之明。何君之好無恆，俾吾之令無常歟？光之答乎影日：子在空而無，在實而有，在翼而飛，在足而走，在鉤而曲，在弘而直。子之近乎燭，出子體之外。子之遠乎鏡，入吾質之內。子之自無恆，豈吾之獨無常歟。雖然，子之同，抑吾之可通。吾怪吾之尤者，雖吾亦不知之。何哉？吾遇陽燧之抱，倒乎子之面。吾遭羅喉之蝕，曲乎子之葉。吾將問諸造化，窮理盡性而不知者，命也夫？影笑之日：君弟收光，吾將滅影。有之與無，由君之與。吾何背何正，妄推乎造化之命哉。
　　默之來也，默日一，寂能一之，默日二，寂能二之。默之一也無，寂之一也有。默之二也無有，寂之二也有無。一之一也，不離乎二，二之二也，不離乎一。然則知寂之不一，明默之不二者，斯謂之真一矣。夫真一者，無一無二，無寂無默，無是四者，又無其無，斯謂之真無矣。夫能游乎真無之域者，然後謁乎真一之容者焉。夫游乎真無之域，謁乎真一之容者，乃見乎諸無矣。寂於是謂默曰：若夫諸無者，人莫能名焉。吾強為之名者，日太無之寰。夫太無之寰者，人無能謐焉。吾強為之謐者，子能聽之乎？曰：能。寂於是乎端容節氣，湛然不日，久之而兩忘。默之悟曰：向也吾聞其名矣，又見其無也。今也吾聞其縊矣，未見其無也。斯之謂之太無之謐耶。寂之覺曰：適吾與子為微談，而子果聞諸。子可謂明微矣。自默之還也，而寂為之絕談。
　　玄真子外篇卷下竟