古文龍虎經註疏
　　經名：古文龍虎經註疏。宋王道注疏，周真一印證，分上、中、下三卷。底本出處：《正統道藏》太玄部。
　　古文龍虎經註疏奏札
　　臣真一伏見保義郎王道所撰《古文龍虎經注疏》三卷，事顯而言直，理明而義詳，深得《參同契》，金碧經之密意。其說外丹，皆不以五金八石諸雜類為藥材，止取天地之精，日月之華，混合造化，以成神丹。此與陰真人，無質生質是還丹，凡鉛凡汞不勞弄之語正。同臣山林老褐，雖道學膚淺，無可採取，然於道書講之舊矣！．古語有云：王折肱為良醫。臣與王道相識甚久，議論亦詳，因其以所撰來就臣印證，與臣得之於師者，首尾符契，是用昧死繕寫上進，恭望宴閑，略垂省覽。自今而後，願飾尚藥，如金石雜類反惡之劑，不使上御，以保萬壽。實天下幸甚！臣以此區區愚忠，仰報聖恩，伏惟幸聽，干冒天威，臣下情震懼之至。
　　註琉序
　　臣道曰：道家之學，有所謂內外丹者，皇性命之所擊。得之者小則駐景延年，大則登仙入妙。其徒以書傳，無慮千萬卷。內丹則莫不以神黑為本，外丹則莫不以鉛汞為宗。故古訝云：紅鉛黑汞大丹頭，相符紅黑是真修，紅鉛取精黑取髓，解得紅黑藥無比。將紅入黑保長生，用黑入紅天仙已，顛倒兩般總成還，火龍變化為天仙。此外丹之要旨也。古今學道之士，皆以鉛汞為大藥，曾不知真鉛真汞，果是何物。臣自志學之年，則喜聞其事，裒集丹書，研詠義味，夜以繼日，至忘寢食。惟是紙上之語，曾無發明，紹興壬申，有道人為臣言，鉛汞者，但以山石問所採鎖銀為真鉛，朱砂中所抽水銀為真汞，教臣停取一斤許，以鼎器火候煉之。臣以為信然，遂以會稽天慶觀治丹室，依其所指試為之，費歲月，耗貲財，竟無成效。非臣心之不誠，實方之不良也。閱乾道甲申，復有道人為臣言：真鉛不露體真汞不呈形。又言：真鉛不見銀，真砂不見汞。以二物和合為一，分九鼎火而取之，名曰黃芽。依法煉之，變為黃舉紫粉，亦號明窗塵。服之聚精斂神，卻除萬病。以臣觀之，此蓋青霞子昔所造一中丹耳。至淳熙癸巳，迺遇真師，始悟前所得者，皆非真鉛真汞也。古訝云：真鉛內產，五金內生，在杳冥天地先。又云：聖人奪得造化意，手搏日月安爐裹，微微騰倒天地精，鑽簇陰陽走神鬼。日魂月魄若箇識，識者便是神仙子，煉之餌之千日餘，身已無陰那得死。真師以其祕方口訣授臣，言下有悟，如夢之覺。後讀諸家之書，無不相契，洞然明白。由是而知日魂月魄為真鉛真汞，從無質以生有質，萬物動靜，莫不由之。若安爐立鼎，製造神室，搏日月，運水火，不失天符之旨，則大藥神丹，可得矣，．臣三十年間，凡三遇人，後得真師，始契妙道。臣以一介武弁隸職王府，家貧俸薄，未能結真友，採丹材，鑄鼎器，造神室，屏跡山林，以從事於斯也。然專心致志，晨夕以之。須因暇日閱《古文龍虎經》，以行世之本，謬誤為多，遂用得之於真師者，釐而正之，分章定句，為註解。復以魏伯陽《參同契》，證其義，申而為疏，以辨藥地之真偽，金石之異同。去繁撮要，始終相貫，集為一編三卷。上卷十三章，中卷六章，下卷十四章，總三十三章。非敢傳之于後世，始示同志之丹友耳。臣疏遠之人，不識忌諱，冒昧萬死，謹因高士周真一印證，繕寫上進。伏惟萬機之暇，留神觀省，使臣有萬世一遇之幸，成就素志。是不獨臣之私願，亦真師之付囑云。淳熙十二年四月初一日，保義郎臣王道，誠惶誠恐，稽首頓首，百拜謹敘。
　　宋保義部差充皇弟少傅恩平郡王府指揮使臣王道註疏太乙官養素齋道士臣周真一印證
　　神室者丹之樞紐章第一
　　神室者，丹之樞紐，眾石之父母，砂汞別居。　　
　　註曰：神室者，丹之樞紐。神室象乾坤，能收日月之精熙，以為金液神丹，故謂丹之樞紐。《參同契》曰乾坤者，易之門戶是也。眾石之父母者，真鉛生於天地之先，為萬物之父，百昌之母，故謂眾石之父母。《參同契》曰眾卦之交母是也。砂汞別居者，砂汞本無形質，隱於真鉛之內，得太陽純之一之精，方能化現於神室之中，故謂別居也。
　　疏曰：太極之初，化元熙而為天地，分陰陽而為日月，中產人物，通為三才。人之最靈，故為萬物之首。上古之時，人之住世，動經千百歲，自黃帝之後，漸至壽夭不齊者，何也？蓋人不能體天地元熙而行，遂至夭傷也。天地所以能長且久者，盡得元炁純粹之大也，故能隨順四時，生剋五行，運動自然也。古者通達之士，觀天之道，執天之行，合自然元熙而滋養一身，使如天地之壽。後世之人則不然，少者血熙未定，而為淫慾所移，老者血熙將竭，而為衰病滋蔓，或有知道，則已晚矣！晚而自保，猶得延年。是以至人效天地變化，安爐製鼎而作神藥，老者服之，則聚精會神，還童，為少；少者服之，則得仙猶速。故真一子謂修煉神丹，與天地造化同途，託易象而言之，莫不首探天地之根而為大丹之基。既以乾坤運動之進，而為大丹法象，循坎離而行水火，歷卯酉以立刑德，盜四時推移之數，歸于掌中，托陰陽動靜之機，而成冬夏。栓生鶉火，陽發玄桿，動則坤變下爻為陽九，靜則乾歸下爻為陰六，此皆修丹之大旨也。
　　出陽入陰章第二
　　出陽入陰，流曜二方，列數有三，按象水火。
　　註曰：出陽入陰，流曜二方者，陽自子而生，出於地上，歷丑寅卯辰，至巳而陽極，則青龍日之精，曜於東方。陰自午而降，入于地中，歷未申酉戌至亥而陰極，則白虎月之華，曜于西方也。列數有三，按象水火者，·青龍白虎二物，皆因朱雀之炁，薰蒸而成質，故有三也州大丹自起首，以至丹成，真鉛神室之外，只以水火二象為之，非有他物相雜也。
　　疏曰：几修金液神丹，先須認藥物根元，次驗其火侯進退，陽升陰降，不離子午之方，日往月來，鈴在卯酉二位。用坎離而行水火，使龍虎變作夫妻，還日精於月窟，則鉛內產砂；戲朱雀於離官，則砂中生汞。金由性也，汞由情也，情性相包，夫婦相春，自然而成金液也。故人之情性，不離于身，丹之砂汞俱生鉛內。情性於人，非外物也，砂汞於鉛，非雜類也。是知日月升降，陰陽往來，皆在天地之中，故乾坤精髓，常果於雞足山中，玄冥之內，而為大藥之祖宗，金丹之根蒂也，夫日有三照，月有三移，日月出于東而光曜於西，則西方日虎，金德之正熙，入於玄冥之內，化而為六戊。日月入於西，而光耀於東，則東方青龍，木德之正無，入於玄冥之內，化而為六己。日月當於午而光耀於北，則南方朱雀，火德之正無，入於玄冥之內，就土成形，化而為黑鉛，常居杳冥之內，為天地萬彙之根本，故魏真人云：日潛道而沉彩，月施德以舒光，日受月化，體不虧傷。是知真元一界，乃生天生地之本也。古之至人！知神物隱於此，遂假法象，探之而為藥之父母，擬乾坤而為神室，立鼎器以象雞足，取符天候，準則四時，還返金水，合於自然；運陽火以還日精，轉陰符而來月魄，使三方之正熙並居金鼎之中，四象之至和，咸結杳冥之內，混沌相交，經營鄞鄂，以至丹成，皆稟自然之變化也。今之學者，謂世問之水銀可以為金丹，世問之黑鉛可以為河車，使後來皆謬妄相傳，以虛為實，多方製度，至老無成。且水銀出自朱砂之內，因火化而成，其理只名水銀，終不能成金液也。殊不知金液者，稟天地自然之熙，憑陰陽純粹之精，附形於月，為陰之主，伏體中官，潛當戊己，為至藥之母。豈有以世問水銀，及山澤五金八石，比並於神藥之母哉？神藥是度世延年之寶，天地萬靈之祖，世人甚難識之。後學以諸類雜物，製造金液，實錯會古人之意。若使雜物可造金丹，則金丹應容易得成，所云鉛汞二名者，古人說物象，後人不解其意，以朱砂便為鉛，以水銀便為汞，此乃以假物合真名，亂其根本，所以千舉萬敗，終無成理。前所論真鉛出產，並係依·經節錄，合於師旨，非敢臆說，以誤後學。好道之士，幸留意焉！
　　制猶王者章第三
　　制猶王者，武以討叛，文以懷柔。土旺四季，土德以王，提劍偃戈，以鎮四方。
　　註曰：制猶王者，武以討叛，文以懷柔者，制令也，猶王者出令，以布四方也。武剛猛，火候也；文柔弱，火候也。喻金鼎堅備，神室固密，初進柔順之火，以來陽和之炁，令住鼎室之中，末行剛猛之火，金液雖欲迸出，為坤官所拘，遂留精於內，以成造化，猶國有叛逆之民，彼王者防制有方，萃心聽命，故不能迸逸也。土旺四季，土德以王．提劍偃戈，以鎮四方者，土德者，戊己，真土也，真土者，真鉛也。真鉛能召至和，歸之中官，故青龍白虎，朱雀玄武，四象之熙，不得真土，終不得成金液也。土＂居中官，故稱黃帝，和炁隨四時而生，萬物皆有之，神室為和熙之主，旺於四季，能收攝日月之精華，歸于鼎中，不使流散於外也。《參同契》曰土旺四季，羅絡始終是也。疏曰：王者之治天下也，內修文德，外治武備，法三皇而設百僚，順四時而播五穀，故得國內安康，和炁生焉。古人以治天下之理，而製金液神丹。初下手之時，叉須神室，神室之外，而有胞胎，胞胎之外，而有金鼎，金鼎之外，而有壇寵。若一一全備，則使金液之精生焉！至和之熙合焉！王者體中官神母，能制伏流珠，不使飛。走文火發生之火，武火結實之火，能使金液成就也。昔公孫氏上升之後，配為中央土德，是和熙從坤而生。後又羅絡四季，包裹金水，和合流珠，漸成神藥也。妮女流珠，飛走之物，不常定處。唯是真土一味，可以制之，遂成變化，自然之道也。
　　坎離數一二章第四
　　坎離數一二，南北獨為經，故冠七十二石之長。
　　註曰：坎離數一二者，天一生水於坎，故一數主之也；地二生火於離，故二數主之也。南北獨為經者，北方陰極之所，而生陽炁之始，歷子丑寅卯辰巳，而終巽；南方陽極之所，而生陰炁之始，歷午未申酉戌亥而終乾。陰陽二炁，皆從子午為發生之終始，故南北獨為經者也，故冠七十二石之長者。真鉛先天而生炁，後天而成形，故為眾物之長，還丹之根蒂也。
　　疏曰：人問之衍稱玄妙者，莫不以燒金煉銀為世寶，每見修制者，萬無一成，縱使有成者，且非出世寶，非延命濟世之衛。今世學道之士，不以性命為急，皆迷迷相指，終無省悟之理。殊不知大丹之道，全在陰陽二熙，相須而成至藥，故《真人丹砂訣》云：煉空者合於至妙，煉妙者合於至靈煉靈者合於至神，煉神者合於至道。如此至言，則可知金丹之真偽，妙理之淺深。若不遇至人祕訣，豈能悟解真詮，為出塵之士哉！夫坎離卦象，迺離火坎水，南北二位為水火之根本，雖則分為二體，本同一源而生。既分為二，各稟性情，為一有一無矣！至人於此，知是天性自然，非假合之所及，卻以二象配合為一，煉之至寶，服之長生。天產二物，都無雜類，實日月之精華，乾坤之骨髓也。《易》曰：天垂象，聖人則之。此迺返本還源，自有為而合無為也。故水火坎離，升降南北，獨為丹首而冠七十二石。但悟天地生殺之機日月循環之方，則有無之性，自曉可也。
　　剛柔有表裹章第五
　　剛柔有表裹，陰陽稟自然，金火當直事，金水相含受，雌雄併一體，用之有條理。
　　註曰：剛柔有表裹，陰陽察自然者，乾陽為剛，坤陰為柔，互相包裊，配合神室，使陰陽自然之炁，日月施化之精，輻輳金胎，而結神藥也。《參同契》曰：乾剛坤柔，配合相包是也。金火當直事，金水相含受者，外則水火頻施，內則金火常交，木汞生青龍之體，金精長白虎之胎，萌芽漸兆，金木留形，神室之內，金火既交之，久而神水自生於母胎之中，以至丹成。子母兩相慕戀，金水自然滋養也。雌雄併一體，用之有條理者，雌雄亦龍虎也，乾坤也，日月也，陰陽也，坎離也，夫妻也，水火也，男女也。雌雄相錯，則變化精炁為物也。若用之得理，則發生自然也。
　　疏曰：男屬坎卦，太陽日之象也。日月相交，金水自生，情性相得，配合官然，更無外物。若以雜類而合神藥，即非自然之性也。只如男至弱冠，女至昇年，兩情相慕，亦是自然而然。古人將此喻大丹興人無異，皆自然之性也。砂汞在鉛體中，因水火激發而有，非外物也；嬰兒在母腹中，亦自水火而有，非外物也。古人知此二種情性根本，不相去離，因引合龍虎之精，還返金水之熙，自然成其至藥，則一陰一陽之謂道。若非自然，則不可合也。譬之男女二情，熙交體合，日往月來，自然變化，豈假他物而成胎孕？以此則神藥叉在乎離火坎水，二象而成，不在雜類也。由是以知日月真精，煉成金液，與男女胎孕之理實同，但有仙几靜穢之異耳。至人恐後學不悟真理，故引此為證，其於法象，自可知也。
　　變化既未神章第六
　　變化既未神，終則復更始，初九為期度，陽和准旦暮，周歷合天心，陽爻畢於巳，正陰發離午，自丁終於亥。
　　註曰：變化既未神，終則復更始者，几修大丹，須一月而成，若火數不準，鼎器不密，則神精降少，金液結遲，須臾一月也。《參同契》曰：既未至晦爽，終則復更始是也。初九為期度，陽和準日一暮者，每遇晦朔之夜，子時陽火將興，便名地雷復卦，陽爻生坤初九於下也。自·子至巳，為旦為早，自午至亥，為暮為晚。旦以屯卦直事，暮以蒙卦直事，屯蒙二卦，以直一日十二時也，為大丹之體象也。一日兩卦，一月六十卦，初則屯蒙，終則既未。《參同契》曰，日辰為期度，動靜有早晚是也。周歷合天心陽，爻畢於巳者，陽火自子而升，至巳為陽極而陰生於午也，《參伺契》曰春夏據內體，從子至辰巳是也。正陽發離午，自丁終於亥者，陰符自午而降，至亥為陰極而陽復生於子也。《參同契》曰秋冬外當用，自午訖戌亥是也。
　　疏曰：大丹變化之道，在乾坤二卦為首，陽火起於子，陰符生於午，陽極乾於巳，陰極坤於亥。乾坤十二爻，隨十二辰而變化，以造金掖也。或有造大藥，視為等閑之事，妄意為之，以至費耗資財，形枯骨瘁，終無成期，豈知至道包最天地，吐納陰陽，運轉四時，斡旋日月，發現五行，循環晝夜，生育萬物，皆稟至道之變化。至人知大道之本，可以康世，迺法象天地，鑽簇陰陽，探日月之魂魄，合水火之靈炁，修營至藥，歸於自然，千經瀉論，留示將來。而學道之士，尚不能信，但只以有形有質之物，假合造作，終不合至理，縱有成者，亦不能令人返老還童，久視人閒。或反成癱毒。流血之害，鍊丹之士，可不戒哉！
　　水火各一方章第七
　　水火各一方，守界成寒暑，東西表仁義，五行變四時。如是則陰陽互用，順三而得其理。
　　註曰：水火各一方，守界成寒暑者，水陰也，寒極於坎；火陽也，暑極於離，各守一方，而成冬夏者也。《參同契》曰：賞罰應春秋，昏明順寒暑是也。東西表仁義，五行變四時者，東方屬木，發生萬物之所，故謂之仁，謂之喜；西方屬金肅，殺萬物之所，故謂之義，謂之怒。金木水火土，五行之熙，變春夏秋冬，而正四時之象，《參同契》曰爻辭有七義，隨時發喜怒是也。如是則陰陽互用，順三一而得其理者，若四象之數，不失其時，則陰陽之炁，順水火寒暑，各得其理也。《參同契》曰如是則四時之熙，順五行而得其理是也。
　　疏曰：日月運行，寒暑有節，日去則月來，年移則歲至。以一歲之炁，蹙於一日十二時中，排春夏秋冬，以應四時之侯，運動法象，一一須及時也。日月之度不差，寒暑之節有准，則大丹爻成矣！法象纔動，內以知來，則精無生於室中，陰陽結於鼎內，既得陰陽精炁，則鼎內潤澤，自然流通，漸生變化，與四時應侯。故《五篇》云：春以溫之仁也，夏以暑之禮也，秋以涼之義也，冬以寒之智也。若四時之熙順，則一歲之事成焉！又春熙生物之本，乃已前陽火侯也；秋熙殺物之本，迺午後陰符候也。子丑寅為春，卯辰巳為夏，午未申為秋，酉戌亥為冬，於十二時辰內，運其火候，應以四時五行，不得分毫參差，則鼎中流珠漸結，金液將凝，其丹祕成也。故《歌》曰：聖人奪得造化意，手搏日月安爐裹，微微騰倒天地精，橫簇陰陽走神鬼。則知金液神丹，若非法象天地，準則陰陽，造化自然者，則無以成也。
　　神室設位章第八
　　神室設位，變化在乎其中矣！神室者，上下釜也，設位者，列雌雄配合之密也。變化為砂汞，砂汞者，金土，二用，二用無爻位，張翼飛虛危，往來既不宗宮定，上下亦無常。獨居不改，化歸中，宮非土不可制，包囊眾石，為丹祖宗。
　　註曰：神室設位，變化在乎其中矣者，立神室，象天地，天地位定，則日月之光，耀其中矣！《參同契》曰天地設位，易行乎其中矣！是也。神室者，上下釜也，神室有上下兩釜，以應天地也。《參同契》曰天地者乾坤是也。設位者，列雌雄配合之密也者，設天地乾坤二位，上釜象天，為雄為乾，下釜象地，為雌為坤。使上下兩釜，雌雄之際，配合而為一也。《參同契》曰設位者，列陰陽配合之位是也。變化為砂汞，砂汞者金土，二用者，立鼎器，法乾坤，金母居中，三方備用，則生靈汞也。砂汞迺坎離二火，為乾坤二用。《參同馨日《易》謂坎離者，乾坤二用是也。二用無爻位，張翼飛虛危者，乾坤也，日月也。日月升降，水火抽添，不拘爻位。張翼，南方離火之位；虛危，北方坎水之位。《參同契》曰二丹無爻位，周流行六虛是也。往來既不定，上下亦無常者，水火往來，神室之內，不常定處也。《參同契》曰往來既不定，上下亦無常是也。獨居不改，化歸中官者，若火數抽添有理，則時時化入中官，而為金液也。《參同契》曰幽潛論匿，升降於中是也。官非土不可制，包囊眾石，為丹祖宗者，中官神室，以真鉛制造，故稱土德，包囊萬彙，為金液祖宗也。《參同契》曰包囊萬物，為丹祖宗是也。
　　疏曰：大丹之道，全在鉛銀與砂汞二物，砂汞迺日之精，鉛銀迺月之華，修金液之方，不出天地玄象之中。前篇所論，亦甚曉然，猶恐學者不悟，所以時時叱喻，如言下曉了，則砂汞不勞而可得也。且鉛之有砂汞，由人之有情性，情性發於中而應於外，非外來也；砂汞生於中而現於外，亦非外來也。情性二用，並在身中，砂汞二名，俱隱鉛內。人用情性則發於外，鉛有砂汞則營於內。然則機用雖別，其理同契，至人之意，分明指示，用日月至精，合而成藥，不以雜他類也。
　　有無相制章第九
　　有無相制，朱雀炎空，紫華曜日，砂汞滅亡。
　　註曰：有者，虎也；無者，龍也。有者白金也，無者陰陽熙也。以白金為神室，而未能自生變化，因水火升降，運轉四時，乃得成丹，故用空器而制有也。朱省乃火神，薰蒸於下，神室之內，金液從火而生也。《參同契》曰以無制有，器用者空是也。紫華耀日，砂汞滅亡者，紫華日之精英，在神鼎內，或化金華，而現日月之光；或變靈液，而示龍虎之狀。服耀鼎中，化為砂汞，一消一息，一浮一沉，隨水火而或滅或亡也。《參同契》曰故推消息，坎離沒亡是也。疏曰：上古之人，以水銀一味而成丹者，蓋有龍而無虎也，亦不假五行四象，法天則地；亦不假夫婦陰陽，交男合女，但使陰陽坎離之熙，消長於一身之中，龍虎之精，滋毓於七康之內，信任自然，而合大道，所以上古皆長壽，無夭傷也。中古以來，若欲卻老還童，延年度世，昇真入妙，鈴須安爐立鼎，召天地至和之無，回日月英靈之華，使四象無虞，五行全備，九轉數終，三千時足，開爐則紫粉凝霜，金華爍日，服之長生，後天而老。況今之人，知虎者多，識龍者少。夫金液為青龍，東方木德之宗，即日也；黃芽為白虎，西方金液之祖，即月也。然此二物之精炁，皆有神通變化之理，故《經》云日月之精救老殘是也。製之得法，食之亦能變化也。所謂丹之變化者，丹砂變為水銀，乃陽返陰也；水銀復變為丹砂，乃陰返陽也。方號純陽之丹，而人服之，次得長生。聖人喻日月魂魄，只在坎離二位，更無別物，恐後來不得真理，故直言之，以示將來。
　　訣不輒造章第十
　　訣不輒造，理不虛擬，約文伸奧，叩索神明。演成卦爻，五行為經，坎雄金精，離雌火光，金木相伐，水火相剋，土旺金鄉，三物俱喪。四海輻輳，以致太平，並由中宮土德，黃帝之功。
　　註曰：訣不輒造，理不虛．擬者，聖人垂文於世，叉無苟作妄言，以惑後人。《參同契》曰言不苟造，諭不虛生是也。約文伸奧，叩索神明者，剪去繁蕪，撮其樞要，驗日月之妙理，符神明之至精，《參同契》曰引驗見效，校度神明是也。演成卦爻，五行為經者，體《周易》六十四卦，以為火數，依金木水火土五行，以為生殺。以日月相合，而證夫婦，以離坎相交，而來至精。《參同契》曰推類結字，原理為證是也。坎雄金精，離雌火光者，坎藏六戊，為月之精，雄陽之位，居於北方。月陰也，戊陽也，乃陰中之陽，象水中之生金虎也。離藏六己，為日之光，雌陰之位，居·於南方。日陽也，己陰也，乃陽中之,'四陰，象火中之生汞龍也。《參同契》曰坎戊月精，離己日火是也。金木相伐，水火相剋者，金，白金也；木，赤汞也，二物相伐，愈自榮盛，水火遞剋，大見光明。日月相交，剛柔互興，陰陽得理，則相謀合。《參同契》曰日月為易，剛柔相合是也。土旺.金鄉，三物俱喪者，金木火三物，被四時尾火包裊，經九轉之後，俱化為明窗塵，《參同契》曰土旺四季，羅絡始終是也。四海輻輳，以政太平者，呼吸四方之熙，輳歸神鼎之中，引龍虎之精而為至藥，以五土而終功，以四季而結展，故得青赤白黑，各得施其功，以成就神丹也。《參同契》曰青赤白黑，各居一方是也。並由中官土德，黃帝之功者，中官土德，乃戌已至和之炁，金液變化之道，皆稟戊己也。戊己居中官，故稱黃帝修神丹者，探日月之至精，合陰陽之靈熙，周星數滿，水火運終，盡歸功於土德，黃帝之功也。《參同契》曰中官所稟，黃帝之功是也。
　　疏曰：上古之人，言不虛發，訣不再傳，事成之後，書之于契，以引將來好道之士。況文字所傳，只說大意，今直指大藥之原者，故令後人不用朱砂水銀之類。若得玄妙法象，隨天地陰陽四時運動，而得成丹者，即是真陰真陽也。《陰符經》云天機張而不死，得此道者，不可妄傳非人。《參同契》曰欲寫之竹帛＂，恐泄天之符，猶豫增歎息，倪仰輟思慮是也。鍊至藥不出水火，水火既交，則鼎內龍虎之熙，便相和合，而成金液，故真鉛實金丹之父母，靈汞之祖宗也。化生萬類，毓養韋生，皆稟此而成也。既得真鉛定體，而又知水火真方，則大丹豈無可成之理乎？
　　金火者真鉛也章第十一
　　金火者，真鉛也，丹砂著玥，莫大乎金火。言窮微以任化，陽動則陰消，混沌終一九，寶精更相持，卦與藥合，金有三百八十四銖，銖據一斤為十六兩也。金精一化，二熙成丹，青龍受符。當斯之時，神室鍊其精，金火相運推，雄陽翠玄水，雌陰赭黃金，陰陽混交接，精液包元炁，萬象憑虛生，感化各有類。眾丹之靈邊，長生莫不由。
　　註曰：金火者，真鉛也者，金火二字，是日月之稱。金為丹之本，火為日之根，皆於鉛中。魏真人以金火為易，以易為藥也。《參同契》曰《易》者，象也是也。丹砂著明，莫大乎金火者，丹砂迺金液也。金液大丹一法，唯憑日月陰陽之精以成也。金者，鉛也；月者，水也；砂者，汞也；日者，火也。外則水火升降，內則鉛汞交結，除此之外，別無雜類可入也。金砂變化，全自日月精華而生，《參同契》曰懸象著明，莫大乎日月是也。言窮微以善化，陽動則陰消者，古之人窮其微妙，察其盛衰，使陰陽之熙，往來動靜，循環晝夜，周而復始。《參同契》曰窮神以知化，陽往則陰來是也。混沌終一九，寶精更相持者，坎離龍虎之無，混沌於神室之中，隨水火進退。下手之初，一官坎位，火數發生之微，精熙相交，未有變通，至巳之巽位，火數發生之極，則龍生汞而虎生鉛，鉛汞之精，漸萌鼎內，日月之熙，輪轉於外，水火之精巷舒於內，《參同契》曰輻輳日輪轉，出入更卷舒是也。卦與藥合，金有三百八十四銖，銖據一斤，為十六兩也者，卦有三百八十四爻，周天一歲之數，總火候一周之用；金有三百八十四銖？金母一斤之數，總大丹一斤之用。其火侯金母，皆相符合也。《參同契》曰卦有三百八十四爻，爻據摘符是也。金精一化，二炁成丹，青龍受符者，太陰金虎之液，太陽木龍之津，化為真丹，晦朔起符之初，青龍大神當權，震卦主之《參同契》曰晦至朔日，震來受符是也。當斯之時，神室鍊其精，金火相運推者，正當青龍受符，得火之時，神室之內，龍虎二熙相紐，金火之精相合，而化神丹也。《參同契》曰當斯之際，天地交其精，日月相禪持是也。雄陽翠玄水，雌陰赭黃金者，雄陽，乾也，天也，老陽也，日也，砂也，其精日玄水，又日雌汞；雌陰，坤也，地也，老陰也，月也，鉛也，則日化玄水，而月化黃金也。黃金即真鉛，玄水即真汞也，鉛汞合而為一，乃成丹。《參同契》曰雄陽播玄施，雌陰化黃包是也。陰陽混交接，精液包元熙者，陰陽龍虎之熙，在混沌之中，水火交感，互相變化，而生津液，為丹根基也。《參同契》曰混沌相交接，權輿樹根基是也。萬象憑虛生，感化各有類者，世問萬物，皆憑元熙而生，各逐其類，而附其形也。如在鼎中，則木之熙化龍，金之熙化虎，火之炁化汞，水之熙化鉛，土之熙化和，而五熙皆歸中官，長養鄞鄂，以至凝神成真。是各逐其類，凝而成真也。｛參同契》曰經營養鄞鄂，凝神以成軀是也。眾丹之靈逵，長生莫不由者，金液大丹有二十四品，唯此母是金液之大者，乃白日沖天之上道，一一明象天地，日月星辰，五行四時，歸於神室之中，變化金液長生之道，莫不由也。《參同契》曰眾夫蹈已出，蠕動莫不由是也。疏曰：金火即鉛火也，鉛火即水火也，金火相交，則丹砂生於真鉛之中。古之人所祕者，祕在火侯而已。火數如一斤，母數亦一斤以母一斤之數，析之為三百八十四銖，以火一斤之數，析之為三百八十四爻，以應一年六十四卦之數。故乾之策二百一十有六，坤之策一百四十有四，引而伸之，觸類而長之，萬有一千五百二十，以應萬物之數，合天地一周之用古今法象天地，準則陰陽，用水火之升降，合金木之情性，備剛柔之體，成大丹之造化。其乾坤爻策，一一演大丹之數，顯金木水火土之精微者，天之符也。所修至藥，運動火候，皆應天符之數也。若將年月日時之數，蹙於一日十二時中，進退陽火陰符，以煉金液神丹，則造化之理，立可待也。　　　　
　　於是玄潤光澤章第十二
　　於是玄潤光澤，元君始煉汞，神室含洞虛，玄生白金公，巍巍建始初，冠三五相守，飛精以濡滋。
　　註曰：於是玄潤光澤，元君始煉汞，神室含洞虛者，黑鉛制為白金，精光瑩徹，方成神室。神室之體，中虛徑寸，以生真汞也。元君乃煉丹之主司，抱朴子云：元君亦自言：我亦煉丹而得仙。伏羲畫八卦，仲尼演易象，皆明此天地之數也。《參同契》曰於是仲尼始蒙鴻，乾坤昭洞虛是也。玄生白金公，巍巍建始初者，玄生白金也，故能收養日月之精華，陽火未動，俱隱於白金之內，而不見其形跡；水火既行，則金華產於白金之中，金華乃戊己之和熙也。二物相見，感化生丹，可謂巍巍尊高者也。稽考古初，已有斯物，包最陰陽，與萬物之形，不相去離。關睢建義，水火相交，則砂汞生，神明出焉！故為萬物之母，為陰陽之始也。《參同契》曰稽古當元皇，關睢建始初是也。冠三五相守，飛精以濡滋者，水一火二，乃三也，五土也，若水火土相交，則神精降於器中。故古之聖人，初立神室，既濟鼎器，交男女之體，合龍虎之形，初則形質未分，一如混沌，既經運火之後，則夫婦之情相紐，龍虎之精契合，便應元年起首之初，終成神藥也。《參同契》曰冠婚炁相紐，元年迺芽孳是也。
　　疏曰：元君亦煉丹而得仙者，上古之祖師也。擬天地之數，納日月之行，以鼎器擬象乾坤，中虛寸餘，其火候法象，如動即天炁降，地熙應，天地至精相交，而生神液也。巍巍尊高，完為玄妙也。古得道者，恐後人不悟真理，以采砂水銀諸雜藥物而造大藥，不明真鉛之變化，是以取象立官，以曉學者，若雜類為之，是由入山捕魚龍，入水求雉兔，皆無可得之理，虛勞力耳。　　　
　　玄女演其序章第十三
　　玄女演其序，戊己貴天符，天符道漸剝，難以應玄圖。
　　註曰：玄女演其序，戊己貴天符者，古文龍虎經註疏卷上玄女乃天地之精神，陰陽之靈熙，神無所不通，形無所不類，知萬物之情，曉眾變之狀，為道教之主也。戊己乃和熙，大丹之根本，天符運動，則生戊己之精也。《參同契》曰聖人不虛生，仰觀顯天符是也。天符道漸剝，難以應玄圖者，天符進子，陽火日增，至巳而陽極，天符退午，陰符日喊，至亥而陰極。五行剋盡，四時運終，故道漸剝也。《參同契》曰天符有進退，屈伸以應時，故易統天心是也。疏曰：玄女亦上古之，神仙，為眾真之長。戊己，土也；天符，火也，火迺元熙也。大則包含天地，小則潛藏一毫，萬萬靈類，無不霑其元熙，廣大包籠，潛布生育，刑剋金木，運轉陰陽，榮萬物，衰萬物，變化無方，有莫大之妙用。真人擬此神化，營修至藥，探日月至精，合溫凍寒暑，抽添水火，依春夏秋冬，隨順四時，盛旺衰榮，皆秉自然也。若以金銀土石，草木灰霜而造金液神丹，安有如此變化哉！
　　古文龍虎經註疏卷上竟
　　古文龍虎經註疏卷中
　　宋保義郎差充皇弟少傅恩平郡王府指揮使臣王道註疏太乙官養素齋道士臣周真一印證
　　故演作丹意章第十四
　　故演作丹意，乾坤不復言。丹砂流汞父，戊已黃金母，鍾律還二六，斗樞建三九，赤童戲朱雀，變化為青龍。
　　註曰：故演作丹意，乾坤不復言者，前篇言大丹之意，置立神室，妙盡其汞父理故於此篇不復言也。丹砂流汞戊己黃金母者，丹砂，日也，流日，之魂也；戊己，月也，黃金，之魄也。丹砂戊己能生此二物，魂月魄而為至藥，故謂之父母也。鍾律一還二六，斗樞建三九者，二六者，乃一子負辰午申戌為六律，丑卯巳未酉亥為六呂。又子為黃鍾，午為離賓之類，主十二時也，一二九亦十二也。斗之所指為建，正月建寅，二月建州自實而上，皆天也。是以虛實相通，而有六爻之變，故乾用七九，而坤用六八也。以四象之數，通乾坤之數，而老少陰陽之策見矣！四而通六，得二十四，為老陰一爻之策；四而通八，得三十二，為少陰一爻之策；四而通七，得二十八，為少陽一爻之爻之策九之變、卹變之策，乾坤之成數，六六爻之生數也。九六隨乾坤二卦為變州州而通九，得三十六，為老陽一陽陰以老陽老而少陰少七八不入也。乾有六爻，其，坤有六爻而天得其三，而地得乾坤兩一矓辦一獰一而不屆，陽光赫赫，發於地下，變坤下爻而為復，是日初九，為陽六爻之主。微陽方生，二變為臨，陽熙方行斗二變則陰陽交通而成泰，萬物萌甲，破地而出，四變為大壯，萬物叢生，五變為夾，則萬卉見真，以至上九變為純乾，陽光熹熹，遍布卯酉之南，草木茂盛，陽光升于上，五色耀于首，井泉若冰，是謂乾卦用事之時也。方其坤之動也，闢而不塞，陰精肅肅，發于天上，變乾下爻而為娠，是日初六，為陰六爻之主，微陰方生；二變為遁，陰熙方行；三變則陰陽不通而成否，萬物成實，結而垂下；四變為觀，萬物衰落；五變為剝，則卉歸藏；以至於上六，變而為純坤，則陰精凜凜，遍布卯酉之南，草木萎黃，陰精沉於下，五色藏於根，井泉若湯，是謂坤卦用事之時也。故《經》曰：日入地中一，結精之象，再變為復，發生萬物者也。是知乾坤二體，隨陰陽之熙以變動，升降於六虛，一晦一明，循環晝夜，日往月來，循環無端，而莫知乎紀極者。唯一味光和之熙，以成變化耳。上古至人，知天地之消息，陰陽之慘舒，故託易象，法乾坤，準陰陽，擬水火，自天地至和之炁，引日月純粹之精，歸於神室之內，以變金液，點化几軀，而作聖體。功德備具，位號真人。孰不謂之神乎！
　　坤初變成震章第十五
　　坤初一變成震，三日月出庚，東西分卯酉，龍虎自相尋。坤再變成兌，八日月出丁，上弦金半斤。坤三變成乾，三陽備圓照東方甲，金水溫太陽。赤髓流為汞，姥女弄金噹，月盈自合虧。
　　註曰：坤初變成震，三日月出庚者，朔前夜半，子時運行陽火之初，日月合璧於畢勗之上，乾變坤之下爻，而為震卦。震卦主事，一陽爻生於下，則月至三日，現於庚方也。《參同契》曰三日出為爽，震受庚西方是也。東西分卯酉，龍虎自相尋者，東西二八之門，日月出金木正位，既經五日，運行火侯，則龍虎之熙，兩相慕應，聚於鼎中也。坤再變成兌，八日月出丁，上弦金半斤者，自六日至八日成上弦，乾交坤之二爻，而為兌卦，兌卦立事，二陽爻生於中，則月光得半弦，平如繩，而月現於丁方，喻鼎中金火，各半也。《參同契》曰八日兌受丁，上弦平如繩是也。坤三變成乾，十五三陽備圓照東方甲者，自十一日至十五日，乾交坤之上爻，而為乾卦，乾卦主事，三陽爻生於上，則月光圓滿，而月現於甲方，喻鼎中金德圓滿，得火候也。《參同契》曰十五乾體就，盛滿甲東方是也。金水溫太陽，赤體流為汞，妮女弄金噹，月盈自合虧者，金液神丹，至此太陽之精，盛滿神室之內，金火之熙，化而為汞，汞與其母，兩相留戀，以變金體，蟾蛛兔魄，互相包裊，光耀鼎中，媳女之體自成首飾，化現金噹，喻鼎中金熙漸榮，而變成丹。《參同契》曰蟾蛛與兔影，煥炳兩炁俱，蟾蛛視卦節，兔魄吐生光是也。太陰自初一日至十五日光滿，至十六日自合虧也。《參同契》曰七八道已記，屈伸低下降是也。
　　十六轉相減章第十六
　　十六轉相臧，乾初缺成巽，平明月見辛，乾再損成艮；二十三下弦，下弦水半斤，月出於丙南，乾三損成坤，成坤三十日，東北喪其朋；月沒於乙地，坤乙月既晦，土木金將化，繼坤生震龍。
　　註曰：十六轉相喊，乾初缺成巽，平明月見辛者，謂十六日已後，坤交乾九之下爻，而為巽卦，巽卦主事，一陰爻發生於下，陽火初退，陰符始生，平明則月現於辛方也。亦如陽火初進之時，月生三日同也。《參同契》曰十六轉受統，巽辛見平明是也乾再存損成艮，二十三下弦，下弦水半斤，月出於丙南者，自十一二日，陰符再退，至二十三日，坤交乾之中爻，而為艮卦，艮卦主事，二陰爻生於中，則月見於丙方，復與上弦同義，蓋鼎金水各半也。《參同契》曰艮直於丙南，下弦二十三是也。乾三損成坤，成坤三十日，東北喪其朋，月沒於乙地者，自二十六至二十八日，坤交乾之上爻，而為坤卦，坤卦主事，三陰爻生於上，月光將盡，則月現於乙方，至於東北，陽光既盡，是謂喪朋也。《參同契》曰坤乙三十日，東北喪其朋是也。坤乙月既晦，土木金將化，繼坤生震龍者，自二十八日至三十日，陰符到此消盡，陰陽之炁各停，土與木金相和為液，太陽之熙，不令於月，則太陰之體全無。循歷東北，再經畢晁之上，日月相．合，水火重施，復如其初。又以復卦為首，繼坤而生震卦也，震屬木位，在東方，故稱龍也。又陽火為龍，《參同契》曰節盡相禪與，繼體復生是也。
　　疏曰：自子至巳，陽火六時而為進，震兌乾主之，太陰行度，為金液之象也。復臨泰壯央乾，為太陽行度，陽火之象也。自午至亥，陰符六時、而為退，巽良坤主之，太陰行度，為金液之象也。詬遁否觀剝坤，為太陰行度，陰符之象也。鼎中金水之變，十二爻十二時主之，天上月華之動，六卦十二時主之，《參同契》言之甚詳，但人不能洞察之耳！凡修真之士，欲煉養大丹，鈴上知天文，下知地理，中知人情，方能變通造化，手握陰陽，運日月於爐中而孳生龍虎，交乾坤於室內而長養精津，金母無虛育之勞，木父有成功｀之逸，金液化現，砂汞成形，九轉告終，陽光變足，黃畢立號，同明窗塵，不惟點石為金，服之與天齊老，變化之妙，無以加此。
　　乾坤括終始章第十七
　　乾坤括終始，故曰震龍也，如上二一十日，坤生震兌乾，乾生巽艮坤，八卦列布曜，運移不失中。
　　註曰：乾坪括終始，故曰震龍也者，乾坤二卦，為眾卦之父母，二卦相索而成八卦。乾先索坤之下爻而為震卦，以為朔曰一日夜半子時，陽火發生之始；坤又索乾之下爻而為巽卦，自十六日夜半子時，陰符發生之始也。乾納甲壬，坤納乙癸，《參同契》曰壬癸配甲乙，乾坤括終始是也。如上三十日，坤生震兌乾，乾生巽良坤者，坤生震卦而為初五日直符，次生兌卦而為中五日直符，又生乾卦而為末五日直符。太陰歷十五日圓滿於甲上，鼎中金液亦盛，蓋隨卦侯而增也。乾生巽卦，而為初五日直符；次生艮卦，而為中五日直符；又生坤卦，而為末．五日直符。太陰歷十五日，光盡於東北艮鄉，鼎中金液盛實，亦隨卦侯而成也。乾坤自相生滅，為三十日，一月之候也。《參同契》曰七八數十五，九六亦相應，四者合三十，易熙索滅藏是也。八卦列布曜，運移不失中者，如上八卦列布於一月三十日中，運動陽火陰符，一一奏歸神室之內，為大丹金液之變化也。《參同契》曰八卦封布曜，運移不失中是也。
　　疏曰：人之一身，亦體天地，其中陰陽升降，亦與之符契。但以六欲七情，發之於外，而精炁耗損於內，終日汨汨，不知省覺也。能知此道，隨順陰陽，恬淡守素，則天地外交，而身中內合，一一皆應其升降。若少思慮，無棧賊，亦自然延年矣！況安爐立鼎，法象天地，召日月至精，引陰陽和炁，成神藥而服之，安得不為仙哉！造金液者，須知乾坤八卦，納一月三十日，日月行度之數，日行一度而月行十三度強，一月一終，終而同官，謂之合朔。日行三十度，月行三百九十五度，歷十二月，再與日合於斗宿之次，為冬至之日也。故至人以日月纏度之數，為一月運火之期，前十五日震兌，乾主之；後十五日巽艮，坤主之。離坎定位，陽火陰符，隨時進退，皆依約爻象也。
　　調火六十日章第十八
　　調火六十日，變化自為證，神室有所象，雞子為容形，五嶽峙潛洞，際會有樞轄。
　　註曰：調火六十日，變化自為證者，元精在鼎中，難睹其狀，如一月數中，開鼎視之、或金華降少，五液結遲，乃陽火陰符有太過不及之息，再須一月，運行結丹之火候也。故元精在鼎中，受外來符火，一一變化，難睹其狀。以十二時爻象火數，即知其動靜浮沉也。《參同契》曰元精妙難暗，推度效符證是也。神室有形象，雞子為形容者，古之至人仰觀天象，俯察地理，效乾坤而立神，至類雞子而法形容，虛中一寸而安靈汞，《參同契》曰居則觀其象，準儀其形容是也。五嶽峙潛洞，際會有樞轄者，地上靈仙，分為五嶽，其中皆相潛通。古人立表為象，製壇爐鼎鼇符合玄法，亦委由相通，而使火熙通遠，無所凝滯。若火散於外，則吉凶生於內，《參同契》曰立表以為範，占侯定吉凶是也。
　　疏曰：天地未分，象若雞子。天地既分，陽火升於上，而輕清之熙結而為天；陰水沉於下，而重濁之界結而為地，是謂天地定位也。神室者，上釜為天，下釜為地，兩釜相合，其形亦象雞子。中虛寸餘，是謂神室定位也。天地交，則水中相火而升，火中生水而降，相交於真土之內，而生萬物，，神室交則火自坎生，水自離條，相交於戊己之內，而生靈汞，玄妙神祕，亦可知也。
　　發火初溫微章第十九
　　發火初溫微，亦如爻動時，上戴黃金精，下負、坤元形，中和流素津，參合考三才，乾動應三光，坤靜含陽炁。
　　註曰：發火初溫微，亦如爻動時者，凡神丹起火，皆依約爻象，與十二時同為消息。如地雷復卦，主冬之令，下一爻變而，為陽，子時之爻也，於此時發火，未甚有力．但溫溫然，是謂柔火，陝應復卦下一陽爻，物生之候也。《參同契》曰發號順時令，勿失爻動時是也。上戴黃金精，下自坤元形者，黃金乃乾，天也，上釜也；坤元者，乃坤地也，下釜也，二釜相合，而為神室也。《參同契》曰上察河圖文，下叔地形流是也。中和流素津，參合考三才者，既神室有位，則素津靈汞，生於其中矣！中官之靈，亦喻人心神之所居也。故天地人全，則萬物名焉！金水作焉！《參同契》曰中稽於人情，參合考三才是也。乾動應三光，坤靜含陽熙者，，乾天也，日也，火也，乾天運動，而木火之精便生於空器之中，而作金液也。坤地也，月也，水也，神地靜居，而月水金之精，和合太陽流珠，而又包裊不至飛走也。《參同契》曰動則循卦節，靜則象爻辭乾坤用施行，天地然復理。可不謹之乎是也。
　　疏曰：日屬離位，在南方，居丙丁之中，火之正位也。日又含火，火又變體成汞，故云汞生於日，夜者，陽也，謂之陰魂也，離卦二陽一陰，以己土為其神，又是坤之中女，日又用己上為其光，己土者，陰位也，故以其象配離卦。又為日中之光，含其玄色為朱，從青變赤，故為朱砂也。月屬坎位，在北方－．居壬癸之中，水之正位也。月又含水，水又變體成金，故云金生於月。金者陰也，謂之陰魄也，坎卦二陰一陽，以戊土為其神，又是乾之中男，月又用戊土為其精。戊土者，陽位也，故以其象配坎卦，又為月中之精，含其素色為炁，從白變炁，故為炁鉛也。汞合離熙，以應陰爻之位，汞之一物，非世問水銀朱砂等物，木生於太陽之內，名日神水，是謂真汞也。鉛合坎炁，以應陽爻之位，鉛之一物非嘉州鹹鉛，及諸－山石問所生也。木生於太陰之中，名曰白金，是謂真鉛也。鉛分為二儀，神室也；汞生為一熙，玄液也！以象三才天地人也。
　　古文龍虎經註疏卷中竟
　　古文龍虎經註疏卷下
　　來保義郎差充皇弟少傅恩平郡王府指揮使臣王道註疏太乙官養素齋道士臣周真一印證
　　神室先施行章第二十
　　神室先施行，金丹然後成，可不堅乎煉化之器，包曩飛凝，開闔靈戶，希夷之府，造化泉窟。
　　註曰：神室先施行，金丹然後成者，既立神室而得其法，則金液有鈴成之理也。可不堅乎煉化之器，包裊飛凝者，煉丹之士，鈴先須堅備鼎器，其中靈汞結凝，不得飛走，方可成丹也。開闔靈戶，希夷之府，造化泉窟者，神室有上下之釜，開則為二，闔則為一，其中空虛，水火纔交，神物便生，故號希夷，白金為母，而生水銀，號曰金液，此丹之府庫窟宅也。
　　疏曰：北方之水，生成白金，謂之真鉛，乃至陰之精，包合陽和，隨混沌分判之炁，各歸一元。古之至人，法象天地生成之道，還陽和之熙於真鉛之中，合自然之用，製所成藥，此真元之熙也，非世間几物可為。若修煉得法，製度有理，則何患不成大丹乎！龍虎二物，俱生鉛中，用水火升降，故使金木交希夷之府，日月會造化之窟，白金為母，包最眾靈，而產至寶矣！
　　陽炁發坤章第二十一
　　陽炁發坤，日昴南極，五生連珠，日月合璧，金砂依分，呼吸相應。
　　註曰：陽熙發坤，日晷南極者，亥月之末，純坤卦終，至乎月之初，夜半子時，坤卦下生一陽爻為復卦，乃陽火初生之時也。至丑歷寅，以至於巳，陽熙至南方，極盛則陰生於五月也。五星連珠，日月合．璧者，五星運行周天，有若連珠，遲疾留伏，逆順進退也。日月纏度，一月一爻其合如璧，與五星共為表裹，以證金火一歲之用也。金砂依分，呼吸相應者，金砂乃日月之精也，水火升降，一消一息，則金砂在鼎中，一浮一沉，隨象呼吸，與外來符火相應也。疏曰：真鉛母也，坤也，太陰之體常炁，遇陽火而方生形質。形質既生，而歷六十四卦，逐三百八十四爻，變化萬狀，皆隨日月五行星度之數也。若以金銀雜類為丹，則安得隨陰陽四時而生乎？
　　華蓋上臨章第二十二
　　華蓋上臨，三台下輔，統錄之司，當密其固，請責能否。
　　註曰：華蓋上臨，三么下輔，統錄之司，當密其因，詁責能否者，華蓋十六星，其形如蓋，在紫微官中，以蔭帝座三台六星，在紫微官外，主調順陰陽，燮理萬物，喻水火居金鼎上下，若燮調得理，則神精降內。三台為統錄之司，百寮之帥，宰相之位，文盈文昌也。或五星應縮失次，日月進退失節，則四叔不應，風雨不時，是致萬物不生，亦猶煉丹之士，運火失節，使鼎內或乾或溢，變異不常，叉敗丹事。若總諸節候，如運諸掌，固密鼎器，不使有虞。若一不理，則詁責運符之能否也。《參同契》曰文昌總錄，詁責台輔，百官有司，各典所部是也。
　　疏曰：世之學道者多矣，然得妙理者，萬無一二，或假其名，以資姦利，或燒變黃白，勾合庚艮者，有之；或妄指古文，修煉五金八石，以僥倖大．藥，費歲月，耗精神，終無成效。愚者益其過，智者損其行，耽執至死，曾不悔悟，迷迷相傳，無有休止。至、有失其職業，散其貲財，棄父母之養，割妻學之愛，漂流凍餒，世世有之。殊不知金丹大藥，非几鉛几汞所作，乃天地之精神，日月之魂魄，息不造其閩域耳，
　　火鍊中宮土章第二十三
　　火鍊中宮土，金入北方水，水土金三物，變化六十日。自然之要，先存後亡，或火數多，分兩違，則或水銀不定，同處別居，剛柔抗衡，不相涉入，非火之咎，譴責於土。
　　註曰：火鍊中官土，金入北方水者，火，日也；金，月也，金火二性，順五行六律之炁而生，故火生土，金生水，各吐其精，而為神藥也。《參同契》曰日合五行精，月受六律紀是也。水火金三物，變化六十日者，中官只有金母一味，而水土二位，得火侯而和合，若一月火侯，金液不依母數，則再須一月起火也。《參同契》曰五六三十度，度竟復終始是也。自然之要，先存後亡者，金液神丹，全在火侯，火是藥之父母，藥是火之子孫，乃天地之炁，自然而生也。或火力停均，而生金汞，或火力失度，返致散失。存亡不定，叉在六十日之內，以度其始終也。《參同契》曰原始要終，存亡之緒是也。或火數多，分兩違則者，陽火數多，神精返傷，致使金汞嬌逸，亢滿鼎中，違失執度也。《參同契》曰或君嬌逸，充滿違道是也。或水銀不定，同處別居者，水銀乃金液也，若火數差殊，則水銀在鼎室之內，隨火不定，不依軌轍而行，則或同或別，以於不測也，《參同契》曰或臣邪佞，行不順軌是也。剛柔抗衡，不相涉入，非火之咎，譴責於土者，金砂不依數生，剛柔不相涉入，非特火之過也，亦是官中金母不純，而精熙少失，必在此，故不責火而責土也。《參同契》曰或臣盈縮，乖變悔吝，執法刺譏，詁過移主是也。
　　疏曰：煉丹之士，須明日月之行度，知陰陽之升降，曉火候之抽添，辨藥物之真偽，方有必成之理。玆實在於運符之人，若昧於此，執法不定，卻言傳授不真，證則師主，不能自悟，好學之士，宜戒之焉！
　　土鎮中宮章第二十四
　　土鎮中宮，籠罩四方，三光合度，以致太平。五臟內養，四肢調和，水涸火滅含曜內朗。金水相榮，閉塞流暉，調和溫水，發之俱化，道近可求。
　　註曰：土鎮中官，籠罩四方者，土，戊己也，母也，母居中官，召四方和炁，歸於神室之內，化成金液也。《參同契》曰：辰極喻金母。蓋能優游，以懷來臣庶也，故曰辰極受正，優游任下是也。三光合度，以致太平者，三光則日月星也，若三光進退，不失於上，則天下太平，令行禁止，國無亂逆之患也。丹之內運，亦有三光，蓋陽火陰水，與金胎，是象日月星也。故外運亦有三光，分在動靜爻剋之內，陰陽符火之中，若運符得理，則無逃逸之害，如治國之致太平也。《參同契》曰克明正德，國無害道是也。五臟一內養，四肢調和者，若運行符火，盡合同天度數，則鼎室之內，真人之身，五臟四肢，調和安順，虛無恬淡，以至於終，故無夭傷之息也。《參同契》曰內以養己，安靜虛無是也。水涸火滅，合曜內朗者，夫煉大丹火候，巳時亥時，則火滅，至此二時，金火水之精熙，各得其情，光耀遍於一室之中，朗照真人之體也。《參同契》曰原本隱明、，內照形軀是也。金木相榮，閉塞流輝者，龍虎之炁相交，金木之情契合，金來剋木，木被金制，反能榮盛，致使流輝鎖於鼎中，靈根閉於室內，皆自金母養毓而成也。金母變化不常，此之微妙，非口訣難得，《參同契》曰閉塞其兌築固靈根是也。調和溫水，發之俱化，道近可求者，金母在鼎內，噴三光之熙，來日月星之精，芋生聖胎，其狀莫測，而子株靈汞，在神室之中，隱伏難見，若火不失其時，水不失其候，水火俱進，升降有法→隨順天機，樞鈴法象，則金汞自然而春戀，龍虎情性以交結，擬象求之，變化之理，其道可見也。《參同契》曰三光陸沉，溫養子株，視之不見，近而易求是也。
　　疏曰：天人之理，可以類推，若三光之精未見，四象之界未分，玄黃混沌，清濁未判，真鉛之熙混沌。其中既分，清為天，用濁為地，陰陽之和以為人。三才定位，真鉛之熙居於中央，當戊己之位。又為神藥之母，籠罩四方，金木水火之熙，而結為金液也。五行之中，金來剋木，木中有火，火返剋金，金火相剋，互相榮盛；水來剋火，火中有土，土返剋水，水土相配，互為變化。此相生相殺之理，皆在。訣，不以書傳。若以天道求之，則一味元和之熙耳！
　　水土獨相配章第二十五
　　水土獨相配，翡翠生景雲，黃炁混元精，紫華敷太陽，水能生萬物，聖人獨知之。
　　註曰：水土獨相配，翡翠生景雲者，水則玄水，土則金母也。太陽之火，與金母相交，則神室之內，木精化炁而生，景雲漸結，流珠潤澤丹官，以化金液也。《參同契》曰黃中漸通理，潤澤達肌膚者是也。黃炁混元精，紫華敷太陽者，黃炁亦水土也，水土之熙，相制而生太陽元精，若法象始終，得其妙理也，則太陽元精漸垂於有無之問，以生鄞鄂也。紫華敷腴，黃液蕩漾，是神藥未堅實也。《參同契》曰初正則終循，幹立未可恃是也。水能生萬物，聖人獨知之者，水一數也，玄天生水而居北方，水中生金，金復能生水，聖人知之，擬象而成神丹，非凡愚可測也。《參同契》曰一者以掩蔽，俗人莫知之是也。
　　疏曰：乾坤二體，互相包裊，天一生水曰玄水，地五生土曰真土，水土相交，是生萬物。聖人知此造化，遂擬天地而立神室，準陰陽而行水火，依約爻象，中遷四時，則元精出焉！神汞生焉！
　　金德尚白鍊鉛章第二十六
　　金德尚白，鍊鉛以求黃色焉，感化生中官，黃金銷不飛，灼土煙雲起。
　　註曰：金德尚白，鍊鉛以求黃色焉者，鍊鉛為白金，白金為神室，神室中有金水，金水既為火所化，而色變黃，名曰黃舉。《參同契》曰下有太陽熙，伏蒸須臾間，先液而後凝，號曰黃舉焉是也。感化生中官，黃金銷不飛，灼土煙雲起者，金液將生，隨水火凝於器中，本從金生化而成液，感結中官，則黃金之液，自然不飛走矣！火灼金華，渾熙清徹，或為輕煙薄霧，在鼎室之內，變化無常，或鍾乳倒懸，或大牙參錯，或變化日月之象，而魂魄皆現，或化龍虎之形，而金木相交，神精萬狀，不可名言。若以五金八石諸雜物作之者，安能臻此神化哉！ 
　　疏曰：世問萬物，不能壞者，唯黃金耳。自開闢以來，惟金體不虧損，故黃金之母曰真鉛，真鉛者，先天之一物，混沌未判，鉛炁在其中。及天地分形，鉛體亦現，天地萬物若無鉛無，則不能成妙用。故真鉛之無，靡所不在也。且黑金生白金，白金生黃金，黃金為至藥，若人服之，則壽齊天地，與道同體。故金德之精，為眾靈之主，萬物之宗也。
　　有無互相制章第二十七
　　有無互相制，上有青龍居，兩無宗一有，靈化妙難窺。
　　註曰：有無互相制，上有青龍居者，有者白金也，無者火熙也，故有無之作，互相制伏，金火相交，而生靈汞於中官。汞即青龍也，參同契曰上閉即稱有，下閉即稱無，無上以奉上，上有神德居是也。兩無宗一有，靈化妙難窺者，兩無者，陰陽熙也，日月之魂魄也；一有者，亦神胎也，神胎之中，無諸雜物，但空體熙已。因水火之熙，引日月之精，全陰陽之粹，入於神胎，金液靈化，莫能窺測，神室上下，水火之炁，因金母翕育，相須而生。《參同契》曰此兩孔竅法，金熙以相須是也。
　　疏曰：金液名黃舉者，乃九轉之名也，古之人服丹藥，先齋戒清靜於內，然後方服外丹，庶得內外兼濟，真熙薰蒸，遍於四肢，易以返老還童，為純陽之身，與天齊年也。
　　鍊銀於鉛章第二十八
　　鍊銀於鉛，神物自生，銀者金精，鉛包北靈，水者道樞，陰陽之始，故懷銀精，鉛化黃丹，寄位五金，為鉛外炁，色票北方，內懷銀精，被褐懷玉，外似狂夫。
　　註曰：鍊銀於鉛，神物自生者，白金未現，其形隱於北方玄水之中，若知白金在黑鉛之內，取之為大藥之基，運動法象，則神物自然生矣．《參同契》曰知白守黑，神明自來是也。銀有金精，鉛包北靈者，金精迺白金也，玄水之基，乃真鉛也，常包北方真水銀也。《參同契》曰白者金精，炁者水基是也。水者道樞，陰陽之始，故懷銀精者白金，自水而產，用為神器，水體不絕，金水兩情，為之樞紐，陰陽之本，故為銀精，銀精則藥也。《參同契》曰水者道樞，其數名一，陰陽之始是也。鉛化黃丹，寄位五金者，鉛亦名玄，位居坎方，水火金木之炁，隱於鉛內，為五金八石之主，流珠通之而為根本，皆水火之熙結成也。《參同契》曰玄含黃芽，五金之主，北方河車是也。為鉛外炁，色稟北方，內懷銀精者，鉛外貌黑惡，而內有金華，常居北方壬癸之位也。《參同契》曰故鉛外黑，內懷金華是也。被褐懷玉，外似狂夫，是此意也。
　　疏曰：大鼎者，藥也，藥者，鼎也，藥鼎一也，金液之道，若以非類而成，則世人服之者，升仙多矣！故《參同契》曰：挺除武都，八石棄損。則知大丹不用五金八石，曾青雌雄之類，斷可見矣！或謂金丹自赤而變紫色者，不過曾青雌雄之熙，染入而已。且夫自然元熙，發生草木，枝葉花果，顏色艷異，豈是曾青雌雄所染哉故古詩云：花發保奇異，綠葉問紅苞，誰人將此染，爭知造化燒。枝莖花葉所發，乃自然變化而成者，莫非水火土之熙｀也。金丹之道亦然，順天地生成之理，合金木自然之方，若以水火土歸於一家，豈無變化乎？五金八石硝礬銅粉等眾衛之中用者，有之，至若金汞靈液，則此等諸類無所施焉！使修煉大丹之士，知此玄奧之道，與夫真鉛所產之地，則金液無不成之理，故劉知古真人云：龍虎者，金汞也，金汞相包，得自然之性，服之者，豈不神異哉！
　　銀為鉛母章第二十九
　　銀為鉛母，母隱鉛中，鉛者銀子，子藏銀胞。真素渺邈，似有似無，灰池炎灼，鉛沉銀浮，潔白見寶，可造黃舉。
　　註曰：銀為鉛母，母隱鉛中者，銀者，金也，鉛者，水也，謂水生在金，金為水母，金返藏形於鉛水中也。《參同契》曰金為一水母，母隱子胎是也鉛者銀子，子藏銀胞者，鉛者，子也，水也；銀者，母也，金也，金既生水，而子水復居鉛母之知，故曰黑鉛也。《參同契》曰水者金子，子藏母胞是也。謂黑鉛變質之後，寄位西方，當隱跡於水中，得水滋養，愈見生成，名曰黑鉛。潔白成金，而作神室，因陽火激發，而子水卻於白金中流出，名曰真水銀也。大哉！真物，是為生天生地之一為也。真素渺邈，似有似無者，真素者，真汞也，在母胎中，被外迫逐，或有或無，浮沉不定，為鼎室所蔽，不能視其形儀也。《參同契》曰髡鬍大淵，乍沉乍浮是也。潔白見寶，可造黃舉者，灰池緞煉，以為白金，取白金而為神室，可以造黃舉也。《參同契》曰探之類白，造之則朱是也。
　　疏曰：金液之要，在乎神水華池，華池即金母也，金者，西方白金也，其金有液；汞者，是太易流珠，二物雖各有象，本同一原。至人以金養汞，變為丹砂，是返本還元，歸自然之性，白金神母，養成大丹，丹成後，津液不絕，故言念液。好道之士，審而詳之，不以山澤金銀和合水銀，便為之養汞也。
　　殼為金精章第三十
　　殼為金精，水還黃液，徑寸之質，以混三才，天地未分，象若雞子。
　　註曰：殼為金精，水還黃液者，真鉛煉為白金，以白金為鼎器，是金精之母，其中有水銀可以變黃液也。《參同契》曰煉為表衛，白裹貞居是也。俚寸之質，以混三才者，神室中空，方圓寸餘，上釜為天，下釜為地，中安靈汞、以象三才，《參同契》曰方圓徑寸，混而相扶是也。天地未分，象若雞子者，天地未開闢之前，混沌若雞子之形，日月之精，交於其中，萬象之形，固已垂矣！至人指神室象混沌，以體三才之用，進陽火陰符，以留日月之精。真鉛生天地之先，探之有法，造之有理，非可妄為也。《參同契》曰先天地生，巍巍尊高是也。
　　疏曰：白金既露，｀狀若白馬牙，又性好食木精，本從北方水中，因煖煉之後，潔白如雪，完為丹之寶也。陶真人曰：以寶煉寶，志士得道。葛稚九川曰：石液鬼隱，金精山在。審此亦是潔白見寶也。既言潔白，又言見寶，則可以造金液神丹也。今之人燒朱砂水銀，縱得伏火，終有本性，雖使服之，安有丹砂入五內，霧散若風之效哉？
　　圓高中起章第三十一
　　圓高中起，狀似蓬壺，關閉微密，神運其中，爐鼇取象，固蜜全堅，委曲相制，以使無虞。自然之理，神化無方。
　　註曰：圓高中起，狀似蓬壺者，修大丹先須壇爐竄鼎，上下相接，如蓬壺之狀也。《參同契》曰傍有垣闕，狀似蓬壺『是也。關閉微密，神運其中者，鼎內周旋，四通以來，火炁關閉濟會，不使走失也。《參同契》曰環匝關閉，四通踟跚』是也。爐鼇取象，固密全堅者，壇上有爐，爐上有電，電中有鼎，鼎中有神室，神室中有金水，互相包裊，以闆姦邪。又使靈汞以易也。《參同契》曰守御固密，闆絕姦邪是也。委曲相制，以使無虞者，金鼎懸於竄中，虛其四向，以疏火熙，安水於金鼎之上，運火於金鼎之下，壇爐鼎竄遞相包最，以防非常也。《參同契》曰曲閣相連，以戒不虞是也。自然之理，神化無方者，几造大藥，皆是日月星辰之精，五行四象之熙，而為金液，非有他道也。
　　疏曰：至人憫夫不知道者，利欲汨沒，以至於死，不明身之所往，性之所存，此金液之要，所以傳也。且黃帝老子，亦修此道，為後來之師，故服丹長生，隱顯變化，入火不焦，入水不濡者，此也。軒轅之前，御世之君，皆兼此道，以相禪授，不獨遊方之外而進此道也。後世澆薄不純，其法，頗祕，得之者稀。至周之時，老君降世，將度函谷，始以金液之法，獨傳關令尹真人，因得流行於世。有綠相值，則遞相傳授，不絕道種。今世之人則不然，以富貴驕其身，名利役其性，酒肉窒其熙，色慾迷其情，四樂之外，惟畏死而已，遂妄意延年，盡禮於方衍之士，以求不死之藥。有姦利之輩，聞風競至，偃奏自如，以為其師，緘默不言，以示祕奧，偽之亂真，未易識測其實，以傍門小衍，依託為至道，以金石草木，借名為真藥，曾無奇效。使夫後來不信金液之法，亦不足怪也。
　　磁石吸鐵章第三十二
　　磁石吸鐵，隔礙潛通，何況雞子，配合而生，金土之德；常與汞俱。
　　註曰：磁石吸鐵，隔礙潛通者，磁石之力，全者可引數片之鐵於器物之外，此物類相感者也。《參同契》曰幽玄遠渺，隔礙相連是也。何況雞子，配合而生者，以白金造神室，而象雞子之形，如天地之配合，運動水火，而靈汞自生。《參同契》曰類如雞子，黑白相扶是也。且天地之中，有太陽玄精，變化萬狀，注於萬物之上，隨大順小，莫不由之。至人製而食之，以駐景修仙也。欲製之法，唯白金一物，力能制之，方肯留戀，同為變化也。金土之德，常與汞俱者，金乾，土坤也，乾坤情動而生鉛汞，二物相得，始成金液，亦不飛走。《參同契》曰動靜休息常與俱是也。
　　疏曰：古之真人玄奧之法，在修金鼎，但金鼎難造，若能之者，可以召萬化之熙，和金液之精矣！假令混沌之前，形質未分，天地之狀已若雞子，取其根本，立為至道。故先天地，首萬物，道衍之中，唯此最先，得之者獨立長世，神形亦不壞也。
　　火記不虛作章第三十三
　　《火記》不虛作，鄭重解前文，丹術既著，不復重擬故，演此訣，以附火記焉！.
　　註曰：《火記》不虛作，鄭重解前文者，《火記》有六百篇，次第連接，運十月火候也。每月三十日，晝夜各一卦，計有六十卦，十月計六百卦也。二八月亦有篇數，綠卯月益水安金，酉月行火止水，與寅申月同，故不在其數。此《古文龍虎經》言：《火記》，上古之人口口相傳，非虛作之文故，鄭重而言之。丹法云：傳法不傳火者，此也。丹衛既著，不復重擬者，《火記》作之於前，故於此經不復言也。故演此訣以，附《火記》焉者！此經只以古文而傳，不著作者之姓氏，蓋古之得道者，恐《火記》沉匿，後人不能修金液之道，遂作此經，以附之耳。
　　疏曰：世之學道者，不得金液之根元，而執傍門曲徑，迷侯一生，有兀坐存想，嚥津納唾，拍太淵一竅，想臍下泓池，或默聽靈響之音，而分為鉛汞；將心腎相交，而名曰水火；此皆初地之學也。復有對境接熙，行房中補養之衍，男女相交，作人元大丹之法，氣血將盛，返至禍息，棄腐形骸，化成灰土。此等數多，皆為背道，欲進卻退，欲速轉遲，蒙昧至真，乖違天理。以此觀之，深可憐憫！此經以龍虎為首者，龍者日也，虎者月也，日月是乾坤運動之祖，發生萬物之本，乾天金體，其色青碧，包含陽和，五行四象，三光二熙，皆運其中。古之人效天地之運動，日月之纏離，安爐立鼎，攝二景之光，召龍虎之炁，而歸神室，制而成藥，號曰金丹，故以龍虎為名也。魏夫人云：雲芽之靈者，龍吟方泉，景雲絡霄，虎嘯虛無，衝風四振，陽燧昭明，朱火鬱起，方諸見陰，玄液可得，此皆自然而然也。金丹變化之道，其實皆一也。若以五金八石，及諸鉛礦，并存想探取陰丹而望白日飛昇，不亦難乎？且此經上中下三篇，有鄙俚之談，或字不正，皆後人託名以竄其中，今削去之。以魏真人《參同契》相準，分為三十三章，使後來學者不失其次叔也。雖然山林高逸，朝市大隱，可以深造其道者，亦豈無望於參同印證哉！.
　　參同契大丹火候
　　鑽簇周天火候圖
　　鑽簇周天，大數以合年月日時，隨順陰陽，抽添水火，使龍精漸垂於鼎內，金液流暢於胎中，
　　火候周天數變，日內遂時移。四計如同處似有知金丹最要機，火金真祕訣，此外更何施。
　　參同契大丹火候
　　金火相交生藥圖
　　日火月金，晦夜合交，精氣相紐，生成萬物。
　　一月數終，又復如初，開闢以來，循環無端。
　　水火相交濟，萌芽從此芳，金華施畢易，玉兔現心房。
　　魄喊從辛始，魂藏入艮鄉，道終歸五六，復卦又重張。
　　古文龍虎經註疏卷下竟
　　古文龍虎經註疏後序
　　真人彭曉作《金綸匙》云余始分擘《參同契章義》畢，偶溫故經，覽太白真人訝，遂起意撰《黑鉛水虎》、《紅鉛火龍》二篇，其略曰：夫黑鉛水虎者，天地發生之根，乃有質而有炁也；紅鉛火龍者，是天地發生之本，乃有炁一而無質也。撢蹟兩論，萬古不易之語一也。以道觀之，有質者非五金八石、硝一霜漿露陰道一九之術也；無質者，非六欲七情、灰心兀坐、存想三一之法也。是以古人言有質者，真鉛也，太陰月之精也，為天地萬物育形之母。無質者，真汞也，太陽日之光也，為天地萬物發生之父。鉛汞二體，互相孳胤，循環不絕，可謂生天生地，生萬物之宗祖也。故我真人上士，莫不留心注意，採取太陰之精，設其法象，誘會太陽之熙，歸於神室之中，結為金液神丹、太陰之精，乃金華黃芽也。太陽之炁，乃流珠女也。故《經》云：太陽流珠，常欲去人，卒得金華，轉而相因。又云河上姥女，靈而最神，將欲制之，黃芽為根。流珠姥女，其性不定，易得飛走，若不以鼎器，方便呼召，安肯等閑，住於雜物之上哉！．故造夫丹，先制真，擬象天地，而為神室。上釜天為，為乾為離，為日為火，為陽為木；下釜象地為雌，為坤為坎，為月為水，為陰為金。兩釜相合，象若雞子，其中空虛，縱廣寸餘，以安靈汞。又坤母，金妻也；乾父木，夫也。火龍既交於神室之下，．則金虎情合於中，交合不已，孳產無窮，而木中生魂，金中生魄，魂魄凝然，化而為炁，漸生鄞鄂，交結流珠，名曰金液。故古訝云：束身斂魂充虎飢，虎來食啖生髓脂。髓脂，即金液也。又須尋靈山，選福地，造丹房，建星壇，安爐鼇，鑄鼎室，結合真友，總覽紀綱。若頭頭具備，方得從事於斯也。故真一子作《參同契後序》云術士又須自徹聲色，節嗜欲，去名利，投靈山絕，常交，結仙友，隱密潛修，晝夜不息，方可希望也。或不如是，則虛勞勤示。陰真人曰：不得地，莫妄為，須隱密，審護持，保守莫失天地機，此藥變化不思議。又曰：莫辭得失，一志而修，還丹可冀。玆豈設虛言而惑後世哉！道昨遇師旨，頗歷歲月，實綠官小，家貧俸薄，俗事紛冗食，指稍眾，荏苒至斯，未能撥置。然而志不墮而心愈堅者，姑欲以待便風，終成其事耳。所有火候一十九圖，並具于《參同契》下卷之末，玆不復錄也。止將《鑽簇周天火候圖》、《金火相交生藥圖》二本，附於此經之末，以明龍虎之動靜，證金木之玄功也。道曾於乙巳歲三月十八日俟蒙。
　　今上皇帝宣見，問以修生養性之事，道謹用註疏《龍虎經》、《補註參同契》義理進對，躬承玉音，訓以高義，從容移時，幸無疏虞。迺宿生千載之慶，繼於當年四月中旬，託承受官御藥叨沐寵光，以註疏《龍虎經》繕寫修進訖，道疏遠寒微，探不自揆，僭為註疏，罪不容逃。賴聖主不即斥逐，過蒙省覽，道死且不朽矣！．所有《補註參同契章句》頗多，註義稍廣，不得同時投進，加之俸薄，乏力修寫，瞻望宸極，無綠上達，顯顯之心，但切馳仰，後來頗有增損數字，謹別抄錄，命工鏝木，用傳同志。或有見之者，不妨縱轡，以先進也。或日古文龍虎上經，文奧理深，不可輕議，今公註疏，文疏理淺，恐未必然。即答之曰：道自童稚以來，涉獵篇卷，曾無懈怠，于今五旬有六，又遇明師口訣，非不精研也，若將妄語以惑後人，昭昭上天豈敢欺哉！