周易參同契鼎器歌明鏡圖
　　經名：周易參同契鼎器歌明鏡圖。原題後蜀彭曉註。一卷。底本出處：《正統道藏》太玄部。參校版本：一、文淵閣四庫全書本子部道家類（簡稱四庫本）。二、道書全集金丹正理大全本。
　　周易參同契鼎器歌明鏡圖
　　朝散郎守尚書祠部員外郎賜紫金魚袋彭曉註
　　鼎器歌
　　曉所分《參同契》，并《補塞遺脫》四篇，為九十章，以應陽九之數。外餘《歌鼎器》一篇，本在《補遺》之前，謂其辭理鈞連，字句零碎，獨存于此，以應水一之數。歌日：
　　圓三五，
　　鼎周圓一尺五寸，中虛五寸。又張隨註云：此名太一爐法。圓象天，方象地，狀若蓬壺，亦如人之身形。三層，象三丹田也。故三光、五行、四象、八卦盡在其中矣。
　　寸一分。
　　厚一寸一分。
　　口四八，
　　口偃開如金#1之鍋釜，外脣仰折，周圍約三尺二寸，明心橫有一尺。
　　兩寸脣。
　　立脣環匝#2高二寸。
　　長尺二，
　　鼎通身長一尺二寸，上水入鼎八寸。
　　厚薄勻#3。
　　通身厚一寸一分，令均勻也。
　　腹齊#4二，
　　鼎身#5腹底通直，令上、中、下等。
　　坐垂溫。
　　鼎懸於電中，不著地，懸胎鼎是也。
　　陰在上，
　　上水鼎以潤下。
　　陽下奔。
　　下運火以炎上。首尾武，巳、午是陰陽界分，巳為陽子尾，午為陰亥首，故火武也。
　　中問文。
　　巳、午兩向中問，陰陽進退，各得其中，故火文也。
　　始七十，終三旬。二百六，善調勻。
　　七十、三旬#6、二百六十，都合三百六十日，應周天大數也。於其問細意調勻符火#7，不令失天地之大數。魏公欲諧偶成文，故分而言之也。
　　陰火白，
　　火數遇#8陰，云火#9白是也。金水得用，故多白少赤化
　　黃芽鉛。
　　黃芽生於鉛，鉛是芽母也。
　　兩七聚，輔翼人。
　　兩七者#10，後篇云：青龍處房六兮，白虎在易七兮，下卷八＋二章內云。喻青龍七宿之氣與白虎七宿之氣，合聚神胎，輔翼而生靈汞真人也。綠鼎器立三才，中官為人，故中篇云：真人潛深淵，浮游守規中是也。中卷六十六章內云。贍理腦，定昇玄。子處中，得安存。神室金母，養育水銀真子也。前篇云：溫養子珠是也。上卷二十章內云。
　　來去遊，不出門。漸成大，情性純。
　　妮女嬰兄，得母安養，又為關撻，鼎器堅牢，元路逃逸，只在器內上下游泳，日月數周，漸成純質。
　　卻歸一，還本原。
　　始以水母為丹基，水，母復生其水銀，故謂之歸一還元也。
　　善愛敬，如君臣。至一周，甚辛勤。密防護，莫迷昏。
　　周年辛勤，細意防護，元致懈怠也。
　　途路遠，復幽玄。若達此，會乾坤。
　　丹道幽微，旨趣深遠，若能了達，可謂乾坤入掌，日月在心，無所不至也。
　　刀圭霑，靜魄魂。
　　金液還丹，刀圭霑五內，即神鍊氣清，魂安魄靜，更易#11凡骨，變為真人。
　　得長生令好生之子，尋究神藥根源
　　而修之勿致誤用雜類也。
　　審五行定銖分。
　　凡修還丹火之根源環刻漏，行互用，先究陰陽之情性，審察五行，析別分銖方有所獲也。故曹真人日：金液通神仙行處處有繫為物。素非#12仙人惜。要識真鉛汞，一水與一石。中官先為主，水火繫#13為物。二物為夫婦，夫婦相配匹。百刻達離氣，丹砂從此出。則知金液還丹，非陰陽五行．真鉛真汞，合和成藥，則餘無別徑也。
　　諦思之，不須論。深藏守，莫傳文。
　　使研精覃思，勿輕易論之。緘藏于心，若妄以書傳，必遭天譴。
　　御白鶴兮#14，駕龍鱗。遊太虛兮，謁仙君。錄天圖兮，號真人。
　　丹成之後，功滿德充，膺籙受圖，位居真人，證諸道驗，不其然乎。
　　讚序#15
　　朱晦庵云…恐此是徐從事之語。
　　《參同契》者，辭隱而道大，言微而旨深，列五帝以建業，配三皇而立政。若君臣差殊，上下無準；序以為政，不至太平；服食奇法，未能長生；學以養性，又不延年。至于剖析陰陽，合其銖兩，日月弦望，八卦成象，男女施行，剛柔動靜，米鹽分判，以經為證，用意健矣。故為立法以傳後賢，推曉大象必得長生，為吾道者重加意焉。
　　魏公所述子，皆是假借為辭。君臣父子而互為，男女夫妻而更作，乃神藥受氣，變化之次序也。苟尊卑無常，君臣失序，則大丹之基，傾而莫立。且四篇《真契》中，只陳至藥門戶，啟發鉛汞宗祖，並無服食別法又無養性諸術，恐人迷惑正道，故於此重敘修丹之意，莫不以陰陽、日月、動靜、剛柔、分判、坎離、和合、男女
　　循諸八卦，分以二弦，子午火符，晨昏否泰，以南混北，舉東合西，
　　而互為受氣，交媾精粹，而成還丹者也。凡吾同志，宜加意焉。
　　魏伯陽約《周易》而作《參同契》，以明修丹之訣，故指藥物之根基始於同類，示火符之進退終要相拘。梗築敷陳，纖微備著，所以啟迪後人者，切且至矣。世之學者，誠心熟讀，定見精求義自曉。然惟是此書，作於漢世，詞意奧雅，類多古韻，其後讀者淺聞，妄輒更改。至五代末，彭曉為之分章義解，誠可謂佐佑真經矣。然承誤註釋，或取斷章，朱晦庵謂：故《易》統天心及得不堅乎。皆合屬下章之類。大義雖明，而古文闕裂意者。彭《義》亦為近世淺學妄更，所以若是。今自秘館所藏，民問所錄，差誤衍脫，莫知適從。近者晦庵朱先生，嘗隱名而為之讎定，考辨正文，引證有理，頗得其真，可以依據。獨《分章義解》，絕無善本。臨安鄭煥所校，自謂詳備，而尤多舛誤。其視經語，每有不合；較之他本，則文意稍連。愚之試邑，適當繁劇，公餘得暇，嘗取其書而讀之，日覺有味，因合眾本，為之校定。其於正文，多從晦庵之舊。而《通真義解》大略從鄭本。其於眾本多同者，亦自從眾。其問《契》文與《義》說，不相附類，若《契》云：兼并為六十。而《義》云：兼并為六十四卦也。若《契》云則水定火。而《義》云拘則水定之類。則亦兩存而互見。雖不可謂之盡善，然於丹經大意，亦略昭明矣。謹按彭序以謂：魏公得《古文龍虎經》而撰《參同契》。今所在有此書，而反不若《真契》之古奧。或者以謂此，乃今之《三墳》書、《狐首經》之比，是未可知也。然而，其經固已出於五代之前矣。彭《義》之後，復撰《明鏡圖訣》，欲以啟《真契》之戶牖。今於篇首，冠以其經，而後附以其訣，庶可通為一書。識者得以審識焉。鋟版而行，以與同志，共證至道。嘉定元年戊辰十一月五日，辛丑冬至，通直郎知建寧府建陽縣主管，勸農公事借誹鮑澣之仲棋謹書。
　　明鏡圖
　　曉所分章解義畢，竊謂：《真契》言微道密，文泛理探。既三卷之首尾鉤牽#16；而五行之上下輪起，在至人之鋪舒甚顯，恐末學之愚昧難明，是敢復約《真契》，著成《明鏡圖訣》一篇，列八環而符動靜，明二象以定陰陽，《真契》幽邃，一覽而更無遺矣。
　　訣曰
　　造化潛施跡莫窮，簇成真訣指童蒙。
　　三篇秘列八環內，萬象門開一鏡中。
　　離女駕龍為木婿，坎男乘虎作金筑#17。
　　同人好道宜精究，究得長生路便通。
　　至道希夷妙且探，燒丹先認大還心。
　　日爻陰偶生真汞，月卦陽奇產正金。
　　女妊#18朱砂男孕雪，北#19藏熒惑丙含壬。
　　兩端指的鉛金祖#20，莫向諸般取次尋。日象火氣魂月象
　　日者陽也#21，陽內含陰，象砂中有真汞也。陽元陰，則不能自耀其魂，故名日雌火，乃陽中含陰也。日中有烏，卦屬南方，為離女也。．
　　月者陰也#22，陰內含陽，象鉛中有真銀也。陰元陽，則不能自營其魄，故名日雄金，乃陰中含陽也。月中有兔，卦屬北方，為坎男也。
　　金氣魄第一環·
　　四象八卦，天地門戶，人列八維而互用也。
　　第二環
　　門鬼路，二十八宿者，明周天行度火數，起天一兀也。第三環三十圓缺之象者，合一月火數，應六十卦互用也。
　　第四環
　　五十點黑，五十黑白，乃陰符陽火百刻之數，應天符動靜也。
　　第五環
　　十二卦者，明逐月爻象進退，龍虎起伏也。
　　第六環
　　十二辰者，火候升降鑽合，運天符也。
　　第七環
　　顯周天之火#23數，蹙#24合四時，以應內象也。
　　第八環
　　列陰陽、五行、萬象入鼎中，輔助金水龍虎，離女坎男交媾，共生真砂真汞，而成還丹也。
　　《參同契》者：參，雜也；同，通也；契，合也。謂與諸丹經理通而義台也。凡修金液還丹，先尋天地混元之根；次究陰陽分擘之象；明水火相剋，復為夫妻；認金水相生，反為母子。故有男兼女體，則鉛內產砂；女混男形，則砂內生汞。日者陽也，日中有烏，陽含陰也。月者陰也，月中有兔，陰含陽也。此天地顯垂真象，今達者則之，可謂真陰陽也。復有陰陽反覆之道，水火相須之理，造化生成之徑。既知其徑，須取其根。根者，則天地混元之根也。既得其根，須取其象。象者，則陰陽分擘之象也？既得其象，須循動靜。既循動靜，須知其數。既知其數，須依刻漏。既依刻漏，須明進退。既明進退，須分龍虎。既分龍虎，則南北之界定矣。金木之形合矣。大丹之道成矣。復有內外法象，內外水火；有壇寵焉，有鼎室焉；有胞胎焉，有爻象焉；有水火之候焉，有抽添之則焉；有鑄瀉#25之模範，有離合之形體，此皆頭頭俱備，闕一不可。志士又須撒聲色，去嗜慾，棄名利，投靈山，絕常交，結仙友，隱密潛修，晝夜元息，方可希望#26。或不如是，則虛勞動耳。故陰真#27君日：莫辭得失一志而修還丹，乃可冀也。時孟蜀廣政十年，歲次下未九月八日，昌利化飛鶴山真一子彭曉序。
　　周易參同契鼎器歌明鏡圖竟
　　#1『金』，四庫本作『今』。
　　#2『匝』，原作『市』，據四庫本改。
　　#3『勻』，四庫本作『均』。
　　#4『齊』，四庫本作『臍』。
　　#5『鼎身』，四庫本作『鼎通身』。
　　#6『旬』，原作『十』，據四庫本改。
　　#7『符火』，四庫本作『火符』。
　　#8『遇』，原作『偶』，據四庫本改。
　　#9『火』，原作『太』，據四庫本改。
　　#10『者』，四庫本作『十』。
　　#11『易』，據四庫本補。
　　#12『素非』，四庫本『素』字作『數』。
　　#13『繫』，『四庫本作『繁』。
　　#14『兮』，四庫本缺。
　　#15底本之讚序、鮑仲棋序，分列八環及彭曉後序，四庫本皆無之。
　　#16『鉤牽』，四庫本作『鉤連』。
　　#17『金翁』，四庫本作『金公』。
　　#18『妊』，四庫本作『姙』。
　　#19『北』，四庫本作『地』。
　　#20『鉛金祖』，四庫本作『真鉛汞』。
　　#21『陽也』，據四庫本補。
　　#22『陰也』，據四庫本補。
　　#23『火』，原作【大』，據《金丹正理大全》本改。
　　#24『蹙』，《金丹正理大全》本作『簇』。
　　#25『瀉』，《金丹正理大全》本作『寫』。
　　#26『希望』，《金丹正理大全》本作『期望』。
　　#27『陰真君』，原作『陰君』，據《金丹正理大全》本改。