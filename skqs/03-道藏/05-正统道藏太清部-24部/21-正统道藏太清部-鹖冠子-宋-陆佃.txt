鶡冠子
　　經名：鶡冠子。戰國鶡冠子撰。北宋陸佃解。三卷。底本出處：《正統道藏》太清部。參校版本：臺灣商務印書館影印文淵閣《四庫全書》本（簡稱《四庫》本）
　　目錄#1
　　序
　　卷上
　　博選第一
　　著希第二
　　夜行第三
　　天則第四
　　環流第五
　　道端第六
　　近迭第七
　　卷中
　　度萬第八
　　王鈇第九
　　泰鴻第十
　　泰錄第十一
　　卷下
　　世兵第十二
　　備知第十三
　　兵政第十四
　　學問第十五
　　世賢第十六
　　天權第十七
　　能天第十八
　　武靈王第十九
　　#1目錄原缺，據正文標題補。
　　鶡冠子序#1
　　韓子曰：《鶡冠子》十有六篇，其詞雜黃老、刑名。其《博選篇》四稽五至之說當矣，使其人遇其時，援其道，而施於國家，功德豈少哉。《學問篇》稱賤生於無所用，中流失船，一壺千金者，余三讀其辭而悲之。文字脫繆，為之正三十有五字，乙者三，臧者二十有二，注十有二字云。陸子曰：鶡冠子，楚人也，居於探山，以鵑為冠，號曰鶡冠子。其道踏駁，著書初本黃老，而末流迪於刑名。《傳》曰：申、韓厲名實，切事情，其極慘繳少恩，而原於道德之意，蓋學之弊有如此者也。故日孔、墨之後，儒分為八，墨離為三。嗚呼，可不慎哉。此書雖雜黃老、刑名，而要其宿，二時若散亂而無家者，然其奇言奧旨奉亦每每而有也。自《博選篇》至《武靈王問》，凡十有九篇，而退之讀此，云十有六篇者，非全書也。今其書雖具在，然文字脫繆，不可考者多矣。語曰：書三寫，魚成魯帝成虎，豈虛言哉。余竊閔之，故為釋其可知者，而其不可考者輒疑焉，以俟博洽君子。
　　#1鶡冠子，相傳為戰國時楚人，姓名不詳；隱居深山，用騙羽為冠，因以為號。其說『初本黃老而末流迪於刑名一。所著《鶡冠子》，《漢書·藝文志》著錄為一篇，列於道家；唐代韓愈稱所見有十六篇，北宋陸佃注本則為三卷十九篇，或疑係後人依托。
　　鶡冠子卷上
　　陸佃解
　　博選第一
　　王鈇#1非一世之器者，厚德隆俊也。 　
　　王鈇，法制也。賈子曰：權勢#2法制，人主之斤斧。夫專任法制，不以厚德將之，而欲以持久，難哉。
　　道凡四稽，一曰天，二日地，三曰人，四曰命。
　　命者，所以令之。
　　權#3人有五至，一曰伯己，
　　百於己者。
　　二日什己，
　　十於己者。
　　三曰若己，
　　與己等也。
　　四日廝役，
　　事我者也。
　　五日徒隸。
　　又其下者。
　　所謂天者，物理情者也。
　　道無所治，有之者，以稽於天所以爾也。教者，地事也。治者，天事也。
　　所謂地者，常弗一作不去者也。
　　道無所住，有之者，以稽於地所以爾也。運者，天道也。處者，地道也。
　　所謂人者，惡死樂生者也。所謂命者，靡不在君者也。
　　莫不聽之之謂命。
　　君也者，端神明者也。
　　無為而尊。
　　神明者，以人為本者也。
　　因人則逸，任己則勞。
　　人者，以賢聖為本者也。賢聖者，以博選為本者也。
　　舜發於畎畝，傅#4說舉於版築，膠鬲舉於魚鹽，管夷吾舉於士，孫叔敖舉於海，百里奚舉於市，然則選士之路豈可不博哉。
　　博選者，以五至為本者也。故北面而事之，則伯己者至。
　　北面事之，所謂承之者也。
　　先趨而後息，先問而後默#5，則什己者至。
　　先人而趨，後人而息，先人而問，後人而默，雖亦降己，異乎承之者也。是以伯己者往，什己者來。
　　人趨己趨，則若己者至。
　　人趨己趨，與之雁行者也。
　　憑几據杖，指麾而使，財廝役者至。
　　坐則憑几，立則據杖，指麾而使，尚為有禮焉。
　　樂嗟苦#6咄，則徒隸之人至矣。
　　人#7一作者，口口口口口口也。樂則嗟#8之，苦則咄之，不禮甚矣。苟非無恥之人，豈所甘心哉。
　　故帝者與師處，王者與友處，亡主與徒處。故德萬一作百人者謂之雋，
　　舞者，知哲聖人之謂也。
　　德千人者謂之豪，
　　此以歡之豪制名也。
　　德百一作萬人者謂之英。
　　此以草之英制名也。《毛詩傳》曰：一萬人日英。《記》曰：五人日茂，十人日選，百人日使，千人日英。今此一又以萬人日使，百人日英，益莫可考合#9。《人物志》曰：獸之特者為雄，草之秀者為英；韓信是雄，張良是英。此言近之。
　　德音者所謂聲也，未聞音出而響過其聲者也。貴者有知，富者有財，貧者有身。
　　無知也故賤，無#10財也故貧，所有者特天地之委形而已。總括百骸謂之身，衆象備見謂之形。
　　信符不合，事舉不成。
　　一本云舉事不成。
　　不死不生，不#11斷不成。
　　常騎兩可之地，豈足以就其斷哉。
　　計功而償，權德而言。王鈇在此，孰能使營？
　　著希第二
　　道有稽，
　　以道為央。
　　德有據。
　　以德為驗。
　　人主不聞要，故耑作常與運堯#12而無以無以下一有自字見也，道與德館而無以命也，義不當格而無以更也。
　　攘難紗兄之類是已。格，正也。几此以不聞要而己，然則人主豈可以不知務哉。放飯流歇而問無齒，次亦無益於事也。
　　若是置之，雖安非定也。
　　言幸安也，夫抱火厝之積薪之下，而寢外其上，雖未及然，終亦叉運而己矣。
　　端倚有位，名號弗去。
　　言其違道遠矣，所存者名號而矣#13。
　　故希人者無悖其情，希世者無繆其賓。
　　方是之時，俯而徇俗、仰以阿時者至矣。
　　文禮之野，與禽獸同則；
　　羔雁雖有跪乳行列之儀，而以人文格之，野心多矣，又況無羔雁之性者，奈何同之乎。
　　言語之暴，與蠻夷同謂。
　　蠻夷，□舌者也。
　　夫君子者，易親而難狎，畏禍而難卻，
　　死義，故難卻也。
　　嗜利而不為非，
　　義然後取。
　　時動而不苟作，
　　不得已而后取。
　　體雖安之而弗敢處，然后禮生，
　　君子克己復禮，蓋充此而巳。
　　心雖欲之而弗敢信，然後義生。一作立。
　　信猶任也，君子克己就義，蓋充此而巳。
　　夫義，節欲而治，禮，反情而辨者也，故君子弗徑情而行也。夫亂世者，以麤知為造意#14，
　　造意，微矣，豈麤智之所能知哉。
　　以中险味道，
　　司巇也。
　　以利為情，若不相與同恶，則不能相親，相與同恶則有相憎，
　　小人難近如此。
　　说者言仁則以為誣，發於義則以為夸#15，平心而直告之則有弗信。
　　利令智昏，不可與明如此。
　　故賢者之於亂世也，絕豫而無由通，異類而無以告，苦乎哉。
　　益傷之也。
　　賢人之潛亂世也，上有隨君，下無直辭，君有驕行，民多諱言，故人乖其誠能，士隱其實情，心雖不說，弗敢不譽，
　　楊雄《羨新》是已。此非可以#16而不已者也。夫雄如此，而義不能繩墨者，則以有道故也。魯人曰：柳下惠固可吾固不可，孔子善之。然則無雄之道，浮沉濁世，齷齪阿上，而欲自比於雄，亦已惑矣。
　　事業雖弗善，不敢不力，
　　此《汝墳》之所勉者也。雖非《殷其雷》之義，亦其所遇不得不爾也。
　　趨舍雖不合，不敢弗從。
　　夫在我者皆彼之所不能易，則雖譽所不譽、力所不力、從所不從，亦應世之道也。
　　故觀賢人之於亂世也，一作者。其慎勿慎
　　勿一作順物#17以為定情也。
　　几此所為亂群焉#18耳，姑以遠害而已，豈真同也哉。
　　夜行第三
　　天，文也。地，理也。月，刑也。
　　陰以刻制。
　　日，德也。
　　陽以昭蘇。
　　四時，檢也。
　　有明法而不議。
　　度數，節也。
　　天地之節，蓋有度數存焉。
　　陰陽，氣也。五行，業也。
　　五村也。在地成形，故日業。
　　五政，道也。
　　五辰也。在天成象，故日道。
　　五音，調也。
　　聲成文，變成方，謂之音，斯之謂
　　調#19。
　　五聲，故也。
　　五聲因習而異，在齊而齊言，居晉而晉語，斯之謂故。
　　五味，事也。賞罰，約也。
　　賞所以約之使赴功，罰所以約之使辟咎。
　　此皆有驗。有所以然者，隨而不見其後，迎而不見其首，
　　其所以然者，道也。道無首尾，而欲從逵其所為，譬如捕風，逆之無前，從之無後。此雖顏子恍然不能定也，又況賜之流乎？
　　成功遂事，莫知其狀，
　　夫孰知之。
　　圖弗能載，名弗能舉，
　　夫巧者不能畫，則辯者亦不能言矣。
　　強為之說曰：茴乎芒乎，中有象乎；芒乎茲乎，中有物乎；
　　芒者祖有，貧者似無？
　　官乎冥乎，中有精乎。致信究情，
　　夫道，有情有信，非若斷空；雖無形而非理也，要在政而究之。
　　復反無貌。
　　貌且無之，況於形乎？
　　鬼見一本作鬼不能見不能為人業，
　　露則不神，豈足以建功立事哉。故善為人業者，微矣，妙矣，雖鬼不能窺其密也。
　　故聖人貴夜行。
　　天則第四
　　聖王者，有聽微#20央疑之道，能屏讒權實，逆淫辭，
　　楊、墨之屬。
　　絕流語，
　　管、蔡之屬。
　　去無用，'
　　屠龍之技、刻楮之巧，雖號高妙，無所用之。
　　杜絕朋黨之門，
　　持祿養交背公死黨，清漬然息其上，說說然思不稱乎上，豈可開之。
　　嫉拓之人不得著明，
　　常置卑晦。
　　非君子衛數之士莫得當前，故邪弗能奸，禍不能中。彼天地之以無極者，以守度量而不可濫，
　　此況邪弗能奸、禍不能中之義。
　　日不瑜辰，
　　日月所會為辰。
　　月宿其列，
　　言宿其辰之次也。
　　當名服事，
　　當箕之名，服箕之事；當斗之名，服斗之事。、其他放此。
　　星守弗去，
　　各止分域。
　　弦望晦朔，終始相巡，一作選。
　　夫田陸降而成晦朔，月虧盈而成弦望，反復相尋，如轉磨引鋸，豈有終窮。
　　瑜年累歲，
　　年取禾之一熟，而歲騎兩稔。
　　用或作肅不縵縵，
　　縵縵，漫滅之貌。
　　此天之所柄以臨斗一作計者也。
　　言斗臨制四一方，運乎四時，終古不武，而天道如上所謂更以臨之。
　　中參成位，一本作伍，一本作五。
　　言參天地而成位乎其中也。
　　四氣為政，
　　政法四時。
　　前張後極，
　　張，南方之星也；極，北方之星也。或言張，或言極，互相挾焉。
　　左角汗作魯右鐵一作越。
　　角，東方之星也；鐵，西方之星也。參伐一日鈇鐵。
　　九文循理，以省官#21衆，小大畢舉。
　　此言簡而不遺也。
　　先無怨條之患，後無毀名敗行之咎，故其威上際下交，
　　交元作校。
　　其澤四被而不鬲。
　　東漸西被朔南暨焉沛然，莫之能禦也。
　　天之不違，以不離一；
　　所謂趣物而不兩也。
　　天若離一，反還為物。
　　天之所以異乎萬物者，抱一而已。《字解》曰：一而大者，天也；二而小者，示也。
　　不創不作，與天地合德，
　　常輔萬物之自然而不敢為也，天不創而萬物化，地不作而萬物育。
　　節璽相信，如月應日，
　　日循星而進退，月應日以生死，信之至也。
　　此聖人之所以宜世也。知足以滑正，略足以恬禍，此危國之不可安，亡國之不可存也。
　　強足以拒敵，辯足以飾非，此坏之所以不可救藥也。
　　故天道先貴覆者，
　　天道能覆覆者而已，如其自絕，雖天不可如何。
　　地道先貴載者，
　　地道能載載者而已，如其自棄，雖地不可如何。
　　人道先貴事者，
　　柳下季曰：子不聽父之詔，弟不受兄之教，雖今先生之辮，將奈之何哉。
　　酒亦或作借保先貴食者，
　　酒保，貨酒者也。此申天貴覆者、地貴載者、人貴事者之況也。
　　待物口口也，領或作顧氣時也。
　　四時各領一方之氣。
　　生殺，法也。循度以斷，天之節也。
　　物不可以終通，故循度以問之。性命，自然之節也。
　　列地而守之，分民而部之，守或作止。
　　此聖人法天之節，循度以斷之，故地各有守、民各有部。
　　寒者得衣，飢者得食，冤者得理，勞者得息，聖人之所期也。夫裁衣而知擇其工，裁國而知索其人，此固世之所公哉。一作或。
　　譬之製錦而使人學裁者，末之有也。
　　同而後可以見天，
　　天道一而不二，故自其同者視之，夷、貉一家也。
　　異而後可以見人，
　　人道二而不一，故自其異者視之，肝、膽楚越也。
　　變而後可以見時，
　　常運而不停。
　　化而後可以見道，
　　庚桑子曰：越雞不能伏鵠卯，魯雞固能矣；趙往南見老子，然則道之等級見矣。
　　臨利而後可以見信，臨財而後可以見仁，臨難而後可以見勇，
　　繁霜勁風，然後可以別草木之真性。
　　臨事而後可以見衛數之士。九皇之制，
　　《春秋緯》云：人皇兄弟九人分治天下。九皇之號，豈緣是歟？
　　主不虛王，
　　王德備矣。
　　臣不虛貴，階級
　　列等之爵，無虛授也。
　　尊卑名號。
　　言卑尊其名號也。
　　自君吏民，
　　各君吏民。
　　次者無國，
　　入使治之。
　　歷寵歷錄，
　　歷錄，文章之貌。言更歷寵榮，華煥如此。《毛詩傳》曰：秉歷錄也。
　　副所以付授，
　　非特受封之臣不虛貴梯級，雖無國者亦稱所以付授。
　　與天人參相結連，,
　　天人一貫，不可解也。
　　鉤玫之具不備故也。
　　鉤砍，督責之衛也。言惟無督責之衛而以道相化，故能如是。故曰：燒之、剔之、刻之、維之，馬之死者十二三矣。夫馬之性固真矣，然其智至於詭竊者，伯樂之罪也。雖然，九皇之制亦寓言耳，夫太上無法而治，安有受封之制哉。契理之士，要其會歸而遺其所寄，可也。
　　下之所逜，
　　逜之言干也。
　　上之可蔽，斯其離人情而失天節者也。緩則息，急則困，見間一作門則以奇相御，人之情也。
　　怛物之情，緩之則怠，急之則困。故昔賢驅雞之喻，戒在疾捺也。問，幟隙也。方其鍵閉，雖有奇計，安得而抵之哉。天節見上，故於此具論人情。
　　舉以八極，信焉而弗信，天之則也。
　　八極，八方之極。四中，四角是也。《淮南子》曰：八涎之外有八絃，八結之外有八極。夫八極有之，而以跡所不至，更若誕護，故日信焉而弗信也。雖然，以懸寓觀之，八方上下無盡也，亦無無盡無極也，亦無無極，故日天之則也。
　　差謬一#22問，言不可合，
　　孔墨之道伺是堯、舜，同非桀、紂，而終不可合者，其弊由此也。
　　平不中律。
　　小失聲韻，則雖平，不中律矣。夫千里之失，謬於毫釐；而歷年之息，誤在頃刻。是故君子慎其小也。
　　月望而晨，月毀於天，珠蛤贏蚌，虛于深渚，
　　水岐成渚。
　　上下同離也。
　　言同氣附離而無問，雖貍物潛於深渚，與月盛衰，更如在上也。《淮南子》曰：日至而麋鹿解，月死而贏蚌騰。
　　未令而知其為，未使而知其往，上不加務而民自盡，此化之期也。使而不往，禁而不止，上下乖謬者，其道不相得也。上紇#23下撫者，遠衆之慝也。陰陽不接者，其理無從相及也。籌不相當者，人不應上也。符節亡此，曷曾可合也。為而無害，成而不敗，一人唱而萬人和，如體之從心，此政之期也。蓋毋錦一作綿杠悉動者，其要在一也。
　　蓋無錦扛而撩輻俱動者，其要在杠故也。是故明主好要以一倡萬。以錦韜杠，故謂之錦杠。《爾雅》曰：素錦韜杠。
　　未見不得其謂而能除其疾也。文武交用而不得事實者，法令放而無以梟之謂也。
　　臬，斬刑也。此吉法令不行，小人敢為負饅而無忌憚也。雖然，秦以苛察相高，其弊徒文具耳，而至於土崩，更甚乎無法者，無惻怛之實故也。由是觀之，內無至誠惻怛之實，欲以一切從事於法，則將以考真也，適足以起偽，將以稽治也，適足以招亂。
　　舍此而按之彼者，曷曾可得也。
　　南適而北轅矣。
　　冥一黃易而如言難，
　　言之不作，為之也難。
　　故父不能得之於子，而君弗能得之於臣，
　　踐言之行，雖在君臣父子之問如此，況卑賤乎。
　　已見天之所以信於物矣，
　　無妄天之道也。
　　未見人之所信於物也。
　　不能似言。
　　捐物任勢者，天也。
　　萬物盡無，因任而已。
　　捐物任勢，捐或作損。故莫能宰而不夭。
　　一本作：得先之在古者，道之理也；損物任勢，故莫能宰而不夭。
　　其道如上，故莫能宰之而莫不夭焉。
　　口夫物，故曲可改，人可使。
　　言苟為物矣，無以有已如此以明天之不可轉徙也。
　　法章物而不自許者，天之道也。
　　夫法種種差別，稽之天道，豈得已
　　哉。姑以應世而已，甚不自是也。
　　以為奉教陳忠之臣，未足恃也。
　　此其勢叉至於有法也。
　　故法者曲制，
　　曲為之制。
　　官備主用也。
　　官各守之，以備主用。
　　舉善不以官官，
　　不以港晦舉人之善，鈴著見而後置之。
　　拾過不以冥冥，
　　不以隱匿拾人之過，叉發露而後廢之。拾或#24作拾。
　　決此，
　　句。
　　法之所貴也。若聾磨不用，賜物雖訕，有不效者矣。
　　言慶賞者，勵世磨鈍之器也。然而賞不能、勸不勝、罰不能、叉不可，若砥礪不用之村而責有於無，玉帛雖卒##25，有不效者矣。
　　上下有問，於是設防，知蔽並起。
　　為之斗斛以量之，則并與斗斛而竊之；為之權衡以稱之，則並與權衡而竊之。
　　故政在私家而弗能取，
　　政在大夫。
　　重人掉權而弗能止，賞加無功而弗能奪，法廢不奉而弗能立，罰行於非其人而弗能絕者，不與其民之故也。
　　與民共之而上下以道相維，豈容至此哉。屋漏知之在下，船漏知之在上。
　　夫使百姓釋己而以上為心者，教之所期也。八極之舉，不能時贊，故可壅塞也。
　　所一謂無障者，四通六闢。豈疑八極之舉而不能贊明哉。湯之問棘是已。
　　昔者有道之取政，非於耳目也。
　　神心恍惚俯仰之問，再撫八極之外，而里之前耳不能聞，牆之外目不能見，故聖人之政恃道，而不恃耳目。
　　夫耳之主聽，目之主明，一葉蔽目，不見太山，兩豆塞耳，不聞雷霆。
　　膚寸之問，．小物足以障之，何足恃哉。
　　道開而否，未之聞也。
　　此明道之足恃也。夫道開者，雲霧不能礙其視，雷霆不能亂其聽，雖柄在蚊睫而視之若嵩峰之阿，戰於蝸角而聽之若齊魏之鬨，夫孰能否之。見遺不攘，非人情也。
　　言無是也。此申未之聞也之況。
　　信情脩一作循生，非其天誅，逆夫人僇，
　　一本作逆天之人僇。不勝任也。
　　不畏天禍、人殃、死地，隨之而將以脩生，此如戴粒之蟻欲以冠山，何足以堪其任也。
　　為成求得者，事之所期一作明也。
　　以為成功則天而得之，不得日有命者，無所期焉。是道也，非事也。
　　為之以民，道之要也。
　　民之所未安，聖人不強行；民之所未厭，聖人不強去。
　　唯民知極，弗之代一作伐也。
　　夫因人而不自任者，天也。民實知極，聖人豈侵越而代之。大司徒曰：使民興賢，出使長之；使民興能，人使治之。
　　此聖王授一作受業，所以守制也。彼一作被教苦，故民行薄；
　　未至乎孩而始誰。
　　失之本，故爭於末。
　　魚亡江湖而爭於濡沬。
　　人有分於處，處有分於地，
　　各有分域。
　　地有分於天，
　　郢有天下。
　　天有分於時，
　　秦天早寒、楚天早熱之類。
　　時有分於數，
　　春乘木數、秋乘金數之類。
　　數有分於度，
　　取數多者脩，取數寡者促。
　　度有分於一。
　　一者，度數之原，隨所分而赴之。譬之物焉，一月普見衆水。
　　天居高而耳卑者，此之謂也。
　　天體蓋高，而其耳更卑者，精神之運普褊萬物故也。
　　故聖王天時，人之地之，雅無牧能，因一作用無功多。
　　夫文貫三為王，蓋取諸此。
　　尊君卑臣，非計親也。任賢使能，非與處也。
　　處故舊也。言不以私恩廢天下之公義。
　　水火不相入，天之制也。
　　水火以譬恩義。蓋古之治天下者，方其申至恩也，公義不得奪，方其申大義也，私恩不得干。猶之水火焉，相濟而不相入也。雖然，几此人道而已，若夫天道，則又不在此域也。故下文云。
　　明不能昭一者，
　　所謂離朱索之而不得。
　　道弗能得也。規不能包者，力弗能挈也。
　　夫天地雖密移而真體常住，非若舟壑夜半負之而去，夫孰能挈之？
　　自知慧出，慧出，一作惠之。使玉化為環決者，是政反為滑也。
　　璞玉不毀，孰為環決？決，半環也。《禮論》曰：絕人以決，反絕以環。
　　田不因地形，不能成穀。
　　稻宜下地，黍宜上地。
　　為化不因民，不能成俗。嚴疾過也，喜怒適也，四者已仞，非師術也。
　　此言四者或過或適，雖殊而遠離大道一也，豈足以據師之席哉？《列子》曰：仞而有之，皆感也。
　　形嗇元作薔，一本作蓋。而亂益者，勢不相牧一作收也。
　　形無以牧乎勢，勢無以牧乎形，故其弊如此。
　　德與身存亡者，未可以取法也。
　　堯、舜姐落，其骨蓋已朽久矣，而至今詠歎不息者，豈係其身之存亡哉。此萬世之法也。
　　昔宥世者，未有離天或無天字人而能善與國者也。與或作為。
　　善與國，所與之國，夫天不人不因，人不天不成，而畸於天人，則其身之不能治，況與國乎。
　　先王之盛名，未有非士之所立者也。
　　引而高之者，天也。
　　過生於上，罪死於下，濁世之所以為俗也。一人乎，一人乎，命之所極也。
　　此歡辭也，言命至君而極矣。今貽厲階如此，可不惜哉。蓋痛之彌深，其辭益緩，詩人之義也。
　　環流第五
　　有一而有氣，
　　一者，元氣之始。
　　有氣而有意，
　　意者，沖氣所生。
　　有意而有圖，
　　可以象矣。
　　有圖而有名，
　　可以言矣。
　　有名而有形，有形而有事，有事而有約，
　　八者具矣，而渾淪未離，所謂混沌者也。
　　約央而時生，
　　時生或作時立。次之為言，判也。
　　時立而物生。
　　混沌開矣，於是四時行焉，百物生焉。
　　故氣相加而為時，約相加而為期，期相加而為功，功相加而為得失，得失相加而為吉凶，萬物相加而為勝敗，莫不發於氣，
　　氣所以發之。
　　通於道，
　　道所以通之。
　　約於事，
　　知道已而#26則蕩。
　　正於時，
　　知事而已則差。
　　離或作雜於名，
　　離如附離之離。
　　成於法者也。法之在此者謂之近，其出化彼謂之遠。近而至故謂之神，
　　明之在道者為神，神之在器者為明。
　　遠而反故謂之明。
　　老子所謂：逝日遠，遠日反。
　　明者在此，其光照或作昭彼；其事形此，
　　其功成彼。
　　《都》詩曰：執轡如組。蓋言此矣。夫為組者，總紕於此，成文於彼。言其動於近，行於遠也。孔子曰：為此詩者，其知政乎？執此法以御民，豈有不化哉？《干腌》之忠告至矣。
　　從此化彼者，法也。生法者，我也。
　　非我則無法。
　　成法者，彼也。
　　非彼則無所用法。
　　生法者，日在而不厭者也。
　　精神之運，隨日以新。
　　生成在己，謂之聖人。
　　彼我玄同，盛德之至。
　　惟聖人究道之情，唯道之法，
　　非真混沌，孰能如此？
　　公政以明。斗柄東指，天下皆春。斗柄南指，天下皆夏。斗柄西指，天下皆秋。斗柄北指，天下皆冬。斗柄運於上，事立於下。斗柄指一方，四塞俱或作皆成。此道之用法也，
　　古之聖人不下席而天下治，顏如渥丹，肌膚若冰雪者，用此道也。而世之桔槁者硃此，以為黃帝肌色紆誨而黯堯舜如臘，此墨子之道也。
　　故日月不足以言明，四時不足以言功。
　　言其明與功更在四時日月之上。
　　一為之法，以成其業，故莫不道。
　　民咸用之。
　　一之法立而萬物皆來屬。
　　以出於一，故萬物不能二也。
　　法貴如言。
　　無信不立。
　　言者，萬物之宗也。是者，法之所與親也。非者，法之所與離也。是與法親故強，非與法離故亡。法不如言，故亂其宗。故生法者，命也；生於法者，亦命也。
　　莫非命也。
　　命者，自然者也。
　　莫能使之然，亦莫能使之不然，謂之自然。
　　命之所立，賢不必得，不肖不必失。
　　命曰：彭祖之智不出堯舜之上而壽百，顏淵之才不出衆人之下而壽十八，仲尼之德不出諸侯之下而困於陳蔡，殷紂之行不出三仁之上而居君位。蓋言此矣。
　　命者，挈己之文一作父者也。
　　夫身在草萊而挈之浮榮之．上者，命也。然而俯仰百年，恍然如夢，是文也，非實也。
　　故有一日之命，有一年之命，有一時之命，有終身之命。終身之命，無時成者也。故命無所不在，無所不施，或作飽。無所不及。
　　言無適而無有命也。
　　時或後而得之，命也。既有時有命，
　　時者，天之運。命者，天之令。《南華》曰：諱窮久矣，而不免命也；求通久矣，而不得時也。
　　引其聲，合之名，其得時者成，命日調；引其聲，合之名，其失時者精神俱亡，命日乖。
　　夫噸其里一也，而醜人獻之，更增其陋。
　　時命者，唯聖人而後能庾之。
　　《南華》曰：知通之有時，知窮之有命，臨大難而不懼者，聖人之勇也。
　　夫先王之道備，然而世有困君或作居，其失之謂者也。
　　禮義法度，應時而變；時命不停，法亦隨故。而昧者膠柱刻舟，守先王之腐餘，其道雖備，而祗益困窮。此猶枕外芻狗而更以遭魘，豈易怛也哉。
　　故所謂道者，無己無己元作己無者也；
　　隨之而已。
　　所謂德者，能得人者也。
　　亦不失己。
　　道德之法，萬物取業，
　　所謂資而不匱者也。
　　無形有分，名日大孰或作敦。
　　不知其誰之子也。
　　故東西南北之道，踹一作端然其為分等也。
　　《南華》曰：知東西之相反而不可以相無，則功分定矣。
　　陰陽不同氣，然其為和同也。酸鹹、甘苦之味相反，然其為善均也。
　　《南華》曰：租梨、橘抽，其味相反，而皆可於口。
　　五色不同釆，然其為好齊也。五聲不
　　同均，然其可喜一也。
　　几此五者，以譬先王之道，不矜於同
　　而矜於治。
　　故物無非類者，動靜無非氣者。是故有人將一本作一人將，一人之將得，一人氣吉；有家將一家之將。得，一家氣吉；有國將將一國者。得，一國氣吉。
　　古人有言：戰猶博也，錢多則氣豪而勝，資少則心怯而輸。然則將之吉凶在氣。兵法曰：朝氣銳，晝氣隋，暮氣歸。善用兵者，避其銳氣，擊其隋歸。
　　其將一本將字下有失字凶者反此。故同之謂一，異之謂道，相勝之謂執，吉凶之謂成敗。賢一本賢字上有故字者萬舉而一失，不肖者萬舉而一得，其冀或作共善一也，然則其所以為者不可一也。知一之不可一也，故貴道。
　　異之謂道。
　　空之謂一，空一作同。
　　萬物莫不無。
　　無不備之謂道。
　　萬物莫不有。
　　立之謂氣，通之謂類。氣之害人者謂之不適，味之害人者謂之毒。夫社夫社元作天社，或作天杜不刻則不成霧，或作霧氣。
　　剜之為言，猶日達也。此言亡國之社屋之不受天陽，故無以成霧。蓋大社不屋而壇，以受霜露之氣，然後．霧生焉。正言社與霧者，社以申立之，謂氣之義；霧以申通之，謂類之義。
　　氣故相利相害也，
　　太公調曰：陰陽相照，相蓋相治；四時相代，相生相殺。
　　類故相成相敗也。
　　夏者，春之類；冬者，秋之類。他皆放此。
　　積往生歧或作政，工或作王以為師。
　　跋，跛倚也。師如師巫之師。巫步多跛，故積往生跋，工以為師。楊子曰：昔者姒氏治水土，而巫步多禹；扁鵲，盧人也，而醫多盧。
　　積毒成藥，工以為醫。
　　此言藥之述起而醫生焉。蓋天下之弊多緣故述而生，故大盜貸仁義以竊國，小儒借詩禮而發家。故曰：焉知曾史不為桀坏之哨矢也。
　　美惡相飾，命日復周。物極則反，命曰環流。
　　言其周流如環。
　　道端第六
　　天者，萬物所以得立也。
　　萬物待是而後存者，天也。
　　地者，萬物所以得安也。
　　天父，道也。地母，道也。
　　故天定之，地處之，時發之，物受之，聖人象之。夫寒溫之變，非一精之所化也；
　　五精化氣，然後寒暑成焉。
　　天下之事，非一人之所能獨知也；水廣次，非獨聊一川之流也。
　　堯十年九瞭而水不為加益，湯八七旱而水不為加損，是豈仰一川鍾哉。
　　是以明主之治世也，急於求人，弗獨為也。
　　與人共之。
　　與天一作人與地，
　　亦與天地共之。
　　建立四維，
　　禮、義、康、恥，謂之四維。
　　以輔國政。鉤繩相布，一作希。銜概相制，參偶其#27備，立位乃固。經元作織氣有常，理以天地，動逆天時，不祥有祟，事不仕賢，無功必敗。出究其道，入窮其變。張軍衛外，禍反在內，
　　所謂季孫之憂不在顓突，而在蕭牆之內也。
　　所備甚遠，賊在所愛。是以先王置士
　　也，舉賢用能，無阿於世，仁人居左，
　　春以生之，象仁。
　　忠臣居前，
　　南方著見，象忠。
　　義臣居右，
　　秋以成之，象義。
　　聖人居後。
　　北方祕密，象聖。
　　左法仁則春生殖，前法忠則夏功立，右法義則秋成熟，後法聖則冬閉藏。先王用之，高而不墜，安而不亡。此萬物之本□，天地之門戶，
　　本□、門戶云者，以結左仁、右義、前忠、後聖而春生、夏立、秋成熟、冬閉藏之義。
　　道德之益也。此四大夫或無夫字者，君之所取於外也。君者，天也。
　　左、右、前、後共法四時，故君象天焉。
　　天不開門戶，使下相害也。
　　束不法仁，西不法義，南不法忠，北不法聖，則天之門戶塞矣。
　　進賢受上賞，則下不相蔽。
　　修文殿《御覽》引《鵲冠子》曰：進賢者受上賞，則下不蔽善。為政者賞之不多而民喜，罰之不多而民畏。此謂進既仕之賢者也。
　　不待事人賢士顯不蔽之功，
　　信雖非事人賢士，而進之受賞，則任事之臣勸矣。故下文云。
　　則任事之人莫不盡忠。
　　《繁露》曰：一中為忠，二之則為息。
　　鄉曲慕義，
　　邦國欣慕，斯可知矣。
　　化坐自端，
　　羊肉不慕蟻，蟻慕羶也。故彼雖慕義，而我之化坐自端。化坐自端，言恭已正南面而已。
　　此其道之所致，德之所成也。本出一人，故謂之天。
　　無二上也。
　　莫不受命，不可為名，故謂之神。
　　妙萬物而為言也。
　　至神之極，見之不武。一作或。
　　契此道者，豈有差哉。
　　匈乖不惑，務正一國。
　　災變之至，無所怛惑，姑以天下大理考正吾國之失而巳。豈曰天之有某變也，以我為有某事而致也哉。
　　一國之刑，具在於身。
　　刑于寡妻，至于兄弟，以御于家邦。
　　以身老一作考世，
　　以救於世而老。
　　正以錯國，服義行仁，以一王#28業。夫仁者，君之操也；義者，君之行也；忠者，君之政也；信者，君之教也；聖人者，君之師傳也。君道知人，臣術知事。故臨貨分財使仁，犯患應難使勇，受言結辭使辯，慮事定計使智，理民處平使謙，賓奏贊見使禮，
　　賓奏言檳，贊見言詔。《記》曰：禮有檳詔，樂有相步，溫之至也。
　　用民獲眾使賢，出封越境適絕國使信，制天地、御諸侯使聖。
　　因任之道，此其大略也。嘗試論之：古之明王無為而用天下也，豈特使仁、使勇、使辮、使智、使謙、使禮、使賢、使信、使聖哉，雖天刑人僇之餘，尚無棄者也。故戚施直縛，還條蒙嘐，侏儒扶盧，矇映脩聲，聾者司火，眇者督繩，劓者抱關，刖者守囿，單瘠跛躋以實裔土。夫如是，故上無遺事，下無棄才。三代之所以安且久者，用此道也。雖然，知所使仁而不知其仁有大小，知所使知#29而不知其智有遠近，未可也。故曰：孟公綽以為趙魏老則優，而不可以為滕薛大夫；雍也，可使南面；赤也，可使與賓客言也；求也，百乘之家，可使為之宰也；由也，千乘之國，可使治其賦也。由是觀之，則此書所云，亦因任之大几而已。《莊子》曰：因任已明，而原省次之。因任如此，然後可以原省。故下文云。
　　夫仁之功，善與不爭，下不怨上。辯士之功，釋怨解難。智士之功，事至而治，難至而應。忠臣之功，正言直行，矯拂王過。義臣之功，存亡繼絕，救弱誅暴。信臣之功，正不易言。貞謙之功，廢私立公。
　　《韓非子》曰：自營為ㄙ#30，背私為公。
　　禮臣之功，尊君車臣。賢士之功，敵國憚之，四境不侵。聖人之功，定制於冥冥，求至欲得，言聽行從，近親遠附，明達四通。
　　由是而上至於冥冥，聖人之任也。
　　內有挾度，
　　操以為驗，所謂道揆者是也。
　　然後有以一本無然、以二字量人。
　　無節於內，觀物弗之察矣。
　　富者觀其所予，足以知仁。貴者觀其所舉，足以知忠。觀其大拌，或作伴，亦或作祥。長不讓少，貴不讓賤，足以知禮。達或作迭觀其所不行，足以知義。受官任治，觀其去就，足以知智。迫之不懼，足以知勇。口利辭巧，足以知辯。使之不隱，足以知信。貧者觀其所不取，足以知廉。賤者觀其所不為，足以知賢。測深觀天，足以知聖。
　　困任、原省之要，在於知人，而知人在於有以觀之。孔子曰：視其所以，觀其所由，察其所安，人焉瘦哉。故此又具論之。
　　第不失次，理不相舛，一本作奸，一本作挈。近塞遠閉，備元變成，
　　元者，備之所以不困；成者，變之所以不倦。
　　明事知分，度數獨行。無道之君，任用么麼，么麼，一作幼歷。
　　么麼，細人，俊雄之反。
　　動即煩濁。有道之君，任用俊雄，動則明白。二者先定，素立白墓立白蓉，一本作
　　七一日藻。藻，一作慕。明起，白蓉於下，明起於上。基，垂藐也。
　　氣榮相宰，
　　君臣同體之況。言氣不言血，言榮不言衛，相備也。
　　上合其符，下稽其實。時君一作貧意生期，待時而發。
　　夫賢士之居邑里也，合哉而難同，而殊知時日。時君，元作時日。
　　遇人有德，一作隱君子至門，不言而信，萬民附親。遇人暴驕，萬民離流；#31上下相疑，復而如環一作不環，日夜相撓。諫者弗受，言者危身，無從聞過，故大臣偽而不忠。是以為人君親其民如子者，弗召自來，
　　靈臺之效是矣。
　　故日有光，卒於美名。不施而責，一弗受或作愛而求親，故日有殃，卒於不祥。夫長者之事其君也，調而和一作知之，士於純一作屯厚，
　　士如勿士行枚之士。
　　引而化之，天下好或作如之，其道日從，故卒必昌。夫小人之事其君也，務蔽其明，塞其聽，乘其威，以灼熱人，
　　倚上之威，作人寒燠。
　　天下惡之，其崇日凶，故卒必敗，禍及族人。此君臣之變，治亂之分，興壞之關梁，國家之閱也。
　　閱，猶監也。
　　逆順利害，由此出生。凡可無學而能者，唯息與食也。故先王傳或作博道，先王，一作先生。以相效屬也。賢君循成法，後世久長；隋君不從，當世滅亡。
　　禹之法猶存，而夏不世王者，由是故也。
　　近迭第七
　　龐子問鶡冠子曰：聖人之道何先？鷗冠子曰：先人。龐子曰：人道何先？鶡冠子曰：先兵。龐子曰：何以舍天而先人乎？鶡冠子曰：天高而難知，有福不可請，有禍不可避，法天則戾；地廣大深厚，多利一作則而鮮威，
　　天尊而不親，地親不不尊。
　　法地則辱；時舉錯代更無一，法時則貳。三者不可以立化樹俗，故聖人弗法。龐子曰：陰陽何若？鶡冠子曰：神靈威明與天合，
　　神之精明實靈。
　　勾萌動作與地俱，
　　屈生日勾。
　　陰陽寒暑與時至，三者聖人存則治、亡則亂，是故先人。富則驕，貴則羸。兵者，百歲不一用，然不可一日忘也，是故人道先兵。龐子曰：先兵奈何？鶡冠子曰：兵者，禮、義、忠、信也。龐子曰：願聞兵義。鶡冠子曰：失道，故敢以賤逆貴；不義，故敢以小侵大。龐子曰：用之奈何？州鶡冠子曰：行枉恥禁，反正則舍，是故不殺降人。
　　鷹不擊伏，況於人乎？
　　主道所高，莫貴約束；得地失信，聖王弗據；倍言負約，各將有故。龐子曰：弟子聞之曰，地大者國實，民眾者兵強，兵強者先得意於天下。今以所見合一本作含所不見，蓋殆一本作係，一本作治不然。今大國之兵反訕而辭窮，禁不止、令不行之故，何也？
　　令使為之，禁使勿為也。
　　鶡冠子曰：欲知來者，察往；欲知古者，察今。擇人而用之者王，用人而擇之者亡。逆節之所生，不肖侵賢命，日凌；
　　下凌上也。
　　百姓不敢言命，曰勝。
　　上勝下也。
　　今者所問，子慎勿言。夫地大國富，民眾兵強，曰足。士有餘力而不能以先得志於天下者，其君不賢而行驕縊也。
　　己亢為驕，己滿為溢。
　　不賢則不能無為，而不可與致為#32。
　　孟子曰：人有不為也，然後可以有為。
　　驕則輕敵，輕敵則與所私謀其所不知為句，使非其任力，欲取勝於非其敵，不計終身之患，樂須臾之說。是故國君被過聽之謗醜於天下，而謀臣負濫監。首之責于敵國，敵國乃責則卻或作劫，
　　以辭那之。
　　卻則說者羞其弱。
　　以辭卻之則說，而責之者羞其弱矣，其勢鈴至於用兵。
　　萬賤之直，不能撓一貴之曲；
　　其在下者又無以回之。
　　國被伸或作神創，
　　浸大日伸。
　　其發則戰。
　　其創之發則戰。
　　戰則是使元元之民往死。邪臣之失薊音策也，過生於上，罪死於下。儼既外結，諸侯畜其罪，則或作責危覆社稷，世主懾懼，寒心孤立。不伐伐或作代，下有威字。此人，二國之難不解，君立不復。悔曩或作晨郵過，謀徙計易。濫一作監首不足，蓋以累重；
　　濫為謀首，其過重矣。而一人之手豈足以障天下之目哉。
　　滅門殘族#33，
　　滅門，周官所謂屋誅。
　　公謝天下，以讓敵國。不然，則戰道不
　　絕，國創不息。
　　謂之伸創，以此故也。
　　大或作天乎哉，夫弗知之害。
　　以言弗知之害大矣。
　　悲乎哉，其禍之所極。
　　以言其禍可悲也已。
　　此倚貴離道，少人自有之咎也。
　　多己少人。
　　是故師未發軔而兵可迭也。
　　《近迭》名篇，蓋取諸此。
　　今大國之君，不聞一作問先聖之道而易事，旱臣無明佐之大數，而有滑正之碎或無碎字智，反義而行之，逆德以將之，兵訕而辭窮，令不行，禁不止，又奚足怪或作恃哉。龐子曰：何若滑正之智？鶡冠子曰：法度無以噫一本作遂意為摸。
　　噫，讀為噫彼小星之噫。
　　聖人按數循法，尚有不全。是故人不百其法者，不能為天下主。今無數而自因，無法而自備，循無上聖之或作聖人檢而斷於己明，
　　斷以獨見之明。
　　人事雖備，將尚何以復百己之身乎。
　　夫百己者，豈獨彼有之。蓋人受天地之中以生形體保神，而眾妙悉備。據今言之，其身蓋有千百於己者，然而所知纔止一二，而卒於泯沒無問者，不能復之而已。
　　主知不明，以貴或作責為道，以意為法，牽或作牢，或作罕。時誑一作詛，或作拒。世，迢下蔽上，使事兩乖，
　　兩失之矣。
　　養非長失，以靜為擾，以安為危，百姓家困人怨，禍孰大焉。若此者，北走之日，軍敗日北。后知命亡。
　　投死之地久矣，乃今知之。
　　龐子曰：以人事百法，奈何？鶡冠子曰：蒼頡作法，一本法字在書字下#34。
　　蒼頜，黃帝之史，初見烏獸褫遠之逵，始造書契。
　　書從甲子。
　　日始於甲，辰始於子。
　　成史李官，
　　成史，蓋以獄成告於正者。李官，士師也。
　　蒼頡不道。然非蒼頡，文墨不起。
　　蒼雖造書不道士史，然而文墨之萌由是起矣。此百法之端也。
　　縱法之載於圖者，其於以喻心、達意、揚道之所謂，乃纔或作巉居曼曼作受之十分一耳。
　　此言使無文墨而欲以其法盡之於圖，豈能盡其意之詳哉。蓋自後世觀之，書以趣便，篆不如隸，隸不如草，則圖之鈍於應務可知矣。故曰：彌綸天下之事、記久明遠、著湣湣、傳恣恣者，莫如書。湣湣，目所不見。恣恣，心所不了。
　　故知百法者，桀雄也。若或作透隔無形、將然、未有者，知萬人也。
　　此使德也，非特桀雄而已。故其知與人隔此三境，而超萬人之上也。將然不如無形，無形不如未有。取譬言之，若太易者，未有也；而太初，無形；渾淪，則將然矣。
　　無萬人之智者，智不能棲世學之上。龐子曰：得奉嚴教，受業有問或作聞矣。退師謀言，弟子愈恐。
　　鶡冠子卷上竟
　　#1『鈇』，《四庫》本言：『一作鐵，非』。
　　#2『勢』，《道藏》本原作『執』即古『勢』字。今從《四庫》本作勢。按：此語出賈誼《新書·制不定》，原文為『權勢法制，此人主之斤斧也』。
　　#3《四庫》本『權」屬上句而作『命權』。
　　#4『傳』，《道藏》本原作『傳』，誤。今據《四庫》本改。按：商王武丁有大臣傳說，原為從事版築業的奴東。
　　#5『默』，《道藏》本原作『墨』，誤。今據後文及《四庫》本改。
　　#6《道藏》本原缺『樂嗟苦』三字。今據《四庫》本補。
　　#7《道藏》本原缺『人』字。今據《四庫》本補。
　　#8《道藏》本原缺『嗟』字。今據《四庫》本補。
　　#9『合』《四庫》本作『矣』。
　　#10『元』，《四庫》本作『無』。
　　#11《道藏》本原缺『不』字。今據《四庫》本補。
　　#12『堯J，《四庫》本言：『一作撓』。
　　#13『矣』，《四庫》本作『已』。
　　#14此句《四庫》本作『以廳智為造意』。百子本同道藏本作『為知』，今正。
　　#15『夸』，《四庫》本作『誇』。
　　#16『以』，《四庫》本作『已』。
　　#17『物』，《四庫》本作『勿』。
　　#18『焉』，《四庫》本作『馬』。
　　#19此句《四庫》本作『斯謂之調』。
　　#20《道藏》本原缺『微』字。今據《四庫》本補。
　　#21『官』，《四庫》本言『一作宮』。
　　#22『一』《四庫》本作『之』。
　　#23『紇』，《四庫》本作『統』。
　　#24『或』，《道藏》本原作『成』，誤。今據文義及《四庫》本改。
　　#25『卒』，《四庫》本作『訕』。
　　#26『已而』，《四庫》本作『而已』。
　　#27『其』，《四庫》本作『具』。
　　#28『王』《四庫》本作『正』。
　　#29『知』，《四庫》本作『智』。
　　#30『ㄙ』，《道藏》本原作『么』，誤。《四庫》本作『私』。今據《說文》『韓非曰：蒼頡作字，自營為ㄙ』句改。
　　#31『離流』，《四庫》本作『流離』。
　　#32『為』，《四庫》本作『焉』。
　　#33『殘族』《四庫》本作『殘疾族』。
　　#34《道藏》本此句原在『龐子曰：以人事百法，』下，誤。今據文義及《四庫》本改。
　　鶡冠子卷中
　　陸佃解
　　度萬第八
　　龐子問鶡冠子曰：聖與神謀，
　　子曰：道不同，不相為謀。
　　道與人成。
　　子曰：苟非其人，道不虛行。
　　願聞度神慮成之要，奈何？鶡冠子曰：天者，神也。地者，形也。地濕而火生焉，
　　至陽赫赫，赫赫出乎地。
　　天燥而水生焉。
　　至陰肅肅，肅肅出乎天。
　　法猛刑頗則神濕，
　　刑與法，陰也。
　　神濕則天不生水。音□#1聲倒則形燥，
　　聲與音，陽也。
　　形燥則地不生火。水火不生，則陰陽無以成氣，度量無以成制，五勝無以成埶一作執。
　　五勝，五行之勝
　　萬物無以成類，百業俱絕，萬生皆困。濟濟混混，孰知其故？天人同文，地人同理，
　　天文地理，與人同焉。
　　賢不肖殊能，故上聖不可亂也，
　　譬如堯、舜，共工、驩兜欲與為惡則誅之類。
　　下愚不可辯也。
　　譬如桀、紂，龍逢、比干欲與為善則誅之類。
　　陰陽者，氣之正也。天地者，形神一無神字之正也。聖人者，德之正也。法令者，四時之正也。
　　季春行冬令則寒，季秋行夏令則暖。
　　故一義失此，萬或亂彼，所失甚少，所敗甚眾。所謂天者，非是蒼蒼之氣之謂天也；所謂地者，非是膊膊之土之謂地也。
　　膊，形埒也。
　　所謂天者，言其然物而無勝者也。
　　言天者，君道也，可天下之物而莫之勝也。
　　所謂地者，言其均物而不可亂者也。
　　言地者，臣道也，平天下之物而莫之亂也。
　　音者，其謀也。
　　雜比為謀。
　　聲者，其事也。
　　布散為事。
　　音者，天之三光也。
　　三光雜比於上。
　　聲者，地之五官也。
　　五官布散於下。
　　形神調則生理脩，
　　形不病燥#2，神不病濕，則生理脩矣。
　　夫生生而倍其本則德或作隱專已。
　　夫偏養其本至於過理，而不及會通之，適則自為太多，其德失乎物矣，豈足語衛生之經哉。故曰：善養生者，若牧羊然，倪其後者而鞭之#3。□一本元缺，一本字或作□，□知或作□如#4。
　　知無道，上亂天文，下滅地理，
　　天人同文，地人同理，於此見矣。
　　中絕人和，治漸終始。
　　言其治纔漸首末，而已失中道也。
　　故聽而無聞，視而無見，
　　天下之事壤於冥冥。
　　白晝而闇，
　　日中見斗之義。
　　有義而失謐，
　　人之所有，不能謚之。
　　失謚而惑。責人所無，必人所不及，
　　遠其進而誅不至也。
　　相史於既而不盡其愛，
　　史，使也。從省。言不盡己之愛而責人之盡。
　　相區於成而不索或作營其實。
　　區，驅也。從省。言不竭己之忠而望人之成。
　　虛名相高，精白為黑，
　　沽於虛名而變亂事實。黑，或為墨。墨亦黑也。《詩》曰：狐狸而蒼，墨以為明。
　　動靜紐#5轉，
　　與物轉旋，如紐使之。
　　神絕復逆，
　　復有報乎上也，逆有言乎上也，言其神色距人於千里之外。
　　經氣不類，形離正名，
　　《書》曰：有形有名。形也者，物此者也。名也者，命此者也。經氣失常，故形不麗名。
　　五氣失端，四時不成。
　　　陰陽并毗，四時不至，寒暑之和不成。
　　過生於上，罪死於下，有世將極。驅馳索禍，
　　其於禍也，驅車就之。
　　開門逃福，
　　其於福也，若開門避之。
　　賢良為笑。愚者為國，天咎先見，菑或作薔，亦或作薔。害並雜，人執兆生#6，孰知其極。
　　見形而已，昧於在理。
　　見日月者不為明，聞雷霆者不為聰，事至而議或作義者不能使變無生。
　　不能消之於未萌。
　　故善度變者觀本，本足則盡，不足則德必薄、兵必老，其執能以褊材為褒德或作襄隱博義者哉#7。其文巧武果而姦不止者，生於本不足也。
　　言非少文不武之罪。
　　故主有二政，臣有二制，臣弗用，主不能使，臣必死，主弗能止。是以聖王獨見，故立官以授長者在內#8，和者在外。夫長者之為官也，在內則正義，在外則固守，用法則平治#9。人本無害，以端天地，令出一或無一字原。
　　多門杜矣。
　　散無方、化萬物萬物，一本#10作無物者，令也。守一道、制萬物者，法也。法也者，守內者也。
　　法者，守於分域之內。
　　令也者，出制者也。
　　令者，所以行法。
　　夫法不敗是，
　　是出於義變而不可常法者，所以趣變。
　　令不傷理，
　　王#11出於理一而不可變令者，所以守法。
　　故君子得而尊，小人得而謹，胥或作昌靡得以全。神備於心，道備於形，
　　備天地之羨，稱神明之容。
　　人以成則，
　　以成法則。
　　士或作土以為繩。
　　以為繩墨。
　　列或作削時第氣，以授當名，故法錯而陰陽調。鳳凰者，鶉火之禽、或無鶉火之禽，玄枵之獸字。陽之精也。
　　雄曰鳳，凰者其雌也。鶉火，南星之次也。
　　麒麟者，玄枵之獸，陰之精也。
　　牝曰麟，騏者其牡也。玄枵，北星之次也。騏似麟而無角。
　　萬民者，德之精也，德能致之，或作駿。其或無其字精畢至。龐子曰：致之奈何？鶡冠子曰：天地陰陽，取稽於身，故布五正，以司五明#12。
　　五正見下。五明宜謂名尸氣皇、名尸神明、名尸賢聖、名尸后王#13、名尸公伯。
　　十變九道，
　　未詳聞也。
　　稽從身始。五音六律，稽從身出。
　　大禹以聲為律，以身為度，所謂取稽於身者耶？
　　五五二十五，以理天下。
　　五五，五其音之五也。
　　六六三十六，以為歲式。
　　六六，六其律之六也。一歲之式，稱旬三十有六。
　　氣由神生，道由神成。
　　蛻氣之謂虛，蛻虛之謂道。而神也者，有而非氣也，無而非道也。非氣而氣以之生，非道而道以之成。
　　唯聖人能正其音、調其聲，故其德上及#14太清，
　　太清，天也。
　　下及泰寧，
　　泰寧，地也。
　　中及萬靈。膏露降，白丹發，醴泉出，
　　醴泉，其味如醴，可以養老。
　　朱草生，
　　朱草，可以染終，以別尊卑。
　　眾祥具。
　　《傳》曰：王者統和陰陽，休氣充塞，符瑞並臻，應德而至。德至天則斗極明、日月光、甘露降，德至地則嘉禾生、蓂莢起、秬鬯出，德至文表則景星見、五緯順軌，德至草木則朱草生、木連理，德至鳥獸則鳳凰翔、鸞烏舞、騏麟臻、白虎到、白雉降、白鹿見、白烏下，德至山陵則景雲出、芝實茂、陵出異丹、阜出萐莆、山出器車、澤出神鼎，德至淵泉則黃龍見、醴泉涌、河出龍圖、洛出龜書、江出大貝、海出明珠，德至八方則祥風至、嘉氣時、鍾律調、音度施、四夷化、越裳貢。
　　故萬口云或作去帝制神化，
　　眾祥備至，則外帝內神之道具矣。
　　景星光潤。
　　景星者，德星也。其狀無常，常出於有道之國，而月死則見，所以助月照民夜績也。
　　文則寢天下之兵，武則天下之兵莫能當。一本云：武則天下莫能當。無之兵字。遠乎近#15，顯乎隱，大乎小，眾乎少，莫不從微始。故得之所成，不可勝形；失之所敗，不可勝名。或作勝為名。從是往或作生者，子弗能勝問，吾亦弗勝言。凡問之要，欲近知而遠見，以一度萬也。無欲之君，不可與舉。
　　此言何謂也？若予所學，則人君之患正在多欲。此孟子三見齊王而不言，曰：我先攻其邪心也。故曰：內實多欲而外施仁義，奈何欲效唐虞之治乎。《南華》曰：欲順則平氣，欲神則靜心，欲當則緣於不得已。亦與《鶡冠》異矣。昔有鬼谷著書，以為馳說諸侯，陽開陰閉，必因其好惡憂樂而裨闔之。然至於無好者，蓋不得而說也。若然，多欲之君乃從橫之家欲以售術。而《鶡冠》言道，末流乃至於此，不已卑乎。
　　賢人不用，弗能使國利，此其要也。龐子曰：敢問五正？鶡冠子曰：有神化，有官治，有教治，有因治，有事或作爭治。龐子曰：願聞其形。鶡冠子曰：神化者於未有，官治者道於本，教治者修諸己，因治者不變俗，事治者矯或作□之於末。龐子曰：願聞其事。鶡冠子曰：神化者，定天地，豫或作象四時，
　　其體常如此。
　　拔或作教陰陽，移寒暑。
　　其體變如此。《傳》曰：古之真人，提#16挈天地，把握陰陽。
　　正流並生，萬物無害，萬類成或作咸全，名尸氣皇。
　　伏義氏得之，以襲氣母。蓋近是乎？
　　官治者，師陰陽，
　　陰陽，王事之本。
　　應將然，
　　神化者於未有，故升此一等。
　　地寧天澄，眾美歸焉，名尸神明。教治者，置或作署四時，
　　春誦、夏弦、秋學禮、冬讀書之類，因時順氣，於功易也。
　　事功順道，
　　俯而事功，仰以順道。
　　名尸賢聖。因治者，招或作拓賢聖而道心術，敬事生和，名尸后王。事治者，招仁聖而道知焉，
　　不能招賢聖而招仁，不能道心術而道知。聖也者，天道也。賢也者，地道也。仁也者，人道也。
　　苟精牧神，
　　苟，急敕也。牧，驅制也。
　　分官成章，
　　精神勞矣，而不能普遍#17，於是又備官焉。
　　教苦利遠，
　　教雖苦而利遠。
　　法制生焉。
　　萬法擾擾，自此起矣。
　　法者，使去私就公，
　　法者，將以有所去也，非以有所取也。
　　同知壹警，有同由者也，非行私而使人合同者也。故至治者弗由，而名尸公伯。
　　公如公侯之公，伯如霸王之伯。
　　王鈇第九
　　龐子問鶡冠子曰：泰上成鳩一作鶡之道，一族用之萬八千歲。
　　《傳》曰：天地初立，天皇一曰天靈，其治萬八千歲。然則成鳩蓋天皇之別號也。
　　有天下兵強，世不可奪。
　　天地初立，豈容已有兵哉。此言亦筌蹄也。《南華》曰：寓言十九，重言十七。
　　與天地存，久絕無倫。
　　無倫，細之至也。《中庸》曰：毛猶有倫。
　　齊殊異之物，
　　齊鵬鷃之大小，等鳧鶴之長短。
　　不足以命其相去之不同也。
　　言其懸絕如此。
　　世莫不言樹俗立化，彼獨何道之行以至於此？鶡冠子曰：彼成鳩氏天，
　　句。
　　故莫能增其高，尊其靈。龐子曰：何謂天？何若而莫能增其高，尊其靈？
　　凡此叩其所以。
　　鶡冠子曰：天者，誠其日德也。日或無日字誠出誠入，南北有極，
　　冬日至而北，夏日至而南。
　　故莫弗以為法則。
　　取中於日德。
　　天者，信其月刑也。月信死信生，終則有始，
　　朔而後魄生，望而後魄死。
　　故莫弗以為政。
　　取正於月刑。
　　天者，明星其稽也。
　　明星，大星也。二十八舍之類。
　　列或作削星不亂，各以序行，故小大莫弗以章。
　　小星不見陵掩#18。
　　天者，因時其則也。四時當名，代或作伐而不干或作于，
　　彼□此代而無侵越。
　　故莫弗以為必然。天者，一法其或無其字同也。前後左右，古今自如，
　　奈何祀人之憂其崩墜也。
　　故莫弗以為常。天誠、信、明、因、一，
　　誠，誠其日德。信，信其月刑。明，明星其稽。因，因時其則。一，一法其同。
　　不為眾父。或作文。
　　為眾父父。
　　易一，故莫能與爭先。
　　《南華》曰：一而不可不易者，道也。先，或為光。
　　易一非一，
　　一不足以囿之。
　　故不可尊增。成鳩得一，故莫不仰制焉。
　　所謂侯王得一為天下貞者也。
　　龐子曰：願聞其制。鶡冠子曰：成鳩之制，與神明體正。神明者，下究而上際，
　　況以窮乎下，浮以際乎上。
　　克嗇萬物而不可猒者也。周怕或作汨，或作流徧照，
　　周泊，無外也。徧照，無裹也。
　　反與天地總，故能為天下計。
　　往而不反#19，豈能與民同吉凶之患哉。
　　明於蚤識，逢臼或作遠臼#20不惑，存亡之祥，安危之稽。龐子曰：願聞其稽。鶡冠子曰：置下不安，
　　句。
　　上不可以載，或作可以載。累其足或作是也。其最高而不植局或作不可植局者，未之有也。
　　此譬安危之稽。言其置下苟危難，欲累於上，難矣。又況又在其上者乎？則其所立，豈有不局哉。累足，蹐也。植，立也。局，曲也。
　　辯於人情，究物或作萬物之理。稱於天地，
　　稱之為言，量也。
　　廢置不殆。或作伯，或作治。審於山川，而運動舉錯有檢
　　蠢迪檢柙。
　　生物無害為之，父母無所躪躒。仁於取予，備於教道，
　　教以為人，道以為己。
　　要於言語，
　　直言曰言，問難曰語。
　　信於約束，已諾不專，
　　反諾為已。《禮》曰：與其有諾責也，寧有已怨。
　　喜怒不增，
　　喜不過予，怒不過奪。
　　其兵不武，樹以為俗，其化出此。龐子曰：願聞其人情物理，所以嗇萬物、與天地總、與神明體正之道。鶡冠子曰：成鳩氏之道，未有離天曲日術者。天曲者，明而易循或作脩也。日術者，要而易行也。
　　天曲若五家為伍、五鄉為縣之類。日術若家里用提、甸長用旬之類。此法起於周之末造，而曰成鳩用之，是今日適越而昔至也。然則此書寓言多矣。
　　龐子曰：願聞天曲日術。鶡冠子曰：其制邑或作已理都，使矔習者五家為伍，伍為之長。十伍為里，里置有司。四里為扁，
　　扁，當為甸。後皆放此。
　　扁為之長。十扁為鄉，鄉置師。五鄉為縣，縣有嗇夫治焉。十縣為郡，有大夫守焉。命曰官屬。郡大夫退脩或皆作循其屬縣，嗇夫退脩其鄉，鄉師退脩其扁，扁長退脩其里，里有司退脩其伍，伍長退脩其家。事相厈正，居處相察，出入相司。
　　司，猶伺也。
　　父與父言義，子與子言孝。
　　與，或為為。
　　長者言善，少者言敬。旦夕相薰薌，以此慈孝或作力之務。若有所移徙去就，家與家相受，人與人相付；亡人姦物，無所穿竄。此其人情物理也。伍人有勿或作物。一本無伍人有勿四字，故不奉上令，有餘不足居處之狀，
　　此言有餘不足居處之狀，無故輒違上令，當告有司。
　　而不輒以告里有司，謂之亂家，其罪伍長以同。
　　同，謂同坐伍人之罪。
　　里中有不敬長慈少出等異眾，不聽父兄之教，有所受聞，不悉以告扁長，謂之亂里，其罪有司而貳其家。
　　其人為首，其家為貳。貳，猶副也。若今從坐。
　　扁不以時循或作脩行教誨，受聞不悉以告鄉師，謂之亂扁，其罪扁長而貳其家。鄉不以時循行教誨，
　　一二教之曰誨。
　　受聞不悉以告縣嗇夫，謂之亂鄉，其罪鄉師而貳其家。縣嗇夫不以時循行教誨，受聞不悉以告郡，善者不顯，命曰蔽明，見惡而隱，命曰下比，謂之亂縣，其誅嗇夫無赦。
　　不言貳其家者，罪之尚貳其家，則誅可知矣。
　　郡大夫不以循行教誨，受聞雖實，或作賓。有所遺脫，不悉以教柱國，謂之亂郡，其誅郡大夫無赦。柱國不政，使下情不上聞，上情不下究，謂之絿或作絯，或作繆政，
　　絿，急也。
　　其誅柱國，滅門殘族#21。令尹不宜或作宣時合或作令地、
　　合地之德。
　　害百姓者，謂之亂天下，其軫令尹以徇。
　　柱國，楚之寵官。令尹，若相國矣。楚懷王使柱國昭陽將兵攻齊，陳軫問：楚國之法，破軍殺將者何以貴之？昭陽曰：其官為柱國，封土執圭。軫曰：其有貴於此乎？曰：令尹。軫，車裂也，《周官》曰報。軫或作斬。
　　此其所以嗇物也。天用四時，地用五行，天子執一以居一作守中央，
　　參於兩間。
　　調以五音，正以六律，紀以度數，宰以刑德，從本至末，第以甲乙。天始於元，地始於朔，
　　元以氣言之，朔以方言之。天運始於玄元，地處始於玄朔。
　　四時始於歷。
　　王者敬授人，時實始於歷。
　　故家里用提#22，
　　提，零日也。《公羊傳》曰：提月者，僅逮此月，晦日也。
　　扁長用旬，鄉師用節，
　　驚蟄、芒種之類。
　　縣嗇夫用月，郡大夫用氣分所至，
　　二分、二至之類。
　　柱國用六律。里五日報扁，
　　用提。
　　扁十日報鄉，
　　用旬。
　　鄉十五日報縣，
　　用節。
　　縣三十日報郡，
　　用月。
　　郡四十五日報柱國，
　　用氣。
　　柱國六十日以聞天子，
　　用律。
　　天子七十二日遣使，一本作遣使於郡。
　　此用五行分王之數。蓋一歲之運，五行各王七十二日。
　　勉有功，罰不如。
　　句。
　　此所以與天地總。下情六十日一上聞，上惠七十平日一下究，此天曲日術也。故不肖者不失其賤，而賢者不失其明，上享或作序其福祿而百事理。行畔者不利！
　　天下晏然，雖陰有欲畔者，無所乘其隙也。
　　故莫能撓其強，是以能治滿而不溢，
　　不增之使溢。
　　綰大或作天而不芒。
　　不損之使芒。芒之為言，小也。
　　天子申或作甲正#23，使者敢易言，尊益區域，或無域字使利逜下蔽上，
　　使者變言，貸褒借譽，尊益區宇，則其弊至於逜下蔽上。
　　其刑斬笞無赦。諸吏教苦德薄，侵暴百姓，輒罷母使。汙官亂治，不奉令犯法，其罪加民，
　　播惡於眾。
　　利而不取利，運而不取次，
　　疑取次或作敢次。
　　故四方從之，唯恐後至。是以運天
　　運天或作運大。
　　而維張，
　　《管子》曰：四維不張，國乃滅亡。
　　地廣而德章，天下安樂，設年予昌。屬各以一時典最，上賢不如令尹，令尹以聞，壹再削職，一本作則織。三則或作典不赦。治不踰官，使史李不誤，公市為平，生者不喜，
　　非故生之。
　　死者不怨，
　　非故殺之。
　　人得所欲，國無變故，著賞有功，德及三世。父或作各#24伏或作狀其辜不得創謚。
　　名之曰幽厲，雖孝子慈孫不能改也創，或為制。
　　事從一二終古不勃。彼計為善於鄉不如為善於里。為善於里，不如為善於家。得誅。是以為善者可得舉，為惡者可得誅。或作諭。莫敢道一旦之善，皆以終身為期。素無失次，故化立而世無邪。化立俗成，少則同儕，或作齊長則同友，遊敖同品，祭祀同福，死生同愛，禍災同憂，居處同樂。
　　災安居日處。
　　行作同和，吊賀同雜，哭泣同哀。驩欣足以相助，□諜或作謀足以相止。
　　□，探道也。諜，間謀也。
　　同安平相馴，軍旅相保，夜戰則足以相信，晝戰則足以相配或作醜。入以禁暴，出正無道，是以其兵能橫行誅伐，而莫之敢禦。故其刑設而不用，不爭而權重，車甲不陳而天下無敵矣。一本作天下無道適矣。失道則賤敢逆貴，不義則小敢侵大。成鳩既見上世之嗣失道亡功、倍或作信本滅德之則，故為之不朽或作株，又或作採之國，定位牢或作罕祭，或作然。
　　不能保其邦家則位不定矣，不能保其宗廟則祭不牢矣。
　　使鬼神亶曰：或作日。
　　增規不圓，益矩不方，
　　此言法度至足，無欠無餘，規不可增，矩不可益，非特使人信之，雖質諸鬼神而無疑也。蓋聖人之法譬諸身乎，增之則贅，割之則虧。
　　夫以效末傳之子孫，唯此可持，或無唯此可持字。唯此可將。
　　效，猶示也，讀如效犬、效羊之效。言以示子孫之末裔，立而可持，行而可將，唯此而已。
　　將者養吉，釋或作澤者不祥，墠以全犧，
　　純謂之犧，完謂之栓。
　　正以齊明，齊，或作天，或作文。
　　不草謂之齊#25，不昧謂之明。齊明者，蓋祭祀之正也；犧牷則以為副而已。《禮》曰：去廟為桃，去桃為壇，去壇為墠。今此獨言墠者，於墠如此，則由壇而上可知也。
　　四時享之，祀以家王，
　　子孫祭祀不輟，所謂祀以家王。
　　以為神享。禮靈之符，藏之宗廟，以爾正諸或作諸侯，
　　為之信符，藏之宗廟，而又以其璽正之，以明後世所當守也。
　　故其後世之保教也全。
　　句。
　　耳目不營，用心不分，不見異物而遷，捐或作指私去毒，或作也。
　　捐己之私，去人之毒。
　　鉤此字上有每字。一本鉤作均。於內哲，或作埑。
　　智足以及之。
　　固於所守，
　　仁足以守之。
　　更始逾新，
　　周而更始，久而愈新。
　　上元為紀，共承嘉惠，相高不改。亶昭穆，
　　湯不先契，文武不先不窋，魯躋僖公失是矣。
　　具或作其招士，
　　疑。
　　此先結之#26，後入弗解。
　　先入者定矣，故後入之事弗能解也。
　　此知極之至也。
　　極如紀極之極。
　　龐子曰：願聞所以不改更始逾新之
　　道。鶡冠子曰：成鳩，所謂得王鈇之傳者也。龐子曰：何謂王鈇？鶡冠子曰：王鈇者，非一世之器也。以死遂生，
　　以殺止殺。
　　從中制外之教也。教或為數。後世或作世後成至，孫一靈羽，靈或作虛。理或作理虛羽埋。或作虛村理。符日循，或作脩。功弗敢或無敢字敗。
　　智者雖工，弗敢敗也。
　　奉業究制，執正守內，拙弗敢廢。
　　愚者雖拙，弗敢廢也。
　　樓□與旱，蘇本作樓剒與卑。疑早或為早。以新續故。四時執效，應錮或作銅不駿。
　　疑。
　　后得入廟，惑惑作或爽或作□不嗣，或作副。謂之焚。或作婪。
　　生火甚多，其和焚矣。《列子》曰：焦然肌色，奸黣昏然，五情爽惑。
　　祖命冒世，
　　冒，忝也。世，如世德之世。
　　禮嗣弗引，奉常弗內，
　　弗引，弗引於朝。弗內，弗內於廟。奉常，禮官也。與宗廟之儀有丞，景帝更曰太常。
　　靈不食祀，
　　其鬼不得食祀。
　　家王不舉祭，天將降咎，皇神不享。
　　家王越而祭之，則將獲罪於天，皇神雖郊不享。皇神，吳天上帝。
　　此所以不改更始逾新之道也。故主無異意，
　　人君爽惑不嗣，其罪如上所云，則繼其後者據舊鑒新，豈敢輒異哉。
　　民心不徙，與天合則，
　　句。
　　萬年一范，
　　范，如《荀子》范形之范。
　　則近者親其善，遠者慕其德而無已。是以其教不厭，其用不弊，故能疇合四海以為一家，而夷貉萬國皆以時朝服致績，或作續。而莫敢效增或作蹭兔。
　　此言夷貉萬國皆以朝服致貢，而不敢輒增，亦不敢免。《法言》曰：被我純績，帶我金犀。此之謂也。
　　聞者傳譯來歸其義，
　　又其遠者。
　　莫能易其俗、移其教，
　　《孟子》所謂：用夏變夷，未聞變於夷者也。
　　故其威立而不犯，流遠而不廢。此素皇內帝或作耑之法，
　　帝者，天號。王者，人稱。皇者，天人之總，美大之名。謂之素皇內帝，則又其至者也，蓋至人神矣。由是而在下則玄聖外王之道也，由是而在上則素皇內帝之法也。
　　成鳩之所枋以超等，
　　枋，柄也。
　　世世不可奪者也。功日益月長，故能與天地存久。此所以與神明體或作禮正之術也。不待士史或作女蒼頡作書，故後世莫能云其咎。
　　士，李官也。太古無法而治，不立士史，不造書契，而至德玄同。使由之者不能知，知之者不能名，尚何議其咎也哉。《傳》曰：蒼頜作書，鬼夜哭，天雨粟。方是之時，至德衰矣。
　　未聞不與道德究，究字下或有謂字。而能以為善者也。龐子曰：如是古今之道同邪？鶡冠子曰：古者亦我而使之久，眾者亦我而使之眾耳，何比異哉。彼類善則萬世不忘，
　　類，猶聚也。
　　道惡則禍及其身，尚或作有奚怪焉。龐子曰：以今之事觀古之道，舟車相通，衣服同釆，言語相知，畫地守之，不能相犯，殊君異長，不能相使，逆言過耳，兵甲相李，或作履。
　　李，如李官之李。李者，治也。
　　百父母子，且或作其未易領#27。或作頃。
　　言父母暨子至百不易領矣。
　　方若所言，未有離中國之正也。
　　離，附也。言以上所云，方若疇合四海以為一家之言，似違中國之正遠矣。
　　丘第之業，
　　第，里第也。
　　域或作或不出著，
　　著，土著也。
　　居不連塊，
　　毀牆曰塊。
　　而曰成鳩氏周闔四海為一家，夷貉夷貉，或作第卻。萬國莫不來朝，其果情一本情下有可字。一本情作成。乎？
　　此言丘里之間，其業之異如此，又況四海夷貉之遠乎。
　　鶡冠子曰：虎或作唐狼殺或作救人，或作下。烏蒼從上，縯蛾一作螻蟻。
　　從下聚之。
　　烏，烏烏也。蒼，蒼蠅也。
　　六者異類，然同時俱至者，何也？所欲同也。由是觀之，有人之名，則同人之情耳，何故不可乎？
　　此言四海之情同以為一家，無不可者。
　　天度數之而行，在一不少，在萬不眾，同如林木，積如倉栗，斗石以陳，升委無失也。
　　委，亦米之數也。《傳》曰：少曰委，多曰積。其數未詳聞也。《禮》云：出入三積。
　　列或作削地分民，亦尚一也耳，或無耳字。百父或作交母子何能增减？殊君異長又
　　何出入？若能正一，萬國同極，德至至下或有制字四海又奚足闔也？龐子曰：果必信然，陰陽消散，三百六十日各反或作及其故，天地跼跼或作□奚足以疑？
　　跼跼，狹貌。《孟子》所謂：天之高也，星辰之遠也，苟求其故，千歲之日至可坐而致也。
　　聖人高大，內揣深淺遠近之理，或作異。使鬼神一失，
　　一失，失其奧也。此言聖人燭理，有以窺之。
　　不復息矣。
　　運而不停。
　　與或作為天地相蔽，
　　蔽天地而不耻。
　　至今尚在，以鉦面達行。
　　疑。
　　宜乎哉，成鳩之萬八千歲也。
　　夫道者，天地之母，縮而修身，伸以治國，皆可以長久。此廣成子之所以千二百年，而成鳩氏之所以萬八千歲也。故曰廣成子之謂天矣，又曰成鳩氏天。故莫能增其高，尊其靈。
　　得此道者，何辨誰氏所用之國，而天下利耳。
　　用之則是，安辨孰何#28？
　　泰鴻第十
　　泰一者，
　　泰一，天皇大帝也。
　　執大同之制，制，或作利。
　　泰一無所不同，故曰執大同之制。楚人忘弓，未能忘楚；孔子曰：惜哉，其未大也。
　　調泰鴻之氣，
　　泰一，含元氣者，故曰調泰鴻之氣。鴻蒙，元氣也。泰鴻，元氣之始也。
　　正神明之位者也。
　　《南華》所謂：天尊地卑，神明之位。
　　故九皇受傅，
　　受教於傅。
　　以索其然之所生。傅謂之得天之解，或作天然之解。
　　不與法縛，不求法脫。
　　傅謂之得天地之所始。
　　生天生地。
　　傅謂之道，得道之常。
　　不妄曰常。
　　傅謂之聖人，聖人之道，與神明相得，故曰道德。
　　德者，得此者也。
　　郄始窮初，
　　郄者，開也。有初然後有始。《列子》曰：太易者，未見氣也。太初者，氣之始也。太始者，形之始也。太素者，質之始也。太一至矣，其地蓋處太易、太素之間，故曰郄始窮初。
　　得齊之所出，
　　帝出乎震，齊乎巽。而太一者郄始窮初，得齊之所出，故能北辨而南，與萬物相見。
　　九皇殊制而政莫不效焉，故曰泰一。
　　泰一者，無適而非一也，故九皇殊制而不能二也焉#29。
　　泰皇問泰一曰：天、地、人事三者，孰急？
　　泰皇，蓋九皇之長也。
　　泰一曰：愛精、養神、內端者，所以希天。
　　內直者，與天為徒。
　　天也者，神明之所根也，醇化四時，陶涎無形，
　　埏，和土也。
　　刻鏤未萌，
　　木曰刻，金曰鏤。凡此亦皆自然也，夫豈物刻而雕之？
　　離文或作父將或作特然者也。
　　離，華離也。天道造始而地事終之，故其言如此。
　　地者，承天之演，備載以寧者也。吾將告汝神明之極，天、地、人事三者復一也。立置臣義，
　　此將從體起用，和同天人之際，使之無間，故先建立君臣之義。
　　所陳四則#30，
　　四則，即上所云傅謂之得天之解、傅謂之得天地之所始、傅謂之得道之常、傅謂之聖人。
　　散以八風，
　　東方曰明庶風，西方曰閶闔風，西南曰涼風，東北曰融風之類。散謂散上四則，他皆放此。
　　揆以六合，
　　揆，言總之六合之內也。
　　事以四時，寫以八極，
　　寫，言放之八極之外也。
　　照以三光，牧或作收以刑德，調以五音，正以六律，分以度數，表以五色，改以二氣，
　　亭之以溫涼，毒之以寒暑。
　　致以南北，
　　南北謂日。
　　齊以晦望，
　　晦望謂月。
　　受以明歷。或作曆。
　　歷，謂日月星辰。蓋四則至矣，而其道無乎不在，在此為此，在彼為彼。故八風得以散，六合得以揆，四時得以事，八極得以寫，三光得以照，五音得以調，六律得以正，刑德得以牧，度數得以分，五色得以表，二氣得以改，南北得以致，晦望得以齊，明歷得以受。然則，道之所在，於彼乎？於此乎？其亦無所不在乎？故曰：天、地、人事三者復一也。
　　日信出信入，南北有極，度之稽也。
　　此申致以南北之義。冬至日在牽牛，夏至日在東井，其長短有度。
　　月信死信生，進退有常，數之稽也。
　　此申齊以晦望之義。三五而盈，三五而闕，其損益有數。
　　列星不亂其行，代而或作以不干，位之稽也。
　　此申受以明歷之義。五位二十八舍，各有常次。
　　天明三以定一，
　　義見下文。
　　則萬物莫不至矣#31。或作以。
　　三時生長，一時煞刑，四時而定，天地盡矣。
　　此言方其生長則三，不後於一。方其投刑則一，不後於三。以明三極之道，莫知其孰急也。
　　夫物之始也傾傾，或作鴻鴻。
　　傾傾，未正之貌。
　　至其有也錄錄，
　　未能技於常流之中，故曰錄錄。
　　至其成形端端王王，
　　端端，傾傾之反。王王，錄錄之反。
　　勿或作物損勿益，幼少隨足，
　　各隨其性而足，無事於老。
　　以從師俗。
　　仰以從於師，俯以從於俗。
　　毋易天生，毋散天樸。自若則清，動之則濁。
　　人心譬如槃水，莫動則平，不撓則清；微風過之，則不可以得大形之正矣。
　　神聖踐承翼之位，
　　承翼之位，蓋天位也。前後曰承，左右曰翼也。
　　以與神皇合德；
　　五精之帝謂之神后，則神皇蓋吳天也。
　　按圖正端，以至無或作天極。兩治或作祭四致。
　　兩治，上下察也。四致，普遍四方也。
　　間以止或作上息。
　　隨緣赴感，無所不周，如上所謂，可謂至矣。然而動息則靜，語息則嘿，豈常離此寂然之地哉？
　　歸時離氣，以成萬業。
　　離，附也。取譬言之，借如五精之帝#32，其道各遍五方，而太吳司春，少吳司秋者，所以歸時離氣，以成萬業也。
　　一來一往，視衡恆仰。
　　彼來此往而恆仰視車之衡，所以同乎人也。《禮》曰：國君綏視，大夫衡視。又曰：執天子之器則上衡，國君則平衡，大夫綏之。或曰：衡如權衡之衡。衡之仾仰應物而已，何所容其心哉。
　　五官六府，分之有道。無鉤無繩，渾沌不分。
　　曲者不以鉤，直者不以繩，而渾沌全矣。故曰：擢六律，塞師曠之耳；散五釆，膠離朱之目；毀絕鉤繩，儷工倕之指，而天下人始合其樸矣。
　　大象不成，事無經法。精神相薄，乃傷百族。
　　此明渾沌之不可判也。蓋偽生真死而渾沌判矣，則精神相戰，百族為之不寧。《南華》曰：上倍日月之明，下爍山川之神。蓋謂是乎？
　　偷氣相或為祖時，後功可立。
　　盜陰陽之和以載其形，而還以相時。
　　先定其利，待物自至，
　　不迎。
　　素次以法。物至輒合法者，天地之正器也。用法不正，玄德不成。
　　所謂：亂天之經，逆物之情，玄天弗成。
　　上聖者，與天地接，
　　句。
　　結六或作交連而不解者也，
　　六連，六合也。《老子》曰：善結者無繩，約而不可解。
　　是故有道。南面執政，以衛神明，左右前後，靜侍或無侍字中央。
　　此言君無為也，而臣亦無為。
　　開原流洋，
　　洋，若今海之有洋也。
　　精微往來、傾傾繩繩，或作鴻鶁繩繩。
　　傾傾，側貌。繩繩，正貌。
　　內持以維，外紐以綱或作經，行以理埶或作執，紀以終始，同一殊職，
　　聯之使同，統之使一。
　　立為明官五范。
　　五范，五音也。義見下文。
　　四時各以類相從#33，昧或作味玄生色，
　　春夏之華，發於玄冬。
　　音聲相衡。
　　衡，平也。
　　東方者，萬物立止焉，或作東方生物圖揭立止焉。
　　止，猶植也。
　　故調以徵。南方者，萬物華羽焉，故調以羽。西方者，萬物成章焉，故調以商。北方者，萬物錄藏焉，故調以角。
　　徵屬南方，而今此言於東方者，以調東方而已，非謂分配東方也。下皆放此。
　　中央者，太一之位，
　　北極，天地之中，而其一明者，太一之座。
　　百神仰制焉，故調以宮。道以為先，
　　夫道至矣，而更推以為先。《記》曰：夫禮，必本於太一，分而為天地，轉而為陰陽。
　　舉載神明，華天上揚，或作華物天上。
　　疑此樂章之名，蓋若《皇華》、《析揚》也。
　　本出黃鍾，所始為東方；萬物唯隆。以木華物，天下盡木也，使居東方，主春。以火照物，天下盡火也，使居南方，主夏。以金割物，天下盡金也，使居西方，主秋。以水沉物，天下盡水也，使居北方，主冬。土為大都，天下盡土也，使居中央，守地。天下盡人也，以天子為正。
　　此言太一司天而分任五方，又以天子治之。
　　調其氣，
　　調其五行之氣。木溫、金清之類#35。
　　和其味，
　　和其五行之味。水鹹、火苦之類。
　　聽其聲，
　　火焦、金殺之類。
　　正其形，
　　木圓、土方之類。
　　迭往觀今，或作令。故業可循或作修也。
　　天下一致，來不異古，往不異今，卻而觀之，則其業可循。《近迭》篇曰：師未發軔而兵可迭也。蓋前卻曰迭。
　　首尾易面，或作向#36。
　　春夏先，秋冬後，其方各有向焉，何可易也。
　　地理離經，
　　天之首尾易向，則地理亦失其經。
　　奪愛令亂。
　　奪其所欲而亂。蓋天序易於上，地理離於下，則人其有不亂者乎？
　　上滅天文，理不可知，
　　天文滅矣，地理安可知也。故曰：文理相明者也。
　　神明失。或作夫。從或作徒文域作父理者，相明者也。色味者，相度者也。藻華者，相成者也。
　　對質曰藻，對實曰華。藻，文也。藻如草之藻，華如木之華。
　　眾者，我而眾之，故可以一范請也。
　　請，如請益之請。蓋眾者自我而千萬，則其一之亦在我矣。請以一范，無不可者。
　　順愛之政，殊類相或作未通；
　　《列子》曰：虎之與人異類而媚養己者，順也。
　　逆愛之政，同類相亡。
　　《傳》曰：焉知父子不為豺狼。
　　故聖人立天為父，建地為母，范或作危者非務使云必同，知一期或作明以使一人也。氾錯之天地之間，而人人被其和。或作人被其和。
　　此言聖人蓋知一期以使一人，而惟是心焉。氾錯之天地之間，而人人被其和也，非務使之必同。故曰：一人之情，千萬人之情是也。
　　和也者，無形而有味者也。
　　和者，道也。蓋道無形而有味。
　　同和者，仁也。
　　與道同和。
　　相容或作密者，義也。
　　與道相容者，義也。蓋不道則義不能容，不義則道不能容。
　　仁義者，所樂同或作自名或作召也。能同或作因所樂，無形內政，
　　此言能同仁義之樂，則政法雖有而真空內之。蓋所謂真空者，無不礙有故也。
　　故聖知神方，調於無形，而物莫不從。天，受藻華以為神明之根者也。
　　天受道之英華，以生神明。《列子》曰：清輕者上為天，重濁者下為地。
　　地，受時或作得以為萬物原者也。
　　地者，受天之時以產萬物。
　　神聖，詳或作祥理、或無詳理二字，作庠惡。
　　深契於理。
　　惡離制命之柄、制命之柄或無離字。
　　《老子》所謂：魚不可脫於淵，利器不可以示人。
　　歛散華精以慰地責或作蔶#37天者也。
　　此言神聖契理而有以制命，則虀粉萬物而不為戾，雖以慰地責天，可也。昔者老子上毀五帝、通及三皇，而西域之學有喝佛罵祖者，豈近是' 乎？
　　調味、章色、正聲，以定天、地、人事三者，畢此矣。
　　其道如上所謂，則天、地、人事豈有出於此乎？
　　泰錄第十一
　　入論泰鴻之內，出觀神明之外，定制泰一之衷，
　　衷之言，中也。無所出入為定。
　　以為物稽。
　　入而論泰鴻之內，出而觀神明之外，定而制泰一之衷，便物取稽焉。
　　天有九鴻，
　　《拾遺記》曰：望三壺如聚米，視八鴻若縈帶。說者以為：八鴻，八方之名。鴻，鴻大也。然則九鴻蓋九圍歟？
　　地有九州，
　　此即鄒子所謂九州，蓋非禹別者也。
　　泰一之道，九皇之傅，請成於泰始之末。
　　泰一之道至矣，故上篇云：九皇受傅，以索其然之所生。而今此又言其傅嘗請成於泰始，蓋非泰始莫足以知焉。其曰末者，言順下風而請也。
　　見不或無不字詳事於名理之外，
　　此言纔見其事之略而已，更當要其會歸。故下文云。
　　范無形，嘗無味，以要名理之所會。范者，味之正也。
　　范者，形也。正，如覆怨其正之正。蓋形受養於味者也。
　　味者，氣之父母也。
　　氣不足，補之以精。精不足，補之以味。
　　精或作清微者，天地之始或作所治也。
　　言形、言味而又言此者，蓋將要名理之所會，又當致此三者也。
　　不或無不字見形臠而天下歸美焉，
　　臠，肉也。
　　名尸神明者，大道是或作正也。夫錯行合意，扶義本仁，或作收。積順之所成，先聖之所生也。行其道者有其名，為其事者有其功。
　　此言仁義之治，故行其道者有其名，為其事者有其功。若夫聖人無名，神人無功，乘於道德而遊乎萬物之上，則豈局於仁義之域哉。故下文云。
　　故天地成於元或作無氣，萬物乘於天地，
　　元氣，太虛也。太虛含天地，天地含萬物，故其言如此。
　　神聖乘或作秉於道德，
　　《南華》所謂無訾無譽、一龍一蛇者也。
　　以究其理。
　　或云：萬物乘於聖，秉於道德，以救其聖神#38，以究天地萬物之理。
　　若上聖皇天者，先聖之所倚威立有命也。
　　堯、舜、三代誥命未嘗不稱天者，蓋以倚威立命而已。若夫致治之自，則豈可以取頼於天哉？是在我者也。此紂之矯誣上帝而無益於亂。故下文云。
　　故致治之自在己者也。招高者高，招庳者庫。
　　此言治之汙隆，顧我所以招之如何。未有囿於管、晏之卑，而可以招堯、舜之高者也。
　　故成形而不變者，度也；未離己而在彼者，狎漚也#39。
　　如狎漚者，心動於內則漚烏舞而不下，此未離己而在彼者也。
　　陳體立節，萬世不易，天地之位也。分物紀或作他名，文理明#40別，神聖之齊也。
　　齊，如齊量之齊。
　　法天居地，去方錯圓，或作督。
　　方以智則滯，圓而神則通。
　　神聖之鑒也。象說名物，
　　擬之者，象也。議之者，說也。
　　成功遂事，隱彰不相離，
　　神聖之教，不即不離，而至妙之所會者更麤，至高之所適者反下。隱顯豈相離哉。
　　神聖之教也。
　　天一位，地一位，聖人參於兩間以齊。齊之而以彼鑒此，以此教彼，則天下之理得矣。然後萬物各遂其生。故下文云。
　　故流分而神生，
　　流分，謂水也。天一生水，其於物為精。精聚而後神從之。
　　動登而明生，
　　動登，謂火也。地二生火，其於物為神。神會而後識從之。
　　明見而形成，形成而功存。故文者，所以分物也；理者，所以紀或作地名也。天地者，同事而異域者也。
　　天域於上，地域於下。
　　無規圓者，天之文也。無矩方者，地之理也。天循文以動，地循理以作者也。二端或作聖端者、神之法也。
　　神明之法，如是而已。
　　神聖之人后或作命，先天地而尊者也。後天地生，然知天地之始；先天地亡，然知天地之終。道包之；故能知度之；
　　其道圍乎天地之外，故知能知之，義能度之。
　　尊重焉，故能改動或無動字之；
　　拔陰陽，移寒暑。
　　敏或作數明焉，故能制斷之。敏，或為數。精神者，物之貴大者也；
　　精神之外，皆其緒餘土直者也。
　　內聖者，
　　或作聖內。
　　精神之原也。
　　外王者乃其緒餘土直，則內聖者精神之原也。
　　莫貴焉，故靡不仰制焉。制者，所以衛精、擢神、致氣也。
　　精欲嗇，神欲養，氣欲專，故其辭如此。擢者，秀拔之辭。
　　幽則不洩，蕳或作聞則不煩，不煩則精明達，
　　明太用則昏，精太用則竭。
　　故能役賢能，使神明，
　　無為也，故能用天下而有餘。
　　百化隨而變，終始從而豫。
　　豫，暇豫也。
　　神明者，積精微全粹之所成也。聖道神方，或作萬。要之極也。
　　要其會歸，至於此而極矣。
　　帝制神化，治之期也。
　　至矣，盡矣，不可以有加矣。
　　故師或無師字為君而學為臣，
　　教者為君，學者為臣。
　　上賢為天子，次賢為三公，高為諸侯。
　　高者以為諸侯。
　　易姓而王，不以祖或作禮籍為君者，欲同一善之安也。
　　堯授舜，舜#41授禹，用此道也。
　　彼天地動作於胸中，然後事成於外；萬物出入焉，然後或作然同生物無害。
　　聖人心外無法而氣合於神，神合於無。天地之大，萬物之多，動作出入反在於胸中，則事豈有不成，物豈有不利哉？
　　闓闔四時，引移陰陽，怨沒澄物，
　　疑。
　　天下以為自然，
　　百姓謂我自然是也。
　　此神聖之所以絕眾也。
　　子貢曰：仲尼，天也，不可階而升也。
　　聖原神文，有驗而不可見者也。
　　有情有性，無為無形。
　　故過人可見、絕人未遠也，
　　《南華》曰：南行者至於郢，北面而不見冥山，是何也？則去之遠矣。
　　神明所以類合者也。故神明錮結其絃，
　　紘者，取譬於冠。而錮結云者，以明無危墮之患也。
　　類類生成，用一不窮。或作用不窮一。
　　所謂仲尼神明也，小以成小，大以成大，至於山、川、烏、獸、草、木，裕如也。
　　影則隨形，響則或作明應聲，故形、聲者，天地之師也。
　　隨而應之，故曰師也。
　　四時之功，陰陽不能獨為也。聖王者，不失本末，故神明終始焉。
　　輔相導陰陽終始四時之功。
　　卒令八風三光之變，經或作纏氣不常之故，孰不韶請或作諸都或作鄙理焉。
　　都之為言，總也，讀如都鄙之都。此言人保聖人，故陰陽失和，詔而請之，使總理焉。雖然，大亂之本，實始於此。此庚桑楚所以不釋於老聃之言。故下文云。
　　故神靈威明上變光，
　　老聃所謂上悖日月之明。
　　疾徐緩急中動氣，
　　老聃所謂中墮四時之施。
　　煞傷毀禍下在地。或作徵下在地。
　　老聃所謂下爍山川之精。
　　故天地陰陽之受命，取象於神明之效，既已見矣。
　　其效如上所謂，亦已見矣。雖然，豈遂可以無聖人之治哉？故下文云。
　　天者，氣之所總出也；
　　所謂虹霓也，霜露也，風雨也，積氣之成乎天者也。
　　地者，理之必然或作理然之必也。
　　無可無不可者，天道也。地道則取必焉。
　　故聖人者，出之於天，
　　其道常出於天。
　　收之於地。
　　不肯出於地也。
　　在天地若陰陽或無陽字者#42，杜燥濕以法義，與時遷焉。或無焉字。
　　若陰者以法義杜燥，若陽者以法義杜濕。度萬云：神濕則天不生水，形燥則地不生火。
　　三者#43，聖人或無人字存則治、亡則亂者，天失其文，地失其理也。以是或作文知先靈，
　　先靈，先王之靈。
　　王百神者，上德執大道。凡此者，物之長也。及或作乃至乎祖籍之世代繼之君，身雖不賢，然南面稱寡猶不果亡者，其能受教乎有道之士者也。不然而能守宗廟存國家者，未之有也。
　　鶡冠子卷中竟
　　#1《四庫》本案：『一本音下缺一字；又，聲上多一「故」字疑悮』。
　　#2『燥』，《道藏》本原作『屎』，誤。今據文義及《四庫》本改。
　　#3『俔』，《四庫》本百子本作『視』，是。
　　#4此句《四庫》本作『一本元缺，一本字或作知，或作如』，并案：『一本元缺以下十三字，與正文不相應；疑當在下文「知無道」知字之下，而錯悮於此。今姑仍之』。
　　#5『紐』，《四庫》本作『組』。注文同此。
　　#6『執』，《四庫》本作『孰』，并案：『一本作執，非』。
　　#7『執』，《四庫》本作『孰』，并案：『一本作執，非』。
　　#8『立官』，《四庫》本作『主官』。
　　#9『平治』，《四庫》本作『平法』。
　　#10《道藏》本原脫『一本』。今據《四庫》本補。
　　#11『王』，《四庫》本作『主』。
　　#12《道藏》本原缺『司』字。今據《四庫》本補。
　　#13『后王』《道藏》本原作『后二』，誤。今據後文及《四庫》本改。
　　#14『及』，《道藏》本原作『反』，誤。今據文義及《四庫》本改。
　　#15『遠乎近』，《四庫》本作『遠之近』。
　　#16『提』，《道藏》本原作『是』，今據文義及《四庫》本改。
　　#17『普遍』《四庫》本作『善徧』。
　　#18《四庫》本案：『一本無掩字』。
　　#19『往』，《四庫》本作『狂』。
　　#20『遠臼』，《四庫》本作『遠白』。
　　#21『族』，《四庫》本作『疾』。
　　#22『提』，《四庫》本作『□』。注文同此。
　　#23『申正』，《四庫》本作『中正』。
　　#24『各』，《四庫》本作『名』。
　　#25『草』《四庫》本作『莫』。
　　#26《四庫》本無『此』字。
　　#27《四庫》本案：『一本「且」作「旦」』。
　　#28『孰』，《四庫》本作『誰』。
　　#29《四庫》本案：『一本「也」下有「焉」字，誤』。
　　#30『陳』，《四庫》本作『謂』。
　　#31《道藏》本原缺『至』字。今據《四庫》本補。
　　#32『帝』，《四庫》本作『指』。
　　#33《道藏》本原缺『時各』二字。今據《四庫》本補。
　　#34《道藏》本原缺『東方』二字。今據《四庫》本補。
　　#35『溫』，《四庫》本作『蘊』。
　　#36『向』，《四庫》本作『白』。
　　#37『蔶』，《四庫》本作『貴』。
　　#38《道藏》本原缺『神』字。今據《四庫》本補。
　　#39《道藏》本原缺『狎漚』二字。今據《四庫》本補。
　　#40『理』，《四庫》本作『聖』。
　　#41《道藏》本原脫『舜』字。今據文義及《四庫》本補。
　　#42《道藏》本原缺『天地』二字。今據《四庫》本補。
　　#43『三』，《四庫》本作『二』。
　　鶡冠子卷下
　　陸佃解
　　世兵第十二
　　道有度數，故神明可交或作效也。
　　《易》曰：始作八卦，以通神明之德。
　　物有相勝，故水火可用也。東西南北，故形名可信也。
　　有方矣，然後形名著焉。
　　五帝在前，三王在後，上德已衰矣，兵知俱起。黃帝百戰，
　　百戰之數未盡聞也。蓋與炎帝戰於阪泉之野三，與蚩尤戰於涿鹿之野七十二，此其大略也。
　　蚩尤七十二，或云無二字。堯伐有唐，
　　《傳》云：堯佐帝摯，受封於唐，二十而登帝位。今此云堯伐有唐，未詳聞也。伐或作代。
　　禹服或作伐有苗，天不變其常，地不易其則，陰陽不亂其氣，生死不俛其位，三光不改其用，神明不徙其法，
　　善用兵者，其道如此。
　　得失不兩張，成敗不兩立。所謂賢不肖者，古今一也。君子不惰，真人不怠#1，
　　怠然後解，解然後墮，故君子言墮，真人言怠。《禮》云：三日不怠，三月不解#2。
　　無見久貧賤。則據簡之伊尹酒保、
　　保，傭保也。
　　太公屠牛、
　　《傳》曰：太公少貧，賣漿，值天涼；屠牛賣肉，值天熱而肉敗。
　　管子作革或作草，百里奚官奴，
　　百里奚，虞人也。虞亡，晉主辱之，以勝穆姬，而飯牛於秦，豈此所謂官奴者乎？
　　海內荒亂，立為世師，莫不天地善謀。日月不息，迺成四時，精習象神，
　　《南華》曰：鐵成見者驚猶鬼神。豈謂是乎？
　　孰謂能之？
　　言非不學而能也。
　　素成其用，先知其故。
　　所謂始乎故，長乎性，成乎命。
　　湯能以七十里放桀，武王以百里伐紂，知一不煩，
　　知一則簡。
　　千方萬曲，所雜齊同，
　　會之有元，故不能異也。
　　勝道不一，
　　制勝之道，夫豈一端而已。
　　知者計全，
　　戰必勝，攻必取。
　　明將不倍時而棄利，勇士不怯死而滅名#3。欲踰至德之美者，其慮不與俗同。
　　徇俗則病傭，欲踰至德之美難矣。
　　欲驗九天之高者，行不徑或作經請。
　　安可以問塗而至也。九天具見《鴻烈真經》。蓋若南方曰朱天，北方曰玄天，中央曰鈞天之類。
　　是以忠臣不先其身而後其君，寒心孤立，懸命將軍，野戰則國弊民罷，城守則食人灼骸，或作火體。
　　易子而食，析骸而炊。
　　計失，其國削主困，為天下笑。持國計者，可以無詳乎？固有過計，有嘗或作賞試。
　　嘗試失之疏#4，遇計失之細，事貴取中而已，明此所當審也。
　　是以曹沬為魯將，與齊三戰而亡地千里。使曹子計不顧後，刎頸而死，則不免為敗軍擒將。曹子以為，敗軍擒將非勇也，國削名滅非智也，身死君危非忠也。夫死人之事者，不能續人之壽，故退與魯君計。桓#5公合諸侯，曹子以一劍之任劫桓#6公墠位之上，顏色不變，辭氣不悖，三戰之所亡一旦而反，天下震動，四鄰驚駭，名傳後世。扶杖於小愧者，大功不成，故曹子去忿悁之心，立終身之功，棄細忿之愧，立累世之名。故曹子為知時，魯君為知人。劇辛為燕將，與趙戰，軍敗；劇辛自剄，燕以失五城。自賊以為禍門，身死以危其君，名實俱滅，是謂失，此不還人之計也，
　　言其計畫無後之爾。
　　非過材之莿也。
　　此言賢者城#7重其死。雖然，曹沬之事適遭管仲，不欲愈一小快而以齊信於諸侯，枚能成其名也。若夫李陵之降，欲以報漢而卒族妻母，隴西之士用為恥焉。則沬之劫政豈可以為常哉？矧又霸者之事也。至於王德之人#8，誠信素明，則將無與魯地而誅沬矣，何足貴乎？
　　夫得道者務無大失，凡人者務有小善，小善積則#9多惡、欲多惡則不積德#10，不積則多難#11，或云多惡則多難，無則不下五字。多難則濁，濁則無知；多欲則不博，不博則多憂，多憂則濁，濁則無知。欲惡者，知之所昏也。夫強不能者僇，
　　僇之言辱#12。
　　是劇辛能絕而燕王不知人也。昔善戰者，舉兵相從，陳以五行，戰以五音，指天之極，與神同方，類類生成，用一不窮，明者為法，微道是行，齊過進退，
　　齊，不過也。
　　參之天地，出實觸虛，
　　吳奔東南，亞夫使備西北，蓋知此矣。
　　禽將破軍，發如鏃或作鍭矢，動如雷霆，暴疾檮虛，殷若壞牆，
　　殷，壞聲也。
　　執急節短，
　　《孫子兵法》曰：其執險，其節短。
　　用不縵縵，避我所死，就吾所生，趨吾所時，援或作授吾所勝，故士不折北，兵不困窮。得此道者，驅用市人，乘流以逝，或作遊。與道翱翔。翱翔授取，錮據或作豫堅守；呼吸鎮一作推，或作損移，
　　鎮，不移也。
　　與時更為。一先一後，音律相奏；或作奉。一右一左，道無不可。受數於天，定位於地，成名於人。彼時之至，安可復還？或作復還至。
　　復，反復也。還，回還也。
　　安可控搏#13？
　　控，引也。搏，持也。復還言不可禦，控搏言不可止。
　　天地不倚，錯以待能。度數相使，陰陽相攻，死生相攝，氣威相滅，虛實相因，得失浮或作得失相浮縣。
　　浮縣，言無定也。
　　兵以勢勝，
　　兵法曰：如轉圓石於千仞之山者，勢也。
　　時不常使，蚤晚絀贏，反相殖生。變化無窮，何可勝言？水激則旱，矢激則遠，精神回薄，振蕩相轉，遲速有命，
　　有命，一作言息，又作止息。
　　必中三伍#14。合散消息，孰識其時？至人遺物，遺物，或作不遺。獨或作動與道俱，縱驅委命，與時往來。盛衰死生，孰識其期？儼然至湛，孰知其尤？禍乎福之所倚，福乎禍之所伏，禍與福如糾纆。
　　此言禍福相為表裹，執如索綯纆索也。三合曰糾。
　　渾沌錯紛，其狀若一，交解形狀，孰知其則？芴芒無貌，
　　貌，或為根。
　　唯聖人而後決其意，或作能決其意。斡流遷徙，固無休息。
　　小休曰息。
　　終則有始，孰知其極？一目之羅，不可以得雀，
　　太疏#15故也。
　　籠中之烏，空窺不出。
　　太密故也。
　　眾人唯唯，安定禍福？憂喜聚門，吉凶同域，
　　慶者在堂，吊者在門。
　　失反為得，成反為敗。吳大兵強，夫差以困；越棲會稽，勾踐霸世。達人大觀，乃見其可。可，或作苛。橢枋一術，奚足以遊？
　　橢，讀如隋銎之隋。枋，讀如方變之方。夫天下之事，百出要以百變應之。而今隋方一術，則豈足遊於變通之會哉？
　　往古來今，事孰無郵？
　　郵，置郵也。行者過之而巳，故事之過者為郵。
　　舜有不孝，堯有不慈，文王桎桔，管仲拘囚。坱軋□垠，□垠，或作葬云。孰□得之？
　　此言大鈞播物，坱軋無垠，皆在壚□之內，孰□得之。
　　至得無私，泛泛乎若不繫之舟，
　　任之而已。
　　能者以濟，不能者以覆。天不可與謀，地不可與慮。聖人捐物，從理與舍。眾人域域，
　　域域，淺狹之貌。
　　迫於嗜欲。小知立趨，好惡自懼。夸者死權，自貴矜容。一本自矜容下云徇名終身謀奈，無列士以下兩句。
　　《詩》曰：垂帶悸兮是也。
　　列士徇名，貪夫徇財。
　　以身逐物曰徇。
　　至博不給，給，或作結。
　　統之無要，則雖博乃更不給。何則？至道常約故也。
　　知時何羞？
　　不愧不作。
　　不肖繫繫，或作敷俗，賢爭於時，
　　知也者，爭之器也。名也者，相軋也。
　　細故袈一本袃作襲，蒯作葪蒯，
　　蒯，猶芥也。袃芥，剌鯁也。
　　奚足以疑？事成欲得，又奚足夸？
　　此言如意與不，無足欣戚。
　　千言萬說，卒賞謂何？
　　此言理盡於上而彼之繁言雖累千萬，猶當賞此。
　　勾踐不官，
　　勾踐嘗臣於吳。
　　二國不定；文王不幽，
　　幽於美里。
　　武王不正；或作武王不執正。管仲不羞辱，名不與大賢，功不得與三王#16，鉦面備矣。
　　備知第十三
　　天高而可知，地大而可宰。萬物安之？人情安取？伯夷、叔齊能無盜，而不能使人不意己。
　　橫逆豈可必哉？
　　申徒狄
　　殷之末世枯槁者也。
　　以為世涵濁不可居，故負石自投於河，不知水中之亂有逾甚者。德之盛，山無徑迹，澤無橋梁，不相往來，舟車不通。何者？其民猶赤子也，
　　《老子》曰：含德之厚，比於赤子。
　　男曰赤子，女曰嬰兒。
　　有知者不以相欺役也，有力者不以相臣主也。是以鳥鵲之巢可俯而窺也，伶，麋鹿羣居可從而係也。
　　烏鵲性猜瞿，麋庇性驚決，放此主言之。
　　至世之衰，父子相圖，兄弟相疑。
　　夫父子，天性也；兄弟，天倫也。恩信素足，非自外至。故跟市人之足則辭以脫悞，兄則以嫗，大親而已矣。令德下衰而至於父子相猶、兄弟相□者，豈其性固異於古也哉？蓋治之之過也。
　　何者？其化薄而出於相以有為也。
　　此言不能相與於無相與#17，相為於無相為，故其弊至此。郭象曰：夫體天地、冥變化者，雖手足異任、五藏殊管，未嘗相與而百節同和，斯相與於無相與也；未嘗相為而表裹俱濟，斯相為於無相為也。若乃役其心志以恤手足，運其殷肱以營五藏，則相營愈篤而內外愈困矣。蓋知此也。
　　故為者敗之，治者亂之，敗則傰，
　　傰，黨也。
　　亂則阿，阿則理廢，傭則義不立。堯傳舜以天下，故好義者以為堯智，其好利者以為堯愚。湯、武放弒利其子，好義者以為無道，
　　此言何謂也？若予所學則唯好義者以為有道。
　　而好利之人以為賢。為或無為字彼世不傳賢，故有放君。君好傰阿，故有弒主。夫放弒之所加，亡國之所在，吾未見便樂或作見其便樂而安處之者也。夫處危以妄安，循哀以損樂，是故國有無服之喪、無軍之兵，可以先見也。是故箕子逃
　　逃，逃禍也，非謂逃而去之。孔子曰：微子去之，箕子為之奴。
　　而搏裘牧#18，
　　《宋世家》曰：南宮萬殺湣公于蒙澤，大夫裘牧聞之，以兵造公門，萬搏牧，牧齒著門死。即其事也。
　　商容拘而蹇叔哭。
　　蹇叔，秦臣也。穆公襲鄭，蹇叔哭之。
　　昔之登高者，下人代之□，或作殪。
　　□，怖也。
　　手足為之汗出，
　　怖故為之汗濡。
　　而上人或無人字乃始摶折枝而趨操木#19，
　　言傍觀者為之驚懼，而登高之人雖危莫知焉，乃始摶而折枝，趨而操木。
　　止之者僇，
　　止之使勿爾者，覆受僇焉。凡此以況處危忘安，而諫者蒙辱之義。
　　是故天下寒心而人主孤立。今世之處側者皆亂臣也，其智足以使主不達，其言足以滑政，其朋黨足以相育於利害。昔湯用伊尹，周用太公，秦用百里，
　　百里奚也。
　　楚用申麃，
　　申包胥也。
　　齊用管子，此數大夫之所以高世者，皆亡國之忠臣所以死也。
　　此言古之人其才一也，或以高世，由亦或以死者#20，所遇之君異也。
　　是觀之#21，非其智能難與也，乃其時命者不可及也。
　　此言伊、呂、申、管之才，人非莫及也，而箕、裘之徒卒以殺辱者，無其時命故也。
　　唯無如是，
　　無其時命。
　　時有所至而求，或作袁，又或作表。
　　有君無臣，故雖時有所至而上求焉。
　　時有所至而辭，
　　有臣無君，故雖時有所至而下辭焉。
　　命有所至而闔，或作閤。
　　闔，猶辭也。
　　命有所至而闢。或作闕。
　　闢，猶求也。
　　賢不必得時也，不肖不必失命也，是故賢者守時而不肖者守命。
　　守命，猶委命也。
　　今世非無舜之行也，不知堯之故也；非無湯、武之事也，不知伊尹、太公之故也。費仲、惡來得辛紂之利，而不知武王之伐之也；比干、子胥好忠諫，而不知其主之煞之也。費仲、惡來者可謂知心矣，而不知事；比干、子胥者可謂知事矣，而不知心。聖人者，必兩備而後能究一世。
　　兵政第十四
　　龐子問鶡冠子曰：用兵之法，天之、地之、人之，賞以勸戰，罰以必眾。或作恐眾。五者已圖，然九夷用之而勝不必者，其故何也？
　　得其戰矣，未得其所以戰也，故九夷用之而不必勝。語曰：以書御者，不盡馬之情。此之謂也。故曰：夫子馳亦馳，夫子趨亦趨，夫子奔逸絕塵，而回瞠若乎其後。其近是乎？
　　鶡冠子曰：物有生，
　　生，猶化也。
　　故金木水火未用而相制。
　　此言前期而勝也。
　　子獨不見夫閉關乎？立而倚之，則婦人揭之。或作易褐之上。仆而措之，則不擇性而能舉其中。
　　句。
　　若操其端，則雖選士不能絕地。關尚一身而輕重異之者，執使之然也。夫以關言之，則物有而執在矣。九夷用之而勝不必者，其不達物生者也。
　　此言不達事變物化，故輒敗北。《素問》曰：物生之謂化，物極之謂變。
　　若達物生者，五尚一也耳。龐子曰：以五為一，奈何？鶡冠子曰：天不能以早為晚，地不能以高為下，人不能以男為女，賞不能勸不勝任，
　　金帛在前，不能使尪者負。
　　罰不能必不或無不字可。
　　斧鉞在後，不能使啞者嗚。
　　龐子曰：取功，奈何？鹖冠子曰：天不能使人，人不能使天。因或作固物之然，而窮達存焉。之二也，在權在埶。在權故生財有過富，在執故用兵有過勝。財之生也，力之於地，順之於天；兵之勝也，順之於道，合之於人。其弗知者，以逆為順，以患為利。以逆為順，故其財貧；以患為利，故其兵禽。昔之知時者與道證，或作澄#22。弗知者危神明。道之所亡，或作厈。神明之敗，何物可以留其創？
　　留，猶止也。使創不伸曰留。
　　故曰：道乎道乎，或作道道乎。與神明相保乎。龐子曰：何如而相保？鶡冠子曰：賢生聖，
　　賢上生聖。
　　聖生道，道生法，法生神，
　　一陰一陽之謂道。制而用之謂之法。利用出入、民咸用之，謂之神。
　　神生明。
　　神下生明。
　　神明者，正之末也。
　　偏生閤，公生明，誠信生神。故曰正之末也。
　　末或無末字受之本，是故相保。
　　學問第十五
　　龐子問鶡冠子曰：聖人之問服師也#23，
　　服，事也。
　　亦有終始乎？抑其拾或作捨。下同誦記辭，闔棺而止乎？鶡冠子曰：始於初問，終於九道。若不聞九道之解，拾誦記辭，闔棺而止，以何定乎？
　　此言非獨白紛如也，雖至闔棺而止，尚不足以定之也。故所貴乎問學者，豈誦說之云乎？在於得書之體，得言之解。
　　龐子曰：何謂九道？鶡冠子曰：一曰道德，二曰陰陽，三曰法令，四曰天官，五曰神徵，六曰伎藝，七曰人情，八曰械器，九曰處兵。龐子曰：願聞九道之事。鶡冠子曰：道德者，操行，所以為素也。
　　素如獻素之素。道德，操行之本，故曰素也。
　　陰陽者，分數，所以觀氣變也。
　　《周官》保章氏云：以星土，以雲物，以十有二歲，以十有二風，占天地之災祥。
　　法令者，主道治亂，國之命也。天官者，表儀祥兆，下之應也。
　　此言學問之序。道德已明而陰陽次之，陰陽已明而法令次之；三者備矣，然後可以言治矣。天官，冢宰是也。百官取揆，故曰表儀。造始而已，故曰祥兆。此以靜唱，彼以動和，故曰下之應也。
　　神徵者，風釆光景，所以序怪也。
　　《祭義》所謂其氣發揚于上，為昭明煮蒿悽愴。此百物之精也，神之著也。
　　伎藝者，如勝同任，或為住。所以出無獨異也。
　　《周官》六德則異之以智、仁、聖、義、忠、和，六藝則同之以禮、樂、射、御、書、數。
　　人情者，小大、愚知、賢不肖，雄俊豪英相萬也。械器者，假乘焉，或作馬。世用國備也。處兵者，威柄所持，立不敗或作取之地也。九道形心，謂之有靈，
　　形，著見也。
　　后能見變而命之，
　　物至能名。或曰：奇見異聞為變。《列子》曰：大禹行而見之，伯益知而名之。蓋此類也。
　　因其所為而定之。若心無形靈，或作虛。辭或有傳字雖摶捆，
　　捆，猶叩椓也。
　　不知所之。彼心為主，或作至則內將使外；內無巧驗，
　　精不足以揆道，粗不足以驗物。
　　近則不及，遠則不至。龐子曰：或有曾聞字。禮、樂、仁、義、忠、信，願聞其合之於數。鶡冠子曰：所謂禮者，不犯者也。所謂樂者，無菑或作薔者也。所謂仁者，同好者也。所謂義者，同惡者也。所謂忠者，久愈親者也。所謂信者，無二響者也。聖人以此六者，或無者字卦世得失逆順之經。
　　卦，猶卜也。
　　夫離道非數，不可以□□緒端；不要元法，不可以心體。
　　劊，猶郀也。《南華》曰：墮其肢體，黜其聰明。又曰：夫道覆載天地，君子不可以不刳心焉。
　　表術或無表字裹原，
　　術，如術業之術。原，如原道之原。
　　雖淺不窮；中虛外博，雖博必虛。龐子再拜曰：有問戒哉。雖毋如是，冥或無其字材乃健。弗學孰能，此天下至道，而世主廢之，何哉？鶡冠子曰：不提生於弗器，
　　器故提之。
　　賤生於無所用。中河失船#24，一壺千金。
　　壺，瓠也，佩之可以濟涉。南人謂之腰舟。
　　貴賤無常，時使物然。常知善善，昭繆不易，一揆至今。不知善善，故有身死國亡，絕祀滅宗。細人猶然不能保壽，義則自況。
　　此言細人且爾也，況於己乎？其義當以自況。
　　世賢第十六
　　卓襄王問龐煖曰：夫君人者，亦有為其國乎？
　　卓，當為悼。此趙悼襄王也。蓋趙孝成王卒，子偃立，是為悼襄王。襄王三年，龐煖將攻燕，擒其將劇辛。
　　龐煖曰：王獨不聞俞跗之為醫乎？已成必治，鬼神避之。楚王臨朝，為隨兵故。若堯之任人也，不用親戚，而必使能其治病也，不任所愛，必使舊醫。
　　《語》曰：老醫少卜。蓋老醫更病多矣，堯故使之。
　　楚王聞傅，暮□在身，
　　□，蓋病也。
　　必待俞跗。
　　俞跗，蓋非楚人。此亦寓言。傳曰：上古之時，醫有俞跗，治病不以湯液、體酒、饞石、蹻引、案桃、毒熨，而割皮解肌，訣肌結筋，搦髓腦，浣腸胃，練精易形。此雖已成，所以必治，而鬼神避之也。
　　卓襄王曰：善。龐煖曰：王其忘乎？昔伊尹醫殷、太公醫周武王、百里醫秦、申麃醫郢、
　　郢，荊所都。
　　原季醫晉、
　　《國語》曰：晉文公使原季為卿。
　　范蠡醫越、管仲醫齊，而五國霸。其善一也，然道不同數。卓襄王曰：願聞其數。煖曰：王獨不聞魏文侯之問扁鵲耶？
　　扁鵲，勃海鄭人也，姓秦氏，名越人。
　　曰：子昆弟三人，其孰最善為醫？扁鵲曰：長兄最善，中兄次之，扁鵲最為下。魏文侯曰：可得聞邪？扁鵲曰：長兄於病視神，未有形而除之，
　　此神醫也，為之於未有。《周官》曰：疾醫曰以五氣、五聲、五色視其死生，兩之以九竅之變，參之以九藏之動。夫昧於在神，而以五氣、五聲、五色視其死生，更以參兩驗之，亦已麤矣。然《周官》言此而已者，蓋中材之法也。歧、附豈世有哉？
　　故名不出於家。
　　名在門內而已。《老子》曰：太上下知有之，其次親之譽之。
　　中兄治病，其在毫毛，
　　此明醫也，治之於末亂。所謂造形而悟者也。
　　故名不出於閭。
　　其閭里知之矣。
　　若扁鵲者，纔血脈，投毒藥，副肌膚間，而名出聞於諸侯。
　　其所能愈麤，其所聞愈遠。
　　魏文侯曰：善。使管子行醫術以扁鵲之道，曰桓公幾能成其霸乎#25？
　　管仲匡救桓公，常在其細，故能以其君霸。蓋桓公實怒少姬，南襲蔡，管仲因而伐楚，責包茅不入貢於周室。桓公實北征山戎，而管仲因而令燕修召公之政。方是之時，諸侯莫或知焉。此其治毫毛者也。
　　凡此者不病病，
　　或云不病。至於病而治之，不亦晚乎？疾甚曰病。
　　治之無名，或云治無名使或作便之無形，
　　夫病之形名著矣，然後使醫，此桓侯之所以死也#26。
　　至功之成，其或作六下謂之自然。
　　針艾之功無所欣賴，故其昧者謂之自然。推之於治，此擊壤之民所以不知堯舜之力也。
　　故良醫化之，拙醫敗之，雖幸不死，創伸股維。
　　維，牽孿也。
　　卓襄王曰：善。寡人雖不能無創，孰能加秋毫寡人之上哉。
　　庶幾管仲者出焉。
　　天權第十七
　　挈天地而能或無能字遊者，
　　《南華》所謂旁日月、挾宇宙者類此。
　　謂之還或作環。又或作繹名
　　常住真際而不逐於名。
　　而不還於名之人。
　　區區外慕，逐物喪己，常為造化負之而走，豈能挈天地而遊哉？
　　明照光照，不能照己之明是也。
　　離朱方晝拭眥，百步之外明燭鬚眉，而不能近視其睫。則逐物不反靈於人者，雖明照如月、光照如日，而不能照己之明，何足怪哉。
　　獨化終始，隨能序致，致，或作故。獨立宇宙無封，謂之皇天地。
　　無封，無吵域也。革曰#27：四海之外，無極無盡，猶齊州也。束行至營，人民猶是也；問營之東，後猶營也。西行至幽，人民猶是也；問幽之西，復猶幽也。
　　浮懸天地之明，
　　四時之運，轉移日月，埶若浮懸。
　　委命相鬲謂之時。
　　且然無間謂之命，四時之運委之而已。然而木敷、金歛、火炎、水冽，譬如耳、目、鼻、口，皆有所用，不能相通。
　　通而鬲謂之道。
　　道故有塞有通。
　　連萬物，領天地，天地下有建報重九明五字。合膊膊，一作搏，或為宇宙二字。
　　同根，命曰宇宙。
　　闔天之謂宇，闢宇之謂宙。二者相須而立，故曰合膊同根。
　　知宇，故無不容也；
　　有實而無乎處者，宇也。知宇，故無不容。
　　知宙，故無不足也；
　　有乎長而無本□者，宙也。知宙，故無不足。
　　知德，德，或作隱。故無不妥也；
　　知德故所遇於地者，不擇而安之。
　　知道，故無不聽也；
　　知道故所受於天者，不辭而聽之。
　　知物，故無不然也。
　　因其所然而然之，萬物莫不然也。
　　知一而不知道，故未能裹也。
　　不能視己之明，故曰未能裹也。
　　昔行不知所如，往而求者則必惑。
　　蓋昔之亡羊者曰：岐之中又有岐焉，吾不知所之，是以反也。都子曰：大道以多岐喪羊，學者以多方喪生。
　　索所不知，求之象者則必弗得。
　　象者，意之筌蹄。夫索所不知，求之筌蹄，而不知求之言意之表，豈足以得其粹哉。輪人曰：公之所讀，是古人之糟粕。已尋繹鶡冠子之意，蓋將發蒙解惑，使人致一而求道於言意之表，故有此言。而下文云。
　　故人者莫不蔽於其所不見，鬲於其所不聞，塞於其所不開，詘於其所不能，制於其所不
　　勝。世俗之眾，籠乎此五也，而不通此。未見而有形，
　　危機雖未兆見，而理已有焉。
　　故曰有無軍之兵，有無服之喪，人之輕死生之故也，人之輕安危之故也。
　　以故，是以知之。
　　夫蚊虻墜乎千仞之谿，
　　注谷曰谿。
　　乃始翱翔而成其容；容，或作客。
　　成其翱翔之容。高飛曰翱。布翼不動曰翔。
　　牛馬墜焉，碎碎，或作鉢。而無形。由是觀之，則大者不便，重者創深。
　　此言貴高之蹶#28，其患大矣。《老子》曰：奈何萬乘之主而以身輕天下。
　　兵者，涉死而取生，陵危而取安。是故言而然，道而當。當，或為富。道而當，一作道奠富。
　　言而然，然後道而當。道，猶行也。
　　故一蚋噆膚，不寐至旦；半糠入目，四方弗治。所謂蔽者，豈必障於幅度帷□、隱於帷薄哉。
　　細曰□，麤曰薄。
　　周平弗見之謂蔽，
　　昔齊人有欲金者，清旦之市，攫人之金，以為取金之時徒見金，不見人。蓋嗜欲之亂人心如此。豈必四周有物障之也哉？
　　故病視而目弗見，疾聽而耳弗聞。蒙或無蒙字故知能與其所聞見俱盡，
　　句。
　　鬲鬲，或作高。故奠務行事與其任力俱終，
　　句。
　　塞故四發上統上統，或作上紇而不續，□□而消亡。夫道者，必有應而後至；後至，一作後合至。
　　觀之於易見矣。
　　事者，必有德而後成。夫德，知事之所成，成之所得，而後曰我能成之。成無為，
　　成之於無為。
　　得無來，
　　得之於無來。夫德至矣，故妙須心解，而君不能得之臣，子不能獻之父，則得之在我而已，其來豈有自哉。
　　詳詳，或作辟#29。察其道，何由然哉？迷往以觀今，是以知其未能。彼立表而望者不惑，按法而割者不疑，固言有以希之也。夫望而無表、割無法，其惑之屬耶？所謂惑者，非無日月之明、四時之序、星辰之行也，因乎反玆而玆而，一作慈西之惑也。
　　所謂惑者，反之而已，豈必無也哉。《列子》云天地四方，水火寒暑，無不倒錯者，蓋類是也。
　　惑故疾視愈亂，惇而易方。
　　疾視，即上所謂病視四方。故《書》曰：譬彼病目見空中華蓋，空本無華，由妄見故。惇，猶篤也。易方，《南華》所謂天地四方易位是也。蓋疾視至於天地四方易位，則其病之篤者也，非獨目視昏華而已。
　　兵有符而道有驗，
　　蓋弗迷者然後見之。
　　備必豫具，慮必蚤定。
　　否則惑矣。
　　下因地利，制以五行，左木、右金、前火、後水、中土，營軍陳士，不失其宜。五度既正，
　　左木、右金、前火、後水、中土是也。
　　無事不舉。招搖在上，
　　招搖，斗之柄端，主指者。
　　繕者作下，
　　《禮》云：行前朱雀而後玄武，左青龍而右白虎，招搖在上，急繕其怒。即此是也。繕，猶繼也。蓋兵一鼓作氣，再而衰，三而竭，故善戰者常繕其怒#30，使再不至於衰，三不至於竭。此黃帝之所以百戰而兵不敗也。
　　取法於天。四時求或作生象，
　　四時求象，猶言求象四時也。
　　春用蒼龍，夏用赤鳥，秋用白虎，冬用玄武。天地已得，何物不可宰？理之所居謂之地，神之所形謂之天，知天故能一舉而四致，並起而獨或作稅成。烏乘隨隨，□蜚垂□或作鞦。
　　未詳。
　　故昔善計者#31，非以求利，一作求勝。將以明數；一作明勝。昔善戰者，非以求勝，將以明勝。獨不見夫隱者乎？或有及字。設始知之，其知之者，屈已知之矣。若其弗知者，雖師而說，尚不曉也。
　　隱者韜潛，故其難知如此。此善戰者所以必至於明勝也。
　　悲乎，夫蔽象兩塞之人，未敗而崩，未死而禽。設兵取國，武之美也；不動取國，文之華或為歸也。
　　士益武，人不益文，
　　二句其實一也。變文，是以不同。
　　二者或作甚寡愛#32，
　　武事刻慘，失之少恩。
　　不可勝論。耳者，可以聽調聲，而不能為調聲。目者，可以視異形，而不能為異形。口者，可以道神明，而不能為神明。
　　凡此以明師匠能與人規矩，而不能與人巧也。故下文云。
　　故先王之服師術者，呼往
　　迷者不反，呼之使勿往也。
　　發蒙，
　　《南華》曰：微夫子之發吾覆，則吾無以見天地之大全。
　　釋約解刺，
　　約，如繩約之約。刺，如針刺之刺。
　　達昏開明，而且知焉。故能說適計險，
　　說，止息也#33。適，如往也。
　　歷越踰俗，軼倫越等，知略之見，遺跋眾人，或作人#34。求或作未絕紹遠，難之在前者能當之，難之在後者能章之。
　　章，如彰往察來之章。
　　要領天下而無疏，
　　疏之為言失也。
　　則或作明遠乎敵國之制。
　　不為敵人所制。
　　戰勝攻取之道，應物而不窮，以一宰萬而不總。
　　提要而已，如每事而總之焉，得力而給諸。
　　類類生之，耀或作翟名之所在。
　　朝廷，耀名之所在也。《傳》曰：爭名者於朝，爭利者於市。
　　究賢或作則能之變，極蕭楯之元，元，或作無。
　　蕭蕭，斧也。干謂之楯。蕭以戮人，楯以衛己。知此則知兵矣。戎之字從戈從甲，蓋兵之道如此而已。
　　謂之無方之傳，
　　究變極無則適乎變通之會矣。《南華》曰：今蘄行周於魯，是猶推舟於陸也，勞而無功。彼未知夫無方之傳，應物而不窮者也。
　　著乎無封之宇。或作博。制事內不能究其形者，或無者字。用兵外不能充其功。
　　不得於內，斯不可成於外矣。
　　彼兵者，有天，有人，有地。
　　天時，地利，人和。
　　兵極人，
　　盡兵之事則人道得矣。
　　人極地或作蔽地，
　　人極乃地。
　　地極天。
　　地極乃天。
　　天有勝，
　　天時，故有勝。
　　地有維，
　　地利，故有維。
　　人有成，
　　人和，故有成。
　　故善用兵者慎
　　子之所慎者戰。
　　以天勝，以地維，以人成。三者明白#35，何設不可圖？所謂天者，非以無驗有勝，
　　天事窈冥，無所用質，然而不可勝也。
　　非以日勢之長而萬物之所受服者邪？
　　曰勢，五行休王孤虛之屬。
　　彼天生或作士物而不物者，其原陰陽也。四時生長收藏而不失序者，
　　《南華》曰：春夏先，秋冬後，神明之序也。
　　其權音也。
　　觸於角、章於商之屬。
　　音在乎不可傳者，其功英也。
　　其功以非糟粕，故不可傳也。
　　故所肆學兵，必先天權，陳以五行，戰以五音，左倍宮角，右挾商羽，
　　句。
　　徵君為隨，
　　徵，在其後。
　　以□或作轉無素之眾。
　　□，猶群也。韓信曰：信非得素拊循士大夫所謂敺市人而戰之也，其埶非置死地，人自為戰，寧尚得而用之乎。蓋知此矣。
　　陸或作陛溺溺人，
　　陸溺，陸沉也#36。蓋以奇用兵，其陰謀赤地能興風波。
　　故能往來竇決，
　　不水能致風波，則彼雖如川之流，可使之竭也。《荀子》曰：厭其源，開其竇，江湖可竭。
　　獨金而不連，
　　偏任金德，隆於殺伐，不以四行連而輔之，故其弊如下所云。
　　絕道之紀，或作絕。亂天之文，干音之謂，違或作達物之情。天之不綱，或作細。其咎燥或作慘凶。
　　燥凶，凶旱也。四時之和不成，故其答凶旱。《老子》曰：必有凶年。蓋言是也。
　　欲無亂逆，謹司天英；天英或無下天英二字各失，三軍無實。夫不英而實，孰有其物？
　　言無是也。凡物之生英而不實者有矣，未有不英而實者也。
　　常聖博□□古今復一日者，天地之所待而闔耳。或作耳目。
　　此言真聖三萬歲而成純，則天地與我為一矣。五行不能宰，五音不能制，雖遺陰陽，可也。苟為不在此域，則豈能廢陰陽之術哉。故下文云。
　　故《天權神曲五音術兵逸言》曰：
　　天權神曲五音術兵逸言，疑若兵法一書之名。
　　章以禍福，禍福上或有斯字。若合符節。凡事者生於慮，成於務，失於驚。
　　能天第十八
　　原聖心之作，
　　句。
　　情隱微而後或作以起，
　　情，如情天地之情。言聖人盡天下之情，然後應物。
　　散無方而求或作永監焉，
　　道中庸，故求監焉。
　　軼玄眇而后無，
　　軼，如軼倫之軼。言聖人超天下之理，然後忘物。
　　抗澄幽而思謹焉。
　　道中庸，故思謹焉。
　　截六際而不絞，
　　情億微而求監，軼玄眇而思謹，此道之所以大而不蕩，小而不迫也。故能截六際而不絞。六際，六合也。絞者，迫切之辭。截言以此為界。蓋六合之外，聖人存而不論；六合之內，聖人論而不議。
　　觀乎孰莫，或作暮。
　　孰莫，猶無何也。
　　聽乎無罔，極乎無係，論乎窈冥，湛不亂紛，故能絕塵埃而立乎太清。往無與俱，
　　獨往。
　　來無與偕，
　　獨來。
　　希備寡屬，
　　食於苟簡之田，故云希備。遊於寂寞之鄉，故云寡屬。
　　孤而不伴，
　　未嘗設對。
　　所以無疵。
　　澡雪之至。
　　保或作□然獨至，
　　保，猶安也。所謂不行而至者是。
　　傳未有之將然，
　　見於未萌。
　　領無首之即次，
　　和而不唱#37。
　　度十五而用事，或作度十十耑肝事往來。量往來或作力而廢興，
　　已往者廢，方來者興。
　　因動靜而結生，元作笙。
　　結，猶實也。生，猶華也。
　　能天地而舉措。
　　能天，能地。
　　自然，形也，不可改也。奇耦，數也，不可增减也。成敗，兆也，非而長也。
　　而，汝也#38。長，如長民之長。
　　故其得道以立者，地能立之；其得道以仆或作邳者，地弗能立也。其得道以安者，地能安之；得其道以危者，地弗能安也。其得道以生者，天能生之；其得道以死者，天弗能生也。其得道以存者，天能存之；其得道以亡者，天弗能存也。彼安危，埶也何可責於天道鬼神奚與？
　　直而推之，曲而任之。自安、自危、自存、自亡，天道豈容有貴，而鬼神亦奚與哉？
　　一者，或作日。德之賢也。
　　未離乎數。
　　聖者，賢之愛也。
　　愛，猶慕也。
　　道者，聖之所吏也，
　　史，猶任也。
　　至之所得也。
　　不離於真，謂之至人。故道者，聖人之所史，至人之所得也。
　　以至或作聖圖或作國弗能載，名弗能舉，口不可以致其意，貌不可以立其狀，若道之象門戶是也，
　　道，猶言也。
　　賢不肖、愚知由焉出入而弗異也。道者，開物者也，
　　能使之由而已。
　　非齊物者也。
　　不能序之。
　　故聖，道也，道非聖也。
　　夫聖人者，道之主也。故聖，道也，而道非聖也。
　　道者，通物者也，聖者，序物者也，是以有先王之道而無道之先王。
　　此申聖道也、道非聖也之義。
　　故聖人者，後天地而生而知天地之始，先天地而亡而知天地之終，力不若天地而知天地之任，氣不若陰陽而能為之經，不若萬物多而能為之正，不若眾美麗而能舉善指過焉，不若道德富而能為之崇，
　　《易》曰：崇高莫大乎富貴。高者，貴也。崇者，富也。
　　不若神明照而能為之主，或作王。不若鬼神潛而能著其靈#39，不若金石固而能燒其勁，不若方圓治或作活而能陳其形。昔之得道以立，至今不遷者，四時、太山是也；其得道以危，至今不可安者，苓或作苓巒堙或作甄谿、
　　苓，如零落之零。堙，塞也。
　　橐木降風
　　橐，蘀落之蘀。降，下也。
　　是也；其得道以生，至今不亡者，日月、星辰是也；其得道以亡，至今不可存者，苓葉遇霜、朝露遭日是也。故聖人者取之於埶，而弗索於察。埶者，其專而在己者也；察者，其散而之物者也。物乎物，芬芬份份，
　　雜亂之貌。
　　孰不從一出、
　　皆出於一。
　　至一易？
　　至一而易。
　　故定審於人，觀變於物。口者，所以抒心誠意也，或不能俞受或作愛究曉，
　　俞之言然。受，聽受也。
　　揚其所謂，或過其實。故行異者相非，道異者相戾。詖辭者，革或作庠物者也，
　　詖辭，蓋若告子之類。告子外義，聖人無之，故曰革物者也。
　　聖人知其所離。淫辭者，因物者也，
　　淫辭，蓋若墨子之類。墨子兼愛，聖人有之，故曰因物者也。
　　聖人知其所合。詐辭者，沮物者也，
　　詐，猶邪也。
　　聖人知其所飾。
　　又從而為之辭。
　　遁辭者，請物者也，
　　夷之曰命之矣。
　　聖人知其所極。
　　極，猶窮也。
　　正辭者，惠物者也，
　　不詖、不淫、不邪、不遁，謂之正辭。
　　聖人知其所立。立者，能效或作郊其所可知也，莫能道其所不及。
　　微妙之會，意不能到。況於言乎？
　　明諭或為論外內，後能定人。
　　表裹俱通，而後可以印證。
　　一在而不可見，道在而不可專。切譬于淵，其深不測，凌凌乎泳澹波而不竭。
　　涵泳溢流，莫之能竭。
　　彼雖至人，能以練其精神，修其耳目，整飾其身，或作飾其身體。若或作與合符節，小大曲制無所遺失，遠近邪或作干直無所不及。是以德萬人者謂之俊，德千人者謂之豪，德百人者謂之英。故聖者，言之凡也。
　　一本凡也下云：而察人，聖者之功也。此所以虛傳章文，顯能未立，上下異奏，賢不如尊卑之術也。合百家為聖人，故曰言之凡也。凡者，統要之辭。
　　武靈王第十九
　　武靈王問龐煥或作煖曰：
　　武靈，趙武靈也。龐煥，蓋煖之兄。
　　寡人聞飛語流傳曰：百戰而勝，非善之善者也；不戰而勝，善之善者也。願聞其解。龐煥曰：工者貴無與爭。
　　工，猶善也。
　　故大上用計謀，其次因人事，其下戰克。用計謀者，熒惑敵國之主，使變更淫或為謠俗、
　　使為淫俗所移。
　　哆暴憍恣而無聖人之數，愛人而與，無功而爵，未勞而賞，喜則釋罪，怒則妄殺，法民或作居而自慎，或作填。
　　刑民而自以為慎。
　　少人而自至，
　　狹人而自以為至。
　　繁無用，嗜或作蓍龜占，
　　專任卜筮而已。
　　□□高義下或作不合意內之人。所謂因人事者，結幣帛，用貨財，閉近人之復其口，
　　以賂買其近臣，使順其江。
　　使其所謂是者盡非也，所謂非者盡是也，離或作雖君之際用忠臣之路。
　　離之言問#40。
　　所謂戰克者，其國已素破，兵從而攻之，因句踐用此或作因陽用此，無句踐二字而吳國亡，楚用此而陳蔡舉，
　　靈王八年，使棄疾滅陳。十年，使棄疾定蔡。因為陳蔡。
　　三家用此而智氏亡，或作殘。
　　三家，晉、韓、魏也。
　　韓用此而東分。
　　晉頃公十二年，韓宣子與趙魏共分祁氏、單舌氏十縣。東分其謂是，乎？
　　今世之言兵也，皆強大者必勝，小弱者必滅。是則小國之君無霸王者，而萬乘之主無破亡也。昔夏廣而湯狹，殷大而周小，越弱而吳強，此所謂不戰或作能而勝#41，善之善者也。此《陰經》之法，
　　《陰經》，黃帝之書也。
　　夜行之道，天武之類也。今或僵尸百萬，流血千里，而勝未決也。以為功計之，每已不若是。故聖人昭然獨思，或作得恩。忻然獨喜。若夫耳聞金鼓之聲而希功，目見旌旗或作祀祺之色而希陳，手握兵刃之枋而希戰，
　　枋，柄也。
　　出進合鬭而希勝，是襄主之所破亡也。武靈慨然歎曰：存亡在身微乎哉，福之所生。寡人聞此，日月有以自觀。昔克德者不詭命，得要者其言不眾#42。
　　鶡冠子卷下竟
　　#1『真』，《四庫》本案：『一本作「貞」』。
　　#2『解』，《四庫》本作『懈』。
　　#3『死』，《四庫》本作『法』。
　　#4『疏』，《道戴》本原作『踈』。
　　#5『桓』，《道藏》本原作『□』，避宋諱。今據《四庫》本改。
　　#6『桓』，《道藏》本原作『栢』，今據史實及《四庫》本改。
　　#7『城』，《四庫》本作『誠』。
　　#8『王』，《四庫》本作『正』。
　　#9《四庫》本案：『一本無「則」字』。
　　#10《道藏》原缺『積德』二字。今據《四庫》本補。
　　#11《道藏》本原缺『積』字。今據《四庫》本補。
　　#12此句《四庫》本作『夫強不能者僇之，其言辱』，並案：『一本此六字誤作注。又，一本無「之其言辱」四字』。
　　#13『搏』，《四庫》本作『搏』。
　　#14『伍』，《四庫》本作『五』。
　　#15同注#4。
　　#16《道藏》本原缺『得與』二字。今據《四庫》本補。
　　#17『無』，《道藏》本原作『天』。今據後文及《四庫》本改。
　　#18『裘』《四庫》本作『仇』。
　　#19『搏』，《四庫》本作『搏』。
　　#20《四庫》本脫『由』字。
　　#21此句《四庫》本作『由是觀之』。
　　#22『澄』，《四庫》本作『登』。
　　#23『之』，《四庫》本作『學』。
　　#24『失』，《道藏》本原作『矣』。今據文義及《四庫》本改。
　　#25『桓』，《道藏》本作『□』，今據《四庫》本改。注文同此。
　　#26『死』，《四庫》本作『免』。
　　#27此句《四庫》本作『《列子》湯問於夏革曰：「四海之外奚有？」革曰：「猶齊州也，……』。
　　#28『蹶』，《四庫》本案：『蹶，一本作□』。
　　#29『辟』，《四庫》本作『□』。
　　#30『繕』，《四庫》本作『無』。
　　#31『計』，《四庫》本作『討』。
　　#32『二』，《四庫》本作『一』。
　　#33『止』，《道藏》本原作『上』。今據文義及《四庫》本改。
　　#34『人』，《四庫》本作『久』。
　　#35『三』，《四庫》本案：『一本作王』。
　　#36『沉』，《四庫》本作『沈』。
　　#37『唱』，《四庫》本作『召』。
　　#38『汝』，《四庫》本作『女』。
　　#39《道藏》本原缺『著』字。今據《四庫》本補。
　　#40『問』，《道藏》本原作『聞』。今據文義及《四庫》本改。
　　#41『戰」，《四庫》本言：『或作「能一」』。
　　#42《四庫》本案：『一本無「得」字』。