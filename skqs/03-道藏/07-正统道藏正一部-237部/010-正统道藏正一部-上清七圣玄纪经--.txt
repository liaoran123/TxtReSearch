上清七聖玄紀經
　　經名：上清七聖玄紀經。又名《八真七聖傳》。撰人不詳，約出於東晉南朝。原本七卷，現僅殘存目錄一篇。底本出處：《正統道藏》正一部。
　　上清太上大道君傳
　　右一紀，篇曰《八素上經太上隱書》，或曰《金真玉光豁落七元》，或曰《八景飛經》也。有之者神仙，行之者為真人。
　　紫清太素三元道君傳
　　右二紀，篇曰《精景洞真七轉之經》，或曰《太上素靈寶曜飛經》，或曰《三元隱書》，有之者神仙，行之者為真人。
　　白玉龜臺九鳳太真西王母傳
　　右三紀，篇曰《靈紀洞玄上經》，或曰《大有妙玄經》，有之者神仙，行之者為真人。
　　中央黃老君傳
　　右四紀，篇曰《九真中經》，或曰《飛行羽經》，有之者白日昇舉，行之者成真人。
　　扶桑大帝君傳
　　右五紀，篇曰《太霄隱書》，或曰《玉珮金噹經》，有之者長生使神，行之者成真人。
　　金闕聖君傳
　　右六紀，篇曰《靈書紫文》，或曰《五老寶經》，有之者尸解，行之者成真人。
　　九微太真玉保金闕上相太司命高晨師東海青童君傳
　　右七紀，篇曰《玉保洞觀經》，或曰《靈雲上之品經》，有之者白日尸解，行之者成真人。
　　右七聖傳，都有之者為真人，衆靈詣其房寢，遊行玉清。
　　東極真人陵陽子明，
　　南極真人赤松子，
　　西極真人王方平，
　　北極真人安期生，
　　□成子高，
　　泰清仙王趙車子，
　　九宮上相長里先生，
　　太極左公北洛先生。
　　右八真傳。
　　青光先生，
　　谷希子。
　　右二賢真傳。
　　能有之者，便為九宮真人，不但仙人而已。
　　上清七聖玄紀經竟