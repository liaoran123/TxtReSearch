意林
　　經名：意林。唐馬總撰。五卷。底本出處：《正統道藏》正乙部。參校版本：《四庫全書》文淵閣本（簡稱文淵閣本》。
　　意林序
　　撫州刺史戴叔倫撰
　　三聖相師，大易光著，天地之功立矣，經傳之功生焉，輔成一德，謂之六學。漢收秦業，其道方興，置講習訓授之官，明君臣父子之體。雖禮樂文缺，亦足以新忠孝仁義之大綱。至如曾孔荀孟之述，其蓋數百千家，皆發揮隱微，羽翼風教，祖儒尊道，持法正名，縱橫立權，變通其要，崇儉而有別，即農而得序，傍行而不流，小說去泥而篇簡繁夥，罕備於士大夫之家。有梁穎川庾仲容略其要會，為子書抄三十卷，將以廣搜採異。而立言之本，或不求全。大理評事扶風馬總元會家有子史，幼而集錄，探其旨趣，意必有歸，遂增損庾書，詳擇前體，裁成三軸，目曰《意林》，上以防守教之失，中以補比事之闕，下以佐屬文之緒，有疏通廣博潔淨符信之要，無僻放拘刻繳蔽邪盪之患。君子曰：以少為貴者。其是之謂乎。余元會之執友，故序而記之。貞元二年五月二十一日也。
　　子書起於齋熊六韜，盛於春秋六國。時莊老道宗，起覆載之功，橫＃１日月之照，高視六經為天下式，故絕於稱言矣。墨翟大賢，其旨精儉，教垂後世＃２，名亞孔聖至矣。管晏文荀議論閎肆，淮南鴻烈詞章華瞻，皆欐欐數萬言＃３，可謂庶矣。而部帳繁廣，尋覽頗難，梁朝庾仲容抄成三帳，汰其沙石，簸其枇糠，而猶蘭蓀雜於蕭艾，墦瓖隱於璞石。扶風馬總精好前志，務於簡要，又因庾仲容之抄，略存為六卷，題曰《意林》。聖賢則糟粕靡遺，流略則精華盡在，可謂妙矣。隋代博陵李文博捲攘諸子，編成《理道集》十卷，唐永興公虞世南亦採前史，著《帝王略論》五卷，天后朝宰臣朱翼祖則又述十代興亡論一帳。洎扶風《意林》？究子史大略者，蓋四人意矣。予扁舟塗水，留滯廬陵，扶風為余語其本尚，且日編錄所取，先務於經濟，次存作者之意，罔失篇目，如面古人。予懿馬氏之作，文約趣深，誠可謂懷袖百家，掌握千卷之子，用心也遠乎哉。旌其可美，述於篇首，俾傳好事。貞元丁卯歲夏之晦，文廢映河束柳伯存重述。
　　＃１『橫』原作『擴』，據文淵閣本改。
　　＃２『垂後世』原文脫缺，據文淵閣本增補。
　　＃３自『荀議論閎肆』以下，至『萬言』原文脫缺，據文淵閣本增補。
　　目　錄
　　卷一
　　齋子一卷　　　太公金匱二卷
　　太公六韜六卷　　　曾子二卷
　　晏子八卷　　　子思子七卷
　　孟子十四卷　　管子十八卷
　　道德經二卷荀　卿子十二卷
　　魯連子五卷　　文子十二卷
　　鄧析子一卷　　范子十二卷
　　胡非子一卷　　墨子十六卷
　　纏子一卷　　　隨巢子一卷
　　尸子二十卷　　韓子二十卷
　　卷二
　　列子八卷　　　莊子十卷
　　王孫子一卷　　申子三卷
　　慎子十二卷　　燕丹子三卷
　　鬼谷子五卷　　尹文子二卷
　　公孫文子一卷　陸賈新書二卷
　　晁錯新書三卷　賈誼新書八卷
　　呂氏春秋二十六卷
　　淮南子二十二卷
　　卷三
　　鹽鐵論十卷　　　說苑二十卷
　　法言十五卷　　　太玄經十卷
　　新論十七卷　　　論衛二十七卷
　　正論五卷　　　　潛夫論十卷
　　卷四
　　風俗通三十一卷　商君書四卷
　　阮子四卷　　　　正部十卷
　　士緯十卷　　　　通語八卷
　　抱朴子四十卷
　　卷五
　　周生烈子五卷　　荀悅申鑒五卷
　　仲長昌言十卷　　典論五卷
　　魏子十卷　　　　人物論三志
　　任子十卷　　　　篤論四卷
　　體論四卷
　　傅子一百二十卷
　　太元經十四卷　　化清經十卷
　　鄒子一卷　　　　成敗志三卷
　　古今通論三卷　　中論六卷
　　唐子一十卷　　　秦子二卷
　　梅子一卷　　　　物理論十六卷
　　意林卷之一
　　扶風馬總元會編
　　鬻子－卷
　　《藝文志》云：名熊著子二十二篇，今一卷六篇。發政施令，天下福謂之道，上下相親謂之和，不求而得謂之信，除天下之害謂之仁，信而能和者帝王之器。聖王在位，百里有一士，猶無有也。王道衰，千里一士，則猶比肩也。知善·不信謂之狂，知惡不改謂之惑。○昔文王見齋年九十，文王曰：嘻！老矣。齋子曰：若使臣捕虎逐麋，臣已老矣。坐策國事，臣年尚少。
　　太公金匱二卷
　　武王問太公曰：殷已亡其三人，今可伐乎。太公日：臣聞之，知天者不怨天，知己者不怨人。先謀後事者昌，先事後謀者亡。且天與不取，反受其咎；時至不行，反受其殃。非時而生，是為妄成。故夏條可結，冬冰可釋，時難得而易失也。○武王平殷還，問太公曰：今民吏未安，賢者未定，如何。太公曰：無故無新，如天如地。得殷之財，與殷之民共之，則商得其賈，農得其田也。一目視則不明，一耳聽則不聰，一足步則不行。選賢自代，上下各得其所。○武王問：五帝之戒可得聞乎。太公曰：黃帝云：余在民上搖搖，恐夕不至朝。故金人三緘其口，慎言語也。堯居民上振振，如臨深淵。舜居民上兢兢，如履薄冰。禹居民上慄慄，如恐不滿。湯居民上翼翼，懼不敢息。道自微而生，禍自微而成，慎終與始，完如金城。○行必慮正，無懷僥倖書履。忍之須央，乃全汝軀書鋒。刀利皚皚，無為汝開書刀。源泉滑滑，連旱則絕。取事有常，賦斂有節書井。
　　太公六韜六卷
　　有求賢之名，無用賢之實。○文王曰：君務舉賢，不獲其功，何也。太公曰：舉不容易。文王曰：舉賢若何。太公曰：案賢察名，選才考能，名實得之也。涓涓不塞，將成江河；兩葉不去，將用斧柯。熒熒不救，炎炎奈何。文王曰：國君失民者何也。太公曰：不慎所與也。君有六守三寶。六守者：仁、義、忠、信、勇、謀；三寶者：農、工、商。六守長則君安，三寶完則國昌。國柄借人，則失其威。淵乎無端，孰知其源。天下非一人天下，天下之天下也。取天下，若逐野鹿，而天下共分其肉。○太公云：伏羲神農教而不誅，黃帝堯舜誅而不恕#1。○聖人恭天靜地，和人敬鬼。○文王在岐，召太公曰：吾地小，奈何。太公曰：天下有粟，賢者食之；天下有民，賢者牧之。屈一人下，伸萬人上，唯聖人能行之。○冠雖弊加於首，履雖新履於地。○武王問太公曰：士高下有差乎。太公曰：人有九差。惡口舌為眾所憎，夜臥早起，此妻子之將。知人飢渴，習人劇易，此萬人之將。戰戰慄慄，曰慎一曰，此十萬之將。知天文，悉地理，理四海如妻子，此天下之主。軍中之事，不聞君命。○武王問太公曰：吾欲令三軍親其將如父母，攻城則爭先登，野戰則爭先赴，聞金聲而怒，聞鼓音而喜，可乎。太公曰：作將冬曰不服裘，夏曰不操扇，天雨不張幔，寒過泥塗將先下步，軍未舉火將不食。士非好死而樂傷，其將知飢寒勞苦也。用兵之害，猶與最大，起之若驚，用之若狂，當之者破，近之者亡，使如疾雷不暇掩耳也。○貧窮忿怒，欲次其志者，名曰必死之士；辯言巧辭，善毀善譽者，名曰問謀飛言之士。
　　曾子二卷
　　君子愛曰以學，及時而成。難者不避，易者不從。曰一就業，夕自省，可謂守業。年三十、四十無藝，則無藝矣。至#2五十不以善聞，則無聞矣。鄙夫鄙婦相會於牆之陰，可謂密矣，明曰或有知之，故云執仁與義莫不聞也。○蓬生麻中，不扶自直；白沙在涅，與之皆黑。君子之遊，芯乎如入蘭芷之室，久而不聞，則與之化矣；小人之遊，戲乎如入鮑魚之室，久亦不聞而亦化矣。故君子慎其去就也。○與君子遊，如曰之長，加益不自知也；與小人遊，如履薄冰，幾何而不行陷乎。○天圓地方，則是四角不掩也。聞之夫子曰：天道曰圓，地道曰方。
　　晏子八卷
　　景公作臺，臺成復欲作鐘。晏子諫曰：斂民作鐘，民必哀。斂哀以謀，樂不祥。○景公璧妾死，名曰嬰子，公守之三日不食，膚著於席而不去。晏子曰：外有良醫，將作鬼神之事。公信之，屏而沐浴。晏子令棺入殮死者。公大怒，晏子曰：已死不復生。公乃止。仲尼聞之，曰：星之昭昭，不如日月之諼諼。○景公時，雨雪三日，披狐白之裘，坐於堂側，謂晏子曰：三日雨雪，天下何不寒。晏子曰：夫賢君飽則知人飢，溫則知人寒。公乃去裘冠，足以修敬。不務其飾衣，足以掩形。不務其美，土事不文，木事不鏤，足以示民也。○景公曰：吾欲霸諸侯，若何。晏子曰：官未具也。臣聞仲尼處陋巷，廉隅不正，則原憲侍；志意不通，則仲由侍；德不辱，則顏回侍。今君未有能侍，故未具也。○君擇臣使之，臣雖賤亦擇君事之。○一心可以事百君，百心不可以事一君。事貴人不能過，禮貴人惡之。○晏子治阿三年，毀聲於國，景公召而問之，對曰：嬰舉儉罰偷，墮民惡之；央獄不畏強貴，強貴惡之。是二邪毀於內，二讒去於外。臣請改轍更治三年，必有譽也。景公病水數十日，夢與二日鬥而不勝，使召夢者占之。占者至門，晏子使對曰：公病，陰也。與二日鬥，日，陽也。不勝，疾將退也o．三日而愈，公賞占夢者。占夢者辭曰：晏子之力也。公問晏子，晏子曰：臣若自對，則不信也。○景公病疽在背，欲見不得，問國子，國子曰：熱如火，色如日，大如未熟李也。公問晏子，晏子曰：色如蒼玉，大如璧。公曰：不見君子，不知野人之拙也。○晏子使楚，楚王令左右縛一人作盜者過，王問：何處人也。對曰：齊人也。王視晏子：齊國善盜乎。晏子曰：橘生江南，江北則作根，地土使然也。今民生長於齊不盜，入楚則盜，臣不知也。楚王自取弊耳。○晏子使楚，楚王以晏子短，作小門於大門之側，晏子曰：往詣狗國，從狗門入。今來使入楚，不可從狗門入也。遂大門入。○楚王問：齊之臨淄都無人耶。對曰：臨淄三百聞，張袂成帷，揮汗成雨，比肩繼踵，何容無人也。○曾子將行，晏子送之，曰：贈人以財不若以言。○和氏之璧，井里璞耳，良工修之，則成國寶。習俗移性，可不慎乎。晏子歿後十有七年，景公封諸侯，大夫皆稱善。公、曰：自晏子歿後，不復聞不善之事。弦章對曰：君好之，則臣服之；君嗜之，則臣食之。尺蟆食黃則黃，食蒼則蒼是也。公曰：善。吾不食諂人之言也。以魚五十車賜，弦章固不受，是弦章有晏子之遺行也。
　　子思子七卷
　　慈父能食子，不能使知味。聖人能悅人，不能使人必悅。○國有道以義率身，無道以身率義，荀息是也。○言而信，信在言前。令而化，化在令外。聖人在上而遷其化。○終年為車，無一人之輸，則不可馳。○百心不可得一人，一心可得百人。○君本也，臣枝葉也。本美則葉茂，本枯則葉凋。君子不以所能者病人，不以人之不能者愧人。小人溺於水，君子溺於口也。○繁於樂者重於憂，厚於義者薄於行。見長不能屈其色，見貴不能盡其辭，雖有風雨，吾不入其門也。君子以心導耳目，小人以耳目導心。
　　孟子十四卷
　　蜀郡趙臺卿作章句，章句曰指事．o○孟子謂惠王曰：虐政殺人，何異刃耶。庖有肥肉，廄有肥馬，民有飢色，野有餓草，此謂率獸食人，且人惡之，況虐政乎。敬老愛幼，推心於民，天下運掌中也。故推恩足以保四海，不推恩不足以保妻子。雖有智慧，不如乘勢；雖有鐵基，不如待時。孟子云：齊人譏管晏，飢者易為食，渴者易為飲。若久塗炭，則易政如渴不擇飲也。○宋人有閔其苗不長，偃拔之，使其長，其子趨而視之，苗則槁矣。非但無益，乃有害也。○見孺子入井，非孺子之父母亦有側隱之心。無惻隱之心非人也，無羞惡之心亦非人也，無辭讓之心亦非人也，無是非之心亦非人也。○孟子云：子路人告之有過則喜，禹聞善言則拜。用夏變夷，不聞用夷變夏。○枉己者未能直人，當以直嬌枉，若自曲何以正人。景春曰：公孫衍、張儀豈不誠大丈夫，一怒而諸侯懼，安居而天下息。孟子曰：是焉得為大丈夫乎。富貴不能淫，貧賤不能移，威武不能屈，此之謂大丈夫。○天子不仁，不保四海；諸侯不仁，不保社稷；士不仁，不保四體。今惡死亡而樂不仁，猶惡醉而強酒。民之歸仁，猶水就下。存乎人，莫良於眸子。眸子不能掩其惡，胸中正，則眸子瞭焉；胸中不正，則眸子盹焉。○淳于髡曰：男女不親授受，若嫂溺援之手乎。孟子曰：若不援，是豺狼也。天下溺則援之以道，嫂溺必援以手。○子產以其乘輿濟人於俸洧，孟子聞之，曰：不知政也不如以時修橋梁。良人出饜酒肉，齊人有一妻一妾，其夫出行則饜飽，而反欺其妻云：與富貴人共飲食耳。妻後伺之，見乞人祭餘食之。妻乃告妾，相與泣於中庭。其夫自外來未知，猶驕其妻妾，由君子枉道得富貴而驕人也良人即夫也。○伊尹不以一芥與人，亦不取一芥於人。○非其道，在野曰草莽之臣，在國曰市井之臣。性猶湍水，次束則束，央西則西。○白羽白性輕，白雪白性消，白玉白性貞，雖俱白，其性不同也。○冬曰飲湯，夏日飲水欲問寒暑者中心也。○仁義忠信，樂善不倦，天爵也，公卿大夫，人爵也。古之人修天爵而人爵從之，今之修天爵以要人爵，得人爵棄天爵，終亦亡矣。○孟子曰：仁之勝不仁也，猶水勝火。今之為者，猶一杯水救一車薪之火也，不熄則謂水不勝火。此又與於不仁之甚者也，亦終必亡而已矣。○君子有三樂，父母具存，一樂；仰不愧天，俯不作人，二樂；得天下英才而教育，三樂。○雞嗚而起，孜孜為善者，舜之徒也。雞嗚而起，孜孜為利者，躡之徒也。○九仞無泉，猶棄井也。○古人之關禦暴，今人之關為暴今之關出入征稅。○惡似而非者，惡莠亂苗，惡佞亂義，惡利口亂信，惡鄭聲亂雅樂，惡紫亂朱，惡鄉原亂德。堯至湯，湯至文王，文王至孔子，孔子至孟子，各五百餘歲。
　　管子十八卷
　　倉廩實，知禮節。國多財，遠者來。衣食足，知榮辱。野無積草，府不積貨，市不成肆，朝不合眾，治之至也。○觀其交游，則賢不肖可察。○一年之計，莫若樹穀；十年之計，莫若樹木；終身之計，莫若樹人。○爵祿滿則忠衰，室富足則行衰。釜鼓滿則人槃之，人滿則天槃之。故先王不滿也。○凡赦者，小利而大害，故久而不勝其禍；無赦，小害而大利，久而不勝其福。惠者，民之仇偉；法令，民之父母。惠者多赦，先易後難；法者無赦，先難後易。○堂上遠於百里，有事十日而君不知；堂下遠於千里，有事一月不知；門庭遠於萬里，有事期年不聞。○桓公謂管仲曰：寡人有大邪三不幸。好畋，晦夜從禽不反，一不幸；好酒，曰夜相繼，寡人汙行，二不幸；好色，姑姊有未嫁者，三不幸。管仲曰：惡則惡矣，非其急也。人君唯不愛與不敏不可耳。不愛則亡眾，不敏則不及事。○齊水躁而復，故民貪而勇；楚水溺而清，其民輕果好賦；越水濁而重，其民疾拓；秦水汨而滯，其民貪戾；晉水滯而雜，其民好詐；宋水勁而清，其民簡易。○有法度之制者不可巧以詐偽，有權衡之稱者不可欺以輕重。先王治國，威不兩措，政不二門，有尋尺之數者不可差以短長也。○桓公問廄吏何事最難，吏未答，管仲曰：臣嘗作圉人，唯賦馬棧最難。先搏曲木，則直無所施；先搏直木，則曲無所施。○冬曰不盥，非愛水也；夏曰不煬，非愛火也，為不適於身。明王不治宮室，非愛小也，為本矣。楚王好小，美人省食；昊王好劍，國士輕死。故主好官室，則工匠巧；主好文彩，則工女靡。利之所在，雖千仞之山，無所不上，深泉之下，無所不入。商人通賈，倍道兼行，夜以繼日，千里不遠，利在前也。漁人入海，海水百仞，衝波逆流，日夜不出，利在水也。○蛟龍得水而神立，人主得民而威成。海不辭水，故能成大；山不辭土，故能成高；主不厭人，故能成眾；士不厭學，故能成聖？烏合之眾，初雖有懼，後必相吐，雖善不親也。○殺生之柄，不制於主而在草下也。○五穀，民之司命；黃金刀弊，民之通施。0農有常業，女有常事。一農不耕，民有飢者；一女不織，民有寒者。○桓公謂管仲曰：吾欲伐楚。楚強不可下，如何。曰：王但鑄錢於莊山，往楚貴市生鹿。楚王聞之喜，必廢農而獵鹿。公藏粟五倍，楚足錢而無粟，公閉關，楚降者十分有四。○地大而不耕非其地，卿貴而不仁非其卿，民眾而不親非其民。無翼而飛者聲也，無根而固者慎也。公但謹聲耳。
　　道德經二卷
　　生而不有，為而不恃。元炁生萬物不有，道所施不求其報。挫其銳，解其紛。銳，進也。人欲銳，慎進取。功名當挫止之法，道不自見也。紛，結恨也。當念道無上解釋也。和其光，雖有獨見之明，當如暗昧不曜亂人也。同其塵。當與眾同垢塵，不自別殊。多言數窮，口開舌舉，必有禍患。不如守中。不如守德於中，育養精神，愛氣希言也。聖人後其身而身先，先人後己，天下之先，以官長也。外其身而身存。薄己而厚人，人愛之如父母，神明祐之如赤子，故身而長存也。金玉滿堂，莫之能守。嗜慾傷神，財多累身。富貴而驕，自遺其咎。夫富當賑貧，貴當憐賤。反驕恣，必被禍患也。絕仁棄義，民復孝慈；德化，淳也。絕巧棄利，盜賊無有。上化公正，下無私邪。曲則全，曲則從眾，不自專，則全也。枉則直。枉屈己而伸人，久久自得直。少則得，天道祐謙，自受則得多。多則惑。財多者惑於守身，學多者惑於所聞。善行無轍跡，善行道者求之身，不下堂，不出門，故無轍跡。善言者無瑕謫。擇言而出之，故無瑕謫。知足者富，知足則長保祿位，故富也。死而不亡者壽。目不妄視，耳不妄聽，口不妄言，則無怨於天下，故能長壽也。將欲嗡之，必固張之；先開張之，欲令極其奢淫。將欲弱之，必固強之；先強大之，欲使遇害。將欲廢之，必固興之；先興之，使驕危。將欲奪之，必固與之，先與之者，欲極其貪心也。是謂微明。此四事道明，微其效明也。人之不善，何棄之有。當以道伏之，蓋三皇之前，無棄民，德化厚也。故立天子置三公。欲化不善人也。報怨以德。修道行善，絕禍於未生也。圖難於易。圖難事，先於其時求成也。失道而後德，道衰德生。失德而後仁，德衰而仁愛見。失義而後禮。義衰即施禮。聘，行玉帛也。夫禮者，忠信之薄，禮廢本治末，忠信日以消薄。而亂之首。禮賤質貴文，故正日以消，邪亂日以生。貴必以賤為本，言欲尊貴，當以賤薄為本。禹稷躬耕，舜陶河濱，周公下白屋是也。高必以下為基。言欲高立，先以下為基。如築牆造功，因卑成高，下不堅固，高必傾危也。上士聞道勤而行之，中士聞道若存若亡，下士聞道大笑之，不笑不足以為道。不為下士笑。不足名曰道。明道若昧，明道之人，若暗昧無所見也。進道若退，進取道者，若退不及。夷道若類。夷，平也。大道之人，不自別殊，若多比類。上德若谷，若深谷不耿垢辱也。廣德若不足。德行廣大之人，若愚頑不足也。大方無隅，大方正之人，無委曲廉隅也。大器晚成，成器之人，如瑚漣不可卒成。大音希聲，如雷電待時而動，喻常愛氣希言也。大象無形。大法象道之人，質朴無形容也。物或損之而益，取之不得，推讓必遠。益之而損。大增者崩，貪祿致患也。名與身孰親，名遂，則身退也。身與貨孰多，財多，則害身也。得與亡孰病。好得貨利，則病於行。甚愛必大費，甚愛色費精神，甚愛財遇患害，所愛者少，所費者多，故言必大費也。多藏必厚亡。生多藏於府庫，死多藏於丘墓。生有攻劫之愛，死有掘塚探柩之患。大成若缺，鈇者滅名藏譽，如不備。大巧若拙，不見其然。大辯若訥。無知疑，口無辯。不出戶以知天下，以己身知人身，以己家知人家。不窺牖以見天道。天道與人道同。其出彌遠，其知彌少。謂去其家觀人家，去其身觀人身，其視雖遠而所見至少也。為學日益，謂教禮樂之學，為情欲文飾日以多。為道日損。謂自然之道，情欲文飾日以消。損之又損之，以至於無為，無為而無不為。情欲斷絕，德與道合，則無所不施，無所不為。善者吾善之，不善者吾亦善之。不善，則教道使就善。信者吾信之，不信者吾亦信之。亦以教道。善攝生者，陸行不遇兕虎，自然合遠避。入軍不被甲兵。不好戰殺。塞其兌，兌，目也，不妄視。閉其門，門，口也，不妄言。終身不勤。終身不勤，苦也。開其兌，視情欲。濟其事，濟，益情欲之事。終身不救。禍亂成也。大道甚夷，而民好徑。徑邪不平正也。善建者不拔。善以道建身建國者，不可得引而拔之。知者不言。貴其行也。言者不知。駟不及舌，多言多患也。其政悶悶，音門，政教寬大，悶悶昧昧似不明。其民淳淳，淳淳，親厚。其政察察，政急疾言，央於口聽，決於身。其民缺缺。政教急民不聊生，政教缺日以疏薄也。直而不肆，肆，申也。聖人雖直，曲己從人，不自申。光而不耀。雖有獨見之明，如暗昧不炫耀。深根固蒂，長生久視之道。人以氣作根，以精作蒂，如樹根不深則拔，蒂不堅則落。言能深藏氣，固守精，無所泄漏，乃長生久視之道。以道往天下者，其鬼不神，鬼不敢干犯其精神。非其鬼不神，其神不傷人。聖人在位不傷害人，故鬼不干人。夫兩不相傷，故德交歸焉。人能治於陽，全其性命，鬼得治於陰，保其精神，故德交歸也。夫輕諾必寡信，多易必多難。不慎患也。其安易持，治國治身安靜者，易守持也。其未兆易謀。為之於未有，治之於未亂。以智慧治國，國之賊，使智慧之人治國，必背道德，妄作威福，乃是國之賊。不以智慧治國，國之福。民守正直，不作邪飾，上下相親，君臣同力。善為士者不武，貴道德，不好武力也。善戰者不怒。善以道戰者，禁邪於心胸，絕隔於禾萌，無所怨怒。代大匠斲者,，有不傷其手矣。云云。天之道，損有餘，而補不足；天道益謙，常以中和是上。人之道，則不然，損不足以奉有餘。世俗之人，損貧以奉富，奪弱以益強也。鄰國相望，鷄犬之聲相聞，民至老死不相往來。無情慾也。知者不博，博者不知。知道守一，則不必博。多見聞，失要真，故不知也。
　　荀卿子十二卷二＋二篇
　　青出於藍而青於藍，冰生於水而寒於水。君子居必擇鄉，遊必擇士，防邪僻也。○肉腐出蟲，木枯生蠹，驕慢在身，災禍作矣，君子之協，入乎耳，出乎口。耳，著心，布乎四支，一日千里累土不輟，不肯事長，代大匠斷－者，希天之道，損有餘在身，災禍作矣。○君子之學，入乎耳，著乎心，布乎四支，動靜皆可法則。小人之學，入乎耳，出乎。口耳之間才四寸耳。何足以美七尺之軀。夫驥一日千里,，駑馬十駕則亦及之。窮無窮，極無極也。跬步不休，跛虌千里；累土不輟，丘山崇成。○三不祥，幼而不肯事長，賤不肯事貴，不肖不肯事賢，是也。○天不言，人推其意；地不言，人歸其厚；四時不言，百姓期焉。○與人善言，煖若錦帛；與人惡言，深於矛戟。○枉而不求直影，猶不能察明而務見幽也。○伯樂不可欺以馬，君子不可欺以人。○川泉探而魚鼇歸之，山林茂而禽獸歸之，刑政平而百姓歸之，禮義備而君子歸之。○天行有常，不為堯存，不為桀亡。○淺不足與測深，愚不足與謀智。埳井之蛙與語東海之樂。○聖人無兩心，天下無二道。○烏獸失亡其匹，越月逾時必反過故鄉，徘徊嗚號，躑躅踟躕，然後而去，何況人乎。○歲不寒無以知松柏，事不難無以知君子。妻子具而愛衰於親，爵祿盈而忠衰於君。唯舜及賢者不然。○荀卿子，名況，齊宣王時人，春申君再請作蘭陵令，因家焉。為李斯師，後卒於蘭陵。
　　魯連子五卷
　　白刃交前，不救流矢。急不暇緩也。○財者君之所輕，死者士之所重。君不能以所輕與士，欲得士之所重，不亦難乎。○百足之蟲，斷而不蹶，持之者眾也。○人心難知於天，天有春夏秋冬以作時，人皆深情厚貌以相欺。○不知宜與不宜，將以錦純薦。不知時與不時，猶冬耕也。不知行與不行，猶以方作輸也。
　　文子十二卷周平王時人師老君
　　先唱者窮之路，後動者達之源。齒堅於舌而齒先弊。剛強者死之徒，柔弱者生之幹。立井而飲，耕田而食，不布施以求德，不高下以相傾，此古人之德也。○河不滿溢，海不湧波。景雲見而黃龍下，祥風至醴泉出，此聖人順天道也。晝冥夜光，山崩川個，冬雷夏霜，此國之將亡也。○水濁則魚瞼，政苛則民亂。上多欲，下多詐。○冬日之陰，萬物歸之而莫使。○皋陶暗而大理，天下無虐刑，何貴言乎。○君子猶射差，此毫末於彼尋丈。○神者，智之淵，神清則智明。智則心之府，智公則心平。精神難清而易濁，猶盆水也。清之終日，乃能見眉睫。不過一撓，即不能見方圓也。量腹而食，度形而衣，節乎己者，貪心不生。○山生金反自刻，木生蠹還自蝕，人生事還自賊。使信士分財，不如探籌；使廉士守財，不如閉戶。全封有心於平，不如無心之不平。○善游者必溺，善騎者必墜。○上學以神聽之，學在骨髓矣。中學以心聽之，學在肌肉矣。下學以耳聽之，學在皮膚矣。○鐸以聲自毀，膏以明自煎，一淵無兩蛟，有必爭。得烏者羅之，目，一目之羅不可得烏。○欲致魚者先通於谷，欲來烏者先樹於木。水積魚聚，木茂烏集。○目見百步之外，不能自見其訾。○水之勢勝火，一杓不能救一車之薪。金之勢勝木，一刃不能殘一林。土之勢勝水，一塊不能塞一河。○飢馬在廄，寂然無聲，投芻其傍，爭心乃生。○農夫勞而君子食之，愚者言而智士擇之。日月欲明，浮雲翳之；河水欲清，沙土穢之；叢蘭欲茂，秋風敗之；人性欲平，嗜慾害之。○濟溺者以金石，不如尺索。○花太早者不須霜而自落。○入水憎濡，懷臭求芳，不可得也。○乳犬噬虎，伏雞搏狸。○冷不能銷木，匠不能斷冰。○金石有聲，不扣不嗚。簫管有音，不吹不聲。○事者難成而易敗，名者難立而易廢。○往古來今謂之宙，四方上下謂之宇。○孔子無黔突，墨子無煖席，非其貪祿慕位，欲為天下除害耳。○獸窮則觸，烏窮則啄，人窮則詐。○人主之有民，猶城之有基，木之有根。根深則本固，基厚則上安。○屈寸而伸尺，小枉而大直，聖人為之。今人貴，不許其大功而求其小善，失賢也。○貴則觀其所舉，富則觀其所欲，貧則觀其所愛。霸王之道，扶義而動，尊其秀士，顯其賢良，百姓開戶而待之，漬米而儲之，不義之兵至於伏尸流血而不伏也。○冬日之扇，夏日之裘，無用於己，則生塵垢。
　　鄧析子一卷二篇
　　劉向云：非子產殺鄧析，推春秋驗之。○修名責實，君之事也。奉法宣令，臣之職也。○君有三累，親所信，以名取士，近故疏親。臣有四責，受重賞而無功臣，居大位而不治，為理官而不平，在軍陣而奔北。○勢者，君之輿；威者，君之策；臣者，君之馬；民者，君之輪。勢固則輿安，威定則策勁，臣順則馬馴，民和則輪利。治國者失此，必有覆輿奔馬，折策敗輪。輸敗策折，馬奔輿覆，則載者亦傾矣。○慮不先定，不可以應卒；兵不預整，不可以當敵。廟等千里，帷喔之奇，百戰百勝，黃帝之師。凶飢之歲，父死於室，子死於戶而不相怨者，無所顧也。同船涉海，中流遇風，救患若一，所憂同也。張羅之畋，唱和不差者，其利同也。故體病者口不能不唾，心悅者顏不能不笑。○自見則明，借人見則暗；自聞則聰，借人聞則聾。一言而非，駟馬不能追；一言而急，駟馬不能及。○明君之治民若御，奔而無轡，負而履冰。○喜而便賞，不必當功；怒而便誅，不必值罪。○忠息於宦成，孝衰於妻子。
　　范子十二卷並是陰陽曆數也
　　計然者，蔡丘僕上人，姓辛名文子，其先晉國公子也。為人有內無外，形狀似不及人，少而明，學陰陽，見微而知著，其行浩浩，其志汎汎，不肯自顯諸侯，陰所利者，七國天下莫知。故稱日：計然。時遨遊海澤，號曰：漁父。范蠡請見越王，計然曰：越王為人烏啄，不可同利也。○掩目別白黑，雖時時一中，猶不知天道。論陰陽，有時誤中耳。范子問：何用九宮。計然曰：陰陽之道，非獨於一物也。○聖人之變，如水隨形，形平則平，形險則險。
　　胡非子－卷
　　負長劍，赴榛薄，析兕豹，搏能熊，此徒獵之勇也。負長劍，赴深泉，斬蛟龍，搏電龍，此漁人之勇也。登高陸危，鴿立四望，顏色不變，此陶缶之勇也。剽必刺，視必殺，此五刑之勇也。○齊桓公以魯為南境，魯公憂之，三日不食，曹沫請擊頸以血潑桓公，公懼不知所措。管仲乃勸與之盟。曹沫，匹夫之士，布衣柔履之人，一怒卻萬乘之師，存千乘之國，此君子之勇也。
　　墨子十六卷
　　君子自難而易，眾人自易而難。○靈龜先灼，神蛇先暴。○君子雖有學，行為本焉。戰雖有陣，勇為本焉。喪雖有禮，一及為本焉。○墨子見染絲而歎曰：染於蒼則蒼，染於黃則黃，非獨染絲然，人固亦有染，舜染許由，桀染子辛，紂染崇侯也。○聖人為舟車完固，輕則可以任重致遠。○子自愛，不愛父，欲虧父而自利；弟自愛，不愛兄，欲虧兄而自利，非兼愛也。盜愛其室，不愛異室，故竊異室以利其室，亦能兼愛。○節葬之法，三領之衣，足以朽肉；三寸之棺，足以朽骸。深則通於泉。○諸侯不得恣己為政，有三公政之；三公不得恣己為政，有天子政之；天子不得恣己為政，有天下政之。○斷指以存經，以兔於身者利。○君子如鐘，扣則嗚，不扣則不嗚。美女處不出，則爭求之，行而自街，人莫之娶。○墨子勸弟子學曰：汝速學，君當仕汝。弟子學期年，就墨子。墨子曰：汝聞魯人乎。有昆弟五人，父死，其長子嗜酒不肯預葬。其四弟曰：兄若送葬，我當為兄沽酒。葬訖，就四弟求酒。四弟曰：子葬父，豈獨吾父也。吾恐人笑，欺以酒耳。令不學，人自笑子，故勸子也。遂不復求仕。○墨子謂門人曰：汝何不學。對曰：吾族無學者。墨子曰：不然。豈謂欲好美而曰吾族無，此辭不欲邪。欲富貴而曰吾族無，此辭不用邪，強自力矣。甘瓜苦蒂，天下物無全美。○古之學者得一善言附於其身，今之學者一善言務以說人，言過而行不及。○君子服美則益敬，小人服美則益驕。
　　纏子一卷
　　纏子修墨氏之業，以教於世。儒有董無心者，其言修而謬，其行篤而庸。言謬則難通，行庸則無主。欲事纏子，纏子曰：文言華世，不中利民，傾危繳繞之辭者，並不為墨子所修。勸善兼愛，則墨子重之。○董子曰：子信鬼神，何異以踵解結，終無益也。纏子不能應。
　　隨巢子一卷
　　執無鬼者曰：越蘭問隨巢曰：鬼神之智何如聖人。曰：聖也。越蘭曰：治亂由人，何謂鬼神耶。隨巢子曰：聖人生於天下未有所資，鬼神為四時八節以紀育，人乘雲雨潤澤以繁長之，皆鬼神所能也，豈不謂賢於聖人。○有疏而無絕，有後而無遺，大聖之行兼愛萬民。疏而不絕，賢者欣之，不肖者則憐之。賢而不欣是賤德也，不肖不憐是忍人也。
　　尸子二十卷
　　鹿馳走無顧，六馬不能望其塵，所以及者顧也。水積則生吞舟之魚，土積則生豫章之木，學積亦有生焉。○農夫比粟，商賈比財，烈士比義。卑牆來盜，榮辱由中出，敬侮由外生。樹蔥韭者，擇之則蕃，仁義亦不可不擇也。唯善無基，義乃繁滋敬，災與凶禍乃不重。鸚司夜，狸執鼠，曰燭人，此皆不令自全。○曰在井中，不能燭十步；目在足下，不可以視遠，雖明何益。○堯瘦舜黑，皆為民也。○陳繩，則木之枉者有罪；措準，則地之廢險者有罪；審名分，則草臣不審者有罪。農夫之褥，去害苗者；賢者之治，去害義者。○虎豹之駒，未成文而有食牛之黑；鴻鵲之轂，羽翼未合而有四海之心。○見人有善，如己有善；見人有過，如已有過，此虞氏盛德也。○買馬不論足力而以白黑為儀，必無走馬矣。買玉不論美惡，必無良寶矣。舉士不論賢良，則無士矣。○孔子云：誦《詩》讀《書》與古人居，讀《詩》誦《書》與古人謀。玉者色不如雪，澤不如雨，潤不如膏，光不如燭。取玉甚難，越三江五湖至崑崙之山，千人往百人反，百人往十人至。中國覆十萬之師，解三千之圍。○車輕道近，鞭策不用。鞭策所用，道遠任重。○見驥一毛，不知其狀；見畫一色，不知其美。○屠者割肉，則知牛長少；弓人贅筋，則知牛長少；雕人裁骨，則知牛長少，各有辨焉。○草木無大小，必待春而後生，人待義而後成。
　　韓子二十卷
　　劉向云：秦始皇重韓非，書曰：寡人得與此人遊，死不恨矣。李斯、姚賈害之，與藥令自殺，始皇悔，遣救之已不及。○ 無與禍鄰，禍乃不存。○ 臣所以難言者，滑澤洋洋，見者以謂華而不實；敦厚柢恭，見者以謂虛而無用；省而不飾，見者以謂訥而不辯；激忽近親，探知人意，見者以謂僭而不讓；宏大廣博，深而不測，見者以謂夸而無用。臣所以為難言而患重也。○ 二柄，刑罰也。虎所以能伏犬者，爪牙也。若虎釋其爪牙，則反伏於犬也。○ 故田常請爵祿大蚪斛施百姓，北齊簡公失德而田常得之。○ 韓昭侯醉甚而外，典冠見君寒，加衣其上。昭侯覺，乃罪典衣，殺典冠。以典衣失事，以典冠侵官。侵官，甚於寒也。故明王畜臣不得越官而有功，不得陳言而無當。越官則死，不當則罪。○ 香美病形，皓齒損精。去甚去泰，身乃無害。使鸚司夜，令狸執鼠，物有所宜，才有所施，各處其宜。故上下無為。上失膚寸，下失尋常，君不可不慎。託宴處之娛，乘醉飽之時求其所欲，則必聽也。○ 鄰國有聖人，敵國之憂。○ 彌子遐有寵於衛君，竊駕君車。君聞之曰：子遐母病而矯駕，孝子也。與君遊果園，食桃不盡，以半啖君，君曰：愛我也。及其色衰，得罪於君，君曰：是嬌駕吾車者，啖我餘桃者。以前所賢而後獲罪，愛憎變也。○ 愛人不得獨利，待譽而後利之；憎人不得獨害，待非而後害之。輿人，欲人富貴；棺人，欲人死喪。人不貴則輿不用，人不死則棺不價。非有仁賊，利在其中。相愛者則比周而相譽，相憎者則比黨而相誹。誹譽交爭，則生惑矣。○ 家有常業，雖飢不餓；國有常業，雖危不亡。若捨法從私意，則臣下飾其智能；飾其智能，則法禁不立矣。○ 君以計畜臣，臣以計事君。害身而利國，臣不為也；害國而利身，君不為也。○ 譬之如水，溺者飲之則死，渴者飲之則生。○ 桓公伐孤竹失道，管仲曰：老馬之智可用。遂縱馬，從而得歸。○ 桓公伐孤竹，行出山中無水，陽朋曰：蟻冬居山之陽，夏居山之陰，蟻壤寸而有水。使掘之，果得水焉。○ 以人言善我者，必以人言罪我也。○ 置猿於檻，則與純同勢，不能呈能也。○ 刻削之道，鼻莫如大，目莫如小。鼻大可小，小不可大；目小可大，大不可小。舉事亦然。○ 古人目短於自見，故以鏡觀面；身短於自知，故以道正己。失鏡無以正鬚眉，失道無以知迷惑耳。○ 西門豹性急佩韋以自緩，董安于性緩佩弦以自急。○ 斷手續之以玉，故世有易身之患。○ 舜為匹夫，不能正三家，有才而無勢，雖賢不能制也。故立木於高山之上，下臨千仞之溪，材非長也，其位高也。○ 不敝人之美，不言人之惡。○ 韓昭侯掘瓜而佯亡，求之甚急，左右而取備之，昭侯以此察左右之虛實。○ 衛嗣君使人過關市，關吏乃呵之，因以金與關吏，關吏乃捨。嗣君謂關吏曰：汝何得受客金。以明察之。○ 僖侯時，宰人上食，羹中有生肝，乃問之，宰人曰：當是人置之。欲去宰自處也。後僖侯將浴，湯中有礫，僖侯曰：有人欲代湯者。文公宰上食肉而有髮繞之，文公召宰人曰：汝使吾哽乎。宰人頓首曰：臣有二、一罪：刀利如干將，切肉而髮不斷，臣罪一也；援錐貫蠻而不見髮，臣罪二也；熾洪炮肉盡赤而髮尚繞，臣罪三也。有人欲代臣也。○齊景公惡仲尼為魯政，梨沮曰：去仲尼如吹毛耳。乃使遺魯哀公息於政，仲尼諫不納而之齊。鄭人相與爭年，一人云：吾與堯同年。一人云：吾與黃帝兄弟同年。爭此不央，以後罷為勝。客有為齊王畫者，王問：何者最難。對曰：畫狗馬為最難，鬼魅最易。狗馬，人共知；鬼魅，無形像也。○冠雖穿決，必戴於上；履雖五彩，必踐之地。○齊宣王問匡倩#3曰：儒者鼓琴乎。對曰：不也。琴者小弦大聲，大弦小聲。大細易位，貴賤易序，故儒者不為。○以骨去蟻，蟻愈多。桓公問管仲曰：官少而索多，如何。管仲曰：君勿聽人。人有請，因能而授祿，錄功而與官。宋人有酷酒者，斗槃甚平，遇客甚謹，醞酒甚美，懸幟甚高，而酒不售，遂致於酸。問聞長倩，倩曰：汝狗惡也。孺子懷錢挈壺往酣，輒有狗齧之，猶大臣齧有道之士也。故桓公問管仲：治國何患。患社鼠焚，則木焚也。○稅勿輕勿重。重則利入於上，輕則利歸於民也。○晉文公與楚戰，問舅犯曰：楚眾我寡，奈何。對曰：君其詐之。又問雍季，曰：以詐御民，一時之利也。與楚戰大勝而歸，行賞先雍季而後舅犯，曰：舅犯之言，權也；雍季之言，萬世之利也。○齊桓公飲酒醉，遺其冠，恥之三日不朝。管仲曰：此有國之恥，公何不雪之以政。因發倉賜貧窮三日，而民歌之，曰：公何不更遺其冠也。○古諺曰：政若沐，雖有棄髮之費而有長髮之利也。○饑歲之春，從弟不讓；禳歲之秋，疏客必食，非疏骨肉，多少之心異也。○墨子死後，有相里氏之墨，相芬氏之墨，鄧陵氏之墨。孔墨之後，儒分為八，離為三也。○待自直之箭，則百世無矢矣；待自圓之木，則千歲無輪矣。○法度賞罰，國之脂澤粉黛也。○三寸之管，無當不可滿也。
　　意林卷之一竟
　　＃１『恕』文淵閣本作『怒』。
　　＃２『至』原作『云』，據文淵閣本改。
　　＃３『匡倩」原缺『匡』，『倩』作『情』，據文淵閣本增改。
　　扶風馬總元會編
　　列子八卷
　　天有所短，地有所長，聖有所否，物有所通。思士不妻而感，思女不夫而孕。鬼者，歸也，歸其真宅。○真宅，太虛也。○貧者士之常，死者民之終。○醉者墜車，雖疾不死。死生驚懼，不入其胸中。禽獸之智亦有與人同者，牝牡相偶，母子相親，避平依險，違寒就溫，居則有草，行則有列，飲則有攜，食則嗚倡。○宋人養猿，號曰狙，欲與狙芋，先誑之曰：朝三而暮四。眾狙皆怒。又許朝四而暮三，而眾狙皆喜。，聖人以智籠草愚，亦猶狙公以智籠群狙矣。○覺有八徵，夢有六候。陰氣壯則夢涉水而恐懼，陽氣壯則夢涉火而墦炳；飽夢與，飢夢取；藉帶而寢則夢蛇烏，銜髮則夢飛；天將陰則夢火，身將疾則夢食；飲酒者憂，歌舞者哭。晝想夜夢，神形所遇。○陳大夫云：吾國有亢倉子，能以耳視而目聽。魯侯聞之大驚，以上卿禮致之，亢倉子曰：臣體合於神，心合於無。○顏回能仁而不能反，賜能辯而不能訥，由能勇而不能怯，師能莊而不能同。兼四子之有，以易仲尼，仲尼不許也。○目將眇者，先睹秋毫；鼻將室者，先覺憔朽。故物不至，則不及。冥靈以五百歲為春，五百歲為秋。荊南上古有大樁以八千歲為春，八千歲為秋。菌芝生於朝，死於晦。蠔納因雨而生，見陽而死。越束有輒休國生長子則食之，謂之宜弟。○輒休國其大父死，則負其大母棄之，謂鬼餘。○孔子束遊，見兩小兒辯鬥，問其故，一兄曰：我以日始出去人近，日中時去人遠。一兒云：日初出遠，日中時近。一兒曰：日初出大如車輪，及日中纔如盤盂，豈不為近則大，遠則小者乎。一兒曰：日初出蒼蒼凍凍，至日中有若探湯，豈不為近而熱遠而凍者乎。孔子不能央。小兒曰：丘，誰謂汝多智乎。○楊朱曰：人得百年之壽者千中無一，疾病哀苦居其半矣。慎耳目之觀聽，規死後之餘，榮失當年之樂，不肆意於一時，何異乎縲桔也。勤能使逸，寒能使溫。○晏子曰：吾一死之後，豈關我耶。焚之亦可，沈之亦可，座之亦可，露之亦可，棄之溝壑亦可，納諸石槨亦可，唯所遇耳。○人不婚宦，情欲失半；人不衣食，君臣道息。○楊朱曰：生民之不得休息為四事故，一為壽，二為名，三為位，四為貨。有此四者畏鬼畏人，畏威畏刑。此之謂遁人也。○出不由門，行不從徑也。以是求利，不亦難乎。○晉文公欲伐衛，公子鋤笑之，問其故，對曰：臣笑臣鄰人也。有人送妻歸家，道見桑婦，悅而與之言，顧視其妻，已有人招之。公乃引師還，未至而有伐其北鄙者。○孔子曰：力能舉國門之關，而不肯以力門＃１。○狐丘大夫謂孫叔敖曰：人有三怨，子知之乎。爵高者人拓之，官大者主惡之，祿厚者人怨之。孫叔放曰：吾爵益高，吾志益下；吾官益大，吾志益小；吾祿益厚，吾施益溥，可以兔乎。○楊子鄰人亡一羊，相率追之，歧路之中復有歧矣，曰：大道以多歧亡羊，學者以多方喪生，本一末異也。○人有亡鈇者意鄰子盜之，視鄰子行步顏色皆將竊也。俄而相其谷得鈇，見鄰子無似竊鈇者。○齊人有欲得金者，清旦往市，適見貨金者，因攫奪而去，吏捕問之，對曰：取金之時，不見人，但見金也。
　　莊子十卷
　　水之積也不厚，則其負大舟也無力。○至人無己，神人無功，聖人無名。○日月出矣而燸火不息，其於光也，不亦難乎。○時雨降矣而猶浸灌其於澤也，不亦勞乎。○鶴鷓巢於深林，不過一枝；偃鼠飲河，不過滿腹。瞽者無以與乎文章之觀，聾者無以與乎鐘鼓之聲，豈唯形骸有聾盲哉，夫智亦有之。不知至言之極妙，以為狂而不信。此智之聾盲。形固可使如槁木，心固可使如死灰。取其寂寞無形耳。○大智閑閑，小智問問。其寐也魂交，其覺也形開。道惡乎隱而有真偽，言惡乎隱而有是非。此自是而非彼，彼亦自是而非此，與彼各有一非於體中也。○可乎可，可於己者即謂之可。不可乎不可。不可於己者即謂之不可。六合之外，聖人存而不論；六合之內，聖人論而不議。春秋經世，先王之志，聖人議而不辯，不就利不違害。○夢飲酒者曰一而哭泣，夢哭泣者曰一而畋獵。此寤寐之事變也。方其夢也，不知其夢，由此觀之，當死之時，不知其死而自適其志。夢之中又占其夢焉，則無以異於寤也。覺而後知其夢。當所遇無不足也，何為方生而憂死哉。昔者，莊周夢為蝴蝶，栩栩然蝴蝶也，自喻適志與，不知周也。俄然覺，則連連然周也。不知周之夢為蝴蝶與，蝴蝶之夢為莊周與。○吾生也有崖，而智也無崖。以有崖隨無崖，殆已。以有限之性尋無極之智，安得不困哉。○遁天倍情，忘其所受。天性所受，各有本分，不可逃，亦不可加也。○適來夫子時也，時，自生也。適去夫子順也。理當死也。安時而處順，一反樂不能入。哀樂生於得失也。若任其所受，哀樂無所措其問也。○顏回曰：回之家貧，唯不飲酒不茹葷者數月矣。若此，則可以為心齋乎。曰：是祭祀之齋，非心齋也。回曰：敢問心齋。仲尼曰：若一志，無聽之以耳而聽之以心，無聽之以心而聽之以黑，聽止於耳，心止於符。黑也者，虛而待物也。唯道集虛。虛者，心齋也。虛其心，則其道集於懷也。○天下有大戒二，其一命也，其一義也。子之愛親，命也，不可解於心。臣之事君，義也，無適而非君也，無所逃於天地之問。○顏闔將傅衛靈公太子，而問蓮伯玉白：與之無方，則危吾國；與之有方，則危吾身，如何。小人之性，引之軌制則憎己，縱其無度則亂邦。伯玉曰：善哉，問乎。正汝身哉。形莫若就，心莫若和。形不乖逆，和而不同。○就不欲入，就者形順，入者遂與同也。和不欲出。和者義清，出者自顯伐也。○山木自寇也，膏火自煎也。桂可食故伐之，漆可用故割之，人皆知有用之用，而莫知無用之用。有用則與彼為功，無用則自全其生。○人不忘其所忘而忘其所不忘，此謂誠忘。生則愛之，死則棄之，故德者世之所不忘也。利者理之所不存也，故忘形者非忘也。不忘形而忘德，乃誠忘也○古之真人，其寢不夢，無意想也。其覺無憂。當所遇而安。○不知悅生，不知惡死，與化為體。其心志，所居而安，日志。其容寂，雖行而無傷於靜。賡然似秋，暖然似春。殺物非為義也，生物非為仁也。○役人之役，適人之適。捨己效人，殉彼傷義。○泉涸，魚相與處於陸，相吻以濕，相濡以沬，不如相忘於江湖。與其不足而相愛，豈若有餘而相忘。與其譽堯而非桀，不如兩忘而化其道。忘善惡，遺死生，與化一者，安知堯桀所在耶。夫大塊載我以形，勞我以生，佚我以老，息我以死。○得者時也，失者順也。所遇之時，世謂之得。時不暫停，順往而去，世謂之失。安時處順，一及樂不能入也。父母於子，束西南北唯命之從，陰陽於人，不啻為父母也。自古或有能違父母之命，未有能違陰陽之變而拒晝夜之節也。○魚相忘於江湖，人相忘於道術。各自足而相忘，天下莫不皆能。至人常足，故常也。○長於上古而不為老。日新也。填支體黜，聰明離形，去智同於大通，此謂之坐忘。至人之用心，若鏡不將不迎，應而不藏，故能勝物而無傷。物來則鑒。鑒不以心，故雖天下來照而無勞心。○見經雖短，續之則憂，鶴腔雖長，斷之則悲。自三代以下，天下莫不以物易其性矣。小人則以身殉利，士則以身殉名，大夫則以身殉家，聖人則以身殉天下。此數者事業不同，殉身一也。臧與穀二人相與牧羊而俱亡羊，問臧奚事則挾策讀書，問穀奚事則博塞以遊。二人者事不同，亡羊均也。伯夷死名於首陽之下，盜路死利於束陵之上。二人死雖不同，其於殘生傷性一也，何必伯夷之是，而盜蹶之非，則天下盡殉也。彼其所殉仁義也，則俗謂之君子；其所殉貨財也，則俗謂之小人，其所殉一也。至於殘生損性，又惡取君子小人於其問哉。夫不自見而見彼，不自得而得彼，是得人之得而不自得其得也。適人之適而不自適其適也，雖盜衛伯夷是同為淫僻。○純朴不殘，孰為犧蹲；白玉不毀，孰取珪璋；道德不廢，安為仁義；性情不離，安用禮樂。○夫殘朴以成器，工匠之罪也；毀道德以成仁義，聖人之過也。○蹶之徒問於蹶曰：盜亦有道乎。蹶曰：夫妄意室中之藏聖也，入先勇也，出後義也，知可否智也，分均仁也。五者不備而後能成盜者，天下未之有也。五者所以禁，盜不為盜，資也。由是觀之，善人不得聖人之道不立，蹶不得聖人之道不行。天下善人少而不善人多，則聖人之利天下者少而害天下者多。○絕聖棄智，大盜乃止。摘玉毀珠，小盜不起。焚符破璽而民樸鄙，剖斗折衡而民不爭。○嘉怒相疑，愚智相欺，善否相非，誕信相譏而天下衰矣。○至道之精，杳杳冥冥；至道之極，昏昏默默。○慎汝內，全真也。閉汝外，守其分也。多智為敗。智無崖，故敗也。○世俗之人皆喜人之同乎己，而惡人之異於己也。大人之教，若形之於影，聲之於響，有問而應之，盡其所懷。子貢教漢陰為圃者作桔桿，圃者忿然作色而笑曰：夫有機械者必有機事，有機事者必有機心。機心存于胸中，則純白不備；純白不備，則神生不定；神生不定，則道不載。吾非不知，羞而不為。事求可，功求成，用力少，見功多者，聖人之道也。○三人行而一人惑，所適者猶可致也，惑者少也。○二人惑，則勞而不至，惑者多也。○視而可見者形與色，聽而可聞者名與聲。悲夫世人以形色名聲為足以得彼之情。夫形色名聲果不足以得彼之情也。○夫播糠硃目，則天地四方易位矣。蚊虻曆膚，則通夕不寐。外物加之雖小，而傷性已大也。鵠不日浴而白，烏不日黔而黑。自然已各足矣。平易恬檐，則憂患不能入，邪氣不能襲。故其德全而神不虧矣。○不為福先，不為禍始，感而後應，無所唱也。迫而後動，會至乃動。不得已而後起，故無天災，無物累，無人非，無鬼責。其生若浮，其死若休。喜怒者道之過，好惡者德之失，一而不變，靜之至也。靜而一者，不可變也。不與物交，淡之至也。物自來耳，無交物之情。形勞而不休則弊，精用而不已則勞。○野語有之曰：眾人重利，廉士重名，賢士尚志，聖人貴精。附之以文，益之以博。文滅質，博溺心。古之所謂得志者，非軒冕之謂也。今之所謂得志者，軒冕之謂也。軒冕之在身，非性命也。物之儻來，寄也。寄之其來不可禦，其去不可止，故不為軒冕肆志，不為窮約趨俗。井蛙不可以語於海者，拘於墟也。夏蟲不可以語於冰者，篤於時也。曲士不可以語於道者，束於教也。自細視大者不盡，自大視細者不明。麒驥辟驪一日而馳千里，捕鼠不如狸狂，言殊技也。鴉鵲夜撮蚤察毫末，晝出瞋目而不見丘山，言殊性也。○道無終始，物有死生。○莊子釣於濮水，楚王使大夫二人往先焉，曰：願以境內累矣。莊子持竿不顧，曰：吾聞楚有神龜死已三千歲矣，王巾筍而藏之廟堂之上，此龜者寧其死為留骨而貴乎，寧其生而曳尾塗中乎。惠子曰：子非魚安和魚之樂耶。莊子曰：子非我安知我不知魚之樂耶。惠子曰：我非子，固不知子矣。子固非魚也，子之不知魚之樂。全奚為奚據，奚避奚處，奚就奚去，奚樂奚惡。擇此八者莫足以活身，唯無擇而任其所遇乃舍也。○髑髏曰：死，無君於上，無臣於下，亦無時之事，從然以天地為春秋，雖南面王樂，不能過也。莊子不信曰：吾使司命復生汝骨肉肌膚，反汝父母妻子，問里知識，子欲之乎。髑髏曰：吾安能棄南面王樂而復為人問之勞乎。○夫畏途者十殺一人，則父子兄弟相戒以盛，卒徒而後出焉，不亦智乎。故人之所畏者，衽席之上，飲食之問而不知戒者過也。十殺一人，人大畏之，至於色欲之害而莫肯畏之，斯愚民也。○莊子行於山中，見大木枝葉茂盛，伐木者止其旁而不取，問其故，曰：無所可用。莊子曰：此木以不材得終其天年。出山舍故人之家，故人命堅子殺鴉，堅子曰：其一能嗚，其一不能嗚，請奚殺？主人曰：殺不嗚者。明日弟子問莊子，曰：山中之木以不材得終，主人之鴉以不材死，先生將何處焉。莊子曰：周將處夫材與不材之問，似之而非也，故未免乎異。直木先伐，甘泉先竭。○烏莫知於鷓鵬，其畏人也，襲諸人問。未有自疏外於人而人存之者，畏人而入於人問，此烏所以稱智也。
　　王孫子－卷
　　舜讓天下於子州支伯，子州支伯曰：余適有幽憂之病，方且治之，未暇治天下也。春耕種足以勞動，秋收斂足以休息。然尊生者，雖富貴不以養傷身，雖貧賤不以利累形。○帝王之功，聖人之餘事也，非所完身養生也。今世俗之君子多危身棄生以殉物，豈不悲哉。有人於此以隋侯之珠彈千仞之雀，世必笑之。是何也。其以所用者重，所要者輕也。夫生者豈特隋侯之重哉。○列禦寇不受鄭子陽遺粟，曰：君非自知我也。以人之言而遺我粟，至其罪我也，又恐以人之言，吾所以不受也。○子貢問：原憲先生何病也。原憲應之曰：吾聞無財之謂貧，學而不能行之謂病。今憲貧也，非病也。子貢退，有愧色。知足者不以利自累，審自得者失之而不懼，行修於內者無位而不作。窮於道之謂窮，抱仁義之道而遭亂世之患，何窮之有。智者謀之，武者遂之，仁者居之，古之道也。○廢上，非義也。殺民，非仁也。人比其難，我享其利，非廉也。○搖屑鼓舌，擅生是非，好面譽人者，亦好背而毀之也。○湯放其主，武王殺紂。自是之後，以強凌弱，以眾暴寡。湯武以來，皆亂人之徒也。○人之情，目欲視色，耳欲聽聲，口欲察味，志氣欲盈。人上壽百歲，中壽八十，下壽六十，除病瘦死。
　　申子三卷
　　劉向云：申子，名不害；河束人，鄭時賤臣，學術以干韓昭侯，秦兵不敢至。學本黃老，急刻無恩，非霸王之事。三寸之筐運而天下定，六寸之基正而天下治。○拓妻不難破家，亂臣不難破國。一妻擅夫，眾妻皆亂。一臣專君，草臣皆蔽。○智均不相使，力均不相勝。○鼓不預五音而為五音主。○百世有聖人，猶隨踵千里，有賢者是比肩。
　　慎子十二卷名到學本黃老滕輔生
　　小人食於力，君子食於道。○《詩》，往志也；《書》，往諧也；《春秋》，往事也。○愛赤子不慢其保，絕險者不慢其御。○措鈞石使禹察之，不能識也。懸於權衡，則騖髮識矣。○兩貴不相事，兩賤不相使。○家富則疏族聚，家貧則兄弟離，非不相愛，利不足相容也。○不聰不明不能王，不瞽不聾不能公。海與山爭水，海必得之。○有權衡者不可欺以輕重，有尺寸者不可差以長短，有法度者不可巧以詐偽。○一兔走，百人追。積兔於市，過而不顧，非不欲兔，分定不可爭也。○孝子不生慈父之家，忠臣不生聖君之下。六親不和育孝慈，國家昏亂有忠臣。○匠人成棺不憎人死，利之所在忘其醜。○廊廟之材，非一木之枝；狐白之裘，非一狐之腋；藏甲之國，必有兵遁。有意者必先作具。○市人可驅而戰，安國之兵不由忿起。
　　燕丹子三卷
　　丹者，燕王喜之子，身質於秦始皇之世。○丈夫恥於受辱，貞女羞於節虧。○血勇怒而面赤？脈勇怒而面青，骨勇怒而面白。田光云：光知刑軻者，神勇也，怒而不變，高行厲天，美聲盈耳，荊軻之燕。謂太子曰：光揚太子，高行厲天，芙聲盈耳。軻出衛都，望無路，歷險不以勤，望遠不以遐。今太子禮之以舊故之恩，接之以新人之敬，所以不復讓者，信知己故也。○風蕭蕭兮易水寒，壯士一去兮不復還。軻曰：太子若以燕當秦，猶以羊捕狼。軻乃請樊於期曰：將軍得罪於秦，父母妻子皆見焚。軻為將軍痛之。今願得將軍之首與燕督亢地圖進之，秦王必喜，喜必見軻，軻因左手把其袖，右手堪丁鴆切其胸，數以負燕之罪，責以將軍之條。於期執刀自刎，頭墜背後，兩目不瞑。太子聞之，伏尸而哭，函盛於期首與燕督亢地圖以獻秦，武陽為副。軻不擇日而發。太子賓客皆素衣冠送之易水之上，軻起為壽歌，高漸離擊筑，宋臆和之，為壯聲之，髮怒衝冠，作哀歌，則士皆流涕，二人皆升車終已不顧也。刻軻至咸陽，秦王大喜，陛戟見荊軻。軻捧樊於期首柙并地圖以次進，旱臣皆呼萬歲，秦武陽大恐，刻軻顧笑武陽，前謝曰：北蕃蠻夷之鄙人未見天子，願陛下少假借之，使得畢事於前。秦王曰：軻起督亢圖進之。荊軻發圖，圖窮而匕首見，因左手把秦王袖，右手堪其胸，數之曰：從我計則生，不從則死。秦王曰：乞聽琴聲而死。召姬人鼓琴，琴聲曰：羅穀單衣可掣而絕，八尺屏風可超而越，較轅之劍可負而拔。軻不解音，秦王從琴聲負劍拔之，秦王斷軻兩手，軻因倚柱而笑，箕踞而罵曰：吾為豎子所欺，事不濟也。
　　鬼谷子五卷樂氏注名臺
　　總按其書云：周時有豪士隱者，居鬼谷，自號鬼谷先生，無鄉里族姓名。此蘇秦作書記之也。鬼之言遠，猶司馬相如假無是公云爾。○自古及今，其道一也，變化無窮，各有所歸，或陰或陽，或柔或剛，或開或閉，或弛或張。是以聖人守司其門戶，審察其先後。口者心之門戶，智謀皆從之出。○或遙聞而相思，或前進而不御。○世無常責、事無常師。○抱薪赴火，燥者先燃；平地注水，濕者先濡，此類相應也。○智者不用其所短而用愚人之所長也，不用其所拙而用愚人之所工也。○牆壞於有隙，木毀於有節。人動我靜，人言我聽，能固能去，在我而問。知性則寡累，知命則不憂。憂累去則心平，心平而仁義著矣。以德養民，猶草木之得時；以仁化人，猶天生草木以雨潤澤之。
　　尹文子二卷劉飲注尹文子
　　序云：文子出於周之尹，齊宣王時居稷下。余黃初末始到京師，繆熙伯以此書見示，聊定之。○名有三科，一曰命物之名，方圓白黑是也；二曰毀譽之名，善惡貴賤是也；三曰況謂之名，賢愚愛僧是也。○法有四呈，一曰不變之法，君臣上下是也；二曰齊等之法，能鄙同異是也；三曰理眾之法，慶賞刑罰是也；四曰平准之法，律度權量是也。○有理而無益於治者，君子不言；有能而無益於事者，君子不為。捶不貴獨工，貴與眾共巧。今世之人行欲獨賢，事欲獨能，辯欲出掌，勇欲絕眾。田駢曰：天下之士莫不處其門庭，臣其妻子，必遊宦諸侯之朝，名利引之也。○彭蒙曰：雉兔在野，眾皆逐之，分未定也。鸚豕滿市，莫有志者，分定故也。○兩智不能相使，兩貴不能相臨，兩辯不能相屈，力均勢敵故也。○專用聰明則功不成，專用晦昧則事必悖。一明一晦，眾之所載。○祿薄者不可與經亂，賞輕者不可與入難，處上者不可不慎。○尹文子見宣王，宣王不言而歎。尹文子曰：何歎。王曰：吾歎國中寡賢。尹文子曰：國中悉賢，誰處王下，誰為王使。人有字長子曰盜，少子曰歐。盜出行，其父在後追而呼之曰盜，盜吏聞，因而縛之，其父呼歐喻吏，遽而聲不轉，但言歐歐，吏因而歐之，幾至於死。
　　公孫文子－卷
　　心者，眾智之要，物皆求於心。修心而不知命，猶無室而歸。○君子行善必有報，小人行不善必有報。○樂者，先王所以飾喜也。軍旅者，先王所以飾怒也。○舟從流於河而無維橄，求安不可得也。○人有三百六十節當天之數，形體有骨肉如地之厚，有孔竅血脈如川谷也。多食甘者有益於肉而骨不利，多食苦者有益於骨而筋不利，多食辛者有益於筋而氣不利。
　　陸賈新書二卷太中大夫陸賈也
　　陽出雷電，陰成雪霜。善言古者合之於今，能述遠者考之於近。道為智者設，馬為御者良，賢為聖者用，辯為智者通。○秦以刑罰為巢，故有覆巢破卵之患。○文公種米，曾子牧羊。智者所短，不如愚者所長。近河之地濕，近山之木長。山出雲而丘阜生氣，四瀆束流而百川無西。○眾口毀譽，浮石沈木，草邪相抑，以直為曲。○犬不夜吠，鸚不夜嗚。家若無聲，官府若無事，亭落若無人，聞里不訟，耆老不愁，君子之治也。玉斗酌酒，金槐刻鏤，所以夸小人非厚己也。
　　晁錯新書三卷
　　高皇帝不用同姓為親，故能以誅暴亂。令之所加莫不從，兵之所誅莫不服。呂后專制，社稷不傾若髮。《漢書》云如帶，《公羊》云如錢。善為政者，士實於朝野，牛馬實於陸，烏獸實於林。上及飛烏，下及蟲魚，載之如地，包之如海。陛下之地，束西盡冠蓋之民，南北極寒暑之和，匈奴不得當一縣。○號令不時，命曰傷天；焚林斬木不時，命曰傷地；斷獄立刑不當，命曰傷人。
　　賈誼新書八卷
　　寒者利桓褐，飢者甘糟糠。秦二世立，天下莫不引領而觀其政。是故勞民易為政也。○主之與臣，若日與星；貴之與賤，若白與黑，如身使臂，臂之使指。天子如堂，草臣如諧，眾庶如地，若經制不定，猶渡江無維橄也，中流遇風波，船必覆矣。○採銅者棄其田疇，家鑄者損其農事。○建武函谷臨晉三關以備山束諸侯也，不如定地勢，使無可備，天下一通也。○與正人居，不能無正人也，猶生長於楚，不能無楚語。○志有四興，朝廷之志清以嚴，祭祀之志思以和，軍旅之志精以厲，喪紀之志憂以愁。○言有四術，敬以正朝廷之言，和以序祭祀之言，併聲氣軍旅之言，悲不足喪紀之言。○翟王使使至楚，楚王誇使者以章華之臺，臺甚高三休乃至。楚王曰：翟國亦有此臺乎。對曰：翟王茅茨不剪，綵橡不刻，猶以為作之者勞，居之者佚。楚王大作。
　　呂氏春秋二十六卷
　　靡曼皓齒，鄭衛之音，伐命之斧；肥肉厚酒，爛腸之食。○雷則掩耳，電則掩目。耳聞所惡，不如不聞；目見所惡，不如無見。強令之笑則不樂，強令之哭則不悲。不由中心也。○流水不腐，戶樞不蠹，動也。形氣亦然。水泉束流，日夜不休，上不竭，下不滿。○耳有所聞，不學而不如聾；目有所見，不學而不如盲。○戎人生乎楚，楚人生乎戎，則楚人戎言，戎人楚言。亡國之主，則可化成賢主也。○櫻桃之為烏所含，故曰含桃。○勇凶德，兵凶器。○今有利劍，刺則不及，與惡劍無異也。水出於山而歸於海q○惡山而欲海，高下使然也。人謂兔絲無根，其根不連，屬耳袂苓是也。磁石召針皆相引，猶聖人南面而立，則天下莫不延頸。周文王使人相地得枯骨，令吏衣冠葬之，天下聞之曰：文王賢矣，澤及於枯骨。○齊人好勇者，其一人居束郭，一人居西郭。幸而相遇飲酒，曰酒須肉乎，各抽刀自割，相啖遂至於死。○石可破不可奪堅，丹可磨不可奪赤，性受於天也。○魯有醜者，其父出見美者商咄，反而告其鄰曰：商咄不如吾子也。是至美不如至惡，愛子不知其醜也。○人有臭者，其親戚兄弟妻妾知識無能與居者，自屏乎海，海上有人悅其臭者晝夜隨之不離也。○趙襄子攻翟勝，方飲而有憂色，曰：江河之大不過三曰，一朝而下翟勝兩城，亡將及我矣。孔子聞之曰：憂所以昌，喜所以亡。○管仲為魯所縛，檻車載之，使役人送于齊，皆樞歌而引車。管仲恐魯悔而止之，又欲速至齊國，謂役人曰：我為汝唱，汝和我也。役人不倦，取道甚速，管仲可謂能因矣。因役人用勢欲走，乃為歌唱勸令走也。○有道之士貴以近知遠，以今知古，以所見知所不見。故審堂下之陰而知日月之行，見瓶水之冰知天下之寒，嘗一蠻之肉知一擭之味。有人方且過江，引嬰兒欲投於水，人問其故，對曰：其父善游。其父雖善游，其子未必能耶。楚國之政，有似如此。○不如吾者吾不與處，與我齊者吾不與處，無益我也。○周旦云：君子屈於不知己，而申于知己。○穴深一尋，則人臂不及，智亦有不至者。○樂羊伐中山歸，有責功之色。魏文侯以謗書兩筐示之，樂羊北面再拜曰：一寸之書亦止，何須兩筐。○人驥俱走，則人不勝驥。居於車上，則驥不勝人。猶人主爭官，事與驥俱走，無異也。○目之見也，藉於照；心之智也，藉於理。○無骨之蟲不可令知冰，春生秋死，不知冬冰。十里之問耳不能聞，帷牆之外目不能見，三畝之問心不能知，而欲束至開悟，南撫多鎢，西服壽靡，北懷彌耳，何以得哉。四極之國名。○管夷吾、百里奚，霸王之船驥。絕江者託於船，致遠者託於驥。楚王問詹何治國之道，對曰：何聞治身不聞治國。國之本在身也。詹何，隱者。○管仲曰：君子有三色，懼然喜樂者鐘鼓之色，愀然清淨者績絰之色，沸然充盈者兵革之色。○洧水大，有富人溺者，有人得富者尸，請贖而求金甚多，富人黨以告鄧析。析曰：但安之，必無買此者。得尸者患其不贖，又告鄧析。析曰：但安之，必無人更賣，又必無不贖。言不欺心，言所以喻心。言於相離，則不祥也。以繩墨取木，則宮室不成。材難得也。○引其紀，萬目起；引其綱，萬目張。治民如此也。庾積水於千仞之溪，誰能當者。○戎夷去齊往魯，天大寒，與弟子一人宿於郭外，寒轉甚，謂其弟子曰：可以衣活我。我，國士也，天下所惜。子不肖，不足惜也。弟子曰：不肖人安能與國士衣乎。戎夷歎息，乃解衣與弟子。戎夷至夜半而死，弟子乃活。○晏子遭崔杼之患，援綏而乘，其僕將馳，晏子曰：安之。疾不必生，徐必不死。鹿生於山，命懸於廚。今晏命有所懸矣。○以龍致雨，以形逐影。類同則相召，氣同則相合，聲比則相應。故鼓宮商應，王德不通，民欲不達，此國之鬱也。樹鬱則蠹，水鬱則汗，國鬱則萬災聚矣。天為高矣，曰月星辰、雲氣雨露未嘗休也。地為大矣，水泉、草木、毛羽未嘗息也。○冠所以飾頭，衣所以飾身。今人斷首以易冠，殺身以易衣，則不知所為矣。世之趨利似此，亦不知所為也。○黃帝之貴亦死，堯舜之賢亦死，孟賁之勇亦死。相玉者患石似玉，相劍者患劍似昊干將，賢主患辯者似通人。亡國之主似智，亡國之臣似忠。子夏過衛，有讀史記者曰：晉師三豕渡河。子夏曰：非者也，是己亥。○得十良馬，不如得一伯樂；得十良劍，不如得一歐冷；得地千里，不如得一賢人。○夏不衣裘，非不愛裘也，煖有餘。冬不用霎，非不愛霎也，清有餘。火燭一隅，則半室無光。骨節早成，身心不長。呂不韋，始皇時相國，乃集儒士為十二紀八覽六論，曝於咸陽市，有能增損一字與千金，無敢易者。十二紀之禮，此不抄。
　　淮南子二十二卷
　　以湯沃沸，亂乃愈甚，猶鞭噬天＃２捶提馬而欲教之，雖伊尹造父不能化，任數者勞而無功。○色者白立而五色成，道者一立而萬物成。聾者學歌無以自樂。夫內心不開而強如聾者，校歌出於口，越而散矣。○冰迎春則釋為水，水向冬則凝為冰。○以道為竿，以德為綸，禮樂為鉤，仁義為餌，投之江，浮之海，萬物皆得。○歷陽之都，一夕成湖。歷陽，淮南縣也。有一人告歷陽毋＃３曰：見城門有血，則有去無顧。此＃４後門吏告污血於門限，毋便上北山，縣果陷水中，毋遂化作石也。○越麒蜀艇不能無水而浮，烏號弓溪子弩不能無弦而射。○人主誅暴則多飄風，法苛則多蟲螟，殺不辜則多赤地，令不時則多淫雨。○南方有不死之草，北方有不釋之冰。○食水者善浮而耐寒，魚屬也；食土者無心而惠，蚯蚓是也；食木者多力而愚，麋鹿是也；食桑者有絲而蛾，蠶屬也；食肉者勇敢而悍，虎豹是也；食氣者神明而壽，龜蛇之類、王喬赤松是也；食穀者智慧而夭，人是也。○晝生者類父，莫生者似母。○勇士一人，為三軍雄。○聖人若鏡，不將不迎，應而不藏。○乞火不若取燧，寄汲不如鑿井。譬羿請不死之藥於西王母＃５，垣娥竊而食之，不知不死之藥所由生也。○生有七尺之形，死為一棺之土，安知喜僧利害耶。天地雖大可以短長知之，星月之行可以律曆知之。○倉頡作字，天雨粟，鬼夜哭。倉頡，黃帝史臣也。造文字，則詐偽生，故鬼哭也。○今執政者薄德，增刑有似執彈而欲來烏，柙稅而欲狎犬。柙稅，挾杖也。0假輿馬者足不勞而致千里，乘舟橄者不假游而絕江海。譬智不任已才力，木擊折軸，水戾破舟，不怨木石而罪巧拙。何也。智有不周。○債少者易償，職寡者易守。○風疾而波興，木茂而烏集，相生之勢。○文王智而好問，故聖；武王勇而好問，勝。○力勝其任，則舉之者不重；能其事，則為之者不難。○天下之物莫凶於溪毒，良醫藏之，有所用也。草莽猶不可棄，況復人乎。溪毒，附子也。0十圍之木能持千鈞之屋，五寸之撻能制門闔，非材有巨細，所居要耳。使孔墨為天下，天下盡儒墨，得其要也。○聖人之道若中衢置罈，過者斟酌，雖多少不同而各得其宜也。衢，六通，蹲，酒縛。○三月嬰兒未知利害，而慈母愛焉，情也。○慈父愛子，聖王養民，若火自熱，若冰自寒，性使然也。及其用力，賴其功，如失火舟中矣。同心救火也。○車無三寸轄則不可馳，戶無五寸撻則不可閉。故君子所須要也。○治國者若張琴瑟，大絃組，小絃絕。○治國者若設網，引其綱，萬目張。○多欲虧義、多憂害智，多懼妨勇。○虎豹以文彩射，諼狄以捷來刺。故子路以勇死，長幼以智困。吹灰而欲無咪，涉水而欲無濡，不可得也。○廣廈宏屋，連闔通房，人所安也，烏入之而憂。深林藥，人入而畏，烏入之則安。深溪峭，峻木尋枝，緩狄所樂，人則慄也。○翻基丸於地，圓者走澤，方者處高。○戴哀者聞歌而泣，戴樂者見哭而笑，強哭者雖戚不哀，強歡者雖笑不樂。○芻狗土龍始成，則衣以綺繡，及其用畢，則棄之土壤。芻狗事以謝過，土龍事以請雨，察道通物，名異得道一也。猶屠牛而烹其肉，或甘劑萬方，本一牛也。○伐豫章，或為棺槨，或為梁柱，亦一木也。○蕭條者形之君，寂寞者音之主。○客有見子賤，賤曰：客獨有三過：望我而笑，是慢也；交淺而言深，是患也；語不稱名，是反也。客一體耳，或為君子，或為小人，此視之異也。待腰裹飛兔而駕之，則世莫有乘者；待毛牆西施而配之，則終身無家矣；待古英俊而用之，則無人矣。驥千里一日而通，駕駑馬十駕旬日亦至，猶人才不足專恃。烏窮則啄，獸窮則觸，人窮則詐。峻刑嚴法，不可以禁姦。○道德之論，譬如日月，江南河北不能易其指，馳騖千里不能改其處。○趣舍禮裕，猶宅之居也，東家謂之西，西家謂之束，扣門求火無不與者，饒足也。故林中不貨薪，湖上不齋魚者，有餘也。○不乘人之利，不迫人之險。○叔向云墨者曰：鳩欲見秦惠王，三年不得見。一至楚，楚王悅之。物固有近而之遠，遠之而近。故一之以裊。大丈夫行不可掩。○未得獸者唯恐創少，已得唯恐創多。○古人婚禮不稱主人，必稱父母兄弟。舜不告瞽叟而娶，非禮。文王立伯邑可，非制。禮三十而家，文王十六而生，非法。○治國有常，利民為政，本教有經，令行為上。苟利其心，不必法古；苟周於事，不必循常。法度制令，各因其宜，變古未可非，循俗不足多。百川異源皆歸於海，百家異業皆務於治。○盲者行於道，人謂左則左，謂右則右，遇君子則得其平易，遇小人則陷於溝壑。○束面而望不見西牆，南向而視不睹北方，唯無向者無所不通。○父溺則攬父髮而拯之，非敢驕侮，以救死也。至賞不費，至刑不濫。○乘船遇風，波至而恐死，自投於水中，非不貴生畏死，惑於畏死而反忘生也。○人之嗜慾者亦復如此。○溜水足以溢壺梳，江河不能滿漏卮。○醉者赴淮，以為尋常之溝；倪入城門，以為七尺之閨，酒濁其神也。馬兔人於難者，死，葬之以蓋，蒙牛有德於人，葬之以大車。○用兵之道，示之以柔，乘之以剛；示之以弱，乘之以強。若欲西者示之以束，使知吾所出而不知吾所入，若鬼無跡，若水無創，若電之激，不可備也。高城深池，矢石如雨，廣澤平原，白刃交接，士卒爭先者，為其賞信罰明也。暑不張蓋，寒不披裘，古之善將也。軍通井而後飲，軍食而後食，所以同飢渴也。矢石所及之處，所以同安危也。天下莫相憎於膠漆，膠漆相賊；膠漆相抱，不得還其本也。天下莫相愛於冰炭，冰炭相思。冰得炭則解，故得歸其本也。○蘭生幽谷，不為莫服而不芳；舟在江河，不為莫乘而不浮。人有嫁其女而教之曰：慎無為善。女問其故，曰：善尚不為，況不善乎。○拘團圄者患日長，當死市者患日短。○嫁女於消渴者，夫死則言女妨。○狐白之裘，天子披之。在狐計者，不如走澤。○先緘而後縷，可以成帷；先縷而後緘，不可以成衣。因媒而嫁，不因媒而成；顧人而交，不因人而親。披羊裘而賃顧，其事過也；衣貉裘而負籠，甚可怪也。○君子不容非類，日月不應非氣。○非禮而禮，譬躲而追狂人，盜而與乞者竊問寫法律，蹲踞誦論詩書。○馬似鹿者千金，天下無千金之鹿。○畫孟賁之目大而不可不畏，畫西施之面美而不可不悅。○同污無異泥。○眾曲不容直，眾枉不容正。故人眾則食狼，狼眾則食人。○郢人買屋楝，與人車轂，大雖可而長不足。○孕婦見兔，則子缺脣。○文公棄衽席，咎犯辭歸。晉文公棄席之黑者，捐故舊也。故咎犯辭去，知天將赦而多殺人。或知天赦多活人，人望欲同，刑罰異也。○侏儒問天高於長人，長人曰：吾不知也。曰：爾去天近於我也。問事當問近者。○自賣其母而請買者曰：此母老矣。望善飴之。此大不義而欲為小義。狂人傷人莫之怨，嬰疾無心也。○佳人不同體，美人不同面，而皆悅於目；梨橘棗栗不同味，皆訓於口。○一棋不足以見智，一弦不足以見悲。遺腹不思父，無愛心也。○湯沐具而蟻蝨相弔，大廈成而彎雀相賀。○釣者靜之，網者動之，罩者抑之，腎者舉之，為道異，得魚一。○田中之水流入海，附耳之語聞千里。○中夏用霎至冬不去，舉衣過水至陸不下，此不知變也。○靨脯在頰則好，在顏則醜。繡為被則宜，為冠則穢。山雲蒸柱礎潤，狹苓抽兔絲死。○兔絲無根而生，蛇無足而行，魚無耳而聽，蟬無口而嗚。鶴千歲亦極其樂，朝生暮死亦盡其樂。○明珠，蚌之病也，我之利也。○百星之明，不如一月之光；十牖之開，不如一戶之明。○披簑救火，鑿續止水，乃益多也。○鴻鵠在卯也，一指蔑之則破；及其羽翅成也，背負青天，膺磨赤霄，哺且子不能得也。○戟以攻城，鏡以照形。官人得戟則以刈葵，盲人得鏡則以蓋卮。○堯八眉。眉理八字也。人有烹狙召鄰，鄰者以為狗羹，食甚美，後聞其狙，據地吐之，未始知味也。○那鄧有吹者，託名李奇，人爭學之，後知其非，皆棄其曲，未始知音者。李奇，趙之善音者。○原蠶一歲，再熟非不利也。王法禁之，為其殘葉。離稻熟，農夫耨之，不以小利傷大穫也。稻米落地而生，曰離稻。O屠者食蕾羹，為車者多步行，陶人用缺盆，匠人居狹廬。舟覆乃見善游，馬奔乃見良馭。○林木茂而斧斤入，質的張而弓矢集。
　　意林卷之二竟
　　＃１本句文淵閣本作『孔子勁能舉國門之關，而不肯以力聞』。
　　＃２『天』文淵閣本作『狗』。
　　＃３『毋』文淵閣本作『母』。下同。
　　＃４『此』原作『比』，據文淵閣本改。
　　＃５『母』原作『毋』，據文淵閣本改。
　　意林卷之三
　　扶風馬總元會編
　　鹽鐵論十卷
　　並是文學，與大夫相難。○善剋者不戰，善戰者不師，善師者不陣。○工不出則物用乏，商不出則寶貨絕。○川原不能實漏卮，山海不能贍溢欲。○宅近市則家富，富在術數，不在力耕。○善歌者使人續其聲，善作者使人治其功。○孔子能方不能圓，故飢於黎丘。○茂林之下無豐草，大塊之間無美苗。○行遠者假於車，濟海者因於舟，成名者因於資，歐冶能因國君。銅鐵作金鑪大鍾，而不能自作壺鼎盤孟。○香餌非不美，龜龍聞而深藏，鸞鳳見而高逝。玉屑滿筐，不成其寶。仲尼之門，七十子去父母捐家，負荷而隨，孔子不耕而學，其亂愈滋，猶玉屑滿筐也。若能安國利人，寧須文辭者哉。○有粟而不能食，無益於飢；觀賢而不能用，無益於利。○歌者不期於利聲而貴於中節，論者不期於麗辭而務在事實。○公卿者，四海之儀表，神化之丹青，上有輔明主之任，下有隨聖化之治。○諸生抱枯竹守空言，不知趨舍之宜、時世之變。○林中多疾風，富貴多諛言。○古者君子思德，小人思利；今人堅額健舌，代以致業。○九層之臺傾，公輸子不能正；大朝一邪，伊望不能復。吏道雜而不選。○富貴以財買官，垂青綬，環銀龜，擅殺生之柄，專萬民之命，乘肩驅良，列騎成行者，不知負檐步行之勞。中國與邊境，猶支體與腹心，肌膚寒於外，腹心疾於內，以仁義阻之，道德塞之，賢人守之，則莫能入也。秦法繁於秋茶，罔密於凝脂，然而上下相遁，姦偽並生。廄焚，孔子問人，不問馬，賤畜貴人也。秦法盜馬者死，盜牛者刑，苛也。
　　說苑二十卷劉向
　　束風則靡而西，西風則靡而束。上之化下，如風靡草。○禹見罪人，下車而泣，左右曰：此人不恭，故得罪，君王何痛之。禹曰：堯民以堯為心，今百姓各以其心為心，故痛之。○齊景公出獵，上山見虎，下山見蛇，問晏子曰：此不祥耶。晏子曰：有賢而不知，知而不用，用而不任，此不祥也。山是虎之室，澤是蛇之穴，何不祥也。晏子侍景公，公朝寒，請進煖食於寡人。對曰：嬰非廚養之臣，社稷之臣。晉平公問師曠曰：吾年七十欲學，恐晚如何。師曠曰：日暮豈不炳燭耶。臣聞少而學者如日出之陽，壯而學者如日中之光，老而學者如炳燭之明，豈不愈於暗乎。公曰：善哉。○曾子衣弊而耕，魯君使人致其邑，不受，曰：吾聞受人者畏人，與人者驕人。安知君能不驕我，我能不畏乎。遂不受。○夫仕者身歸於君，祿歸於親。忠臣不仕二君，貞女不更二夫。○居無垣牆人莫之毀傷，行無防衛人莫之暴害，此君子之行也。○楚莊王賜草臣酒，燭滅＃１，或有引美人衣者，美人援絕其纓告王，王曰：賜人酒醉，乃顯婦人之節，吾不取也。乃命左右勿上火，凡與寡人飲者，不絕纓者不盡歡也。草臣遍絕纓而後舉火。後與晉戰，引美人衣者五合以報莊王。○陽虎得罪於衛，北見趙簡子曰：自今以後不復樹人矣。堂下之人，臣所樹者過半，今反危臣矣。簡子曰：樹桃李者，夏得休息；樹羨藥者，秋得其刺。今子所樹，漢藥也。自今以後擇人而樹之。○夫政者無迎而拒，無望而許，臨財莫如廉，臨富莫如平，廉平之守莫能攻。○國不務大，務得民心，佐不務多，務得賢俊。○齊宣王謂淳于髡曰：先生云寡人何好。對曰：古者所好者四，而王所好者三。古者好馬，王亦好馬。古者好玉，王亦好玉。古者好色，王亦好色。古者好士，王不好士。王曰：國無士耳。若有，寡人亦好之。對曰：驛驪麒驥本無，王求之，豹象之胎本無，王求之，毛牆西施本無，王求之，而不求士，何也。楊回見趙簡子曰：臣居鄉三逐，事君五去，聞君好士，故來。左右曰：居鄉三逐，是不容於眾也；事君五去，是不忠於上也。簡子曰：美女者，醜婦之仇也；盛德君子者，亂世所疏也。正直之行，邪枉所憎也。遂用之作相。衣成則缺衽，宮成則缺隅，示不成也，鬼神害滿也。○周公誠伯禽，示無以魯驕人。○國有五寒，凍不預焉，一曰政，二曰厲，三曰謀泄，四曰不敬一而國敗，五曰不能治內而務外也。官不與勢期而勢自至，勢不與富期而富自至，富不與貴期而貴自至，貴不與驕期而驕自至，驕不與罪期而罪自至。魯有恭士，行年七十，其恭益甚。魯君問曰：長年恭可以釋也。對曰：君子恭以成名，小人恭以除刑。一言不安，尚有蹉跌；一飯雖美，尚有哽咽。鴻飛于天，增者得之；虎豹雖猛，人食其肉。譽人者少，惡人者多，得不恭乎。○歲飢民疫，不足患也。大臣祿重而不極諫，近臣畏罪而不敢言，此大患也。○趙襄子謂子路曰：吾嘗問孔子曰：先生事七十君，豈無明君耶。孔子不對。何謂賢耶。子路曰：建天下之嗚鐘，撞之以梃，豈能發其聲乎。善夜居者不能早起，盛於彼者衰於此，長於左者短於右。一貴一賤，交情乃見；一死一生，乃知交情。○口者兵也，出言不當反自傷。○丹所藏者赤，漆所藏者黑，君子慎所藏也。○飛烏愛羽，虎豹愛爪，所以輔身也。○積恩曰愛，積愛曰仁，積仁曰靈臺。靈臺者，積仁也。神靈者，天之本。○晏子為上卿，妾不衣帛，馬不食粟，何以華國。對曰：德以華國，不聞以妾與馬。○趙簡子乘弊車瘦馬，衣段羊之裘，其宰曰：車新則安，馬肥則疾，狐裘則溫，君宜改也。簡子曰：君子服善則益恭，小人服善則益踞。子貢謂子石曰：何不學《詩》。子石曰：父母求吾孝，兄弟求吾悌，朋友求吾信，何暇學哉。子貢曰：損吾詩，學于《詩》。○河平四年，都水使者、諫議大夫劉向上言：曲彌高者和彌寡，水所以載舟亦能以覆舟。○楚丘先生年七十，披裘見孟嘗君，君曰：先生老矣。何以教寡人？先生曰：欲使追車趁馬，逐鹿搏虎，吾即死矣，何暇老耶。若使央嫌疑，定猶豫，吾即少也，何老之有。孟嘗乃有愧色。○魏王欲築中天之臺，曰：敢有諫者死。許綰負蒙操畚，入曰：聞王欲為中天之臺，願效力焉。臣聞天去地一萬五千里，今王因而半之，應高七千五百里，基廣八千里，盡王之地不足以成臺址，王宜起兵伐諸侯盡有其地，猶不足也；又伐西夷，乃足之矣。須具材木人徒。稱此然，可作也。魏王默然，後乃罷築。○有遺鄭相魚，不受，人曰：子嗜魚，何故不受。對曰：謂嗜魚，故不受。受魚失祿，無以食魚。不受魚得祿，終身食魚。○以老者智，少者次，必能治。阿子奇年十六，齊君使治阿。既而君悔之，遣使追，追者反曰…子奇必能治阿，共載皆白首也。子奇至阿，鑄庫兵以作耕器。魏曰：聞童子治邑，庫無兵，倉無粟。乃起兵擊之，阿人父率子，兄率弟，以私兵戰，遂敗魏師。
　　法言十五卷揚雄撰李軌弘範注
　　務學不如務求師。師者，人之模範。晞顏之人，亦顏之徒；晞驥之馬，亦驥之乘。○詩人之賦麗以則，辭人之賦麗以娌。若孔氏之門而用賦，則賈誼升堂，相如入室矣。○四重何謂？四重：言重則有法，行重則有德，貌重則有威，好重則有觀。○四輕何謂？四輕：言輕則招憂，行輕則招辜，貌輕則招辱，好輕則招姪。○刀不利，筆不鈷，宜加砥削。○天可度，則覆物淺矣。地可測，則載物薄矣。○說天者莫辯乎《易》，說地者莫辯乎《書》，說體者莫辯乎《詩》，說理者莫辯乎《春秋》。○孔子，束國之逐臣；夷齊，西山之餓夫，不屈其志，不辱其身，不夷不惠，可否之問。○仲尼之道猶四漬，經營中國，終入大海。
　　太玄經十卷揚雄撰虞翻注
　　鷹萃于林，獺入于泉。○嗚鳩在林，笑彼眾禽。○淮南王安多華少實。○齊桓晉文之霸，如日繼月。孔子文足，老君玄足。山川藪澤，萬物歸焉。○君子得位則昌，失位則良；小人得位則橫，失位則喪。
　　新論十七卷桓譚
　　三皇以道治，五帝以德化，三王由仁義，五霸用權智。無制令刑罰，謂之皇；有制令無刑罰，謂之帝；賞善誅惡，諸侯朝事，謂之王；興兵眾，約盟誓，謂之伯。王者，往也，言其惠澤優游，天下歸往也。王道純粹，其德如彼。霸道駁雜，其功如此。俱有天下而君萬民，垂統子孫，其實一也。○圖王不成，亦可以伯。○治國者輔佐之本，其任用咸得大才。大才，乃主之股肱、羽翮也。○明鏡，龜策也。章程，斛斗也。銓衡，丈尺也。○前世俊士，立功垂名，圖畫於殿閣宮省，此乃國之大寶，亦無價矣。雖積和璧，累夏璜，囊隋侯，筐夜光，未足喻也。伊官良平，何世無之，但知人君，不知旱臣，勿用也。○賢有五品：謹勃於家事，順悌於倫黨，鄉里之士也；作健曉惠，文史無害，縣廷之士也；信誠篤，行廉平公，理下務上者，州郡之士也；通經術，名行高，能達於從政寬和，有固守者，公輔之士也；才高卓絕，疏殊於眾，多籌大略，能圖世建功者，天下之士也。○賈誼不左遷失志，則文彩不發；淮南不貴盛富饒，則不能廣聘駿士，使著文作書；太史公不典掌書記，則不能條悉古今；揚雄不貧，則不能作玄言。殷之三仁，皆暗於前而章於後，何益於事，何補於君。○世有圍暮。或言兵法之類，上者張置疏遠，多得道路而勝；中者務相遮絕，爭便求利；下者守邊隅，趨作堅目，生於小地。猶薛公之言鯨布反也，上計取昊楚廣地道，中計塞城皋遮要爭利，下計據長江以臨越，守邊隅，趨作堅目者也。更始將相不防衛，里中死，基中生也。○文王葬枯骨無益眾庶，眾庶悅之，恩義動人也。王翁觀人五藏，無損生人，生人惡之，殘酷也。○束方朔短辭薄語以謂信驗，人皆謂朔大智，後賢莫之及。譚曰：人有以狐為狸，以瑟為笠篌，比非。徒不知瑟狐，又不知狸與螢篌，乃非。但言朔，亦不知後賢也。○夫以人言善我，亦必以人言惡我。王翕使都尉孟孫往泰山告祠，道過徐州。徐州牧宋仲訪道余才智，陳平留侯之比也。孟孫還，喜謂余曰：仲翁盛稱子德，子乃此耶。余應曰：與僕遊四五歲，不吾見稱。今聞仲翁一言而奇怪之。若有人毀余，子亦信之，吾畏子也。余前作王翕掌教大夫，有男子殺母，有詔墦燒其子屍，余謂此事不宜宣布。余封事云：宣帝時，公卿大夫朝會，丞相語次云：梟生子，子長，食其母，乃能飛。時有賢者應曰：但聞烏子反哺其母。丞相大暫自悔也。人皆少丞相，多彼賢人，賢人之言益於化也。烏獸尚與之諱，況於人乎，不宜發揚也。○龍無尺水無以昇天，聖人無尺土無以王天下。○讖出《河圖》、《洛書》，但有兆朕而不可知。後人妄復加增依託，稱是孔丘，誤之甚也。○張子侯曰：揚子雲，西道孔子也，乃貧如此。吾應曰：子雲亦束道孔子也。昔仲尼豈獨是魯，孔子亦齊楚聖人也。○畫水鏤冰，與時消釋。○孔子以四科教士，隨其所喜，譬如市肆多列雜物，欲置之者並至。聞束里語云：人聞長安樂，則出門西向而笑；肉味美，對屠門而哨。此猶時人，雖不別聖，亦復欣慕。○顏淵所以命短，慕孔子殤其年也。如庸馬與良駿相追銜尾至暮，良馬嗚食如故，庸馬垂頭不食，何異顏孔仇劣。○余少時見揚子雲麗文，欲繼之，嘗作小賦，用思大劇，立致疾病。子雲亦言：成帝詔作甘泉賦，卒暴。遂倦外五藏出地，以手收內之，及覺，氣病一年。由此言之，盡思慮，傷精神也。○莊周病劇，弟子對泣之，應曰：我今死則誰先，更百年生則誰後，必不得免，何貪於須臾。○子貢問蓮伯玉曰：子何以治國。答曰：弗治治之。古《孝經》一卷二十章一千八百七十二字，今異者四百餘字。○左氏云：經與傳猶衣，表裹相待而成。○堯能則天者，貴其能臣舜禹二聖。○劉子政、子政駿，駿兄弟子伯玉俱是通人，尤重左氏，教授子孫下至婦女無不讀誦，此亦蔽也。舉網以綱，千目皆張；振裘持領，萬毛自整。治大國者亦當如此。○以賢伐賢謂之煩，以不肖謂之亂。○王平仲云：周譜言定王五年河徙故道，今所行處非禹所穿。○揚子雲工於賦，王君大習兵器，余欲從二子學。子雲曰：能讀千賦則善賦。君大曰：能觀千劍則曉劍。暗曰：伏習象神巧者，不過習者之門。五福壽，富貴安樂，子孫眾多。○百足之蟲，共舉一身，安得不濟。○曲陽侯迎方士西門，君惠從其學卻老之術。君惠曰：龜稱三千歲，鶴言千歲，以人之材何乃不及蟲烏耶。余應曰：誰當久與龜鶴同居而知其年歲耳。○聖人何不學仙而令死耶。聖人皆形解仙去，言死者示民有終也。○昔神農伏羲王天下，梧桐作琴三尺六寸有六分，象期之數，厚寸有八，象三六數，廣六分，象六律，上圓而斂法天，下方而平法地，上廣下狹，法尊卑之禮。琴者，禁也。古者聖賢玩琴以養心，窮則獨善其身而不失其操，故謂之操達則兼善天下，無不通暢，故謂之暢。堯暢經，逸不存；舜操其聲，清以微；微子操其聲，清以淳；箕子操其聲，淳以激。
　　論衡二十七卷王充
　　操行有常賢，仕宦無常遇。賢不賢，才也；遇不遇，時也。才高行潔，不可保以必貴；能薄操濁，不可保以必賤。或同操而異主，伊尹箕子是也。二人俱命世之臣，伊尹遇成湯作相，箕子遇商紂作奴。故知遇與不遇也。○ 清受塵，白受垢。青蠅所汙，常在練素。○ 邑犬覃吠，吠所怪也。○ 絃者思折伯牙之指，御者願斷王良之手，惡彼勝己也。玉變作石，石化作礫，毀謗使然也。採玉者破石取玉，選士者棄惡取善，命不勉也。智者歸之於天，取富貴若鑿溝伐薪。鑿不休則溝深，斧不止則薪多。亦有溝未成而遇湛，薪未多而逢火。樂貧勝禍，勉己勤事以致富，砠才明操以取貴。農夫力耕得穀多，商賈遠行得利深。命富之人筋力自強，命貴之人才智自高，若千里馬，氣力、目勁、頭目、蹄足自相副。○ 魯城門朽頓欲頹，孔子疾行而過之。左右曰：如此久矣。孔子曰：吾惡其久也，脫遇壞則不幸。○ 蟲墮一器，酒棄不飲；鼠殘一筐，飯捐不食。○ 墨家云人死無命，儒家云人死有命。歷陽之郡一宿化成湖，白起坑趙卒四十萬眾，此並有命耶。言命者曰命當溺死，故相聚於歷陽；命當壓死，故相聚於平原。沛公初起相攻，人入豐沛之市，云多封侯人也。人命繫於國，物命擊於人。齊人舒緩，秦人慢易，楚人促急，燕人蕙敢，四國之民更相出入。○ 張次公娶鄰巫女，卜工曰；女相當貴。公後位至丞相，乃是次公亦貴，遂與女相合也。○ 世謂宅有吉凶，徙有歲月。余謂天道難知，假今有觸犯者，命吉凶之人也。按相鯨布當先刑而後王，衛青當封亞夫而餓死，鄧通當貧餓，此骨節皮膚各異也。○ 文王在母腹中便有四乳，非長大修道德，乃生也。后稷作兒以種樹而戲，孔子能行以俎豆而弄。石生而堅，蘭生而香，生稟善氣長大，乃成就也。蚊贏不如牛馬之力，馬困於蚊贏，有勢也。十圍之牛為牧堅所驅，數仞之象為越僮所鉤，無便也。○ 孔子吹律，自知殷後，項羽重瞳，虞舜苗裔。聖人自有種族，堯與高祖安得是龍子也。○ 宋景公有三善言獲，三十一年燕丹執于秦，天雨粟，馬生角，杞梁妻哭城崩，湯旱剪髮作牲致雨，南陽卓公作維氏令蝗蟲不入境，孫叔敖埋兩頭蛇有陰德，已上並云虛也。龍若遁逃在樹中，為天所敗，則非神也。若必有神，則不應有龍肝豹胎。故立知水火相薄作雷，龍聞雷聲即起。武王伐紂兵不血刃，虛言也。晨舉脂燭，血流漂杵，何謂不血刃耶。漢誅王莽，軍至漸臺，血流沒趾。用天下兵，未有不血刃也。○ 紂糟丘酒池，牛飲者三千人。長夜之飲，亡其甲子，車行酒，騎行炙，百二十日作一月。按紂或是覆酒滂拖於地，因名作池；釀酒積糟，因名作丘。以酒作池，以車行酒，以肉懸林，因謂騎行炙。男女裸而相逐，林中奔走，侍者惡之，故言三千人，實非也。○ 呵盯若荊軻之閒，言秦王誅軻九族，夷其一里，一里皆滅，故日町町。按秦雖無道，不應盡誅軻里也。始皇幸梁山宮，見李斯車騎盛出，怪之，左右私告李斯，斯損車騎。始皇不知左右誰告，止殺在傍，荊軻之里必不盡誅之。○魯班刻大鵝，飛三日不下，為母作木車、木人御之，機關之發去不還，此恐不實。孔子遊說七十餘國。按孔子自衛反魯，在陳絕糧，削跡於衛，伐樹於宋，不過十國。○子羔泣血三年，未嘗見齒，言其不笑語，豈得不見齒耶。禽息碎首，薦百里奚於秦繆公，恐是叩頭流血，謂之碎首。○祖伊諫紂云：天下之人無不欲王亡者。此增益也，恐紂不懼耳。若天下皆願紂亡，即當時瓦解，不應與周戰，血流漂杵也。○子謂子貢日：汝與回也，孰愈。子貢曰：回也，聞一以知十。按孔子知顏淵愈子貢則不須問，問則子貢何敢言勝。孔子意者恐子貢痠顏淵，故此問以抑之。○鯉也，死有棺而無槨，其時作大夫乘三馬，何不截而貨之作槨也。作士之時乘二馬，截一以賻舊館，舊館不賻，未亂制。葬子無槨實非法，何重舊人之恩，乃輕父子之禮。不貨車以葬子，豈不以貪官仕乎。○伯夷叔齊為庶兄奪國，餓死首陽山，非讓國與庶兄也，豈得稱賢人乎。共工與顓頊爭天下不勝，怒而觸不周山，天柱折，地維絕。女媧鍊五色石以補蒼天，斷鼇足以立四極。按共工有力折山，戰何不勝？女媧能以石補天，天審是玉石耶。天本以山作柱，鼇足何能柱之。鼇必長大，則女媧不能殺之，必被其所殺，何能補天。天門在北，地戶在束方。地最下者揚兗二州，洪水之時二上最被水害。天有日月星辰謂之文，地有山川陵谷謂之理。地理上向，天文下向，地合氣而萬物生焉。天地，夫婦也。天南方高北方下，日出高故見，日入下故不見。天之形若倚蓋。蓋倚地，則不能運，懸之樹，然後能運。日不入地，譬人把火夜行平地，去人十里則不見，非滅也。日亦如此。雲霧雨雪皆由地發，不自天降。夏則作霧，冬則作霜，溫則作雨，寒則作雪。○才能之士隨世驅馳，節操之人守隘迸竄。驅馳日以巧，進竄日以拙。非才智不及，狎習異也。齊郡世刺繡，恆女無不能者；襄邑能織錦，恆女無不巧者，目見而手狎也。○朝廷之人幼，稱幹吏者以朝廷作田畝，以刀筆作末耜，以文書作農桑，猶家人子弟生長狎習，具知曲折，愈於賓客，雖孔墨之才不能分別。手中無錢而欲市貨，貨主死不與之，胸中無學而欲求仕，猶無錢市貨不可得也。知古不知今，謂之陸沈；知今不知古，謂之盲瞽。見驥足不異眾馬之蹄，躡平陸而馳千里方可知也。有人於此，其智如源，其德如山，力不能自舉，須人舉之，人莫之舉。竄於閒巷，無由達矣。器空無食，飢者不顧，胸虛無懷，朝廷不御。蘭臺之吏，班固、賈逵、揚雄、傅毅之徒名芳文美，無大用也。夫能說一經者儒生，博覽古今者通人，採攘書傳能奏記者文人，能精思著文結連篇章者鴻儒。若劉子政父子＃３、揚子雲、桓君山之徒，猶文、武、周公並出一時。班叔皮續《太史公書》百篇已上，紀事詳悉，讀者以謂甲子，以太史公作已。子孟堅文比叔皮，非徒五百里也。○龜三百歲大如錢，蓍七十歲生一莖。此神物，故生遲，生亦長久。賢儒在世，猶靈曹神龜也。楓桐之樹，生而速長，故其皮肥不能堅。檀樂後榮，強勁可作車軸。○湍瀨迴沙轉石，而大石不動者，是石重而沙輕。大儒俗吏同在世，有如此也。○上天之心在聖人之胸，其譴告在聖人之口，世無聖人安能知天。○人在天地之問，如蚤蝨在衣裳之內，若螻蟻於巢穴之中。○正朝占四方風，從南來旱，從北來湛，從束來疫，從西來兵。○秦將滅，都門崩，霍光亦敗，茅牆亦壞，杞梁之妻崩城何也。○亡獵犬於山林，大呼犬名，則號呼而應。人犬異類而相應者，識其主也。○束風至，酒湛溢。按酒味從酸，束方木其味酸，故酒湛溢。○將有赦獄，鑰動感應也。○蠶合絲而商絃易，新穀登而舊穀缺。按子生而父母氣衰。○亂龍者，亂有終也。劉子政、董仲舒說龍不盡，《論衡》終之，故日亂龍。○釣者刻木作魚，丹漆其身，迎水浮之，起水動作，魚謂之真，並來會聚。土龍之事何得不能致雨。少政卯在魯，與孔子並。孔子之門三盈三虛，唯顏淵不去，知孔子聖也。○屈軼生於庭，見佞人則指。必若如此，舜何用令皋陶陳知人之術。○堯湯水旱，豈二聖政所致也。天理曆數自然耳。猶慈父治家，亦不能使子孫皆孝也。○瑯琊兄子明#4，兄曾為饑人欲食，弟自縛叩頭代兄，饑人善其義皆舍之。後兄卒，養其孤，遇歲凶饑，殺己子活兄之子。臨淮許君升亦餓，殺己子全兄之孤。○人貴鵲賤鸚者，謂鵲遠而鸚近也。畫工好畫上古之人，不畫秦漢之士者，重古也。揚雄作《太玄》、《法言》，張伯松不肯一觀，與其人並肩，故賤其言也。若揚子雲生周，金匱矣。○武王伐紂，太公陰謀食小兒以丹，令身赤長，教言：殷亡，殷亡。殷人見兒身赤謂是天神，又言殷亡謂其必亡。周人諱其事。○古之帝王建鴻德者，須鴻筆之臣褒頌紀德也。龍無雲雨不能參天。鴻筆之人，國之雲雨。文章載人之行，傳人之美，豈徒調弄筆墨空馭英麗哉。○人生者，精氣也。能作精氣者，血脈也o人死血脈竭，精氣亡，骨肉化灰土，何能作鬼耶。若言死者無知，聖人恐開不孝之門，故不言死者無知，其實無知也。○諱舉五月，子言不利父母。按田文不害田嬰。礪刃井上，恐墜井中。又刀邊井，刑字。礪刀井上，恐被刑，人意也。○無偃寢，象尸也。○無以著，相受不固也。○子日沐令人愛，卯日沐令人白頭，愛憎白黑，不由沐耳。使摸母子日沐，人能愛乎。使十五童子卯日沐，能令白髮乎。○子路見孔子堵肩牛膊可以得兆，何必曹龜。孔子日：曹者，耆也。龜者，舊也。狐疑之事當問耆舊。曹龜者，未可神也，取其名耳。武王伐紂，上筮大凶，太公推曹蹈龜，曰：枯骨死草何能知吉凶乎。○商家門不宜向南，徵家門不宜向北。堂盡南向，何不擇也。○聖人前知千歲，後知萬世。孔子將死，遺書曰：有一男子自云秦皇，上我之狀，顛倒我衣裳，致沙丘而亡。後秦皇果至沙丘而亡。孔子又云：董仲舒亂我書。後仲舒論《春秋》，著傳記。又云：亡秦者胡後。胡亥亡秦，此孔子後知萬世也。吹律自知殷後，此孔子前知千歲也。○唐者，蕩蕩也，民無得而名焉。虞者，樂也；夏者，大也，殷中也，周至也。志有所存，顧不見泰山。知屋漏者在宇下，知政安者在草野，知纏誤者在諸子。○論衡者，銓輕重，立真偽，非苟論文飾奇麗，所以弘世俗也。○王充，會稽上虞人，字仲任。充書形露易觀，文語不與俗通。石多玉寡，寡者為珍；龍少魚眾，少者為神。人有難充書繁重如此，充答云：文眾勝寡，財富愈貧。世無一引，吾有百篇；人無一字，吾有萬言，孰者可貴。充章和二年徙家避難，歷年寢廢。年漸七十，時可懸輿，髮白齒落，儔倫彌索，貧無供養，志不虞快，乃作《養性》書六十篇。
　　正論五卷崔元始
　　見信之臣，括囊守祿。疏遠之臣，言以賤廢。是以王綱縱弛於上，智士伊鬱於下。夫君政陵遲如乘弊車，若能求巧工，使茸理之，折則接之，緩則楔之，可復新矣。○世主莫不願得尼軻以輔佐，及得之，未必珍也。○夫貞一之士不曲道以媚時，不詭行以邀名，恥鄉原之譽，絕比周之黨，必待題其面曰：魯仲尼、鄒孟軻，不可得也。命世之士常抑於當時，無不見思於後曰。以往揆來，亦何容易。○圖王不成，弊猶足霸，圖霸不成，弊將如何。農桑勤而利薄，工商逸而利厚，故農夫輟未而彫鏤，女工投杼而刺繡。○上行下效，然謂之教。陳兵策於安平之世，譬令未病者服藥。○昔人有慕讓財之名，推田業與弟，俄而貧乏，反以威力就弟強貸，此不當也。○舉彌天之網以羅海內之士，同類翕集而蛾附，計士頻跟而脅從，黨成於下，．君孤於上。馬不素養難以追遠，士不素簡難以趨急。○葉公之好，攘羊雖可發姦，君子不貴也。○國不信道，工不信度，亡可待也。○無賞罰之君而欲世治，猶不著梳櫛而求髮治，不可得也。○術家曰：冬榮者，春必殺。里語曰：州郡記如霹靂，得詔書但掛壁。○洗濯民心，湔洗浮俗。
　　潛夫論十卷王符字節信
　　仁義不能月昇，財帛而欲曰增，余所惡也。一犬吠形，百犬吠聲。世之疾，此固已矣。○嬰兒有常病，貴臣有常禍，父母有常失，人君有常過。嬰兒病飽，貴臣傷寵，父母失於媚子，人君過於驕臣。○十步之間必有茂草，十室之邑必有俊士。攻玉以石，治金以盥，濯錦以魚，濯布以灰。夫物固有醜，治好也。君之明者兼聽，所暗者信。南面之大務，莫急於知賢。知賢之近塗，莫若於考功。○諺曰：曲木惡直繩，重罰惡明政。○欲知人將病不嗜食，欲知國將亡不嗜賢也。病非無嘉饑，病不能食，至於死。國非無賢人，君不能用，故速亡。理世不得真賢，猶治病不得真藥。治病當得真人參，反得蘿菔，服之增劇，非藥無效也。先世欲赦，先遣馬分行市里，聽乎路隅，咸云當赦，是謂天赦，遂乃施行。○孝明帝嘗問曰：今旦何故無上書者。左右曰：為反支曰也。帝曰：民庶遠來詣闕，不可奪其日，使受章者無避反支。此明王，謂民愛日也。聖王之政，普覆兼愛，不私近密，不忽疏遠，吉凶禍福與民同之。排簾障風，探沙擁河，無益於事，徒自弊耳。猶不命大將掃除醜虜，而州縣興兵不息也。○扁鵲治病審閉結而通鬱滯，虛者補之，實者瀉之。猶邊境犬羊不可久荒，以開敵心。○一宅同姓相代，或吉或凶；一官同姓相代，或遷或免。成康居之而興，幽厲居之而衰。吉凶興衰在人，不由宅矣。師曠曰：赤色不壽，姓大者易滅。姓或有因官、因號、因居、因地者。司馬、司徒、中行、下軍，因官也。束門、西都、南宮、北郭，因居也。三烏、五鹿、青牛、白馬，因地也。○季勝造父以善御事周穆王。穆王遊西海忘歸，徐偃作亂，造父王御者，日行千里以征之，王封造父於趙，因以得氏。昆弟世疏，朋友世親，此人情也。富貴人爭附之，貧賤人爭去之。富貴交者，上有稱舉之用，下有貨財之益。與貧賤交者，大有賑貸之費，小有假借之損。○夫官人有廠之惡，結駟過，士以謂榮，況實有益乎。處子有顏閔之賢，被褐造，門人以謂辱，況實有損乎。故富貴易為容，貧賤難得適。好服謂之奢僭，惡衣謂之困阪，徐行謂之飢矮，疾行謂之逃責，不候謂之倨傲，數來謂之求食，空造以謂無意，奉贅以謂欲貸，恭謙以謂不肖，抗陽以謂不德。此處子貧賤之苦酷也。凡今之人言方行圓，口正心邪。君上治世，先其本，後其未，慎其心，治其行，則姦慝不生。古訓著三皇五帝，多以伏羲神農二皇，其一或云燧人，或云女媧。我又聞古有天皇地皇人皇，未可知也。
　　意林卷之三竟
　　＃１『滅』原缺，據文淵閣本增補。
　　＃２『曰』原作『國』，據文淵閣本改。
　　＃３『子』原缺，據文淵閣本增補。
　　＃４『瑯琊兄子明』文淵閣本作『瑯琊子明』。
　　意林卷之四
　　扶風馬總元會編
　　風俗通三十一卷應助
　　序云：風者，天氣有寒煖，地形有險易，水泉有美惡，草木有剛柔。俗者，含血之類，象之而生。百里不同風，千里不同俗。周秦常以八月遣輔軒使者，採異代芳言，藏之祕府。及嬴氏之亡，遺棄殆盡。蜀人嚴君平，有千＃１餘言，林聞翁孺才者，有梗築與揚雄注云：續二十七年，凡九千字。○張煉云：懸諸日月，不刊之書。余雖不才，敢比隆於斯人。神農者，神信也。農，濃也。其德濃厚若神。五帝，黃帝、顓頊、帝譽、堯、舜也。黃，光也。顓，專也。頊，信也。譽，考也。堯，高也。舜，推也，修也，言推德行，修堯之緒。三王禮號，縊云夏禹、殷湯、周武王。禹；輔也。湯，昌也。王，往也，言天下所歸往。五伯，《春秋》云：齊桓、晉文、秦繆、宋襄、楚莊。伯者，白也，長也，言其咸建五長，功實明白。霸者，把也，言．其把持天下之政。○按秦昭王太后始臨朝也，牧守長不宜數易。按《尚書》有考績。孔子曰：如有用我者期月而已，三年有成。鄭子產從政三年，民乃歌之。賢聖尚須漸進，況中才乎，數易豈不紛錯道路也。○古制本無奴婢。奴婢皆是犯事者。奴者劣，婢者卑陋。○里語云：取官漫漫，怨死者半。昔在清平之世，使明恕君子哀矜折獄，尚有怨言，況在今時耶。應助，三國時人。此當時語。○光武車駕徙都洛陽，載素簡紙，經凡二千兩。董卓盪覆王室，天子西移，中外倉卒，所載書七十車於道，遇雨分半投棄，卓又燒炳觀閣，經籍盡作灰燼，所有餘者或作囊帳。先王之道幾姻滅矣。○俗說：有功得賜金者，皆黃金也。按《孫子兵書》：日費千金。千金，百萬錢也。陳平諫楚，千金贈二疏。金五十斤，並黃金也。或云一金，亦是一萬錢也。○不養併生三子。俗說似六畜，妨父母。按《春秋·國語》：越王時，民生二子與之餘，生三子與之乳母，遂滅強昊，何害之有。○不舉父同月子。俗云妨父。按《左傳》：魯桓公子與父同月，因名子同生。○漢明帝亦與光武同月生。不宜歸生。俗云令人衰。按人婦好以女易他男，故不許歸。○封泰山，俗說岱宗上有金筐玉策，能知人年壽脩短。武帝探得十八，因倒讀之曰八十。按岱宗封者立石高一丈二尺，刻之曰：事天以禮，立身以義，事父以孝，成名以仁。四方之內，莫不師服。刻石紀號，著功績也。其時武帝已年三十七，因何更得十八。若言倒讀，神無福矣。余承乏東嶽，忝素六載，數經祈杞，咨問長老，更上泰山者，云無金筐玉牒探壽之事。○東方朔是太白精，黃帝時作風后，堯時作務成子，後又生於越，在越作范蠡，在齊作鷓夷子，言其變化無常也。按：朔，滑稽之雄，俗人因以怪語附之，安得神耶。○彭城相表元服，父伯楚作光祿卿，於服中生子，自謂年長不孝，莫大於無後，故收舉之。君子不隱其過，因以服作字。按元服名賀，母汝南人，祖名京，作侍中，安帝時生元服，百官來賀垂老而孫兒生，喜其嘉會，因名作賀，字元服。父伯楚歷典三郡，早喪妻不肯娶，臨終動子：便留葬，無取汝母喪柩。若亡者有知，往來不難，若無知，只為煩耳。清高若此，豈有服中生子而名作賀。汝南王叔漢父子方出遊，二十餘年不還。叔漢作尚書郎，有人告子方死於汝南，即遣兄伯三往迎喪，叔漢即發衰詔書，賻錢二十萬。既而子方從蒼梧還，叔漢詣闕乞納賻錢，受虛妄罪。靈帝韶將相大夫會議之，博士任敏議云：凡人中壽七十，視父同儕，亡可製服也。子方在遠，人指其處，不可驗也。罪不可加焉。詔書還錢，復本官。○汝南張妙會杜士，士家娶婦，酒後相戲，張妙縛杜士捶二十，又懸足指，士遂致死。鮑昱決事云：酒後相戲，原其本心無賊害之意，宜臧死也。○汝南周翁仲婦產一女，會屠者妻產一男。翁仲妻密以錢易屠者之男。後翁仲作北海相，使見鬼主簿周光，與兒同祭先塋，主簿回謂翁仲曰：祭所但見屠兒弊衣鑑縷，持刃割肉。別有人帶青綬，仿惶東廂不進，何也。翁仲乃持劍問妻，妻具陳其事，翕仲曰：凡有子者欲承先祖，先祖不享，何用。遂以車馬送還屠家，乃迎其女。女已嫁賣餅人，取歸適安平李文思。文思官至南陽太守。神不飲非類明矣，豈得養他人子乎。○陳留有富翁，年九十無男，娶田舍女一宿身死。後產一男。至，長女曰：我父娶一宿身亡，此子非父之子。遂爭財，數年不次。丞相郵吉次云：老訪兒無影不耐寒。其時八月中，取同歲小兒俱解衣試之，老翁兒獨呼寒，日中行果然無影。遂以財與之。穎川有兄弟同居，兩婦俱懷妊。長婦數月胎傷不言，知產期至，俱臥產房，候弟婦產得一男，夜盜之，因爭三年不次。丞相黃霸殿前令以兒去兩母各十步，叱兩婦令爭取之，長婦把持甚急，兒大啼，弟婦恐傷放之，長婦色喜，弟婦愴然。霸曰：此弟婦子也。即劾長婦，果然伏罪。○臨淮有一人持一疋縑到市賣之，遇雨披之。後有一人求庇癮一頭之地，雨霽共爭之。丞相薛宣央曰：縑直數百，何用紛紛。遂中斷各與半，續察之，縑主稱冤不已，後人有喜色，宣知其情，考而伏之。○周公樂曰勺，勺者斟酌先祖之道。武王樂曰武，功定天下也。舜樂曰韶，韶者紹，紹堯也。堯樂曰大章，章者彰也。帝譽樂曰五英，英者華也。劉向云：商，章也。物成就可章度也。角，觸也。物觸地載芒角而生也。宮者，中也；徵者，祉也。物盛大而繁祉。羽者，宇也。物聚藏宇覆之。聞宮聲使人溫潤而廣大，聞商聲使人方正而好義，聞角聲使人齊整而好禮，聞徵聲使人隱惻而博愛，聞羽聲使人善養而好聞。琵琶，近世樂家所作，不知誰也。以手琵琶，因以得名，長三尺五寸，法天、地、人與五行也。四絃象四時。○《易》云：利見大人。大人與聖人，其義一也。○《論語》云：君子上達。臧孫紇曰：後有達者將在孔丘乎。儒者區也，別古今賢愚。章家時以賈逵曰通儒，時人語曰：問事不休賈長頭。禮云：草居五人，長者必異席。今呼權貴作長者，非也。○管子云：先生施教，弟子則之，非知古之道，是師者之稱。諸生弟子，學者非一。故曰：諸先生者當如醒，學者譬如醉。言生俱醉，獨有醒者祭酒。《禮》云：飲酒必祭尊其先也。孫卿在齊，最是師老，故三稱祭酒士。《詩》云：殷士膚敏，髦士俊秀，雅士博達，列士有不易之分，處士隱居放言。《易》云：師貞，丈人，吉。非徒尊老，須德行先人也。《傳》云：杖德莫如信者，其恩德可信杖也。○《禮》云：十尺曰丈，成人之長也。夫者，膚也。言其智膚敏，弘教也。故曰：丈夫。○《論語》云：匹夫匹婦。《傳》云：一晝一夜成一曰，一男一女成一室。按古人男女作衣用二疋，今人單衣，故言疋。夫人當龍變起，不擊鄉里，若止繫風俗，見善不徙，故謂之俗人。○《禮》言：簡不肖。按：生子鄙陋，不似父母，曰不肖。今人謙辭，亦曰不肖。○方曰：人不事事而放蕩，謂之無賴。不可恃，賴也。猶高祖謂太上皇云：大人以臣無賴也。○司徒中山祝恬，字伯休，公車徵在，道得溫疾，過友人謝著，著拒不受。至汲郡，止客舍，舍六七曰，諸生見恬轉劇，欲告汲令。恬曰：友人尚不相容，汲令不相識，告之何益。死生命也，不須醫藥。諸生潛告汲令，令即汝南應融，聞之大驚，至疾所泣曰：伯休不世英才，當作國家幹輔，何乃默止客舍，不遣人知。融遂躬御而歸，親自侍疾，疾漸損。融謂伯休曰；吉凶不諱，憂怖交心，已備凶具，對之悲喜。伯休停傳舍數十曰遂去，拜侍中尚書令，又拜司隸，薦融自代，歷典五郡，謝著不謂公府所取。○上古之時，草居霜宿，冬則山南，夏則山北。○彭城孝廉張子嬌議云：若君臣不得相襲作名，周穆王諱滿，至定王時有王孫滿。○厲王諱胡，莊王之子名胡。○俗云：五月到官，至免不遷。今年有茂才除蕭令，五月到官，破日日入舍，視事五月，四府所表，遷武陵令。余為營陵令，正觸太歲，主簿，令余東北上，余不從，在事五月，遷太山守。○楚辭云：風伯飛廉也。按《周禮》：祀風師，箕星也，主簸揚，能致風氣。戊戌之神作風伯，故丙戌曰祀於西北。○按《周禮》：雨師，畢星也。土中之眾莫若水，故雨稱師。丑之神作雨師，故己丑曰祀之。○桓帝元嘉中，京婦女作愁眉、啼粒、墜馬髻、折腰步、齲齒笑。愁眉者細而折；啼糙者薄拭，眼下似啼痕；墜馬髻，側在一邊；折腰步，足不在體；齲齒笑，若齒痛。此事並出梁冀。《傳》曰：趙王好大眉，人間皆半額；楚王好廣領，國人皆沒項；齊王好細腰，後宮有餓死者。京師有胡服、胡帳、胡林、胡瑩篌、胡笛、胡舞。按董卓時兵填塞是也。○靈帝宮中遊西園，駕四白駝，躬自操轡。公卿倣效，價與馬齊。○桓帝世謠言：直如絃死道邊，曲如鉤反封侯。梁冀欲樹幼主，李固欲立清河王。梁冀遂奏，李固死于獄中，曝屍路邊。如鉤梁冀，如絃李固。千里草何青青，十月卜不得一曰生。此董卓字也。青青，暴盛之貌。秦漢以來，尊者號作官室，已前貴賤無別。○按世本絃作城郭。城，盛也。郭，大也。○按天子有外屏，令臣下屏氣息。○蒐蒐，蘊也。薪蒸之所蘊積。○孫子云：金城湯池而無粟者，太公、墨翟不能守之。郡者，覃也。《左傳》云：上大夫受縣，下大夫受郡。至始皇方以郡監縣，縣平也。○傳舍。按使者傳言，乃得舍於傳也。○南北曰阡，東西曰陌。○按《易傳》上古有恙由，善與人作患。故人平居曰無恙。○城門失火，禍及池魚。俗說池與魚，人姓字，居近城門也。按城門失火，取池水，故魚皆死。○獄自三王。制肉刑，始有獄。夏曰下臺，周曰圖圄。令人思警改惡。獄字二犬守，言無情狀，犬亦得之囚。罪人置諸圓土，故囚字從口中人。罪字本從自辛苦憂之。、秦皇謂皋字似皇，故改作罪。○會稽多淫祀，家貧不得牛祀者，死作牛嗚。太守第五倫嚴科絕之。○桂陽太守李叔堅少時作州從事，家有狗作人立，叔堅曰：此狗喻人，人行何害。叔堅作縣令，解冠榻上，狗戴之而走，叔堅曰：此狗誤觸冠纓，冠纓挂其耳矣。犬復與人鼇前畜火，鄰里告之，叔堅曰：狗能畜火，幸不須人。犬遂暴死，叔堅至大位。
　　商君書四卷
　　夫有高人之行見非於世，有獨知之明見怨於人。螟螻春生秋死，一出而民數年乏食。今一人耕，百人食，有甚於螟螻矣。○農者少而遊食眾#3；遊食者眾則農息，農息則治荒。以強去弱者弱，以弱去強者強。○上世之士衣不暖膚，食不滿腹，苦其心意，勞其四支。○古者民叢生而草處，亂乃#4立君。○蠹眾則木折，隙大則牆壞。不勝而生，不敗而亡，自古及今，未嘗有也。○使見戰如餓狼之見肉，則可用矣。○聖人制民也，如高下制水，如燥濕制火。
　　阮子四卷
　　漁人張網於淵，以制吞舟之魚；明主張法於天下，以制強梁之人。立法以隄民，百姓不能干；立防以隄水，江河不能犯。防而可犯，則江河成災；法而可干，則百姓成害。○不樹者死無棺，不蠶者身無帛，不績者凶無績。君子暇豫則思義，小人暇豫則思邪。○高烏相木而集，智士擇土而翔。○一盜不誅，害在穿寄；修譽不誅，害在詞主。
　　正部十卷
　　凡人矇矇冥冥，學以啟志，行以處身，進於道則成君子，非於禮則曰小人。君子之舉，履德而榮光；小人之動，陷惡而傷刑。○皎皎練練，得藍則青，得丹則赤，得蘗則黃，得涅則黑。○玉不琢，則南山之圓石。○穿窗之徒不避腰領，奔北之士不憚斧鐵。○漢家窮天涯，究地沂，左湯谷，右虞淵，前炎楚，後塞門。祁連以北，黃山以南，碣石以東，合黎以西，莫不祖負來貢。○仲尼叔書，上謂天談，下謂民語，兼該男女，究其表裹。○《淮南》浮偽而多恢，《太玄》幽虛而少效，《法言》雜錯而無主，《新書》繁文而鮮用。○玉符云：赤如鸚冠，黃如蒸栗，白如脂肪，黑如淳漆。此玉之符也。言成雅訓，辭作典謨，此人之符也。○山神曰璃，物精曰魅，土精曰績羊，水精曰罔象，木精曰畢方，火精曰遊光，金精曰清明。天下有道，則眾精潛藏。○天以仙人曰子，眾人曰芻狗。愛其子，私其壽；賤芻狗，聽其夭。若不學，譬如無目而視，無腔而走，無翅而飛，無口而語，不可得也。○桀紂雖有天子之位而無一人之譽，猶朽株枯樹逢風則仆。○明刑審法，憐民惠下，生者不怨，死者不恨。諺曰：政如冰霜，姦充消亡。威加雷霆，寇賊不生。
　　士緯十卷姚信
　　孔文舉金性太多，木性不足，背陰向陽，雄悼孤立。絲俱生於蠶，銅等出於石。作繒則賤，作錦則貴，鑄鈴則小，鑄鐘則大。○經，漸車之水；歷，繞輪之沙。趾跡高下，不可論。凡水溫則成湯，寒則成冰，冰湯異氣而水性猶同。蠶能投練，匪湯不綿。人性推移，蓋此比也。琴瑟張而鄭衛作，五色成而綺毅生。○孟軻驅世事於仁義之域，行者步中正之塗。若使南海無採珠之氏，崑山無破玉之工，則明珠不御於椒室，美玉不佩於桂宮。通語八卷輸者，車之跡；橄者，舟之羽。身之須道，如此二物，毀彼者雷同而嗚噪，稱此者火燎而波駭。或問：陳蕃忠乎。答云：單車作討賊之斧，直階非亂世之資，知其忠，不如其智也。才貴精，學貴講，質勝文石建，文勝質蔡邕，文質彬彬，徐幹庶幾也。
　　抱朴子四十卷
　　外篇二十卷，內篇二十卷。葛洪，字稚川。
　　清嘐芳醴，亂性者也，紅華素質，伐命者也。○班狄不能削石作芒針，歐冷不能鑄鉛錫作干將。漢中起居注云：李少君欲去，武帝夢與同登嵩高山，半道有使者乘龍持節從雲中來，云：太一請少君。帝曰：少君將舍我去矣。數日而少君死。久之發看，唯衣冠在焉。○以蟻鼻之缺，捐無價之淳，鈞分寸之瑕，棄盈尺之夜光，朱公所以鬱邑，薛灼所以永歎，猶人不學仙也。道衛乃令變形易貌，吞刀吐火，坐在立亡，·興雲起霧，召致蛇蟲，聚合魚鼇，入淵不溺，蹴刃不傷。○陳仲弓《異聞記》云：同郡人張廣遭亂，有女四歲不能行，棄冢中，以數月糧與之。後三年乃還，欲收葬之，女猶坐冢中。問其故，女曰：糧盡以後，見冢角有一物申頸吞氣，乃效之，轉不復飢。尋看，乃大龜也。將女還食，食飲初，小腹痛，久乃習之。湯師蜘蛛而結網，金天據九鴉以正時，唐堯見莫莢而知月。○道能登虛，躡影飲玉，醴食翠芝。○彭祖云：天上多尊官，新仙者位卑，奉事非一也。農夫得彤弓以驅烏，南城得衰衣以負薪，猶世人得仙丹而不貴也。○元君，老君師也。○世人唯競，飛蒼走黃，依榮逐利。○上士得道成天官，中士得道棲集崑崙，下士得道長生世問。○朱草莖如珊瑚，刻之汁流如血，以玉投汁中，丸之如泥，久即成水；以金投之曰金漿，以玉投之曰玉醴，服之長生。○石先生丹法：取烏未生毛者，以真丹和牛肉飴之，長毛，羽赤色，煞陰乾，服之，壽五百歲。○素顏紅膚或#5其目，清商流徵亂其聽，此真理之德也。○龍淵以靡豁常新，斧斤以日用速弊。○寸蜻泛濫跡水之中，則謂天下無四海之廣；芒竭宛轉果核之內，則謂天下無八極之大。漏脯救飢，鴆酒止渴，非不暫飽，死亦及之。○貴明珠而賤淵潭，愛和璧而惡荊山，不知淵潭是明珠所出，荊山是和璧所生。○方今士有待次之滯，官無暫曠之職。景風起則裘鑪息，世道夷則奇士退。○肉芝是萬歲蟾除，頭上有丹書八字。五月五日中時取之，以足畫地則水流，帶之左手則辟兵。○行山中，見小兒乘車馬，長七八寸者，肉芝也。服之得仙。○千歲蝙蝠白如雪，住則倒懸，腦重故也。○千歲燕窠，門向北。○雲英、雲珠、雲液、雲母、雲沙，服之用玉水。○成帝獵於終南山，見一人無衣，身生黑毛，合圍取之，絕坑瑜岸有如飛烏，及得是婦人，自云：秦時宮人。關東賊至，秦王出降，驚走入山，垂當飢死，有老翁令食松實，遂不復飢。乃是秦王子嬰宮人，至成帝二百許歲。人將還以穀食之，毛稍脫落，轉老而死。○欲長生，服山精。山精，木也。○陵陽子仲服遠志二十年，有子三十七人，讀書不忘。○得聖人是黃老，世聖是周孔二人。○善圍暮者謂之暮聖，故嚴子卿、馬綏明有暮聖人之名。○彭祖自譽佐堯，歷夏至殷。殷王遣宮女受房中之術，有驗，乃欲殺之，以絕其法。彭祖知之，乃逃，七十年有人見于流沙。○欲得長生J腹中清欲，得不死，腹無屎。○里語云：人在世問，日失一日，如牽牛羊詣屠所，每進一步去死轉近。○老君，姓李，名聘，字伯陽，長九尺，黃色，烏喙，隆鼻，眉五寸，住金樓玉堂。○雞舌香、黃連乳汁治目中百病。○諺曰：無肥仙人富。道士雖能作金銀，皆自貧。諺日：書三寫，魚成魯，帝成虎。亦如神符，今用少驗。白石似玉，姦佞似賢。鸞不掛網，麟不墮弈。○寸膠不能治黃河之濁，尺水不能卻蕭丘之熱。穿舟以息漏，猛爨以止沸，不可得也。○若使素士行耕以蝴口，夜薪火以修業，則游夏不足多矣。○大廈既燒，取水於滄海，洪潦凌空，伐舟於長川，則不及矣。○臣猶手足，履冰執熱不得辭焉。○高嚴將隕，非細縷所綴。龍門沸騰，非掬壤所遏。劍戟不長於縫緝，可以剿割牛馬，錐鑽不可劇割牛馬而長於縫緝。材有大小，不可棄也。六軍如林，未必皆勇。○仁者，政之脂粉；刑者，世之轡策。當殺不殺，大賊乃發。○鑽端之火，口水可滅，鵲卵未乳，指掌可摩，及其乘衝颱燎巨野，奮六翮凌朝霞，雖智勇不能制也。委轡莢而乘奔馬於險途，捨拖櫓而泛輕舟於江海，豈不險哉。金舟不能浚陽侯之波，玉馬不任聘千里之跡。○或輸自售之寶，或賣要人之書，或父兄貴顯望門而辟命，或低頭屈膝積習而見收。○語曰：舉秀才不知書，察孝廉父別居。寒素清白濁如泥，高第良將怯如蠅。諺曰：古人欲達勤讀書經，今世圖官兔治生。余謂朋友之交不宜浮雜，面而不心。揚雄所譏明鏡舉則傾冠見，羲和照則曲影覺。周勃，社稷之臣，不能答錢穀之數。○識珍者必拾濯水之明珠，賞氣者必將穢藪之芳蕙。自非懸鑑，誰能披泥抽淪玉，澄川攘沈珠。智大者盤桓以山峙，器小者蓬飛而萍浮。直繩，枉木之所憎；清公，姦慝之所儼。○文王之接呂望，桑陰未移而知其可師矣。玄德之見孔明，晷景未改而腹心以委矣。貌望豐偉者不必賢，形氣廷徉者不必愚。○伯階識絕音之器於姻燼之餘，平子別逸響之竹於未用之前。威儀如龍虎，盤族成規矩。酒後體輕耳熱，冠脫帶解，遲重者蓬轉而波偃，整肅者鹿勇而魚躍，口訥者皆搖掌以譜聲，不競者皆裨膽而高發，以九折同蟻封，以呂梁同牛跡，禁之彌極，不可向也。君若畏酒如畏疾，憎醉如憎大病，則無荒沈之咎矣。民有穴地而釀酒，囊懷酒者，法輕利重安能令絕乎。管轄頓仰三斗而清辯綺柴，揚雄酒不離口而《太玄》乃就。慕惡者如宵蟲之赴明燭，學惡者如輕埃之應颼風。○有斧無柯，無如之何。○以傾倚屈申者妍媚，以風格端嚴者田舍，豈不惑也。○窮巷諸生昤誦而向枯簡，匍匐而守黃卷，低眉屈膝，趨事豪貴，毛成翼長，蟬脫泉壤，自乃軒昂，此碑碎之徒也。○昔西施以心痛臥於道側，蘭麝芬芳，人皆美之。鄰女慕焉，人皆憎之，猶世人效戴叔鸞、阮嗣宗也。逢世所貴，則賽驢蒙龍駿之價。○狐白不可以當暑，龍艘不可以乘陸。○夫良將剛則法天可望而不可干，柔則象淵可觀而不可入，去如收電可見而不可追，住如丘山可觀而不可動。○春以長矛在前，夏以大戟在前，秋以弓弩在前，冬以刀盾在前。此行軍四時應天法也。○太公云：從孤擊虛，萬人無餘，一女子當百丈夫。○風嗚葉者賊在十里，嗚條者百里，搖枝者四百里。金器自嗚，及焦器嗚者，軍疲也。氣如驚鹿，敗軍氣也。○雨露霑衣裳者謂潤兵，不霑衣裳者謂泣軍。軍兵太一玉帳之中，不可攻也。○兵地生蟹者宜速移。○余嘗聞嵇生曰：左太沖、張茂先可謂通人乎。君道答曰：通人者，聖人之次也，其間無所復容。余問班．’班云：呂氏望雲而知高祖所在，天豈獨開呂氏之目而掩眾人之目耶。闈官無情不得謂貞，倡獨不飲不可謂廉。○文王食子羹，佯不知，非甘也。○董仲舒學見深而天才鈍。以蚌蜂是神龍者，非但不識神龍，亦不識蚌蜂。○王仲任撫斑固背曰：此兒必為天下知名。○五嶺無冬隕之木，南海晉安有九熟之稻。○《老君玉策》云：松脂入地千年作狹苓，狹苓千年作琥珀，琥珀千年作石膽，石膽千年作威喜。○炙鼓使嗚，絞絃令悲。實使鼓速穿絃早絕，磨刀殺馬立可驗也。○蚌蜂窠作蠟水，沫作浮石。○落星堝，謂昊時星落。○《汲冢書》云：黃帝仙去，其臣有夫徹者削木作黃帝之像，帥諸侯奉之。○食鵲胎，令人能夜書。○河伯，華陰人，以八月上庚日渡河溺死，天帝署作河伯。○鵝鬼。昊景帝有疾，召巫現。帝試之，乃殺鵝埋於苑中，架小屋施林帳，以婦人履著其前。巫云：但見一白鵝，不見婦人也。帝乃重之。○獗猴鬼。余友人膠永叔嘗養一大獗猴，以鐵鎖鎖之於肺問，犬齧殺經，百日許鬼，見者云：承塵上有瀰猴，被瘡流血。○余從祖得道，能分形座，上有一葛公與一談話，又一葛公迎來送去。○余見二陸之文百卷許，似未盡也。方之他人，若江漢與演汙也。嵇生云：每讀二陸之文未嘗不廢卷而歎，恐其卷盡也。《陸子》十篇誠謂快書，其辭富者雖精思不可損也，其理約者雖鴻筆不可益也。觀此二人，豈徒儒雅之士，文章之人也。○抱朴子曰：秦時不覺無鼻之醜，陽翟憎無癭之人。陸君深識文章放蕩，不作虛誕之言，非不能也。陸君之文，猶玄圃玉，無非夜光。卻後數百年，若有幹跡如二陸，猶比肩也。不謂疏矣。○孔鄭之門，耳聽口受者皆已滅絕，唯託竹素者可謂世寶。羈鞍仁義，纓鎖禮樂。○余友人玄伯先生以儒墨作城池，以機神作干戈，上世之人。○冰結而不寒，資糧絕而不飢。○獺多則魚擾，鷹眾則烏亂。○盈丈之尾，必非咫尺之軀。尋仞之牙，必非膚寸之口。彌衡常云：孔融、荀強可與語，餘人酒甕飯囊。洪，字稚川，丹陽句容人，其先葛天氏。洪累遭火，典籍盡，乃負岌徒步，借書抄寫，賣薪買紙，然火披覽，所寫皆反覆有字，人少能讀之。性質容易，冠纓垢弊，或廣衣大帶，或促身脩袖，或長倨曳地，或短不蔽膝，時人咸稱抱朴之士，因以著書名焉。洪貧無僕童，籬落不修，常披榛出門，排草入室。洪性不干犯官長，不煩擾親族。○稽君道作廣州刺史，表洪參軍，乃非所樂利，得避身於南地也。○洪不圍暮櫺蒲，見人博弈，了不觀之。○洪年十五大作詩賦，自謂可行於代，至弱冠尋覽，殊不稱意，一時毀之。
　　意林卷四竟
　　＃１『千』原為『十』，據文淵閣本改。
　　＃２『言』原為『而』，據文淵閣本改。
　　＃３『眾』原缺，據文淵閣本增補。
　　＃４『乃』原缺，據文淵閣本增補。
　　＃５『或』文淵閣本作『惑』。
　　意林卷之五
　　扶風馬總元會編
　　周生烈子五卷
　　序云：六蔽鄙夫，燉煌周生烈，字文逸。張角敗後，天下潰亂，一展苦之間，故著此書，以堯舜作幹植，仲尼作師誡。○御馬失節，其車是碎。御天下失節，四海失墜。桀紂是湯武之梯，秦項是大漢之階。四逆不興，則四順不昇。○賢哲不可以色貌誘之，猶張羅恤鳳，施穿誘麟。伯樂相馬取之於瘦，聖人相士取之於疏。聽訟不如使勿訟，善斷不如使勿亂。○理天綱，仗八柄，運元象，撮眾有者，天子也。撫人物，參天意者，三公也。執公節，事修理者，士也。臨死修善，於計已晚，事迫乃歸，於救已微。有階者易成基，無因者難成時。○鳩傅年翼，羔披豹皮，類似質違，表是裹非。人者天之舌，物者神之口。天高地厚，報應故晚。辭者主之弓弩，教者君之機關。○矜賞若春，重罰若秋。行禮若火，流教若水。讓一得百，爭十失九。
　　荀悅申鑒五卷
　　序云：夫道本仁義，五經以經之，草籍以緯之，前鑒既明，今又申之。故曰：《申鑒》。○君臣親而有禮，百官和而不同，此治國之風也。○禮俗不一，庶人作議，此衰國之風也。君臣爭盟，大夫爭名，此乖國之風也。上多欲，下多端，法不定，政多門，此亂國之風也。以割下作能，附上作忠，此叛國之風也。小臣爭寵，大臣爭權，此害國之風也。上不訪，下不諫，婦言用，內政行，此亡國之風也。○善禁者先禁身而後人，不善禁者先禁人而後身。三曰致武事，四曰禁數赦。○秦之滅學也，書朽於屋壁，義絕於朝野。學聖不至聖可以盡生，學壽不至壽可以盡命。○君子有三鑒：鑒乎前，鑒乎人，鑒乎鏡。○下不鉗口，上不塞耳，則有所聞矣。○思唐虞於上世，瞻仲尼於中古，乃知小道者足羞也。思伯夷於首陽，想四皓於商山，乃知穢妄者足恥也。存張騫於西極，念蘇武於朔方，乃知懷安者足鄙也。
　　仲長昌言十卷
　　教化以禮義為宗，禮義以典籍為本。常道行於百世，權宜用於一時。高辛已往，則聞其人，不見其書。唐虞夏殷，則見其書，不詳其事。周氏已來，載籍具矣。○後嗣愚王見天下莫與之違，奔其私情，騁其邪欲。君臣宣淫，上下同惡，目極角紙之觀，耳窮鄭衛之聲，入則騁於婦人而不反，出則馳於田戈而不還，信任親愛，寵貴后妃，命移運去不自知也。○建旗伐鼓，高烽明候，守邊之猛將，非中國之良吏。和鑾法駕，清道而行，便辟揖讓，諸夏之威儀，非夷狄有也。○董賢之於哀帝無骨肉絲髮之親，又不能傳其氣類，定其繼嗣，以丈夫宴接之歡自成膠漆也。○景帝顯位，刺史者皆是宦臣子弟，猶如豺狼守肉，鬼魅待疾，曰：在天之內，在人之外。○人愛我，我愛之；人憎我，我憎之。○天下士有三俗：選士而論族姓閥閱，一俗；交游趨富貴之門，二俗；畏服不接於貴尊，三俗。天下之士有三可賤：慕名而不知實，一可賤；不敢正是非於富貴，二可賤；向盛背衰，三可賤。○天下學士有三姦焉：實不知詳不言一也，竊他人之記以成己說二也，受無名者移知者三也。○知言而不能行，謂之疾。此疾雖有天醫莫能治也。伺於我者何必可愛，異於我者何必可憎。智足以立難成之事，能足以圖難致之功。。附者不黨，疏者不遺。○婦人有朝哭良人，暮適他土，涉歷百庭，顏色不愧。今公侯之宮美女數百，卿士之家侍妾數十，晝則以醇酒淋其骨髓，夜則以房室輸其血氣。○人之性有山峙淵停者患在不通，嚴剛貶絕者患在傷士，廣大闊蕩者患在無檢，和順恭慎者患在少斷，端殼清潔者患在拘狹，辯通有辭者患在多言，安舒沈重者患在後時，好古守經者患在不變，勇毅果敢者患在險害。疏擢胸臆，澡雪腹心，使之芬香，皓潔白，不可污也。道德仁義天性也，織之以成其物，鍊之以致其精，瑩之以發其光，幽暗則巧人之所短，會同則述人之所長。負我者我又加厚焉，疑我者我又加信焉，難必相恤，利必相反。○事君不為君所知，忠未至也；與人交不為人所信，義未至也。父母不好學業，惡子孫學之可違而學也；父母不好士，惡子孫友之可違而交也。○英辭雨集，妙句雲來。愛相攻，命之自然也。愜快以志，人情之所欲也。○嗽舌下泉，咽之名曰胎食。得道者生六翮於臂，長毛羽於腹，飛無階之蒼天，度無窮之世俗。北方寒而人壽，南方暑而人夭，如蠶，寒而飢則引曰多，溫而飽則引曰少。湯契後，秦益後，益即皋陶子也。
　　典論五卷魏文帝
　　堯崩，舜避堯子於南河之南；舜崩，禹避舜子於陽城；禹崩，益避禹子於基山之陰，事見《史記》。如彼登山，乃勤以求高；如彼浮川，乃勤以求遠。惟心弗勤，時亦靡剋。○應場云：人生固有人心。答云：在親曰孝，施物曰仁。仁者有事之實名，非無事之虛。稱善者，道之母，草行之主。○序云：佞邪穢政，愛惡敗俗。國有此二事，欲不危已不可得也。○桓靈之際，闈寺專命於上，布衣橫議於下，千祿者嬋貨以奉貴，要名者傾身以事勢，位成乎私門，名定乎橫巷。由是戶異議，人殊論，論無常檢，事無定價，長愛惡，興朋黨。○夷吾侈而鮑叔廉，此其志不同也。張煉潔而陳遵污，此其行不齊也。○主與民有三求：求其謂己勞，求其謂己死，求其謂己生。○法者主之柄，吏者民之命。法欲簡而明，吏欲公而平。○《詩》刺豔妻，《書》誠晨婦。司隸馮方女有國色，避亂揚州。袁衛登城見而悅之，遂取焉，甚寵之。諸婦教之曰：將軍貴人重其志節，宜數涕泣示憂愁也。若如此加重。馮氏後每見術垂泣，術果以謂有心益寵之。諸婦乃共絞殺，懸之於廁，言其哀怨自殺，術以其不得志而死，厚加殯殮。袁紹妻劉氏甚拓忌，紹死未殯，劉氏殺其妾五人，恐死者有知，復能寵之，乃髡頭黑面以毀其容。○上洛都尉王玫以功受封，其妻泣於內，恐玫富貴更取妻妾。○荊州牧劉表跨有南土，子弟驕貴，以酒器名三爵，上者曰伯雅受七勝，中雅受六勝，季雅受五勝。又設大緘於杖端，有醉者輒以劃刺之，驗其醒醉。然人形性同於庶類，勞則早斃，逸則晚死。○余喜彈暮，略盡其巧，少嘗作賦。昔京師有束方世安張公子，嘗恨不得與彼數子對之。○《太子篇》序云：余蒙隆寵，忝當上嗣，憂惶跟踏，上疏自陳，欲繁辭博稱，則父子之問不文也；欲略言直說，則喜懼之心不達也。里語曰：汝無自譽，觀汝作家書。言其難也。
　　魏子十卷
　　源靜則流清，本正則末茂，內修則外理，形端則影直。天生君子所以治小人，天生小人所以奉君子。無君子則無畜小人，無小人則無以養君子。錄人一善則無棄人，採材一用則無棄材。人皆易華嶽以謂卑小，故登之而摧傷；難天以謂高大，故不昇而無殃。○鼎以希出而世重之，釜鐺常用而世輕之。○古有弟子病，師數往看之，師至弟子輒起，因勞而致死。師非不仁，．弟子非無禮，傷於數也。薄冰當白曰，聚毛遇猛火，雖欲遠害，其勢不可。夢蟲在寥則生，在芥則死，非夢仁而芥賊，失於本不可也。○諺曰：己是而彼非，不當與非爭。彼是而己非，不當與是爭。○君子表不隱裹，明暗同度。○苦躬，富貴之梯階。○仲尼無契券於天下而德著。古今善惡明也，鏡照醜好而人不怨，法明善惡而人不恨。
　　人物志三卷劉邵
　　草之精秀者英，獸之將草者雄。張良是英，韓信是雄。
　　任子十卷名弈
　　學所以治己，教所以治人。○喜能歌舞，怒能戰鬥。○一人之智不如眾人之愚，一目之察不如眾目之明。○生於治，長於治，知世之所以治者，君子也。生於亂，長於亂，知世之所以亂者，君子也。若不知治亂之所因者，凡民也。○道德之懷民，猶春陽之柔天之圓也不中規，地之方也不中矩。○山必有阜，河必有曲。江漢束流，必有迴復。○直木無陰，直士無徒，是以賢人直士常不容於世。○登泰山見天下之大，不察細者視遠故也。處高位知人主之貴，不卹卑賤者意滿故也。○治己審則可以治人，治人審則可以治天下。累世一聖是繼踵，千里一賢是比肩。○水可乾而不可奪濕，火可滅而不可奪熱，‘金可柔而不可奪重，石可破而不可奪堅。○諺云：富不學奢而奢，貧不學儉而儉。人情皆能，唯聖人能節之。木氣人勇，金氣人剛，火氣人強而燥，土氣人智而寬，水氣人急而賊。○神龍不處網罟之水，鳳凰不翔廚羅之鄉。賢人不入危國，智者不輔亂君。○蕭何守文法，曹參務無苛，相繼作相，天下獲安。武帝輕人命，重武功，飾宮室，厚賦斂，土地益廣，德惠彌狹。○桓譚云：王者易輔，伯者難佐。
　　篤論四卷杜恕
　　水性勝火，分之以釜飯，則火強而水弱。人性勝志，分之以利欲，則志強而性弱。○考實性行莫過於鄉聞，校才選能莫善於對策。杜氏始出帝堯，一在周為唐杜氏，漢世有杜周、杜欽、杜篤。○畿，字伯侯，《魏書》有傳。畿長子理，字務仲，少而機察，故名曰理。少子恕，字務伯。○陛下謂：以今世無良才，朝廷乏賢佐，豈可追望前世之稷契，坐待後來之俊又，可能治乎。＇恕在河束坐臥，恆避父住處。恕子預，字元凱，《晉書》有傳。
　　體論四卷杜恕
　　不動如山，難知如陰。人有厚德，無問小節；人有大舉，無訾小故。隋侯之珠，不能無類。○夫人臣猶如土也，萬物載焉而不辭其重，水讀污焉而不辭其下，草木植焉而不有其功。夫行者榮辱之皂白。○君子居必選鄉，遊必擇士。至人之治也，處國於不傾之地，積政於萬全之鄉，載德於不止之輿，行令於無竭之倉，使民於不爭之塗，開法於必得之方。庶民水也，君子舟也，水所以載舟，亦所以覆舟。○恕性疏惰，但飽食而已，家有書傳頗嘗涉歷，父憂行喪在禮多愆＇孝聲不聞。後除中郎，又作黃門郎。同朝友人問余志，余答曰：見大臣論議，或黨甲苦乙所親，或黨乙謗甲所親。余處甲乙之問，幸無毀譽耳。
　　傅子一百二十卷
　　木大者發越，小者敷揚。土是人之母也，故人有戀土之心。買鄰人價貴宅，宅可買，鄰不可得也。○冠堯之冠，行桀之行，亦桀也。服桀之服，行堯之行，亦堯也。處市井之肆，服君子之服，在小人之中行賢哲之事，猶夜行珮珠玉也，亦灼然矣。蜘蛛作羅，蜂之作窠，其巧亦妙矣，況復人乎。黃金累千不如一賢。人而無廉，猶衣服之無殺，食味之酸鹹。○郭林宗謂仇智季曰：子嘗有過否。智季曰：暮飯牛，牛不食，搏牛一下。語曰：士非璧也。談者謂價耳，談者之口，猶愛憎之心。○智慧多則引血氣，如燈火之於脂膏，灶大而明，明則膏消，灶小而暗，暗則膏息，息則能長久也。○雄聲而雌視者，虛偽人也。氣急而聲重者，敦實人也。○蒙恬築長城，人不堪苦，白骨山積，乃有歌曰：生男慎勿舉，生女鋪用鋪。不見長城下，白骨相根柱。作黃金者，是方士取草屑合金燒之。故草屑燃，金落下。
　　太元經十四卷梁國楊泉字德淵
　　怒如烈冬，喜如溫春。○鸞鶴鳳子，養姓高峙，隱耀探林，不食滓穢。○內清外濁｀，弊衣曩玉。○十里九坎，牛馬低昂。○天氣左轉，星辰右行，陰陽運度，報返相迎。○強梁者亡，掘強者折，大健者跋，大利者缺。激氣成風，湧氣成雨，濁霧成雪，清露成霜。
　　化清經十卷
　　濁者不信淵生之清而甘濯之濁矣。○動則虎發，靜如鱗潛。若彼赫赫，若此洋洋。○將飛者翼伏，將奮者足跼，將噬者爪縮，將言者口默，將文者且朴。
　　鄒子一卷
　　欲知其人，視其朋友。羨華在田，良苗無所措其根；佞邪在朝，忠直無所容其身。○寡門不入宿，臨飯不取塵，避嫌也。
　　成敗志三卷孫毓字仲
　　水性雖能流，不導則不通；人性雖能智，不教則不達。學，猶植也，不學將落。○密者，天地之際會，成敗之機要。故陰陽不密者，暑不能以成歲，楝宇不密，則九層不可以庇身。古今通論三卷王嬰崑崙束南，方五千里，謂之神州。帝王之宅，聖人所生也。○倉頡造書，
　　形立謂之文，聲具謂之字。字者取其華乳相生，在於竹帛謂之書。
　　中論六卷徐偉長作任氏注
　　倚立而思遠，不如速行而必至；嬌首而徇飛，不如修翼之必獲；孤居而願智，不如積學之必達。君子不卹年之將暮而憂志之有倦。道之於人甚簡，遂沒不言，彪殊異馬遷也。○人之涉世，譬如弈棋，苟不盡道，誰無死地，但不幸耳。
　　唐子一十卷名滂字惠澗生昊太元二年
　　舟循川則游速，人順路則不迷。○大木百尋，根積深也，滄海萬仞，眾流成也；淵智達洞，累學之功也。君子以道成冠，以道成輿，出門不冠則不敢行，行非輿則不可步。有父不能孝，有兄不能敬而論人父子之義、昆弟之節，猶彎弓而自射也。○人性苟有一孝，則無所不包，猶樹根一植，百枝生焉。○或問：齊桓晉文優劣。唐子答曰：論功則桓兄而文弟，論德則文兄而桓弟。○大晉應期一舉席卷，猶震霆摧枯，千鈞壓卵，無餘類矣。○人多患遠見百步而不自知眉頰，知眉頰者復不能察百步也。君子守真仗信－，遭時不容，雖有訕辱之恥，幽垢之謗，猶傷體毛耳。鷹年掌飛，鳳凰遠遊；小人成列，君子探藏。諺曰：脂粉雖多，醜面可加。、膏澤雖光，不可潤草。古人目短於自見，故以鏡觀形；心短於自治，故以禮自防。君子不以昏行易操，不以夜昧易容。○夫自有高世之名，必有負俗之累；有絕拿之節，必嬰謗嗤之患。白骨擬象，魚目似珠，遙聽遠望，無不亂也。○禍福相轉，利害相生，如循環而運丸耳，其兆不可見，其端不可覺。○良將如山如淵，人不知其慼，亦不知其歡。○將勿離鼓旗，師之耳目。○暴至之榮，智者不居。守財不施，謂之錢奴。○佐鬥者傷，預事者亡。
　　秦子二卷
　　欲顯白於雪中，馳光於日下，不可得也。○顏彥先難云：有味如釅而不醉人，其味如黍，飲之則醉，何也。秦子曰：醉在小人，不在君子。吾欲錦中而紛表，不欲繡外而麻裹，猶論者寧匱於辭，不匱於理。○遠難知者天，近難知者人。○因斧以得柯，因柯以成用。種一粟，則千萬之粟滋；種一仁，則眾行之美備矣。○緘雖小，入水則沈；毛雖大，入水則浮，性自能也。
　　梅子－卷
　　伊尹、呂望、傅說，箕子、夷齊、柳惠、顏淵、莊周、阮籍，易地而居，能行所不能行也。阮籍孝盡其親，忠不忘君，明不遺身，智不預事，愚不亂治。自莊周已來，命世大賢，其惟阮先生乎。按其書晉人也。
　　物理論十六卷
　　欲定天下而任小人者，猶欲捕麋鹿而張兔置，不可得也。○忿颼焚衣，其損多矣。忿爨之熟，推飯而棄之，損益多。○語曰：上不正，下參差。古者所以不欺其民也，割剝富強以養貧弱，何異餓耕牛乘馬而飽吠犬，棄干將而礪鉛刃也。○《論語》，聖人之至教，王者之大化。《鄉黨》篇則有朝廷之儀，聘享之禮。《堯曰》篇則有禪代之事。夫文彩之在人，猶榮華之在草。○給事中與高堂隆、秦朗＇爭指南車。二子云：古無此車，記虛言耳。先生曰：爭虛空言，不及如試之效也。言於明帝。明帝詔使作之，車乃成。○翻車先生居在京師城內，有地作園而患無水可溉，乃作翻車，令童兒轉之，其功百倍。天地成歲也，先春而後秋；人君之治也，先禮而後刑。救嬰孩之疾而不忍緘艾，更加他物以至死也。今除肉刑者更眾，何異服他藥也。肉刑雖斬其足，猶能生育也。張倉除肉刑，每歲所殺萬計；鍾縣復肉刑，歲生二千人也。○肉刑名者，猶烏獸登俎而作肉。○今有弱子當陷大辟，問其慈父，必乞以肉刑代之，苟可以生易死也。有道之君能不以此加百姓乎。蛇螫在手，壯夫斷其腕，謂其雖斷不死也。○曹義曰：摯馴駒以縿絆，御悍馬以腐索。今制民以輕刑，亦如死也。○但知管子借耳於天下，不知堯借人心而後用其耳目。○昔燕趙之問，有三男共娶一女，生四子，後爭訟，廷尉延壽奏云：禽獸生子逐母，宜以還母，尸三男子於市。○塞一蟻孔而河次息，施一車轄而覆乘止，立法令者亦宜舉要。○《禮》云：繼父服齊衰。○傅子曰：母捨己父，更嫁他人，與兄父甚於兩絕天也。○又《制服》恐非周孔所制，亡秦焚書以後俗儒造之。○妄進者若卵投石，逃誅者若走赴探。○嘩若春華之並發，馥若秋蘭之俱茂。○樹上懸瓠非木實也，背上被裘非脊毛也，此似而非。九曰養親，曰餓之，豈得言飽多飢少，固非孝乎。穀馬十日，一日餓之，馬肥不損，於義無傷，不可同之一日餓母也。○漢末有管秋陽者與弟及伴一人避亂俱行，天雨雪，糧絕，謂其弟曰：今不食，伴則三人俱死。乃與弟共殺之，得糧達舍。後遇赦無罪。此人可謂善士乎。孔文舉曰：管秋陽愛先人遺體，食伴無嫌也。荀侍中難曰：秋陽貪生，殺生豈不罪邪。文舉曰：此伴非會友也。若管仲啖鮑叔，貢禹食王陽，此則不可。向所殺者猶烏獸而能言耳。今有犬齧一狸，狸齧一鸚鵲，何足怪也。昔重耳戀齊女而欲食狐偃，叔敖怒楚師而欲食五參，賢哲之忿猶欲啖人，而況遭窮者乎。○見虎一毛不知其斑，道家笑儒者之拘，儒者嗤道家之放，皆不見本也。止響以聲，逐影以形，姦爭流蕩，不知所止也。○傅子曰：云孟軻、荀卿若在孔門，非唯游夏而已，乃冉閔之徒也。○積薪若山，縱火其下，火未及燃，一杯之水尚可滅也。及至火猛風起，雖傾河海不能救也。○秦昭王是積薪而縱火其下，始皇燃而方熾，二世起風而怒也。秦人視山束之民猶猛虎之睨草羊，何隔憚哉。○范蠡，字少伯，楚三戶人也，使起滅吳已後，乘輕舟遊五湖。王令人寫其狀，恆朝禮之，列仙云徐人也。○傅氏之先出自陶唐傅說之後。○玄字休弈，子哉字長虞，《晉書》有傳。○楚漢之際，有好事者作世本，上錄黃帝，下逮漢末，班固《漢書》因父得成。大孝養志，其次養形。養志者盡其和，養形者不失其敬。割地利己，天下儼之；推心及物，天下歸之。以信接人，天下信之；不以信接人，妻子疑之。見疑妻子，難以事君。君子修身，居位非利名也，在乎仁義。○人皆知滌其器，莫知洗其心。君子審其宗而後學，明其道而後行。或云玄衡以善詩至宰相，張禹以善論作帝師，豈非儒學之榮乎。○傅子曰：學以道達榮，不以位顯。吾觀班固《漢書》論國體則飾主闕而抑忠臣，叔世教則貴取容而賤直節，述時務則謹辭章而略事實，非良史也。墨子兼愛，是廢親也；知喪，是忘憂也。○漢太宗除肉刑，匹夫之仁也，非天下之仁也。忍殘人之體而忍殺人，故曰匹夫。伊尹耕於有莘，孰知非夏之野人。呂○不寶香便尚釣於渭濱，孰知非殷之漁者。遇湯武、文王，然後知其非也。面岐路者有行迷之慮，仰高山者有飛天之志。或乘馬乘車而俱至秦者，所謂形異而實同也。○若謂黃帝後方有舟機，庖羲之時長江大河何所用之。經巨海者終年不‘見其涯，測虞淵者終世不知其底，故近者不可以度遠也。○漢世賤轄車，而今貴之。○青與赤謂之文，赤與白謂之章，白與黑謂之齡，黑與青謂之敝，五綵謂之繡。○始皇塚令匠人作機弩，有人穿者即射之，以人魚膏作燭。○逐兔之犬終朝尋兔，不失其邇，雖見麋鹿不暇顧也。○漢高祖度闊而網疏，故後世推誠而簡直；光武教一而網密，故後世守常而禮義；魏武札亂以尚猛，天下修法而貴理。○形自正不求影之直而影自直，聲之平不求響之和而響自和，德之崇不求名之遠而名自遠。○西國胡言：蘇合香是獸。中國獸便而臭，忽聞西極獸便而，則不信矣。○必得崑山之玉而後，則剎璞無夜光之美。必須南國之珠而後珍，則隋侯無明月之稱，始皇遠遊並海而不免平臺之變，及葬驪山，尋見發掘。今有鉛錫之蜓，雖歐冶百鍊，猶不如瓦刀。有駑胎之馬，雖造父駕之，終不及飛兔，絕景質鈍故也。土不可作鐵而可以作瓦。○相者曰：三亭九候定於一尺之面，愚智勇怯形於一寸之目。天倉金匱以別貧富貴賤。○光武鳳翔於南陽，燕雀化作鶴鶴。二漢之臣，煥爛如三辰之附長天，長平之卒，磊落如秋草之中繁霜，勢使然也。○長人數丈，身橫九畝，兩頭異頸，四臂共骨。老人生角，男女變化，何益於賢愚耶。○豈有太一之君坐於庶人之座，魁呈之神存於匹婦之室。○傅子曰：諸葛亮誠一時之異人也，治國有分，御軍有法，積功興業，事得其機，入無遺刃，出有餘糧，知蜀本弱而危，故持重以鎮之若．。姜維欲速立其功，勇而無央也。○馬先生綾機，先生名鈞，字衡。天下之名巧也。綾機本五十綜，五十簑，六十綜，六十簽，先生乃易二簑，奇文異變，因感而作，自能成陰陽無窮也。指南車見《周官》，亦見《鬼谷子》。先生作辯。上下者莫正乎位，興國家者莫貴乎人，統內外者莫齊乎分，宣德教者莫明乎學。秉綱而目自張，執本而末自從。善賞者賞一善而天下之善皆勸，善罰者罰一惡而天下之惡皆除矣。世質則官少，時文則吏多。有虞氏官五十，夏后官一百，殷有二百，周有三百。國典之墜，猶位喪也。位之不建，名理廢也。○以譽取人，則權勢移於下而朋黨之交用。以功進士，則有德者未必授而凡下之人或見任也。君子內洗其心，以虛受人，外設法度，立不易方。今人稱古多賢，患世無人，退不三思，坐語一世，豈不惑邪。○人之性如水焉，置之圓則圓，置之方則方，澄之停而清，動之則流而濁。先王知中流之易擾亂，故隨而教之，謂其偏好者，故立一定之法。龍舟整橄，王良不能執也；驥綠齊行，越人不敢御也，各有所能。搆大廈者先擇匠而後揀材，治國家者先擇佐而後定民。○人之學，如渴而飲河海，大飲則大盈，小飲則小盈，大觀則大見，小觀則小見。○金以利用，錢以輕流，此二物飢不可食。○入粟補吏是賣官也，罪人以贖是縱惡也。○世富錢流，則禁盜鑄錢；世貧錢滯，則禁盜壞錢。○天子之害，莫害於女飾，盈一頭之飾，盈千金之價，婢妾之服亦重四海之珍。○公卿大夫刻石作碑，鐫石作虎。碑虎崇偽，陳於三衢，妨功喪德，異端並起，撞亡秦之鍾，作鄭衛之樂，欲以興治，豈不難哉。○賞不避疏賤，罰不避親貴。貴有常名而賤不得冒，尊有定位而卑不敢逾。經之以道德，緯之以仁義，織之以禮法。既成而後用之，謂有孝廉秀才之貢，或千里望風承聲而舉。故任實者漸消，積虛者日長。○聞一善言，見一善事，行之唯恐不及。聞一惡言，見一惡事，遠之唯恐不遠。○懸千金於市，市人不敢取者，分定也。委一錢於路，童兒爭之者，分未定也。○三皇貴道而尚德，五帝先仁而後義，三王先義而後亂。○鴻毛一羽在水而沒者，無勢也；黃金萬鈞在舟而浮者，託舟之勢也。○擬金人銘，作口銘曰：神以感通，心由口宣。福生有兆，禍來有端，情莫多妄，口莫多言。蟻孔潰河，淄川傾山。病從口入，患自口出。存亡之機，開闔之術，口與心謀。安危之源，樞機之發，榮辱隨焉。夫有公心，必有公道。○愛己者不能不愛，憎己者不能不憎。民富則安鄉重家，敬上而從教；貧則危鄉輕家，相聚而犯上。飢寒切身而不行非者，寡矣。我欲戰而彼不欲戰者，我鼓而進之，若山崩河溢，當其衝者摧，值其鋒者破，所謂疾雷不暇掩耳，則又誰禦之。昊起吮瘡者之膿，積恩以感下也。《史記》云：昊起吮臃，晝戰目相見，夜戰耳相聞，得利同勢，失利相救。陸田者命懸於天，人力雖修，水旱不時，則一年之功棄矣。水田制之由人，人力苟修，則地利可盡。○傅子曰：聖人之道如天地，諸子之異如四時。四時相反，天地合而通焉。且易不同，採金攻玉，涉艱難也。路不險，則無以知馬之良，任不重，則無以知人之材。君子相見，非但興善，將以攻惡。惡不廢，則善不興。療暑莫如親水，救寒莫如重裘，止謗莫如修身。善釣者不易淵而釣，君子不鄰席而追道。○小人恥其面不如子都，君子恥其行不如舜禹。故小人貴明鑒，君子尚至言。○射以平志，御以和心，書以綴事，數以理煩。○利如激風之至，暴雨之集，不論是非，不議直曲，期於不窮，激放必勝。辯者，別也，言其善分別事類，非謂言辭捷給而凌善人也。○聖人蹈機掘杼，識成天地，使萬物順焉，人倫正焉。登高而建旗，則所示者廣；順風而奮鐸，則所聞者遠，非旌色益明，鐸聲遠長，所託得地，而況富貴施政令乎。○良農不患壇場之不修而患風雨之不節，君子不患道德之不建而患其時之不至。○聖人之世不交遊也，周道衰而交遊興。古之交也近，今之交也遠。古之交也求賢，今之交也為名。取不由鄉黨，考行不本閨閩，多助者則稱賢才，少愛者則謂不肖。○馬必待乘而後致遠，醫必待使而後愈疾，賢者待用而後興理。
　　意林卷之五竟
　　＃１『難致之功」原缺，據文淵閣本增補。
　　＃２『若」原缺，上原有『之」，不通，據文淵閣本增改。