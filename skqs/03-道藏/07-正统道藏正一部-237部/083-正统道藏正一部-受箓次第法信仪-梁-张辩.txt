受籙次第法信儀
　　經名：受籙次第法信儀。一卷。底本出處：《正統道藏》正一部。
　　受籙次第法信儀
　　初受道法信
　　銀鐶一雙，細紙一百張，刀一口，筆兩管，朱砂一兩，墨一挺，青絲五兩，細席一領，薪十束，米一碩二□，絹一百二十尺，錦囊一盛籙。
　　受四部禁氣法信
　　大刀一口，命米兩碩四□，薪一百束，絳紋七尺五寸，銀鐶一雙，白素四十尺，紙一百張，墨一挺，香十兩，書刀一口，朱砂二兩。
　　受二十八宿、及諸籙等法信
　　金龍六頭，銀鐶八枚，命繒年加一尺，鎮錢一千二百文。
　　受治職法信
　　米五□，薪一束，章紙一百張，筆兩管，墨一挺，書刀一口，單衣一領，黑帻一枚，履一緉，飯賢二十四人。
　　受道德經法信
　　銀鐶一枚，青絲一百二十尺，手巾布一丈五尺，朱砂一兩，刀子一口，白綾五十尺，刺板十二片，長一尺一寸、闊五寸錦囊一盛經。
　　受紫虛籙法信
　　紫紋八十一尺，五方綵各四十尺，金鐶五枚，刀子一口，香五斤，手巾五枚。
　　受洞神三皇法信
　　白絹四十尺，金二兩，銀二兩，真丹二兩，米五□，薪二束，手巾九枚，刀子九口，黃素四十尺，銀鐶一雙，金鐶六雙，絳紋四十尺，紫紋四十尺，朱砂五兩，碧線五兩，黃布八十一尺，黃紙一百張，金刀子一口，筆一管，淨甖一枚，盟盤一枚，東方青紋九尺，南方緋紋三尺，西方白紋七尺，北方皁紋五尺，中央黃紋一丈二尺，席一領，金龍五枚，香一斤，佩版二片長一尺二寸、闊五寸、外厚二分、內厚二分版衣紫紋七尺，青絲四條，朱蠟一兩，錦囊一盛籙。
　　受靈寶真文法信
　　金錢二萬四千，質二十四氣朱砂一兩，上金九兩，上質九天五色紋繒各四十尺，請五老上真本命紋繒二十四尺，青紙十張，金鐶二十四枚，金龍九頭，內三頭，各連九劍，投簡用中盟龍一頭，鎮龍五枚，香二斤青絲四條，神策杖一枚，長短等身，八節元空，一左一右，穿作五孔，以根為頭杖中五色符各方二寸，杖衣絳紋盛杖足，餘五尺版衣絳紋，長一丈三尺佩版三片，長一尺二寸、外厚三分、闊二寸四分、內厚二分謁版一十五枚，各長一尺二寸、闊一寸二分朱蠟一兩。
　　受五符法信
　　金鐶三雙，手巾一枚長五尺，絹三疋，銀二兩，鏡五面，九寸者五方綵各一疋，佩版二片，大小與三皇同版衣絳紋七尺，青絲線四條，朱蠟一兩。
　　受上清法信
　　上金九兩，明鏡五面，青羅九十尺，絳紋四十尺，白紋四十尺，黃紋四十尺，青紋四十尺，紫紋四十尺，本命紋繒隨年加一尺，緋羅巾五尺，香爐五枚，香合五具，香案五具，大席五領，青絲繩九尺，金鐶十四枚，鎮龍三枚，玉龍三枚，玉魚三枚，玉人四枚，金人四枚，金魚三枚，絹五疋，朱砂一兩，佩版二片，版衣碧紋七尺，朱蠟一兩，青絲線四條，謁版十七片，投版三片。
　　受畢仙券法信
　　金鐶三雙，上金九兩，明鏡五面，香一斤，五方綵各一疋，本命紋繒年加一尺，筆一管，刀子一口，手巾一枚，墨一挺，米一碩二□，薪十束，席五領，細紙一百張，絹五疋，金童僕一人五尺五寸。
　　受法職位次第
　　正一法位：
　　清信道士，十戒弟子，籙生弟子，正一盟威弟子，係天帥某治、太上中氣左右某氣、正一盟威弟子，正一盟威弟子、三五步綱元命真人。
　　受七星籙
　　北斗七元真人。
　　受都功版券
　　門下大都功。
　　受道德法位
　　金鈕弟子，太上高玄法師某嶽先生，太玄都太上三寶弟子。
　　受洞神法位
　　洞淵神咒九天法師小兆真人又稱洞淵神咒大宗三昧法師小兆真人洞神弟子，洞神太一金剛畢券弟子。
　　受昇玄法位
　　靈寶昇玄內教法師。
　　受洞玄法位
　　靈寶弟子，洞玄弟子，太上靈寶无上洞玄弟子某嶽先生。女曰仙姬
　　受五符法位
　　洞神三皇內景弟子，太上靈寶无上洞神弟子。
　　受河圖法位
　　太玄河圖寶籙九官真人。
　　受洞真法位
　　上清弟子，上清大洞弟子，上清大洞三景弟子某嶽真人。
　　受畢道法位
　　上清玄都大洞三景弟子某真人。
　　用印法
　　封真文策，上用元始印，下用五老印，皆字首向外。
　　封杖，上用元始之章印，下用五老之章印。
　　封三皇版，以九老仙都印，紫衣上下並同，以印向外。後同
　　封五符策，以三天太上印。緋衣
　　封上清策，以十迴之印。碧衣
　　命係氣籍
　　正月、二月生命，係九氣天君、青天領籍。
　　四月、五月生命，係三氣天君、丹天領籍。一云赤天
　　七月、八月生命，係七氣天君、素天領籍。
　　十月、十一月生命，係五氣天君、玄天領籍。一云黑天
　　三月、六月、九月、十二月生命，係一氣天君、黃天領籍。一云梵氣天君
　　八景內音云：某於某氣天者，正月、二月，受法於九氣天中。四月、五月，受法於三氣天中。七月、八月，受法於七氣天中。十月、十一月，受法於五氣天中。三月、六月、九月、十二月生，受法於一氣天中。一云梵氣天中
　　寅卯生人，青帝領籍。
　　巳午生人，赤帝領籍。
　　申酉生人，白帝領籍。
　　亥子生人，黑帝領籍。
　　辰戌、丑未生人，黃帝領籍。
　　金剛童子籙中召氣
　　正月生，東上夷平氣長生氣君召。
　　二月生，中夷素饕氣君召。
　　三月生，九夷下元歷氣君召。
　　四月生，南八蠻上元素歷生氣君
　　五月生，中元三陽觀機瀝氣君召。
　　六月生，下元歷度三陽樂生君召。
　　七月生，西上戎上仙真明君召。
　　八月生，中戎中仙真神氣君召。
　　九月生，下戎下仙真陽氣君召。
　　十月生，北上狄和明氣君召。
　　十一月生，北中狄練仙氣君召。
　　十二月生，北下狄練神真文氣君
　　右已上，如不知生月，即男從正月，女從十月為定。
　　寅卯生人，青帝，東嶽太山命，係九氣天東斗領籍。
　　巳午生人，赤帝，南嶽衡山命，係三氣天南斗領籍。
　　申酉生人，白帝，西嶽華山命，係七氣天西斗領籍。
　　亥子生人，黑帝，北嶽恒山命，係五氣天北斗領籍。
　　辰戌、丑未生人，黃帝，中嶽嵩高山命，係一氣天中斗領籍。
　　正月生人，四月胎，丹天降真。
　　二月生人，五月胎，丹天降真。
　　三月生人，六月胎，黃天降真。
　　四月生人，七月胎，素天降真。
　　五月生人，八月胎，素天降真。
　　六月生人，九月胎，黃天降真。
　　七月生人，十月胎，玄天降真。
　　八月生人，十一月胎，玄天降真。
　　九月生人，十二月胎，黃天降真。
　　十月生人，正月胎，青天降真。
　　十一月生人，二月胎，青天降真。
　　十二月生人，三月胎，黃天降真。
　　星屬
　　子生人，屬第一陽明星。
　　丑亥生人，屬第二陰精星。
　　寅戌生人，屬第三真人星。
　　卯酉生人，屬第四玄冥星。
　　辰申生人，屬第五丹元星。
　　巳未生人，屬第六北極星。
　　午生人，屬第七天關星。
　　正月、二月生，青天度氣統真。
　　四月、五月生，赤天度氣統真。
　　七月、八月生，素天度氣統真。
　　十月、十一月生，玄天度氣統真。
　　三月、六月、九月、十二月生，黃天度氣統真。
　　右已上，填八景紫虛籙，及紫虛表，並同用。
　　仙召
　　正月生，被微清氣君召。
　　二月生，被玉理通氣君召。
　　三月生，被中玄曜氣君召。
　　四月生，被下玄微明化氣君召。
　　五月生，被左官歷氣君召。
　　六月生，被中官左歷氣君召。
　　七月生，被左官歷氣君召。
　　八月生，被中夷化氣君召。
　　九月生，被中辟萬道氣君召。
　　十月生，被上始明歷氣君召。
　　十一月生，被上始明歷氣君召。
　　十二月生，被始明道氣君召。
　　右件召，與金剛童子籙通用。
　　靈召
　　正月生，被東上夷君召。
　　二月生，被東中夷君召。
　　三月生，被東下夷君召。
　　四月生，被南上蠻君召。
　　五月生，被南中蠻君召。
　　六月生，被南下蠻君召。
　　七月生，被西上戎君召。
　　八月生，被西中戎君召。
　　九月生，被西下戎君召。
　　十月生，被北上狄君召。
　　十一月生，被北中狄君召。
　　十二月生，被北下狄君召。
　　右件召氣，諸治並同用。
　　上清謁版文十七片，長一尺
　　鬱單无量天玉郎門下。
　　禪善無量壽天玉郎門下。
　　梵監須延天玉郎門下。
　　寂然兜術天玉郎門下。
　　波羅尼密不驕樂天玉郎門下。
　　化應聲天玉郎門下。
　　梵寶天玉郎門下。
　　梵摩迦夷天玉郎門下。
　　波黎答惒天玉郎門下。
　　南嶽上真紫虛元君魏夫人門下。
　　玄師楊真人門下。
　　侍帝宸許先生門下。
　　太極真人徐法師門下。
　　太上玄一第一真人門下。
　　太上玄一第二真人門下。
　　太上玄一第三真人門下。
　　太上正一真人三天法師門下。
　　真文謁版十五片
　　東方無極太上靈寶天尊、東鄉諸靈官座下，洞神弟子某乙，稽首再拜謁。已後十方，並五真人準此
　　道德刺版文十二片，九行界
　　某府、某縣、某觀，正一弟子某乙，年若干歲，請受老子《道德經》。
　　上清玄都大洞三景弟子，奉行三洞法師臣某乙稽首再拜，白刺。
　　右牒，府縣宮觀年名，所請經法，具如前件，明日卯時付授。謹以今時，先白版刺請某官兵馬，至時監臨。臣某乙稽首再拜，白刺詣。
　　太歲某月、某朔某日、臣姓，某府縣觀，今於某處宮觀中，白刺其官門下某官如後：
　　天官、地官、水官、青帝、赤帝、黃帝、白帝、黑帝、司命、司錄、司非、司危。
　　諸治名目
　　陽平治，左平氣，金。鹿堂治，右平氣，木。
　　鶴鳴治，左長氣，金。漓沅治，右長氣，土。
　　葛璝治，左都領氣，火。更除治，右都領氣，水。
　　秦中治，左領神氣，水。真多治，右領神氣，金。
　　右八治，上品，无上治。
　　昌利治，左都監氣，土。隸上治，右都監氣，土。
　　湧泉治，左監神氣，木。具山治，右監神氣，金。
　　稠稉治，左監察氣，水。本竹治，右監察氣，木。
　　蒙秦治，左領功氣，火。平蓋治，右領功氣，土。
　　右八治，中品，玄老治。
　　雲臺治，左監功氣，火。濜口治，右監功氣，木。
　　後城治，左都氣，土。公慕治，右都氣，金。
　　平剛治，左貢氣，水。主簿治，右貢氣，金。
　　玉局治，左察氣，水。北邙治，右察氣，土。
　　右八治，下品，太上治。
　　《三師五保名諱形狀居觀方所次第經》云：非師不度，非師不仙。又云：先存三師，然後行道。凡欲讀經講誦，行道燒香，入室登壇，皆先禮師存念。次當起願，開度九祖，及以己身，此法不遵，真靈不降。禮師須知方所，存念則審識形容。受道之時，師當指授。故自正一已上，至乎洞真，參受三師名諱、形狀、住觀方所，具列如左。
　　三師諱
　　大明某年、某歲、某月、某朔、某日，某子，某州、某縣、某鄉、某里、某觀，正一盟威弟子，係天師某治、太上中氣某氣、正一盟威弟子，三五步綱元命真人、北斗七元真人門下大都功金鈕弟子、太上高玄法師某先生，太玄都太上三寶弟子、洞淵神咒九天法師小兆真人、洞神弟子、洞神太一金剛畢券弟子、靈寶昇玄內教法師、靈寶弟子、洞玄弟子、太上靈寶无上洞玄弟子某嶽先生，洞神三皇內景弟子、太上靈寶无上洞神弟子、太玄河圖寶籙九宮真人、上清弟子、上清大洞弟子、上清大洞三景弟子某嶽真人，上清玄都大洞三景弟子某嶽真人，姓名，年若干歲，本命，某子，某月生。今於本府縣某觀中，奉受正一及三洞經法，請三師名諱如左：
　　度師，上清玄都大洞法師，姓名，年若干歲，次形赤。
　　籍師，上清玄都大洞法師，姓諱，年若干歲，次形赤，唐色，少有髭。
　　經師，上清玄都大洞法師，姓諱，年七十二，次黃白色。
　　臨壇三師名諱
　　上清玄都大洞法師姓名。
　　上清玄都大洞法師姓名。
　　上清玄都大洞法師姓名。
　　五保師名諱
　　上清大洞三景弟子姓名。
　　上清大洞三景弟子姓名。
　　上清太洞三景弟子姓名。
　　上清太洞三景弟子姓名。
　　上清大洞三景弟子姓名。
　　右三師五保，皆是師之同學、高德、親知，或上足弟子、後彥英才，同為署辟，更相獎勸，敬之如師，號曰三師。奉獻巾刀，以其拂拭塵垢，斷割纏縛，解釋煩惱之羅，破除障滯之網，義存解脫，逍遙淨明。淺識末學，忽叨此籙云：弟子某甲，謹依師法，受三師名諱如前，終身存念，不敢違犯。違者，七祖同受風刀，稽首再拜。
　　凡寫師諱，經、籍、度師等，皆須具所屬州縣觀、年、姓名、形狀、法位，臨壇三師、五保，不用年幾，亦須具法位。
　　上將軍一人，偏將軍一人，中將軍一人。
　　右男女受取此三將軍，男則取左，女則取右，常例也。
　　填三將軍籙中君召
　　子生，中玄三氣君召。丑生，下玄三氣君召。
　　寅生，泰始三氣君召。卯生，上始三氣君召。
　　辰生，中始三氣君召。巳生，下始三氣君召。
　　午生，泰元三氣君召。未生，上元三氣君召。
　　申生，中元三氣君召。酉生，下元三氣君召。
　　戌生，泰玄三氣君召。亥生，上玄三氣君召。
　　右三將軍籙，隨人所屬召，十二月生召，同此用之。
　　上清儭版文五行界
　　大明某年、太歲某甲、某月、某朔、某日，某甲，某處、某觀道士某乙，年若
　　干歲，謹拜受蓬萊高上真書玄成青天上皇，昔以傳寗封，佩此真策，橫行江河四海，群龍衛從，水精震伏，一名蓬萊太玄之札，一名九流真書。北陵丈人，以授馬皇，致龍來乘而昇天。
　　三皇儭版文五行界
　　大明某年、太歲某甲、某月、某朔、某日，某甲，某處、某觀道士某乙，年若干歲，今奉受太上本文三皇符傳，以劾召萬神某，為君遊行天下名山大川，群靈司迎，出入天門，上謁真人，如九老仙都符信。
　　五符襯版文五行界
　　大明某年、太歲某甲、某月、某朔、某日，某甲，某處、某觀道士某乙，年若干歲，今奉受三天太上八威神策，以召伏山精龍虎，入山林，波江海，履刀兵疫毒，千災萬害，不得加某乙身。
　　真文儭版文師文有符者是
　　大明年、月、朔、日、某辰，靈寶某帝真人某乙，佩元始上三天、太上大道君制六天、總八威策文，召天下神，攝地束靈，封山呼雲，制河上龍，承師某帝先生某君元始之章。
　　下版弟子文
　　某府、某州、某縣、某觀弟子某乙，年若干歲，某月生。太歲某子、某月、某朔、某日、某辰，謹於某氣天中，請太上靈寶八威策文。
　　天師治儀上
　　十三世孫、梁武陵王府參軍張辯撰。
　　治名氣
　　第一陽平治。主金
　　上治角宿，在蜀郡繁縣。
　　第二鹿堂治。主木
　　上治亢宿，在蜀郡繁縣。
　　第三鶴鳴治。主金
　　上治氏宿，在蜀郡臨叩縣。
　　第四漓沅治。主土
　　上治房宿，在蜀郡繁縣。
　　第五葛璝治。主火
　　上治心宿，在蜀郡繁縣。
　　第六更除治。主水
　　上治尾宿，在廣漢郡陽泉縣。
　　第七秦中治。主水
　　上治箕宿，在廣漢郡綿竹縣。
　　第八真多治。主金
　　上治斗宿，在蜀郡新都縣。
　　右上八品，無上治
　　第一昌利治。主土
　　上治牛宿，在廣漢郡雒縣。
　　第二隸上治。主土
　　上治女宿，在廣漢郡陽泉縣。
　　第三涌泉治。主木
　　上治虛宿，在廣漢郡綿竹縣。
　　第四具山治。主金
　　上治危宿，在犍為郡南安縣。
　　第五稠稉治。主水
　　上治室宿，在犍為郡南安縣。
　　第六本竹治。主木
　　上治東壁宿，在犍為郡南安縣。
　　第七蒙秦治。主火
　　上治奎宿，在越雋郡都縣。
　　第八平蓋治。主土
　　上治婁宿，在犍為郡江陽縣。
　　右中八品，玄老治。
　　第一雲台治。主火
　　上治胃宿，在巴西郡閬中縣。
　　第二濜口治。主木
　　上治勗宿，在漢中郡江陽縣。
　　第三後城治。主土
　　上治畢宿，在漢中郡南鄭縣。
　　第四公慕治。主金
　　上治觜宿，在漢中郡南鄭縣。
　　第五平岡治。主水
　　上治參宿，在犍為郡南安縣。
　　第六主簿治。主金
　　上治東井宿，在犍為郡艾道縣。
　　第七玉局治。主水
　　上治畢鬼宿，在蜀郡成都縣。
　　第八北邙治。主土
　　上治柳宿，在京兆府長安縣。
　　右下八品，太上治。
　　太上以漢安二年正月七日中時，下二十四治，三八應天二十四氣，合二十八宿，付天師張道陵，奏行布化。受者，上廚，飯賢二十四人。
　　左平氣一，陽平鹿堂右平氣。
　　左長氣二，鶴鳴漓沅右長氣。
　　左都領三，葛璝更除右都領。
　　左領神四，秦中真多右領神。
　　左都監五，昌利隸上右都監。
　　左監神六，涌泉具山右監神。
　　左監察七，稠稉本竹右監察。
　　左領功八，蒙秦平蓋右領功。
　　左監功九，雲台濜口右監功。
　　左都氣十，後城公慕右都氣。
　　左貢氣十一，平岡主簿右貢氣。
　　左察氣十二，玉局北邱右察氣。
　　右陰陽二十四氣官祭酒位號，同日付道陵。氣唯二本，宛同如上，餘三本從長氣以去，各各顛倒，不可校理。今定以宛同為是，故加朱筆記識次第，並各以次配治。於其下竟，尋陰名屬女，陽號主男，男則左平，女則右平，積舊相害，斯傳為元，何以嚴諸。出官儀云：男女氣二十四，明男女共玆十二，左右倍之，為二十四耳。事據有所，幸無疑難。或云：陽平得左平，鹿堂得右平，豈有男受鹿堂，反無陰名，女佩陽平，越任男號哉。斯理决非，其典他倣此。
　　第一剛互治。主火
　　上治星宿，在漢陽縣界。
　　第二白石治。主金
　　上治張宿，在漢陽縣界。
　　第三鐘茂治。主水
　　上治翼宿，在涪口縣界。
　　第四具山治。主土
　　上治翰宿，在廣陽縣界。
　　天師以建安三年《太真科》云元年正月七日，出下四治，付嗣師，嗣師付系師，以備二十八宿。受治，飯賢十八人。《大真科》云：在外名別治，在內名備治，足二十四，備二十八也。別治與三八別也。
　　第一漓沅治，主金配昌利治。
　　第二利里治，主木配隸上治。
　　第三平公治，主水配湧泉治。
　　第四公慕治，主土配稠稉治。公慕名，同下八第四治。
　　第五天臺治，主木配本竹治。
　　第六瀨鄉治，主水配蒙秦治。
　　第七樽領治，主水配平蓋治。
　　第八代沅治，主金配雲臺治。
　　天師以建安元年十月五日日出時，下八品配治，付嗣師，嗣師傳付系師。受治，飯賢十四人。一本云＋四人，一本云十二人，一本無飯賢。若承前來云，次而降十四數，允十二，恐誤。而四本並有石室，无樽領，无石堂，《太真科》亦无石堂，而有樽領，今定取樽領為是也。尋斯並配中八，而獨闕具山，越及雲臺偏配其中以來，可領闕一，彌生其感焉，而不見在郡縣疑逐配，所在未詳也。
　　第一峨媚治，主金在蜀郡。
　　第二青城治，主水在蜀郡。
　　第三太華治，主木在京兆長安。四本作木葉，誤也。《太真科》亦位太華。
　　第四黃金治，主木在蜀郡曲陽縣。
　　第五慈母治，主金在成都郡。
　　第六阿逢治，主火。
　　第七平都治，主水在健為郡。
　　第八吉陽治，主土在魏郡鄴縣。
　　右八品，系師所立，以建安三年十月五日布。受治，飯賢十二人。此名遊治次第，今與《太真科》參同為定。而儀或云：吉陽第七，平都第八，沒為非。
　　左領訣一，峨媚右領訣。
　　左宣威二，青城水右宣威。
　　左功平三，太華右功平。
　　左廉平四，黃金右廉平。
　　左行教五，慈母右行教。
　　左威儀六，阿逢火右威儀。
　　左承氣七，平都右承氣。
　　左建儀八，吉陽右建儀。
　　右十六官祭酒，系師所立。唯二本次第，宛同如上，三本已復，顛倒難詳。尋此官既系師所立，還應以配系師所布峨媚等治。今各注治於下竟，若配治，當用前都監以下氣，別當用監功以下氣。可各復依次第配也。
　　都合四品、四十四治。按治儀式，從早至尊，先遊治一次、別治二次、配治三次、三八正治四次，四品治也。《太真科》所列：第一別治、第二遊治、第三配治、第四同治。推科而言，便是遊治尊於別治，此非也。何以知之？遊治系所立，別天所付，付以備宿春秋之義。子不先父，安有孫立。而尊乎祖哉，斯决非也。定依戎釋之旨，畢遊尊別，是真得矣。
　　功平職，主天地氣數，與師併位，統領諸治，攝知鬼職。
　　本命符
　　元治青帝真符東嶽先生某乙，年若干，本命某某月生。
　　元始青帝真符青書赤地
　　元始赤帝真符朱書黃地
　　元始黃帝真符黃書白地
　　元始白帝真符白書黑地
　　元始黑帝真符黑書青地
　　騰天藉地符
　　三皇版符黃地版衣紫紋七尺
　　上清版符黃地版衣碧文七尺
　　五符版符白地版衣絳文七尺
　　真文版符黃地版衣絳文一丈二尺
　　真文儭版符黃地
　　策杖內符朱地青符
　　黃地朱符
　　白地黃符
　　黑地白符
　　青地黑書
　　受籙次第法信儀竟