太上正一延生保命籙
　　經名：太上正一延生保命籙。原不題撰人，出於明初。一卷。底本出處：《正統道藏》正一部。
　　太上正一延生保命籙
　　據某鄉貫，居位奉道信士某，詞稱本命某年月日時建生，上屬北斗某星君注照言念，某素以太上高皇帝王神氣在身，不能自分別，詣道自實，言被三炁君召，即日謹齎法信，叩頭恭詣龍虎山嗣漢天師真人門下，拜受太上正一延生保命祕籙一階，修身鍊己，保命護身，過度千災，驅除萬惡，延年益算，學道成真，有違科約，坐見中傷，伏願大道元恩錫垂祐助，添神益算，真炁流通，慶及群生，七祖九曾俱蒙開度，行符勑水，救病扶危，先人後己，施無望報，成功不宰，如此之行，道將立見，急急依遵太上正一元降律令。
　　太上老君於元上三天，與十方大聖至真尊神，長生保命護身天尊，領諸得道神仙真仙飛仙及慈悲度厄真人，尋聲救苦真人，濟生度死真人，萬福護身真人，歷觀世界，見諸男女，各遭三災九厄，十苦八難，遇殃值禍，無方解謝，沈墜三塗，漂諸六趣，永沒地獄。天尊觀見，憫念群生，教以謝愆之法，濟生度死，得離罪苦，若有男女，橫被六天疫毒，水火盜賊，蛇虎魑魅，惡人咒詛，復連殃注，五土尅病，皆當闔家齊心修齋，安置壇場，香花燈燭，請三洞道士焚香行道，誦經佩籙，如法修行，諸災橫難，永得解脫，十直八節，三元本命，父母降生之日，修齋佩籙，保安家眷，即得降大神力，保命護身，若元辰六害十惡，修齋佩籙，即得除災滅厄，保命護身，若父母夫妻亡歿，修齋佩籙，心願生天，即得拔亡度厄，保護人身，若元辰六害死氣之厄，修齊佩籙，即得解害滅妖，無災無難，無罪不禳，保命護身，永得清凈。
　　東方青騎天官兵馬九億萬人，
　　東方保命護身金剛力士九億萬人，
　　南方赤騎天官兵馬三億萬人，
　　南方保命護身金剛力士三億萬人，
　　西方白騎天官兵馬七億萬人，
　　西方保命護身金剛力士七億萬人，
　　北方黑騎天官兵馬五億萬人，
　　北方保命護身金剛力士五億萬人，
　　中央黃騎天官兵馬十二億萬人，
　　中央保命護身天騶甲卒十二億萬人，
　　十方保命兵士千億萬人，
　　十方護身兵士千億萬人，
　　十方解害兵士千億萬人，
　　十方除病兵士千億萬人，
　　十方消災兵士千億萬人，
　　十方護命兵士千億萬人，
　　十方滅考兵士千億萬人，
　　十方斬瘟兵士千億萬人，
　　十方滅毒兵士千億萬人，
　　十方解誓兵士千億萬人，
　　十方治痛兵士千億萬人，
　　十方斬妖兵士千億萬人，
　　十方助法兵士千億萬人，
　　十方護經力士千億萬人，
　　天靈官監生使者三人，
　　天靈官保命使者三人，
　　天靈官長生使者三人，
　　天靈官扁鵲太醫三人，
　　天靈官除黑簿吏三人，
　　天靈官束斗註算君吏九人，
　　天靈官南斗上生君吏三人，
　　天靈官西斗記名君吏七人，
　　天靈官北斗落死君吏五人，
　　天靈官中斗大魁君吏十二人。
　　以上符篆並丹書
　　正一真人曰：世間善男信女，佩受太上正一延生保命籙，尊奉敬禮，仙曹真吏營衛兆身，名標金簡，克作長生，七祖超昇，位登天人，子其遵奉焉。弟子某即日齎持質信，恭詣天師門下，拜受太上正一延生保命籙一階，誓願修奉，罔敢輕慢靈文，倘或有違，甘當冥憲，不敢怨道咎師，一如玄科律令。太上正一延生保命籙
　　請籙法詞
　　太上正一延生保命籙請法詞：
　　維某年月日某辰，具貫隸某處居住，奉道信士某詞稱，本命某年月日時建生，上屬北斗某星君注照，即日謹齎法信叩頭，恭詣龍虎山嗣漢天師真人門下，拜受太上正一延生保命籙一階。伏以道與之貌，百神默拱於泥丸，天賦之形，萬炁齊資於玉戶，養正則神明陰相，惑邪則災害旁加，度身威光，命不待護而自護，受天法籙，神未嘗存而默存，延福延齡，消自戕之妖孽，常清常靜，保惟止之吉祥，既睹慈光，恭遵嚴戒，某無任懇禱之至，謹詞。
　　天師門下，據弟子某齎持質信，詣道自陳，求受太上正一延生保命籙一階，及請真師寶諱，終身敬奉，今來所據投詞，即日告盟天地，立誓三官，破券分環，依科傳授給付，如後。
　　籙一階
　　太上正一延生保命籙
　　儀式
　　正一修真旨要節目
　　祖玄真三師玉諱
　　祖師三天扶教輔元大法師正一沖玄神化靜應顯佑真君張道陵。
　　玄師嗣師太清演教妙道真君張衡。
　　真師系師太清昭化廣德真君張魯。
　　經籍度三師法諱
　　經師上清三洞經籙南曹真士玉府上卿
　　都天大法主嗣漢四十二代天師張正常。
　　籍師上清三洞經籙太極執法真宰靈寶
　　領教真人都天大法主嗣漢四十三代天師張宇初。
　　度師上清三洞寶籙靈寶領教玄化真人
　　南曹執法仙宰都天大法主嗣教四十四代天師張宇清。
　　臨壇師法名
　　證　盟　師
　　監　度　師
　　保　舉　師
　　天師正應先生曰：玄聖格言，天真祕檢，扶衰度厄。當知三元華蓋之靈，保命延生，此謂五斗藏身之籙，感孚孔易，福利無邊。故我太上設教，流傳世學，由是歷代真師對敭寶訓，汲引有緣，繩繩不絕。我以夙慶，世戴國恩，紹正一之師傳，振天目之宗緒。第法籙傳世麥遠，乃選良匠，鋟木成書，以久其傳。若夫禁戒守持，惻隱慈悲，從古至人，莫不如是。登壇善信，各宜滌除玄覽，積行累功，庶幾有願皆符，自此超凡入妙。昭然盟載，可不慎歟。
　　天師廣微子曰：我家以太上符鐮濟度人天，保鎮國祚，千有五百餘歲矣。祖訓孔昭，奚庸贅贊。惟我先真君，際遇聖朝混一區宇，首見尊崇，江南冠褐咸隸管領。予襲教以來，三朝帝闕疊被恩光，恭遇龍飛，特頒涣號，以精嚴比虛靖，謂衹肅似沖和，加官徵例於唐朝，胙土進封於留國。做好事，傳符籙，俾紹先猷；祈福貺，禦民災，欽承聖訓。祈天永命，敢不衹勤，度籙傳符，益彰開化，上以對歇天子丕顯之命，下以敷錫庶民皇極之休。尚克時忱，以介景福。
　　正一玄壇保舉師，上清三洞經籙，某保舉到奉道信士某，叅受太上正一延生保命籙，皈身佩奉。本壇除已具籙事由，躬請正一嗣教天師真人，申聞祖天師正一真人，依科傳度外，爰給詞以為證，俾遵教以奉行。倘負盟言，自貽玄憲。
　　太上正一延生保命籙竟