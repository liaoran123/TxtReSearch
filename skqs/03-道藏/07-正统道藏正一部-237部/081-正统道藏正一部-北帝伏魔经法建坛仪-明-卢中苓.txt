北帝伏魔經法建壇儀
　　經名：北帝伏魔經法建壇儀。明盧中苓編。一卷。底本出處：《正統道藏》正一部。
　　北帝伏魔經法建壇儀
　　先天太極法師盧中苓編
　　法事　　白叙壇文
　　夫伏魔經法者，教傳自古，派演于今。經實上帝所宣，法乃聖師所授。有體有用，行之者攝伏邪魔。無上無宗，修之者進登仙品，功高日月，德合乾坤。祕篆玄符，用之者如人病之得藥。靈章寶咒，叩之者似谷響之傳聲，天丁雷吏之揮訶。元帥神王之稟奉，馳驅三界，震動十方，妙用難窮，贊言莫盡。今則冥心宸極，注想儀容，遵奉科規，舉揚經法。八卦按八方而結界，四靈列四象以守壇。流鈴擲火而汛音迅。掃妖氛，神雀毒龍而森羅兵陣。金童啟奏，玉女通誠，願令持誦之因，默有感通之妙。見前法衆，端恪心誠，首對天墀，恭唫音吟聖號。
　　北極伏魔天尊，
　　大聖：飛天法王天尊，
　　流傳寶經天尊。
　　祇迎上帝，既遣欲而澄心。肇建靈場，必滌瑕而蕩垢。仗寒泉而散洒，冀將吏以奉行。解穢靈章，謹當演諷。舉。
　　神水洗穢天尊
　　諷淨天地咒
　　侍立通明，曾睹紅雲之一朵。馳心北極，聿瞻寶蓋之三重。欲迎上帝之臨軒，先假真香而達信。焚香有咒，衆為舉揚。舉。香雲結篆天尊。
　　天尊會寶珠，聽至尊之演法。地神湧玉局，衛太上之說經。既能效職於昔時，不得妄驚於此日。安慰神咒，衆為舉揚。舉。
　　元始安鎮天尊。　　素車白馬歡傳。
　　上帝之下臨，絳節霓旌，當假萬靈而翊衛。地水冥陽之賢聖，天雷酆岳之威神，聞此總召咒言，悉願齊臨法會，召集神咒，請為宣揚。
　　舉。
　　寶珠會聖天尊。
　　元始上帝，真符敕行。元始太真，五靈高尊。太微皓映，洞耀八門。五老告命，無幽不聞。上御九天，中鎮酆山，下徹川海十二河源。八威神咒，靈策玉文。召龍負水，收氣聚烟。束魔送鬼，所誅無蠲。萬精摧落，掃蕩妖氛。日月五星，北斗七元，合明天帝，敕下太玄。擲火萬里，威振九天。宣布號令，不得遷延。諸天諸地，諸水諸山。玉真所部，溟泠大神。仙王遊宴，五帝仗旛。天丁前驅，金虎後奔。钁音攫天猛獸，羅備四門。所呼立到，所召立前。敕書豁落，風火無停。攝錄應命，金龍驛傳。
　　臣聞紫微大帝，伏魔祖師。實萬聖之所宗，為衆星之所拱。權司下土，御極中天。主握陰陽，悟不色不空之妙。綱維宇宙，究孰先孰後之玄。巍巍蕩蕩不可名，恢恢廣廣非常道。示伏魔之祕旨，開度厄之妙門。殄滅群凶，恢弘萬化。故凡世秉誠之切仰，仙輿馭炁而臨今。醮官某，掃地為壇，籲天請命。仰干道化，俯賜矜憐。翠蓋鸞旗，影暫離於金闕。鳳笙龍管，聲漸下於人間。左欎儀，右結璘，前招搖，後玄武。神光赫奕，香雲密羅。天地水陸之神祇，執籙持籍。酆都嶽府之帥將，仗鉞秉旄。瑞霧霏微，天花飛舞。冉冉乘雲而下，勃勃浮空而來。拜手天階，祗迎聖駕。
　　法事
　　具位臣某，誠惶誠恐稽首，頓首再拜。謹爇真香，恭伸奏啟：
　　虛元自然至真妙道元始天尊，上清真境玉晨道君靈寶天尊，太清仙境太上老君道德天尊，無上大羅昊天至尊玉皇上帝，祖師太上紫微玉虛上靈上皇大帝，勾陳星宮南極太微天皇大帝，承天效法護國聖母后土皇地祇，神霄雷霆九晨帝君，十方無極靈寶天尊，九天九炁生神帝君，度人三十二天帝君，五方五老梵炁天君，東華木公青童帝君，西靈金真祖母元君，五福十神太乙真君，大羅諸天上帝，主法天蓬元帥真君，蒼天上帝，主法天猷元帥真君，丹天上帝，主法翊聖元帥真君，皓天上帝，主法佑聖真君，玄天上帝，主法中天大聖，北斗九晨上道星君，主法中天大聖，北斗天門王真君，北斗少卿王真君，北斗自在王真君，北斗行處王真君，北斗普照王真君，北斗如意王真君，北斗婆羅王真君，北斗隱必王真君，太微帝君，太上靈君，助法玄滋天君，三天丈人，三界丈人，三十六洞天君，三元三官大帝，諸位帝座星君，十一曜星君，三台華蓋星君，二十八宿星君，十二宮分星君，周天星斗群真，上清宮主照某本命星君，照臨星衆，九天儲福定命真君，天曹太皇萬福真君，九天九霄天曹，諸司朝元官班聖衆，火鈴大聖星君，十極真人，北酆腳下洞陰境天國主者，太陰水帝君，七星真人，素車白馬真君，左侍妙行真人，右侍玄冥真人，東斗生炁君，南斗司禁君，西斗生形君，北斗司命君，中斗總錄君，靈寶五師真君，三省四相真君，伏魔啟教孫閔二真人，保舉師虛靖天師，玄通悟道真君，宗師柯謝黎郭諸大師君，諸法流芳襲慶祖宗度師真人，天仙，地仙，水仙，飛仙，三洞四輔經籙神仙，諶魏麻黃四仙元君，名山洞府雲會仙真，伏魔院張包謝黃李五大天丁，三元唐葛周三將軍，十天魔王，八景大神，三十六洞天丁力士，太玄青腰玉女，太玄夜光玉女，南斗火炬煞鬼使者，北斗炎爐科車使者，飛龍飛虎騎吏，陰境飛雷電吏，巨獸毒龍猛吏，師真門下吏兵，三炁大將軍，祛邪三昧大將軍，高飛五湖大將軍，三五禁炁大將軍，欝儀結大將軍，北帝伏魔神咒總監大將軍，敕水大將軍，敕溫大將軍，敕石大將軍，敕蜚音差蟲大將軍，敕火大將軍，敕毒大將軍，敕刀大將軍，敕廟大將軍，敕病大將軍，敕船大將軍，敕元陽大將軍，敕平天大將軍，敕召魂大將軍，敕禁蛇蟲大將軍，博戲大將軍，破泉大將軍，禁鬼大將軍，禁病大將軍，禁虎狼大將軍，天丁力士，天騶音鄒甲卒，九元煞童，高刁北翁，嚴駕夔音葵龍，六丁八使，威劍神王，四目老翁，四明功曹，通真使者，吞魔食鬼二十四神，五帝神吏，三天魔王，三煞神王，殺鬼衛靈捕鬼大神，雷師，電師，洞淵神將，主壇雷霆鄧辛張三大天君，隨司天仙官將，東方毘音皮婁賴叉天王，南方毘留勒叉天王，西方提頭博叉天王，北方毘沙門天王，上方大梵天王，下方轉輸聖王，八卦大神，八方威神，太和玉女，明鏡玉女，黃素玉女，保命玉女，六丁玉女，青韶書右部大神，北斗諸部延壽續命度厄玉女，斗中行病典藥玉女，斗中扶衰散禍真人，斗中降魔收魔神王，斗中諸部度厄益筭童子，斗中左右天丁功曹天兵，斗中左右力士功曹使者，斗中仙人、道士、真人、神兵官吏，二十四治陽官，二十四治陰官，酆都下吏，九令主者，三十六洞魔王，二十四獄主者，北方大力飛天鬼衆，曠野大神，五嶽四瀆溪澗大神聖衆，地府諸司文武聖衆，土府九壘真皇大帝，天府五黃大帝，瘟司行化神祇，考附縛邪降魔大使，無面目使，捉縛枷考四員天將，普現溥視天將，考照考召天將，北方永海大將軍，沉天沒地大將軍，黑罩火罩大神，府縣城惶主者，側近宮廟王神，隨駕主者，衆神社令，里域正神，家奉香火明神，三界四直功曹使者，追攝官將神員，虛空過往察訪神祇，經壇四府列真，參隨侍衛聖衆。恭願是聖是神臨法會，乃文乃武降經壇，拱俟恩光，降臨壇所。臣不揣凡愚，僭伸奏請，伏想攀龍附鳳，四聖簇御，以出天門。駕鶴騎鯨，五老翼轅，而登雲路。敕下天仙地仙水仙之官屬，指揮經部兵部法部之威神。憑浩浩，立飄飄，春回甕音蓊牖音右。扇巍巍，顯翼翼，光映燈壇。天王威備於上下四方，法從禮嚴於冥陽三界。各恭拜舞，並肅歡呼，仰望清光。奉安法席，恭安寶座，庸獻凡儀。
　　伏願殿上袞衣，明下天外九龍之駕；盃中素濤，起進江南二月之春。籍音謝薄物以薦馨音欣香，惟至尊俯憐愚意，鞠躬再拜，清茗淪音藥陳。
　　伏以紅光紫霧，雲輿適下於塵凡；綠蟻黃封，凡禮少陳於帝陛。既蒙簡在，願賜歆嘗。緬想粹容，謹陳初獻。
　　伏以仙壇三級，遙瞻北極之天。流霞一觴，尚想西池之宴。既衆真之胥會，容薄禮之再陳。恭對清嚴，重斟綠醑胥上聲。
　　伏以和萬事，解千愁，聞之俚音里俗。合自然，通大道，言自謫仙。睹清光咫尺於經壇，薦薄味再三於盞斚音假。一心皈命，三獻陳情。
　　臣聞洞玄洞虛三級之仙壇，肇音兆建無聲無臭九天之金闕。匪遙將宣神咒之妙經，先望玄虛而請命，冀開寶笈，敷演琅書，詞意披陳，願垂省覽。宣齋意。
　　向來詞意，宣讀云周，諒沐天恩，必垂睿聽。詳夫《太上北帝伏魔神咒妙經》者，出自上清妙真經文，結氣凝雲，經天緯地。上閟玉京金闕，下藏洞府名山。流傳於龍漢劫中，宣布於閻浮界內。八字靈篆，騰八角以垂芒。十品玄文，制十天之魔魅。蕆揚妙義，叙演玄功。七元祕訣而保國安民，六洞陰宮而斬妖戮怪。說妙經而捍厄，咒神印以成圖。金籙升真，玉符度命。掃千灾，迎百福。拯六道，濟四生。更敘九龍，能招眾寶。辟屍大籙，佩之則增長道緣。祕篆隱文，修之而證登仙品。神兵護國，妙法度人。自非骨相合仙，難睹真文出世。今則瞻巍峨，座演空洞文寶。咒宣時，漸聽琳琅之隱韻。靈書誦處，定看金玉以露形。仰冀圓清，俯矜方赤。特頒睿旨，揭示瓊編。典經玉郎，掣開三八黃金鎖。捧香童子，翻宣一丈紫瓊文。千百重道炁冥扶，四萬劫至人欣遇。將吏戒嚴於內外，邪妖屏斥拎邇遐。伏願佳氣欝葱，瑞光散亂。紅雲浮一朵，覲咫尺之天顏。靈光集萬真，肅森嚴之仙仗。略伸啟奏，願賜感通。誦念周圓，都伸回向。干冒天威，下情無任，激切竢命之至。謹言。　　三禮
　　兆存元命神，兩手恰開閉留塞訣，剔斗一座，蓋頭左巳文。毛扇拂風，吹散灰燼，卯文。東方炁生成元命。
　　又左手扇扇除故氣，悉皆清淨。右劍畫三級壇，左斗印，丁罡三步，上三級壇作法，召五帥並諸將。至白事意，囑付如治病。下橫天黑籙攝崇，指揮心將守護患身。攝訣畫獄，攝至押入，行震艮法。
　　吾是太上之子，為老君所使。頭戴日月，身佩北斗。吾有乹靈之兵，百十萬衆，在吾左右。前有萬碩鑊湯，後有黃金鉞斧。吾朝太上，忽逢神將。教吾殺鬼法，授吾斬鬼方。上帶太素符，收攝諸不祥。上告天帝，召喚吏兵。頭戴華蓋，足躡魁罡。何神不走，何鬼敢當。縛汝必定，治汝橫傷。病人先無罪狀，何敢輒犯賢良。吾含天地之正炁，咒破邪鬼之殃。咒神神自死，咒鬼鬼自亡。急急如律令。
　　下令　　遣將
　　天雷隱隱。巳。地雷轟轟。卯。龍雷捲水，辰。水雷波飜。子。社令火雷。卯。霹靂交橫。寅。機緘一發，攝捉邪精。艮。急急如律令。
　　次存壇上一層，紅光交射，紫氣鬱勃。帝尊臨御三界，萬靈朝元。中層，北斗、五星、二十八宿、日月衆星，主法高真經中神仙，宰執在焉。
　　下一層，酆都水國、五嶽、十地洞天福地名山神仙，齊集其中。次瞻望北帝御座，存元神奏啟，願賜天光加被臣，化現立獲感通。元命訣擎起，存左右侍衛，存神為祖師北帝，復存即紫微天宮。光映十方，四聖隨符鎮四方，安營布陣。本壇天將居左，經中神仙居右，天界天仙居東北，地界神仙居東南，水府神仙居西南，陽界神祇居西北，諸天魔王天丁力士居左右。上有四天王，下有八卦大神。每存一方，有神將二員，各統天兵百萬衆，排兵布陣，赫奕威嚴，鎮護十方。如法存變，次號召指揮將吏署事。
　　敕當界里社正神，本家門丞戶尉，司命土地，井泉龍王，司溷音混等神，各遵經旨，立于壇外之左。
　　敕嶽隍兩司主者，守土祀典之神，統領兵騎，各遵經旨，立于壇外之右。
　　敕酆都馘魔朗靈，關羽斬鬼，桑銅部領兵騎，各遵經旨，行神布炁。立于艮宮，專一塞斷鬼路。勦子小切滅邪妖。
　　敕雷首律令大神鄧伯溫，銀牙猛吏辛漢臣，火雷使者張元伯，部領五方蠻雷使者，立于震宮，請降東方木炁，攝滅糞土之精。
　　敕雷門左伐魔使苟翌沖，右伐魔使畢崱，部領兵級，立于巽宮，專一掃蕩妖氛，革除魔試。
　　敕火犀雷府朱彥，南極烏陽使者吳元達，部領兵吏，立于離宮，專一請降南方火炁，攝伏死金之精。
　　敕天醫火雲擒龍都統趙公明，專一行神布炁，立于坤宮，開泰人門，保安家眷。
　　敕地祇上將溫瓊，地司太歲殷郊，一合領兵，立于兌宮，請降西方金炁，攝滅腐木之精。
　　敕天醫院總管許仙定，領帶兵騎，專一守衛天門，祇迎天仗，傳宣咒敕，飛行號令。
　　敕飛天毒雷紏察陶公濟，統領兵級，立于坎宮，專一請降北方水炁，攝滅炎火之精。
　　敕北帝伏魔神咒總監大將軍，宣行咒敕，都監斗口，專一請降中央土氣，攝滅陰水之精。
　　敕雷霆都督青帝天君辛漢臣，紫庭院素梟三神，同雷將會合北極，伏魔法中。風雷水火八大神王，主副官將，天蓬三十六員大將，飛鷹走犬大神，紫庭內外天仙官將，諸葛武侯鐵印，法中八卦九宮大神，十七神王，地祇主將，王杞十大太保，統率三雄七捷將兵騎吏，各各專一，嚴加巡警，匝繞經壇。仍仰於壇門之左，建天獄一所。壇門之右，建地獄一所。應是蜉蝣浪鬼，虛耗鈍滯，赤口白舌，雌雄注射，伏屍故氣，遠近亡魂，直符破射，冷廟行病，疫癘之鬼，冤尤咒詛魍魎魈通，一切違天逆地無道不正之鬼，攝赴吾魁罡之下，受死，無動無作，不得犯吾咒。如有犯吾神咒者，頭破腦裂，碎如微塵。急急如律令。
　　再下橫天黑籙，作禁壇法
　　東禁西禁，南禁北禁，上禁連天，下禁連地，中禁百鬼邪精。
　　以上握權兵訣，子暮都管訣，坤再握權兵訣，印誦壇咒。
　　朱雀陵光，神威內張。山源四鎮，鬼兵逃亡。神蛇吐氣，邪精伏藏。魂臺四明，瓊戶玲琅。玉真巍峨，坐鎮明堂。手揮紫霞，頭戴神光。執詠洞經，三十九章。中有辟邪，龍虎威岡。猛獸奔牛，銜刀吞鎗。揭山鐘音攫。天，神雀毒龍。六頷吐火，啖鬼之王。電猪雷火，掣星流橫。裊磕駮灼，逆風橫行。天禽羅陣，皆在我傍。吐火萬里，以除不祥。群情啟道，封落山鄉。千神萬靈，駢首叩顙。澤尉捧爐，為我燒香。所在所經，萬神奉迎。天獸來衛，千精震伏，莫干我氣。急急如律令。
　　作鎖壇法
　　天煞煌煌，地煞正方。邪精百鬼，何敢隱藏。飛罡一吸，萬鬼消亡。左魁右罡，神聖攝鎖。毋令走逸。　　喝云：神將疾速鎖壇。吾奉北帝敕，急急如律令。
　　作鎖壇法，取熙拋訣：指揮將吏鎖
　　壇，存北帝神。啟奏元始上帝，步斗
　　存神變座。
　　法事臣聞太虛廖廓，視不見，聽不聞。至道杳冥，叩必通，求必應。以今壇場，肅建經法，流通上下四方。宛若南丹世界，周回百里。即為北極天宮，四炁朗清。萬靈振伏，魔王悉皆拱衛。國土莫不緬平。如元始在寶珠中。若太上昇玉局座，瓊音誕布，金口宣傳。十品敷揚，福海深而壽山固。五方安鎮，邪門閉而正道開。平坐至心誦經如法。
　　舉。開函演奧天尊。
　　調聲誦經
　　叙議品
　　誦至天蓬咒，存想咒中諸大神仙、神王、將吏，排布兵陣，侍列左右前後。每誦一品畢，出北帝神。又想為元命真人，跪奏事由，禮謝。再想北帝神，誦下品經。
　　七元品
　　誦至分身咒，不得高聲。如法存想北帝神，出兵捉祟，遣將擒下為禍鬼神入獄。存神為天蓬，步斗一座，立□星。以左手握五將訣，再握持家訣，四指掐大指根上。權兵訣，子總管訣。大指掐四指節中。召將出兵，收捉患家為禍邪祟，畫井獄入祟。想兵將攝入其中，勒令放還病人魂魄歸身。想壇金光一道，直射病房，兆身隨光入，依經噀水退攝。或令人將符入房，打醋炭熏掃，想心將護衛息身如故。想往來人盡為邪鬼神吏，四壇復坐誦經。
　　戮鬼品
　　存為北帝領諸天魔王、上下六宮神吏等，在酆都說法，降伏邪鬼。如治病，又給符水與服。
　　捍厄品
　　存元命神奏對北帝，北斗頒告聖旨下星宮斗府，為某人消灾度厄。存其患人凶星退舍，吉曜照臨，禍散消灾，天仙度人，魔王受戒，鬼魅逃形。
　　神印品
　　想印中毫光萬丈，斬滅不祥。
　　金籙品
　　想元始天尊降下救苦真符，差龍童賫告三界十方羅酆嶽府等處，攝召祖先魂識。次存為救苦天尊，握金牌訣，想金光照破幽獄，攝到魂儀前來壇所，道衆就家廟咒食諷經，安奉就坐，祝其聽宣經法。誦畢，告長生簡，宣符籙牒，差龍童將吏進詣南官注生。先焚燎功德，法師皆不必下座。
　　九龍品
　　存為北帝神，握金牌，召九龍王住居禁享，六神前來聽令。或有新舊修造傷犯，咸皆原赦。憑此經功，以為安奉解釋。
　　辟屍品
　　誦至明鏡籙，存白炁祥光於寶籙中天，出天灾，散地禍。
　　八字品
　　誦至斗諱處，想北帝頒旨下北斗，北斗親現，為息人消灾解厄，順度星躔，削落罪籍，注上生名。逐位存想，左手斗訣，自額至眼，為之臨目，解冤尤，保身命，修心性。仍想神仙將吏，保護生人，削罪注福，就給靈篆與服。
　　神兵品
　　至此再陳醮供，想內外上下衆真，受供降福。
　　回向文
　　具位臣姓某中謝，重爇真香，恭伸奏謝聖位。臣聞瓊文畢軸，杳冥三界以俱聞，寶磬停音，彷彿諸天之遙唱其經也。實上天奧義，非下世常辭。天地以之常存，日月因之迭運。人民奉之以開泰，鬼神敬之以變通。病者聞之而壽紀東華，歿者聞之而神遷北府。妖邪聞之而頭破腦裂，舍識開之而鱗港羽翔。是曰生化依憑，莫不人天仰賴。為昏衛之慧炬，作苦海之法橋功。勳不可思議，福德無有限量。今則誦周十品，韻徹九霄。伏想經返星壇，恩頒金闕。上願皇圖廣大，我道興隆。五風十雨以順時，四海兆民而樂業。三途息苦，永不墮於輸迴。十地興慈，少暫停於考掠。動植感生成之德，飛潛蒙化育之恩。一切有情，均證無漏。次冀某罪消億劫，福降今時。符水有靈，享安靖和平而如舊。身田獲吉，絕痒痾疾痛以無虞。馬祿旺抉，星運開泰。一門寧謐，老者安，少者懷。九祖升遷，存者神，過者化。何灾不滅，有願皆符。臣等共沐餘波，人道咸沾殊利。千古流傳於經教，八荒絕滅於鬼妖。如上禱祈，悉干覆壽。為上良緣，稽首皈依。志心稱念，太上三尊，十方衆聖，玄中大法師，伏魔經壇上聖高真。無無上真贊歎，不可思議功德。
　　北帝伏魔經法建壇儀竟