上清大洞九微八道大經妙籙
　　經名：上清大洞九微八道大經妙籙。撰人不詳，約出於東晉。原係《三天正法經》之後半篇，後被分出單行。一卷。底本出處：《正統道藏》正一部。
　　上清大洞九微八道大經妙籙
　　上清除六天之文三天正法，東陵聖君命清虛小有天王撰集，仙真祕籙，總名為六天之文三天上真正法，以捕攝萬鬼，收束眾邪。七百年三傳，百年有真人再授。皆齋三日，或七日。又於齋內，奉有經文之師好金十兩，為通神之信。世間不從條者，七世獲罪，如四極科法。佩書不可經陰氣濁汙，若經則身沒必為下鬼。奉之上清，昇登上清，八皇以為必仙真券，有真券者，太極書玉簡。
　　太上衆文籙
　　右符，上文朱書，下文青書，欄並朱書。
　　此三元太君紫文，以告六天萬靈之精，使開導十方雲龍，奉迎佩者精修，勿履陰汙。
　　上清除六天真文，不佩此籙者，太平期至，不得奉迎聖君於上清宮也。三天正法，傳鬱絕真王。
　　右符朱書。
　　總帶眾書真籙者，太上命玉童十人侍文，衛護有籙之身。後聖李君下命小有天王，集諸天真文，為三天正法。有佩之者，皆得迎聖君於上清宮中。三天九微玄都太真陰陽靈籙上元章，太帝丈人受之於太虛無上真君。
　　太微靈都婉轉真人三方文，九天真王以授太上丈人，佩之朝萬神，延年億萬，衛身直符三百人，玉女六千人，六天八人，在太微靈都真宮。佩文弟子，誓志修奉。
　　右已上二符，朱欄黃書。
　　右已上三符，並朱晝。
　　右已上八符，並朱欄黃書。
　　九微八道符籙，傳仙人道士有志者，百年三出，誓上皇君，祭九帝華玄黃女，不妄泄之，非至志者勿示，慎之慎之。
　　謹齎信詣三洞法師，臣請受玉清大洞九微八道大妙寶文上籙，臣自隱志修行，依師告盟，若有志道士，及仙籍有名者，百年三傳，繼嗣洪業。以今下古，人心澆醨，時有其人，不敢遏寶，今有某人，性惟儒雅，好慕寶文，旦夕翹勤，曾無懈怠，隱住名峰，脫離塵累，抱辭齎信，詣臣求受，依法於告盟付授，若有違犯，七玄父母考罰於幽宮，摙石負砂，以塞河源，明當慎之慎之，一如盟文律令。
　　保舉
　　監度
　　度師
　　上清大洞九微八道大經妙籙竟