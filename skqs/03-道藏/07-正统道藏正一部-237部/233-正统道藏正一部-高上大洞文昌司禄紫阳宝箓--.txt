高上大洞文昌司祿紫陽寶籙
　　經名：高上大洞文昌司祿紫陽寶籙。撰人不詳，約出於明代。假託文昌帝君降授符圖神咒。三卷。底本出處：《正統道藏》正一部。
　　高上大洞文昌司祿紫陽寶籙卷上
　　某貫居住奉道信士某詞稱：本命某年某月某日某時建生，上屬北斗某星君主照，即日虔誠恭詣度師教主天師大真人門下，拜受《高上大洞文昌司祿紫陽寶籙》一部，皈身佩奉，誓以欽崇正教，律己修身，增益才華，開明鑒識，斷除魔障，斥逐邪妖，顯擢科名，進登祿位。受佩之後，不敢輕泄玄文，怨咎道師，如負盟言，一依文昌上宮科法律令。
　　文昌九天開化品
　　爾時，九天開化主宰澄真正觀寶光天尊，於重光赤奮若之歲、日躔鶉尾月、望東壁之辰，降于蜀都寶屏山中，和誠應之樓，玄會玉虛之壇，告鸞府侍仙真人劉安勝曰：吾昔奉上帝玉敕，職掌桂籍，興文儒而擢貴品，進賢德而佐明時，故得掌隸天曹，秩專司祿，校錄地府，位司定貴，詮量水府，職在進賢，應三府選舉，吾總隸焉。其選舉之歲，吾同三元三官、五方五帝、三辰五斗、列曜眾星，參統三微，研較氣運，敕天曹定命定貴都司、天府岱嶽地府北酆水府扶桑帝君，集會九天開化文昌大都督府，考定九州分野，合陞選擢魁名品籙、三祿三貴三賢高下，仍較其祖宗父母族屬己身世代歷劫，有無大功陰隱孝行，及有無積釁冤債結惡遺殃，譴罪塚訟，咒詛業根，苦本魔基，并五行命運所得，定方數算，悉皆注定。若世代有大功陰隱孝行，德基豐厚，雖命運衰蹇，以功行勝之，即與添祿加年，陞入貴選，進登祿籍；若功隆德厚，而冤債殃訟未息者，則先令注祿入品，名登賢籍，俟福盛罪滅，方得受祿；若命運合得名秩克貴食祿，而無陰德大功、忠孝百行者，即當退祿削貴，落籍銷名，以俟建乃立德積善集慶，方與注入貴籍，增祿成名。其或文儒賢士，知命悔過，進德修業，運氣貴而陰功微，業緣縛而冤債累，鬼邪窒其進取，妖魔障其靈鑒者，吾當授以《文昌上宮大洞寶籙》，消諸魔障，啟沃身心。
　　此文昔祕於元始玉清聖境浩劫天宮金闕玉房雲錦之囊，授之於玉宸大道君，太上老君授受於紫微帝君暨太一元君，次傳於聖祖軒皇，嗣於帝堯、大舜、神禹。禹授於劉月，月授於王經，經授於彭太極，太極授於鄧元，元授於劉誼，誼授於劉洞真，洞真授於王遠，遠授於彭曉，曉授劉希岳，希岳授於蘭公翹，公翹授於彭德直。由是萬聖千真，皆獲受度。宿緣積慶者，求師傳受，必當誠恪投陳，遵依科格，金繒法信，以固約盟，其授籙之師，必經佩持三洞四輔九天金籙之人，方可依科付度，如德秩尚微，功勳未著，不可妄稱師範，輕泄靈文。持受此籙，依按修行，可以解累世冤結，可以止塚訟宿殃，斷絕惡業地根，摧伏魔基苦本，奪靈鑒之神濳匿，晦文業之鬼遁逃，亂性之妖滅形，障貴之邪挫首。若命運凶衰，定分卑淺，得此祕文，敬而勿怠，精勤香火，存念經訣，上消天灾，下禳地禍，增延祿筭，斷絕邪魔，神性清明，文華秀發。若命運未貴，文業未舒，遵奉寶籙，依按修持，惟務濟人，馘毒治病，救及三百六十人者，積成大功，高陞祿秩，注入貴品，進在賢籍，當輔佐明時，得為至貴之臣，祿及子孫，光榮族屬。若能修持經籙中妙行法門，常令身心清净，神炁精明，年齒既高，當得太陰鍊形，得尸解之道，不墮輪轉，昇入仙都，位為真人。凡清信之士，受吾籙者，吾即奏上玉帝金闕，注錄三元曹府祿貴賢籍，使其身心究竟不昧，應入貴籍，輔佐明時。所有九天較定天曹地府水府三祿三貴三賢科品，宣傳于後：
　　上元天曹嶽府司祿，分一科三品：
　　一司　　天祿科。
　　上品紫微天官，中品太微斗官，
　　下品少微星官。
　　二司　　人祿科。
　　上品王公卿侯爵，中品方伯監牧爵，下品百官散秩爵。
　　三司　　幽祿科。
　　上品嶽府官僚，中品鄧都官僚，下品扶桑官僚。
　　中元地府鄧都定貴，分三科三品：
　　一司　　上貴科。
　　孝行上品，守節中品，陰德下品。
　　二司　　中貴科。
　　仁慈上品，康義中品，德行下品。
　　三司　　下貴科。
　　賢達上品，祖德中品，文學下品。
　　下元水府扶桑進賢，分三科三品：
　　一司　　上賢科。
　　至孝上品，大忠中品，慈仁下品。
　　二司　　中賢科。
　　康義之賢上品，禮法之賢中品，
　　智度之賢下品。
　　三司　　下賢科。
　　篤行之賢上品，才學之賢中品，分定之賢下品。
　　已上科品，並以較錄世人，如入科品者，即與注祿定貴，進在賢籍。吾當遣演譜仙官，翊贊善功，開明神鑒，仍遣儲佐列神，斷除魔障，授之天章玉文，鎮護身田，兆祥應寢，降中皇真炁啟沃身心，敕安志益慧之神，安定百關，開聰導明，進其才華，通其靈鑒，一如文昌科法律令。
　　文昌天演譜系品
　　帝君聖誥
　　金闕上相檢校太師、混元內輔三清上聖大都督府、都統三界陰兵行便宜事、管天地水三界獄事、收五嶽四瀆真形虎符龍券、總諸天星曜、判桂祿嗣籍、上仙英顯元皇真人、司祿職貢舉真君、洞照通真先生、編修飛仙列籍、掌混元造化輪迴六道救苦救難慈尊、玉清內境清净道真、身見紫雲岩，手持如意杖，統御萬靈普濟諸苦、大仁大孝大聖大慈無上不驕樂天帝、都總混天誠心接物萬天教主、隨願慈應天尊、九天定元保生扶教開化主宰長樂永佑靈應大天帝君、掌五湖四海總十二河源水府運使、澄真正觀注祿定籍、寶光慈應治世顯道、保安拔罪、更生永命、扶善濟苦、消劫行化純一顯應天尊。
　　帝君張姓諱亞，上應張翼二宿，生於周初昊會之地，以二月三日聖誕。
　　混元父母，天地同根。胞胎骨肉，一炁分身。綱維造化，洞照無垠。宣弘大道，濟佑彝倫。靈光下降，百福來臻。斥除邪障，正炁長存。
　　急急一如文昌律令！
　　顯慶慈佑儲真衍慶天尊，大聖長生壽母元君，
　　照德積慶慈懿儲祥元君，昭懿沖和洞妙元君，
　　嗣德文昌衍慶真君，文昌靜應天君，
　　昌德文昌司祿真君，文昌嗣慶天君，
　　淑真妙靖文昌萬壽天君，聖宮懿淑四宮夫人，
　　文昌積慶真人，文昌積慶天君，
　　文昌襲慶真人，文昌襲慶天君，
　　靈山大神張忠嗣，蜀北門山神張仲子，
　　劍山大神張勳，蜀劍山神張孝仲，
　　金馬山神張烈，趙王劉如意，
　　文昌紹應侯，文昌昭應公，
　　文昌承應公，文昌寶靈公，
　　文昌了喜夫人，文昌妙應夫人，
　　文昌柔貞公主。
　　右聖官曹治八十一仙官，領兵隨籙度。
　　文昌儲佐列神品
　　佐神英惠公，　　顯應協惠夫人，
　　神嗣濟美公，　　神嗣濟惠公，
　　贊福夫人，　　　靖順夫人，
　　文昌興國大太尉，文昌左右二太尉，
　　文昌左右二將軍，文昌如意大將軍，
　　文昌左右二丞相，文昌左右二僕射，
　　文昌左右二太史，文昌三公九卿，
　　文昌六曹尚書，　文昌御史大夫，
　　文昌上將真君，　文昌次將真君，
　　文昌貴相真君，　文昌司命真君，
　　文昌司祿真君，　文昌司中真君，
　　文昌司貴真君，　文昌司文真君，
　　文昌定武仙官，　文昌定貴仙官，
　　文昌魁星仙官，　文昌解星仙官，
　　文昌應瑞仙官，　文昌降寢仙官，
　　文昌貢舉仙官，　文昌檢陰功仙官，
　　文昌定予奪仙官，文昌增福祿仙官，
　　文昌四直功曹，　文昌傳奏功曹，
　　文昌掌桂籍童子，文昌應寢大將軍，
　　山王明化侯夫人，主八景瑤華院仙官。
　　鳳凰櫃土地靈應侯。
　　右儲佐列神，嚴肅威儀，分真降靈，衛護兆身，一如律令。
　　劍門山神白圭，　　　西陲飛越山神廉玠，
　　西域雪山神白輝，　　劍門山神公元長，
　　青黎山神昊肩，　　　白龜山神義敏，
　　大岷山神衛廉，　　　青城山神希夷公，
　　岷山洞天神彭元，　　岷山山神何機，
　　大峨山神曹英，　　　小岷山神虞觀，
　　峨眉山神李善猷，　　巫山山神王玄父，
　　分樟山神張煒，　　　都大總部山神王秀水，
　　石犀龍洞李若水，　　灌口太守潭龍神劉成之，
　　西蜀都城隍韋皋，　　益州社令神杜其昌，
　　西蜀劍南社長鄧文，　西蜀都社神杜宇，
　　西蜀西鎮社公章，　　鳳凰山神獨孤正，
　　蜀里域神段秀，　　　岷山龍神勾盤恬，
　　灌口伏龍潭神蹇竈，　青衣龍神景伯仁，
　　越嶲山神蕭福，　　　北門山神張叔和，
　　西海龍神白龜憫，　　洞庭龍神景淵，
　　君山山神唐豐，　　　昊海水神彭暹，
　　蜀里域神虞奇叔，　　邛州里域神孫和叔，
　　蜀檢孝神崔瑄，　　　婆娑巴王神軒安行，
　　檢孝土地神白致一，　漢水邑里土神康潮王，
　　苴饒邑神公孫長，　　巴西邑神和來孫，
　　白馬邑神栢之堅，　　苴邑神蘇公長，
　　七曲山神全禮。
　　右七曲鳳凰諸山佐順龍神四十五部，各領兵度。
　　文昌天章玉文品
　　南斗文昌斗章
　　太極妙化，真文玄機。掌天天文，護地地圖。理水水府，三元共敷。紫庭大告，天地咸敷。如意在心，玉壓同居。此文隱語，三才並居。禮樂既作，混沌已舒。大羅透徹，乘景躡虛。上智有學，訓之下愚。急急一如玉文輪掌律令！
　　應寶攝妖玉文　此玉文佩眼陸壇立應丁甲日以檀香降刻之
　　子上沖午，為之端門。申宮加酉，出入為尊。辰來求戌，魁罡正元。卯上通寅，天元地輪。丑內尋巳，闈闢兩全。未中得亥，伏逆相存。
　　右隱訣祕咒，出文昌三炁至真之文，得之者，宜齋心鍊炁，拾妄從真，絕口是心非之無諸邪想，自然增益聰明，文華奮發，越章天印，可以佩受，寶而敬之，辟惡除邪，消諸魔障。
　　文昌天心玉文　上天所寶秘之玄都萬神侍衛三界奉行
　　文昌上宮，越章玉文。上制天根，中檢星辰。下察地水，通幽徹冥。開仁去鈍，辟斥妖氛。剪卻三尸，馘滅九蟲。魑魅濳藏，旱澇無迍。受持不怠，白日同昇。
　　文昌中皇生炁品
　　中皇九道司命生炁符圖
　　人生受命，稟質性根不一，或英華文明者，宿緣之慶，頑愚迷鈍者，宿業所致。考功行者，百僅一二，進玄機者，千無二三。如皈心嚮道，參文究玄，當佩生炁符圖，誦豁落真言，自然感召文昌，仙官神吏衛護兆身，增益智慧，詞藻煥爛，進祿成名矣。
　　子丑生人趨文慕玄，敕天罡八學靈官附身心。
　　寅生人學文進玄，　敕威烈北府真官附身心。
　　卯生人通文究玄，　敕定神養銳位仙伯附身心。
　　辰生人向學入玄，　敕安惠叶文真人附身心。
　　巳生人習經耽玄，　敕仁濟威廣仙郎附身心。
　　午生人學經博玄，　敕寶益定光太史附身心。
　　未生人篤學明玄，　敕太華六行尚書附身心。
　　申生人進鸞陞玄，　敕元命總轄真卿附身心。
　　酉生人習文趨玄，　敕東華繡衣使者附身心。
　　戌亥生人明經演玄，救文昌義濟王附身心。
　　立春前後管乾　 　立夏前後管離　 
　　立秋前後管巽　 　立冬前後管坎　 
　　已上通玄究微之士，不可不攷其源。方知稟受，貴賤等差，命分深淺，方寸湛然。功生愧負，則所求無不如意，切宜詳之。
　　文昌生炁合形總真元命豁落真言
　　唵哩唎哪，啊息吸吽吽，訶訶魁啊，魒口半菩提哚。適洞吒喃，唧虛空巡，腔辜頂越，轟轟霓霓。閃閃爍爍，光文華清，定意疾縛，七星竅堯。近都黃神，摩訶般若，定丁都律，吐納真元攝。混元真伯，通悟玄機。一如律令！ 
　　文昌定志益慧品
　　文昌司祿定貴安神益慧神咒
　　東河之陽，西林之南，有神王華，受命元皇。
　　主鎮文昌，貴司之男，八會振文，九光明儒。
　　太一定策，玉女輔書，龍女十千，文房佐軀。
　　太吏百萬，定心握樞，使我一身，與靈通明。
　　道合乘時，萬章洞輝，謁帝埏文，仰契皇經。
　　使我策宣，坐致昇平，吉日受符，披章行功。
　　八威助膽，龍曜飛空，十聰益慧，豁落除蒙。
　　意寧志顯，萬化疏通，神予之鑒，天佑之文。
　　貴宜乘之，祿宜與增，使我大成，文華益昌。
　　擷藍龍姬，保宣正陽，一誦玉章，九天開光。
　　萬化洞啟，神明主張，使我神功，高致忠良。
　　一如律令！
　　右玉章是名九天開化安神益慧神咒，乃元上浩劫大洞之文，言無韻麗，曲無華宛，深不可測，妙不可言，下世莫能聞，凡濁莫能傳，祕之紫陽玉笈雲錦之囊。昔九龍始祖三元太素道君，於元始天尊前主盟請佩，而傳於上元夫人、雲華夫人，使下教世問，通儒賢士，誠恪佩誦，即得文彩昭明神予之鑒，高登貴選，佐助皇猷，廣振文風，宣揚正化，永為身寶，準教奉行。
　　高上大洞文昌司祿紫陽寶籙卷上竟
　　高上大洞文昌司祿紫陽寶籙卷中
　　據某貫居住奉道信士某詞稱：本命某年月日時建生，上屬北斗某星君主照，即日虔誠恭詣度師教主天師大真人門下，拜受《高上大洞文昌司祿紫陽寶籙》一部，皈身佩奉。誓以崇敬帝真，遵依科戒，進修文業，積習善功，悟太上之玄機，消除魔障，登文昌之貴籍，顯達科名，濟世安人，保身利物。有違科約，以身謝天地水三官，一如玄科律令！
　　文昌簡閱寶圖品
　　夫文昌寶圖，乃自混沌初分，太元高上玉皇之炁結而成文，丹霞碧雲自然成章，出於元始天王，同出而異名，閟於上清龍羅玄鸞之臺，安紫陽九光鳳華之闕，文昌皇人玄元道君夫子為文昌圖闕帝主，命此寶圖生化文儒賢士，輔佐聖統王道，使英俊文物世代克昌，佩受之士即得玄炁降神，文華清秀，才識通明，心光自然無所不至，百千障礙不能壅蔽，當有侍圖金童玉女、天官神吏等三百六十人隨符護身，子宜敬奉焉。
　　文昌侍圖金童三百六十人度，
　　文昌侍圖玉女三百六十人度，
　　文昌侍圖天官三百六十人度，
　　文昌侍圖神吏三百六十人度，
　　文昌三五定命吏三百六十人度，
　　文昌三五定心吏三百六十人度，
　　文昌三五定志吏三百六十人度，
　　文昌三五定意吏三百六十人度，
　　文昌三五定聰吏三百六十人度，
　　文昌三五定慧吏三百六十人度，
　　文昌三五定膽吏三百六十人度，
　　文昌三五和神吏三百六十人度，
　　文昌三五合神吏三百六十人度，
　　文昌三五通達吏三百六十人度，
　　文昌三五開鑒吏三百六十人度，
　　文昌三五通識吏三百六十人度，
　　文昌三五卻邪吏三百六十人度，
　　文昌三五除障吏三百六十人度，
　　文昌三五生炁吏三百六十人度，
　　文昌三五文章吏三百六十人度，
　　文昌三五開性吏三百六十人度，
　　文昌三五注祿吏三百六十人度，
　　文昌應寢吉神吏三百六十人度，
　　文昌佐賢龍女吏三百六十人度，
　　文昌輔文玉女吏三百六十人度，
　　文昌輔文水吏玉妃一人度，
　　文昌黃神玉印太一使者八人度，
　　文昌越章環天玉女八人度，
　　文昌八景瑤華院印力士一人度，
　　文昌主劍神王玉女八人度。
　　右文昌寶圖玉符，給付弟子某撥隸金童玉女仙官神史，如遇三元日，齋心沐浴，投誠醮祭，以求吉寢，進名科品，一如盟約信受奉行。
　　文昌司祿玉符品
　　上元天曹司祿真君一人，
　　上元天府司祿真君一人，. 
　　上元天府司天祿吏八十一人，
　　上元天府司加天祿吏八十一人，
　　上元天府司人祿吏八十一人，
　　上元天府司加人祿吏八十一人，
　　上元天府司天爵吏八十一人，
　　上元天府司加天爵吏八十一人，
　　上元天府司人爵吏八十一人，
　　上元天府司加人爵吏八十一人，
　　上元天府司幽祿吏八十一人，
　　上元天府司加幽祿吏八十一人，
　　上元天府司幽爵吏八十一人，
　　上元天府司加幽爵吏八十一人。
　　右司祿玉符，給付弟子某佩受修持，崇奉文昌司祿真君，誦詠大洞紫陽玉章，自然感召仙官神吏，增益智慧，通才輔文，進登祿位，一如盟言。
　　文昌定貴金簡品
　　始青天開化主宰定貴真君，
　　太青天開化主宰定貴真君，
　　始丹天開化主宰定貴真君，
　　太丹天開化主宰定貴真君，
　　始素天開化主宰定貴真君，
　　太素天開化主宰定貴真君，
　　始玄天開化主宰定貴真君，
　　太玄天開化主宰定貴真君，
　　中央大梵天開化主宰定貴真君，
　　中元地府定上品貴人吏三十六人，
　　中元地府定中品貴人吏三十六人，
　　中元地府定下品貴人吏三十六人，
　　中元地府定帝聖貴人吏三十六人，
　　中元地府定王爵貴人吏三十六人，
　　中元地府定公爵貴人吏三十六人，
　　中元地府定侯爵貴人吏三十六人，
　　中元地府定伯爵貴人吏三十六人，
　　中元地府定男爵貴人吏三十六人，
　　中元地府定子爵貴人吏三十六人，
　　中元地府定郎官貴人吏三十六人，
　　中元地府定大夫貴人吏三十六人，
　　中元地府定父母封爵吏三十六人，
　　中元地府定官爵官吏三十六人，
　　中元地府定蔭子貴吏三十六人，
　　中元地府定封妻爵吏三十六人，
　　中元地府定富貴全籍吏三十六人，
　　中元地府定貴族官吏三十六人，
　　文昌掌祿籍判官主簿書列定上品貴人一千二百人隨籙度。
　　右定貴金簡，真君仙史依科傳授，付弟子某敬奉修持，當得書名金簡，注上中元定貴籍中，列字上品，榮身享祿，顯達功名，忠孝君親，流澤後裔，一如盟約奉行。
　　文昌進賢玉策品
　　下元水府進上科上品貴人吏從一百二十人度，
　　下元水府進上科中品貴人吏從一百二十人度，
　　下元水府進上科下品貴人吏從一百二十人度，
　　下元水府進中科上品貴人吏從一百二十人度，
　　下元水府進中科中品貴人吏從一百二十人度，
　　下元水府進中科下品貴人吏從一百二十人度，
　　下元水府進下科上品貴人吏從一百二十人度，
　　下元水府進下科中品貴人吏從一百二十人度，
　　下元水府進下科下品貴人吏從一百二十人度，
　　下元水府進賢女吏神妃從一百二十人度，
　　下元水府進賢龍女神妃從一百二十人度。
　　右進賢玉策，水府官吏龍女神妃衛護，受籙弟子某精勤佩奉，進德立功，上佐皇猷，垂名昭世，一如盟科奉行。
　　文昌消魔金篆品
　　護國消魔金篆中功曹神吏
　　第一功曹輔興領將一萬人度，
　　第二功曹荀明領將一萬人度，
　　第三功曹費陟新領將一萬人度，
　　第四功曹龐玠領將一萬人度，
　　第五功曹魯鏐領將一萬人度，
　　第六功曹宋炳領將一萬人度，
　　第七功曹高逸領將一萬人度，
　　第八功曹趙櫓領將一萬人度，
　　第九功曹趙期領將一萬人度，
　　第十功曹王石領將一萬人度，
　　右消魔金篆，功曹仙史一合下降擁護，弟子某鎮衛心田，開明真性，進貴進祿，克亨克通，以太和真炁止訟消殃，以大洞仙兵摧魔斥惡，解釋冤仇業債，斷絕苦本地根，文德日昌，才名顯達，進登貴籍，輔佐明時，一如文昌科法律令。
　　文昌元綱演化品
　　紫微上宮文昌太極都督靈章，上可保制劫運，宣化天機，中可以飛鸞演化，濟世安民，下可以保身護命，度厄延年，得悟之者，證聖成真矣。
　　文昌東壁璇璣品
　　東壁圖書瓊瑤玉文
　　五運合景，東壁圖書。先天先地，合璧連珠。正真生炁，運合化車。修文偃武，洞達玄都。少微處士，君子多居。臣今學譜，願入仙衢。澄真正觀，如意寶書。
　　唵鬼亨鬼晢魒鬼沓鬼禽鬼音鬼甫，急急一如溥天大元帥口敕律令！
　　右東圖書瓊瑤玉文，上應九天自然之道，為文昌府玄祕之文，得之者，開明神鑒，進益才華，星宿垂光，降祥生熙，滅諸障得，消諸不祥，一如大洞文昌科法律令。
　　文昌宮曹騎衛品
　　文昌大洞寶籙建節大將軍天騶甲卒
　　神吏一萬人度，
　　文昌大洞寶籙監功大將軍天騶甲卒
　　神吏一萬人度，
　　文昌大洞寶籙騎衛大將軍天騶甲卒
　　神吏一萬人度，
　　九天開化，浩劫文昌。一炁周流，玄造翕張。萬神奉令，赫奕飛揚。玉符金篆，收滅瘟黃。吞魔食鬼，怪孽消亡。威振宇宙，萬劫難當。隨吾敕召，青律有常。毋違盟誓，立見神光。急急一如文昌律令！
　　治正執正吏百二十人度，
　　消魔按魔吏百二十人度，
　　收瘟食瘟吏百二十人度，
　　收魔食魔吏百二十人度，
　　收毒食毒吏百二十人度，
　　收鬼食鬼吏百二十人度，
　　收神食神吏百二十人度，
　　收炁食黑吏百二十人度，
　　收邪食邪吏百二十人度，
　　收精食精吏百二十人度，
　　收妖食妖吏百二十人度，
　　收怪食怪吏百二十人度，
　　收歹羊食群吏百二十人度，
　　收蟲食蟲吏百二十人度，
　　誅邪破廟吏百二十人度，
　　治病神醫吏百二十人度，
　　驛馬上章吏百二十人度，
　　飛龍騎吏百二十人度，
　　右宮曹建節監功騎衛大將軍天騶甲卒收邪驅瘟神史，護衛弟子某身有光明，心生靈鑒，滅諸邪障，驅部不祥，瘟疫無侵，怪妖削迹，應諸求禱，隨願克成，佐治皇風，敷揚正化，一如文昌主宰紫陽金格，宣令奉行。
　　弟子某即日虔誠恭詣度師教主天師大真人門下，拜受太上經籙，皈身崇奉，受佩之後，不敢始勤終怠，輕泄靈文，如負盟言，一如玄科律令
　　高上大洞文昌司祿紫陽寶籙卷中竟
　　高上大洞文昌司祿紫陽寶籙卷下
　　據某貫居住奉道信士某詞稱：本命某年月日時建生，上屬北斗某星君主照，即日虔誠恭詣度師教主天師大真人門下，拜受《高上大洞文昌司祿紫陽寶籙》一部，皈身佩奉行持，端冀開明真性，通悟本心，弗措於學問辨思，勿非於視聽言動，進修德業，超益才華，名成而贊輔皇猷，祿遂則宣明正化，致君於唐虞之上，濟民於成康之時，封及祖宗，澤垂後裔，誓勤修奉，永佐昇平，如或背盟，一依九天主宰元降律令？
　　文昌蒼天育神品
　　應春分四陽之炁
　　東方青霄主宰文昌大洞紫陽玉章第一
　　紫陽開玉笈，元始出金章。洞闢青華府，昭明太一光。蒼晶回七宿，萬炁贊文昌。頡明顓佐命，通濟永無疆。
　　此玉章，每旦調聲正炁誦之九過，生育元神，名登貴品。
　　東方蒼天開化主宰青霄育神功曹一人、吏六人、大洞天騶甲卒兵萬人度。
　　文昌陽天輔文品
　　應立夏六陽之炁
　　東南方碧霄主宰文昌大洞紫陽玉章第二
　　大洞迴風振，龍威六氣宣。紫陽敷玉策，定貴下三元。辟斥陰魔障，開
　　明正性傳。斯文垂寶運，通濟永無愆。
　　此玉章，每旦平心正炁誦之九過，輔益文學，名進賢科。
　　東南方陽天開化主宰碧霄輔文功曹一人、吏六人、大洞天騶甲卒兵萬人度。
　　文昌炎天明真品
　　應夏至一陰之炁
　　南方丹霄主宰文昌大洞紫陽玉章第三
　　九華敷妙炁，太一輔丹元。開化明天斗，靈光灼至賢。帝心符寶策，神性合龍編。會集中和景，斯文保大全。
　　此玉章，每旦頤神調炁誦之九過，開明真性，穎悟良能。
　　南方炎天開化主宰丹霄明真功曹一人、吏六人、大洞天騶甲卒兵萬人度。
　　文昌朱天通玄品
　　應立秋三陰之炁
　　西南方景霄主宰文昌大洞紫陽玉章第四
　　建輝凝八野，景策輔中皇。丹田舒靈炁，雲華脅智光。欹盧翦魔力，真宰啟天章。文華資大業，通濟永弘昌。
　　此玉章，每旦調神理炁誦之九過，通徹玄機，神光自生。
　　西南方朱天開化主宰景霄通玄功曹一人、吏六人、大洞天騶甲卒兵萬人度。
　　文昌昊天人賢品
　　應秋分四陰之炁
　　西方玉霄主宰文昌大洞紫陽玉章第五
　　紫陽敷太昊，華質自資深。月母生金后，玄天益帝心。太真歌舞翮，牝牡合重陰。文道由昌盛，彤芝茂玉林。
　　此玉章，每旦平心正炁誦之九過，入登賢籍，克悟大道。
　　西方昊天開化主宰玉霄入賢功曹一人、吏六人、大洞天騶甲卒兵萬人度。
　　文昌幽天立德品
　　應立冬六陰之炁
　　西北方太霄主宰文昌大洞紫陽玉章第六
　　北號名幽幽，文豪枕太霄。上天開大化，紫極正魁杓。元父生壬好，文昌發洞謠。九龍宣貴籍，妙用益玄寥。
　　此玉章，每旦調神正炁誦之九過，建立德基，才猷超邁。
　　西北方幽天開化主宰太霄立德功曹一人、吏六人、大洞天騶甲卒兵萬人。
　　文昌玄天應貴品
　　應冬至一陽之炁
　　北方紫霄主宰文昌大洞紫陽玉章第七
　　玄一弘元始，靈通大妙神。弘文翊昌運，啟武鎮魔軍。翕合生神秀，英姿與日新。顓陽參大化，通濟輔天人。
　　此玉章，每旦調聲平炁誦之九過，上應貴選，神助文捷。
　　北方玄天開化主宰紫霄應貴功曹一人、吏六人、大洞天騶甲卒兵萬人度。
　　文昌變天進祿品
　　應立春三陽之炁
　　東北方琅霄主宰文昌大洞紫陽玉章第八
　　變羨崑崙頂，三神覆北酆。琅霄專主宰，開化翊成功。大洞陽符質，清生化紫彤。膠修流梵寶，通濟永昌隆。
　　此玉章，每旦平心理炁誦之九過，進擢祿司，揚名濟世。
　　東北方變天開化主宰琅霄進祿功曹一人、吏六人、大洞天騶甲卒兵萬人度。
　　文昌鈞天成功品
　　應四季二陽五陰、二陰五陽之炁
　　中央神霄主宰文昌大洞紫陽玉章第九
　　太極鈞天母，中央鎮斗樞。八元生一炁，九道會中書。應化文華盛，開明帝德餘。斯文新大業，通濟利皇居。
　　此玉章，每旦調聲正炁誦之九過，行修功顯，萬願克成。
　　中央鈞天開化主宰神霄成功功曹一人、吏六人、大洞天騶甲卒兵萬人度。
　　右大洞文昌紫陽玉章九品，每旦平心定志，調聲正炁，稽首恭禮文昌司祿真君几前，各誦九過，自然感徹諸天，當得九霄定貴司祿功曹仙史天騶甲卒下降，翊衛兆身，滅除障礙，進文達德，顯名著功，輔佐皇風，宣行大化，一如紫陽律令！
　　文昌應寢八圖品
　　虛靖天師曰：此文乃無上天曹文昌司祿真君九天開化主宰，於先劫拜三元太素道君、上元夫人、靈華上宮夫人傳授，此籙號《文昌司祿輔文應寢紫陽寶籙》，昔秘於玉清大有金闕玉房之中，紫陽雲錦之囊，敕九天儲福尊神侍衛，天騶甲卒護籙司命司祿真君，予奪司都天大丞相予司奪，司定貴成功司九霄功曹官吏等，衛護玄文，明取儒士，以應時選，贊翊皇猷，佐運昇平，歷世寶之。受此文者，不虛其傳，必先形諸寢想，或日見異瑞為徵兆，乃受籙之報也，若得寢應，必登貴品矣。
　　司祿譜云：已上八圖寢應，或顯見於朕兆間，或示像於寢寢中，皆為奇瑞，必獲貴選。略述十徵，以見先兆。
　　唐德宗時，姚煒乃崇之後，力學能文，壯志未諧。一日得遇方士賀達，即知章之玄孫也，授以斯籙。未授間，煒寢枕中有白貓，及授籙開閱，果有玉貓應之徵，是年登第，後至侍從。
　　蜀廣政中，綿州高慶孫，寢乘牛扣角，因與玉局觀道士胡道遠語及此寢，道遠賀曰：君今年必中解科，蓋刀牛者解字也，寢此為瑞。果如其言，遂中高選。
　　唐昭宗時，士人朱渙者，文學俊秀，受此籙於宗人朱道元，寢斬五虎，次年登第，官至清近。
　　宋太宗景德中，周良輔受此籙於萊州道士劉若拙，寢逐群鹿，為鹿所踐，斃路中，寢驚，其年登科，官至帥臣。
　　神宗時，眉州蘇軾，得此籙於鄉東墓頤山處士黃若水，其父洵，寢見書筍中有大鬼頭，驚而覺，其年軾兄弟俱登科名。
　　蘇軾之次子迨，一夕寢擊三人立死，以為不祥，語其兄邁，邁賀曰：奉慶三元之選，必吾弟也，果如其言。
　　洪州黃庶字亞夫，寢黑犬護其足，蓋庶受此籙於齊先生坐下，以為吉兆，當年登第，官至太中大夫、大理寺丞。
　　晁公武，字子正，上元夜寢擊死同齋三士人，被官吏縛之有司，及至獄，見其兄公愬字子西，已先縛在獄，驚覺而不言。因到利州寶峰遇魯道士，遂出示此籙，覽至應寢圖，有怒擊三人應之徵，遂設醮受此籙，後伯仲果中高第。
　　龐武太師，未遇時，遊洛西鳳林菴，有道士蒙吉者與之飲，是夕酒酣，宿於菴中，寢為白馬所齧，甚痛，及覺，以語吉。吉曰：公得八圖之應，乃出此籙示之，就以傳授，其年登科，不十五年，官至執政，父子皆為太師。
　　建炎末，邛州劉浩然，少讀書謀進取，寢司祿真君授以文昌之籙，既覺，錄以記之，遂詣龍虎山拜謁於三十代天師，求受此籙，天師取以示之，天師曰：此籙非子成名，子當傳之，度及三貴，受訖不能詳其言。紹興中，浩然行三洞法籙，符藥靈顯，能出神拜章，逆知人未來休咎，為當時士貴所稱。隆州虞允文字彬父，聞其名而扣之，浩然謂允文曰：君中年榮貴，必至執政，可以受籙，扶文進業，允文曰：何籙可受？浩然乃以此籙授之。後一年，允文在跨鱉齋中，寢擊三人卒而流汗，及披籙中，見有此徵，次年果策名在三元之魁，後為宰相。
　　凡賢士名儒受籙之前，先得寢徵，便當拜師求受此籙，則以迎合天意，必獲功名之報。若猶豫生疑，不能信奉，則予奪司之神，伐人之靈鑒，削人壽祿，終無成也。若受籙之後，有此寢徵，皆當成名，寢應於受籙之前為上寢，應於受籙之後者次之。若敬奉此籙，則輔文進業，生九道文昌之炁，使宿昔冤訟自雪，祖宗殃注不胤，神不能奪其鑒，魔不能障其才，猷命運之，凶躔不能加既，惡煞不能肆其威，定志開心，有神益慧，科名顯達，祿及子孫。若輕慢靈文，妄示非人，則三官鼓筆，罪報不輕。
　　高上大洞文昌司祿紫陽寶籙卷下竟
　　請籙法詞
　　高上大洞文昌司祿紫陽寶籙法詞
　　維某年月日，具鄉貫居住奉道弟子某人本命某年月日時建生，上屬北斗某星君主照，即日虔誠恭詣度師教主天師大真人門下，拜受《高上大洞文昌司祿紫陽寶籙》一部，敬奉修行。伏以玉篆瓊書，實胚胎於太極，金臺桂籍、悉隸屬於文昌。蘊妙凝玄，含精毓秀，故造化生成，默而有應，於陰陽消長，合以無為，自流形符張翼之精，累弘教翊君臣之道，由是功高金闕，司祿籍於天曹，貴掌瑤圖，示銓衡於人爵，昭垂妙範，統制文綱，黜陟無私，古今有賴。伏念某生逢昭代，際遇真風，稽首投誠，願佩九天之祕典，進文益智，冀通一貫之微言，志早遂於青雲，盟有同於白日，仰希付度，俯謹修崇，某下情無任懇禱之至，謹詞。天師門下據弟子某齎持質信詣道自陳，求受《高上大洞文昌司祿紫陽寶籙》一部，終身敬奉，及請真師寶諱符圖經訣，依按修行，即日告盟天地，立誓三官，破券分環，依科傳授，給付如後：
　　籙一部上中下三卷
　　九天開化品，天演譜系品，儲佐列神品，天章玉文品，中皇生炁品，定志益慧品，簡閱寶圖品，司祿玉符品，定貴金簡品，進賢玉策品，消魔金篆品，元綱演化品，東壁璇璣品，宮曹騎衛品，蒼天育神品，陽天輔文品，炎天明真品，朱天通玄品，昊天入賢品，幽天立德品，玄天應貴品，變天進祿品，鈞天成功品，應寢八圖品。
　　儀式
　　盟真合同環券一封。
　　正一修真旨要節目。
　　祖玄真三師寶號
　　祖師九天開化主宰慈應大帝大慈更生永命天尊。
　　玄師天府掌水陸都轉運使總桂祿二籍孚澤大帝。
　　真師大成至聖文宣王文昌皇人九天玄聖道君。
　　經籍度三師法諱
　　經師上清三洞經籙南曹真士玉府上卿都天大法主嗣漢四十二代天師張正常。
　　籍師上清三洞經籙太極執法真宰靈寶領教真人都天大法主嗣漢四十三代天師張宇初。
　　度師上清三洞寶籙靈寶領教玄化真人南曹執法仙宰都天大法主嗣教四十四代天師張宇清。
　　臨壇師法名
　　監　　度　　師，
　　保　　舉　　師，
　　證　　盟　　師，
　　右伏以文昌祕典，掌九天司祿之銓衡，大洞靈章，闡七曲真仙之治化，雲篆五文而開廓，金書八角以垂芒，昭昭乎帝御所臨，洋洋乎神明如在，修之則貫通至理，悟之則超契玄微。惟以進文業於身，惟以顯功名於世，稱揚莫盡，蘊奧難名。某誠意正心，修身謹行，遵承聖訓，未能寡過而寡尤，皈奉真宗，曷悟常清而常靜。伏願祿登桂籍，名上蘂宮，一念通真，徹明經之旨趣，三元定貴，列上品之科名。恪謹盟言，永為身寶，倘違初志，甘伏憲章。
　　高上大洞文昌司祿紫陽寶籙法詞竟