洞玄靈寶二十四生圖經
　　經名：洞玄靈寶二十四生圖經。撰人不詳，約出於晉代。係古《靈寶經》之一。一卷。底本出處：《正統道藏》正一部。
　　洞玄靈寶二十四生圖經
　　三部八景自然神真，大運告期，赤明開光，三景朗煥，五劫始分。元始天尊與十方大聖、至真尊神、無極太上大道君、飛天神人、玄和玉女、無鞅之眾，同坐南浮洞陽上館栢陵舍中，清談虛泊，素語自然，靈音十合，妙唱明真，諸天歡樂，日月停輪，星宿默度，九天徊關，河海靜波，山嶽吞煙，龍麟涌躍，人神歡焉。
　　是時太上無極道君稽首作禮，上白天尊：今日侍座，太漠開昏，無極世界，一切見明，法音遐振，澤被十方。過泰因緣，劫劫化生，輪轉聖位，任居總真。方當胤御，剖判六天，考劫理運，料度種民，推筭長夜，檢實三官，役勞任重，歡戚難言。敢附靈風，自響披心。前與元始天王，俱於長桑碧林園中，聞天尊普告大聖尊神云：洞玄天文靈寶玉奧，有三部八景神二十四圖，上應二十四真，中部二十四炁，下鎮二十四生。靈章璀璨，妙絕空洞，覩之者九天書名，金簡記錄，生死得仙。來運當促，三五傷喪，萬兆短命，流曳八難，風刀痛體，五苦備嬰，淪於長夜，不覩三光，無知受對，任運生死，撫之傷襟，痛感人神。今大慈道行，惠澤普隆。伏願天尊有以哀矜，直據玄科，教所未聞，使未見者見，未成者成，福流一切，億劫得恩。如蒙訓授，輒當承神鼓風，因流揚波，清蕩三界，肅檢眾魔，部正六天，馘斬羣邪，安國育民，使陰陽寧休，明化既興，道暢太虛。
　　於是天尊仰面含笑，有青黃赤三色之炁，從口中而出，光明徹照，十方內外，無幽無隱，一劫曉明。金書紫字，玉文丹章，文彩煥斕，在三炁之中，三八景神，二十四真，各從千乘萬騎，在空玄之上，輔衛靈文，諸天日月，流灑華光，眾津交灌，飛香八纏，萬聖稱慶，一時禮真。
　　天尊告曰：今生一切，歡樂難譬，傾心露蘊，情無遺隱。當依玄科，七寶鎮靈，黃金為壇，授子神真之道。道尊法重，四萬劫一行，下世度人。祕則真降，泄則禍臻。今#1以相告，明識之焉。太上道君欣喜歡歎，唯北向而立聽命。
　　天尊登命九光太真、十方飛天、侍經玉郎，披九光玉蘊，出金書紫字玉文丹章，三部八景二十四圖，盛以白玉立空之案，九色之巾，雲精空結飛文錦蓋，懸覆經上。諸天大聖、無極天尊、飛天神王、三天真人，同時監盟，燒香散華，誦詠靈章，旋行宮城，繞經三周，一依舊典俯仰之格自然威儀，付度道君。法事粗畢，三景復位，眾真退席。是時赤明天中，是男是女，莫不範德，歸心信向，皆得度世。
　　上皇元年九月二日，後聖李君出游西河，歷觀八門。值元始天王乘八景玉輿，駕九色玄龍，三素飛雲，導從羣仙，手把華幡，獅子白鶴，嘯歌邕邕，浮空而來，同會西河之上。李君稽首請問天王，昔蒙訓授天書玉字二十四圖，雖得其文，未究妙章，雖有圖讚，而無其像，修之菴藹，妙理難詳。今遇天尊，喜慶難言。願垂成就，極其道真。
　　於是天王口吐洞玄內觀玉符，以授於君，使清齋千日，五香熏體，東向服符。子形神備見，自當洞達，諸疑頓了。李君稽首，奉承教旨，具依天儀，長齋千日，東向服符，三八景神，並見身中。金書玉字，二十四圖，空中而明，文彩光鮮，洞徹無窮，羅縷自然。是時即命主圖上仙而畫圖焉。金書紫字玉文丹章，於此成音。自南極上元九光太真王夫人、東西二華、南北真公、五嶽神仙、清虛真人，所受真文，並是後聖所書圖像，而各係之焉。
　　真人沐浴東井圖　上部第一真炁                                                                           
　　天河灌東井，石景水母精。圓光拂靈曜，玄輝應高明。元始披長夜，天人逐月生。沐浴蘭池上，龍負長綆缾。金童灑香華，玉女流五星。冠帶灌玉津，鍊度五仙形。體香萬神降，乘景登高明。
　　神仙五嶽真形圖　上部第二真炁
　　妙哉元始道，五靈敷真文。上開龍漢劫，煥爛三景分。十部飛天書，安鎮五帝神。靈嶽承玄宮，鬱勃吐寶雲。上有不死炁，植牙練五仙。玉芝玄中渙，體潔自然熏。精思高靈降，交游上帝君。
　　通靈訣精八史圖　上部第三真炁
　　三景吐靈華，晃朗八門開。中有智慧神，被服飛天衣。八史通靈炁，玉符洞精微。寶雲映玉字，巨獸振天威。煥爛八會宮，紛紛靈人飛。精思招真炁，五符生光輝。八景策玉輿，登空入紫微。
　　神仙六甲通靈圖　上部第四真炁
　　靈宮飛天女，六真宴常湯。抱日負明月，仰躡三晨光。通靈究幽微，洞觀朗十方。招致自然廚，五芝六府昌。變化鍊萬神，分形改正容。乘虛步玄都，高奔入空洞。時降金霄人，徉襟三素房。携契策飛蓋，逍遙昇玉京。
　　神仙九宮紫房圖　上部第五真炁
　　紫房映高清，宮室互相扶，香煙繞日月，飛天翳太虛。至真大聖眾，蕭條流羽書。開度諸天劫，塵沙始一周。九五固靈運，長保天地居。精思安能遠，紫宮生我軀。
　　元始太清圖　上部第六真炁
　　太清無邊際，青炁鬱紫微。靈風迅七寶，琳樹何萋萋。紫鳳鳴長條，龍麟交橫馳。太上觀十方，諸天整法衣。旋行繞宮城，三周長夜開。若能思靈炁，自得乘景飛。
　　神仙真道混成圖　上部第七真炁
　　蕩蕩元始初，混沌炁未分。三色無中化，迴合若景雲。幽冥生真景，煥落敷靈文。豁朗開長夜，植立天地根。自然妙真炁，淳淳炁常存。運通大九界，開度諸天門。
　　神仙西昇保錄圖　上部第八真炁
　　乘運迅靈炁，駕景昇西宮。之造玉那國，萬乘來相從。神魔稽首伏，天王並歸降。分金範正法，世恭道德王。故施正真炁，別號度一方。是時有道世，稱曰福德堂。
　　靈寶神仙圖曰：上部八真神圖，以洞天元始之炁，化生自然八景上真，鎮在人身中上元宮中，致上元生炁。精心內思八年，八真見形，千乘萬騎，運致景雲，載人上昇。
　　上真一景腦神，名覺元子，字道都。色白，一景玉符，上元洞天炁部一景神。
　　上真二景髮神，名玄父華，字道衡。色玄，二景玉符，上元洞天炁部二景神。
　　上真三景皮膚神，名通眾仲，字道連。色黃，三景玉符，上元洞天炁部三景神。
　　上真四景目神，名虛監，字道童。五色，四景玉符，上元洞天炁部四景神。
　　上真五景項髓神，名靈謨蓋，字道周。色白，五景玉符，上元洞天炁部五景神。
　　上真六景膂神，名益歷轉，字道柱。白玉色，六景玉符，上元洞天炁部六景神。
　　上真七景鼻神，名仲龍王，字道微。青黃白三色，七景玉符，上元洞天炁部七景神。
　　上真八景舌神，名始梁峙，字道岐。色赤，八景玉符，上元洞天炁部八景神。
　　靈寶神仙圖曰：八景神真玉符，上元洞天自然之炁，以部上部八景神真，鎮在人身上元宮中。服之八年，八景見形，為己通達幽微之事，洞觀自然，坐在立亡，降致天仙，千乘萬騎，雲輿羽蓋，白日登晨。
　　神仙通微靈化圖　中部第一真炁
　　大道妙無像，運炁凝高玄。結空自然生，靈化表三神。朝引五星精，中噏日中津。夕餐黃月華，寢臥煉五仙。變景隨空化，倏忽立自然。
　　神仙耀靈九天圖　中部第二真炁
　　簫簫九天炁，清澄自高玄。慶雲翳重虛，金闕承紫煙。中有太極宮，道君羅大千。青林彌乘梵，十方並飛天。南陵福德堂，四座皆清賓。散華慶我願，逍遙無波津。
　　神仙九變圖　中部第三真炁
　　妙化因空感，專思通至靈。上食九天炁，導引五雲精。三日練萬神，一日九變形。脫身遊九域，遨戲三界庭。乘景望太素，靈風迴綠軿。飛煙繞十絕，黃旛召萬靈。諸天降羽儀，鬱鬱入太清。
　　神仙常存圖　中部第四真炁
　　默念招幽真，專靜神自歸。漏盡外應消，正炁自夷微。積感妙真降，六府生光輝。玄會空相和，萬神應響齊。八景扶雲蓋，煥落迅羽儀。載我大梵外，逍遙乘空飛。
　　神仙守一養身圖　中部第五真炁
　　導引九天炁，摩手慰身形。遏斷邪魔逕，瑩飾練光明。鳳翔通真炁，龍超制萬靈。辰旦眾真會，養身覺神生。淡泊還守一，靜思正炁庭。神備景自飛，高昇入上清。
　　神仙守神合景圖　中部第六真炁
　　泥丸置魄營，中元抱一宮。丹田三靈府，混合百神王。三關統九天，呼噏日月光。五星奧玄滋，流演六胃充。靜思萬炁歸，神安形亦芳。三部八景真，携我入太空。長居天地劫，無始永無終。
　　神仙寂嘿養精守志圖　中部第七真炁
　　清朝餐五星，專思守泥丸。正中嚥日光，嘿念絳府熏。黃昏導月精，灌溉丹田君。三真生一景，變化形自分。一見萬神歸，攝炁景高奔。上登日月宮，出入觀八門。龍漢無終劫，妙哉靈文。
　　芝英玉女圖　中部第八真炁
　　飄飄散靈炁，芝英隨風迴。諸天灑香華，日月灌靈暉。玉女檠金槃，粲粲乘空飛。仰思真顏降，嚥芝五神開。導引光明徹，萬劫體不衰。
　　靈寶神仙圖曰：中部八景神圖，以元始靈寶洞玄之炁，化生自然中部八景中真，鎮在人身中中元宮中，致中元生炁。精思八年，八真見形，千乘萬騎，運致神仙，羽蓋玉輿，飛行太虛。
　　中真一景喉神，名百流放，字道通。九色，洞玄中元一景真符部一景神。
　　中真二景肺神，名素靈生，字道平。色白，洞玄中元二景真符部二景神。
　　中真三景心神，名煥陽昌，字道明。色赤，洞玄中元三景真符部三景神。
　　中真四景肝神，名開君童，字道清。色青，洞玄中元四景真符部四景神。
　　中真五景膽神，名龍德拘，字道放。色青，黃綠洞玄中元五景真符部五景神。
　　中真六景左腎神，名春元真，字道卿。五色衣，洞玄中元六景真符部六景神。
　　中真七景右腎神，名象他無，字道王。白黑色，洞玄中元七景真符部七景神。
　　中真八景脾神，名寶無全，字道騫。正黃色，洞玄中元八景真符部八景神。
　　靈寶神仙圖曰：靈寶洞玄中元八景真符，以部中部八景神真，鎮在人身中中元宮中。服之八年，中元八景見形，為己通靈達神，洞觀八方，神芝玉漿五炁玄芽，身生光明，神仙乘騎，飛行太空。
　　神仙六陰玉女圖　下部第一真炁
　　靈飛秀太極，玉女翠朱瓊。窈窕飛空出，飄飄乘虛生。玄妙自然炁，六陰安常形。遐念希良會，仰面盻降六丁。携景金房內，嬿婉娉精誠。玄感自相求，豈期形與名。變化因欵發，應響神自靈。
　　神仙九元導仙圖　下部第二真炁
　　玉清耀玄都，十聖迴紫微。神仙披雲出，紛紛流羽衣。香花隨風散，十天乘雲飛。丹霄映輕蓋，日月灌靈暉。仰思妙真降，神感因心歸。
　　神仙導引圖　下部第三真炁
　　鬱鬱五雲芝，玄暉吐玉光。凝津洞靈府，徘徊日月宮。五色理高真，流精灌十方。呼吸不覺疲，飛天並金容。導引餐靈炁，玄哺六胃充。精思易致感，安坐觀空洞。
　　神仙洞中洪保圖　下部第四真炁
　　澄心理太玄，蕭蕭羣真居。下治諸名山，洞房清且虛。五色煥日月，列號眾仙儲。上統紫微宮，總錄天寶書。中有守一士，精思待開圖。五老監魔試，心端情自舒。身度水火宮，名入九天廬。善哉有今人，遂得乘景輿。
　　神仙變化隱測圖　下部第五真炁
　　變化空無中，五行兆身形。洞思自然炁，金木水火精。土為隱測府，六戊合景庭。玉女變衣裳，老壯應響生。細入毫釐裹，大包山嶽靈。種植通神草，身與八史並。萬化隨所欲，逍遙可娛情。
　　神仙採芝開山圖　下部第六真炁
　　靈嶽鬱嵯峨，翠阜陵景霄。五芝秀玄嶺，仙草茂霜條。上有採芝人，披服乘羽飆。靈洞萬劫開，一煥諸天交。得妙安覺厭，恒沙如一朝。
　　神仙明鏡圖　下部第七真炁
　　妙鏡生威光，流煥照八景。洞徹方圓內，通真別鬼精。自然觀重陰，照耀諸天形。伏魔致神仙，變化入紫庭。
　　神仙無極太一圖　下部第八真炁
　　煥爛第一真，身生龍鳳文。威光洞九天，爛照大囿圓。上御諸天炁，總為萬仙君。巍巍至道宗，洛洛大梵門。
　　靈寶神仙圖日：下部八真神圖，以元始靈寶洞神之炁，化生自然下部八景下真，鎮在人身中下元宮中，致下元生炁。精思八年，下元八真使千乘萬騎，運致神仙，羽蓋載人，俱昇七寶林中。
　　下真一景胃神，名同來育，字道展。黃色；洞神下元一景靈符部一景神。
　　下真二景窮腸神，名兆騰康，字道還。黃赤色，洞神下元二景靈符部二景神。
　　下真三景大小腸神，名蓬送留，字道廚。赤黃色，洞神下元三景靈符部三景神。
　　下真四景胴中神，名受厚勃，字道虛。九色，洞神下元四景靈符部四景神。
　　下真五景胸膈神，名廣瑛宅，字道沖。白色，洞神下元五景靈符部五景神。
　　下真六景兩脇神，名辟假馬，字道成。赤白色，洞神下元六景靈符部六景神。
　　下真七景左陽神，名扶流起，字道圭。青黃白色，洞神下元七景靈符部七景神。
　　下真八景右陰神，名包表明，字道生。青黃白色，洞神下元八景靈符部八景神。
　　靈寶神仙圖曰：靈寶洞神下元八景靈符，以部下部八景神真，鎮在人身下元宮中。服之八年，下元八景，見形為人，養精補氣，鍊髓凝真，身生光澤，八景雲輿，載人飛行。
　　玉清七寶神仙圖　總三八部真炁
　　簫簫三清上，凝真大羅天。瓊林翠玄臺，日月煥靈軒。飛天梵綠炁，駕景乘紫煙。鬱鬱披雲出，紛紛靈寶仙。逍遙七寶林，五色煥金銀。振響眾真會，靈歌慶萬神。精思三八景，超步登寶門。
　　赤明元年正月上寅一日午時，天光四朗，紫雲迴天，慶霄八會，靈風掃塵，日月吐輝，五星灌津，天地溟涬，流灑香華，河海靜默，山嶽藏煙。五苦咸解，三徒赦魂，九幽息對，長友盟緣，聾盲總明，六痾並痊。地藏發泄，金玉露形，白骨生炁，腐骸還人，龍麟踴躍，鳥獸飛欣，三界長樂，人神歡焉。是日大慶，萬劫更新。元始天尊延賓瓊堂，於赤明天中南霍之丘丹靈洞宮，敷羅五色，黃金為壇，白玉薦地，七寶告靈，傳度洞玄金書紫字玉文丹章自然靈圖，二十四真三部八景神、天仙飛仙、神仙地仙、兵馬乘騎，以授太上無極道君。依威儀玄格明真科文，度人九萬九千九百九十九萬億，宿有金名，列字諸天，應仙之人。大運之中，當收文還上大羅七寶玄臺紫微宮中。今三洞御運，靈寶下教，先度並昇仙官空缺，應須中賢以充諸天某帝真人某嶽先生。臣某昔以某年某月某日，於某州縣某所，從某嶽先生某君一作黑帝真人、北嶽先生，臣君昔以戊戌年七月十三日，於中天南洞，從中嶽先生楊君受法，應更度人。先有宿名金格玉籙合真之人，以補天官，周歷八極，從虛無中來。今有宿命某帝真人某，本命某甲子，命屬某天，某帝領籍，某月生，某天一作赤帝真人某，本命丙午，命屬丹天南帝，領籍七月生，素天度炁，骨命合真，應補洞玄第二品仙。今歲在某甲子某月某日，於某天中，依先師舊科明真大法，身登黃壇，七寶鎮靈，五綵澄仙，授度虛無自然靈寶洞玄金書紫字玉文丹章，二十四真三八部圖，神仙乘騎，某受大法，三界所舉，靈寶保明，身度五道，名入紫宮金簡玉籙，位登真仙。出入遊行，天儀羽服，雲輿龍駕，三七色節，前導鳳歌，後從天鈞，五帝啟道，太極參軒。仙童玉女，散華燒香，寶蓋垂陰，營衛遊行。某炁齊洞玄，身登仙宮，宜遵俯仰，檢口慎行，棄諸色累，斷絕外想，靜心夷嘿，專志在法，不得混濁，更相招引，以亂其炁。每行大慈，廣度一切，國安民豐，四海寧一，七祖父母，皆得昇度，身入光明，早生人中。大劫運終，同飛上清，逍遙金闕，七寶林中。其未仙度，備法七年，天炁備足，天告玄應，合仙之人，當依科以傳。自無靈感，四萬劫勿宣。愆盟負信，中泄靈文，生死父母，長閉幽夜，身謝五道，風刀萬劫，不敢有言，依科奉誠，生死同仙，眾行一如，明真之文。
　　九炁天中空洞青靈魔王　姓 　諱 　保度某嶽先生某三界上仙品
　　九炁天中空洞赤靈魔王　姓 　諱 　保度某嶽先生某三界上仙品
　　中嶽高皇天空洞黃灵魔王　姓 　諱 　保度某嶽先生某三界上仙品
　　七炁天中空洞白靈魔王　姓 　諱 　保度某嶽先生某三界上仙品
　　五炁天中空洞黑靈魔王　姓 　諱 　保度某嶽先生某三界上仙品
　　洞天上部一景腦府真神道都神仙洞天泥丸飛天上仙官，各二十四人。
　　洞天上部二景髮府真神道衡神仙洞天通精飛天上仙官，各二十四人。
　　洞天上部三景皮膚府真神道連神仙洞天羽儀飛天上仙官，各二十四人。
　　洞天上部四景目府真神道童神仙洞天洞明飛天上仙官，各二十四人。
　　洞天上部五景頂髓府真神道周神仙洞天凝真飛天上仙官，各二十四人。
　　洞天上部六景膂府真神道柱神仙洞天通津飛天上仙官，各二十四人。
　　洞天上部七景鼻府真神道微神仙洞天惠氣飛天上仙官，各二十四人。
　　洞天上部八景舌府真神道岐神仙洞天智慧飛天上仙官，各二十四人。
　　上部八景洞天飛行三五直靈神仙飛天度命功曹，各八十一人。
　　上部八景洞天飛行三五直靈神仙正一昇玄功曹，各八十一人。
　　上部八景洞天飛行三五直靈神仙直使生炁功曹，各八十一人。
　　上部八景洞天飛行三五直靈神仙靈寶青帝功曹，各八十一人。
　　上部八景洞天飛行三五直靈神仙靈寶赤帝功曹，各八十一人。
　　上部八景洞天飛行三五直靈神仙靈寶黃帝功曹，各八十一人。
　　上部八景洞天飛行三五直靈神仙靈寶白帝功曹，各八十一人。
　　上部八景洞天飛行三五直靈神仙靈寶黑帝功曹，各八十一人。
　　上部八景洞天飛行自然靈寶神仙通真度命使者，各八十一人。
　　上部八景洞天飛行自然靈寶神仙傳事飛天使者，各八十一人。
　　上部八景洞天飛行自然靈寶神仙香官生炁使者，各八十一人。
　　上部八景洞天飛行自然靈寶神仙洞明青帝使者，各八十一人。
　　上部八景洞天飛行自然靈寶神仙洞明赤帝使者，各八十一人。
　　上部八景洞天飛行自然靈寶神仙洞明黃帝使者，各八十一人。
　　上部八景洞天飛行自然靈寶神仙洞明白帝使者，各八十一人。
　　上部八景洞天飛行自然靈寶神仙洞明黑帝使者，各八十一人。
　　上部八景洞天飛行自然靈寶神仙監齋直事，各三十二人。
　　上部八景洞天飛行自然靈寶神仙典齋直事，各三十二人。
　　上部八景洞天飛行自然靈寶神仙傳言書佐，各三十二人。
　　上部八景洞天飛行自然靈寶神仙奉香書佐，各三十二人。
　　上部八景洞天飛行自然靈寶神仙監功謁者，各三十二人。
　　上部八景洞天飛行自然靈寶神仙校事謁者，各三十二人。
　　上部八景洞天飛行自然靈寶神仙侍香玉童，各三十二人。
　　上部八景洞天飛行自然靈寶神仙散華玉女，各三十二人。
　　上部三十二天洞天八景飛行自然靈寶虛無直符，各三十二人。
　　上部三十二天洞天八景飛行自然靈寶上元直符，各三十二人。
　　上部三十二天洞天八景飛行自然靈寶日月直符，各三十二人。
　　上部三十二天洞天八景飛行自然靈寶傳言直符，各三十二人。
　　上部三十二天洞天八景飛行自然靈寶奏事直符，各三十二人。
　　上部三十二天洞天八景飛行自然靈寶直齋直符，各三十二人。
　　上部三十二天洞天八景飛行自然靈寶侍香直符，各三十二人。
　　上部三十二天洞天八景飛行自然靈寶五帝直符，各三十二人。
　　上部三十二天洞天一景靈寶陽宮丙寅鍊腦生魂飛天上真，各三千二百人。
　　上部三十二天洞天二景靈寶陰宮丙申鍊髮生魂飛天上真，各三千二百人。
　　上部三十二天洞天三景靈寶陽宮丙子鍊膚飛天上真，各三千二百人。
　　上部三十二天洞天四景靈寶陰宮丙午鍊目飛天上真，各三千二百人。
　　上部三十二天洞天五景靈寶陽宮丁亥鍊髓飛天上真，各三千二百人。
　　上部三十二天洞天六景靈寶陰宮丁巳鍊膂飛天上真，各三千二百人。
　　上部三十二天洞天七景靈寶陽宮丁卯鍊鼻飛天上真，各三千二百人。
　　上部三十二天洞天八景靈寶陰宮丁酉鍊舌生尸飛天上真，各三千二百人。
　　太玄上部洞天八景自然靈寶神仙度命天仙兵馬，各九億萬騎。
　　太玄上部洞天八景自然靈寶神仙度命地仙兵馬，各九億萬騎。
　　太玄上部洞天八景自然靈寶神仙度命飛仙兵馬，各九億萬騎。
　　太玄上部洞天八景自然靈寶神仙度命真人兵馬，各九億萬騎。
　　太玄上部洞天八景自然靈寶神仙度命神人兵馬，各九億萬騎。
　　太玄上部洞天八景自然靈寶神仙度命日月兵馬，各九億萬騎。
　　太玄上部洞天八景自然靈寶神仙度命星宿兵馬，各九億萬騎。
　　太玄上部洞天八景自然靈寶神仙度命九宮兵馬，各九億萬騎。
　　太玄上部洞天八景自然靈寶神仙度命五帝兵馬，各九億萬騎。
　　太玄上部洞天八景自然靈寶神仙度命五嶽兵馬，各九億萬騎。
　　太玄上部洞天八景自然靈寶神仙度命三河四海兵馬，各九億萬騎。
　　太玄上部洞天八景自然靈寶神仙度命諸天督仙兵馬，各九億萬騎。
　　太玄上部洞天八景自然靈寶神仙滅度生尸兵馬，各九億萬騎。
　　太玄上部洞天八景自然靈寶神仙開度更生兵馬，各九億萬騎。
　　太玄上部洞天八景自然靈寶神仙金龍騎，各九億萬眾。
　　太玄上部洞天八景自然靈寶神仙飛龍騎，各九億萬眾。
　　太玄上部洞天八景自然靈寶神仙游龍騎，各九億萬眾。
　　太玄上部洞天八景自然靈寶神仙神龍騎，各九億萬眾。
　　太玄上部洞天八景自然靈寶神仙驛龍騎，各九億萬眾。
　　太玄上部洞天八景自然靈寶神仙雲龍騎，各九億萬眾。
　　太玄上部洞天八景自然靈寶神仙龍虎騎，各九億萬眾。
　　太玄上部洞天八景自然靈寶神仙龍騰騎，各九億萬眾。
　　太玄上部洞天八景自然靈寶神仙度命九炁天官青牙玉女，各九千人。
　　太玄上部洞天八景自然靈寶神仙度命三炁天官朱丹玉女，各三千人。
　　太玄上部洞天八景自然靈寶神仙度命七炁天官明石玉女，各七千人。
　　太玄上部洞天八景自然靈寶神仙度命五炁天官玄滋玉女，各五十人。
　　太玄上部洞天八景自然靈寶神仙度命中央黃上天官靈紐玉女，各萬二千人。
　　太玄上部洞天八景自然靈寶神仙東嶽青帝主圖飛天吏，各二十四人。
　　太玄上部洞天八景自然靈寶神仙南嶽赤帝主圖飛天吏，各二十四人。
　　太玄上部洞天八景自然靈寶神仙中嶽黃帝主圖飛天吏，各二十四人。
　　太玄上部洞天八景自然靈寶神仙西嶽白帝主圖飛天吏，各二十四人。
　　太玄上部洞天八景自然靈寶神仙北嶽黑帝主圖飛天吏，各二十四人。
　　右四字一行合八行，皆有文角，黑書。
　　洞玄中部一景喉府真神道通神仙洞玄鍊魂飛天上仙官，各二十四人。
　　洞玄中部二景肺府真神道平神仙洞玄鍊魄飛天上仙官，各二十四人。
　　洞玄中部三景心府真神道明神仙洞玄鍊仙飛天上仙官，各二十四人。
　　洞玄中部四景肝府真神道清神仙洞玄智聖飛天上仙官，各二十四人。
　　洞玄中部五景膽府真神道放神仙洞玄定志飛天上仙官，各二十四人。
　　洞玄中部六景左腎府真神道卿神仙洞玄生神飛天上仙官，各二十四人。
　　洞玄中部七景右腎府真神道王神仙洞玄生仙飛天上仙官，各二十四人。
　　洞玄中部八景脾府真神道騫神仙洞玄守虛飛天上仙官，各二十四人。
　　中部八景洞玄飛行三五直靈神仙飛天度命功曹，各八十一人。
　　中部八景洞玄飛行三五直靈神仙正一昇玄功曹，各八十一人。
　　中部八景洞玄飛行三五直靈神仙直使生炁功曹，各八十一人。
　　中部八景洞玄飛行三五直靈神仙靈寶青帝功曹，各八十一人。
　　中部八景洞玄飛行三五直靈神仙靈寶赤帝功曹，各八十一人。
　　中部八景洞玄飛行三五直靈神仙靈寶黃帝功曹，各八十一人。
　　中部八景洞玄飛行三五直靈神仙靈寶白帝功曹，各八一人。
　　中部八景洞玄飛行三五直靈神仙靈寶黑帝功曹，各八十一人。
　　中部八景洞玄飛行自然靈寶神仙通真度命使者，各八十一人。
　　中部八景洞玄飛行自然靈寶神仙傳事飛天使者，各八十一人。
　　中部八景洞玄飛行自然靈寶神仙香官生炁使者，各八十一人。
　　中部八景洞玄飛行自然靈寶洞明青帝使者，各八十一人。
　　中部八景洞玄飛行自然靈寶洞明赤帝使者，各八十一人。
　　中部八景洞玄飛行自然靈寶洞明黃帝使者，各八十一人。
　　中部八景洞玄飛行自然靈寶洞明白帝使者，各八十一人。
　　中部八景洞玄飛行自然靈寶洞明黑帝使者，各八十一人。
　　中部八景洞玄飛行自然靈寶神仙監齋直事，各三十二人。
　　中部八景洞玄飛行自然靈寶神仙典齋直事，各三十二人。
　　中部八景洞玄飛行自然靈寶神仙傳言書佐，各三十二人。
　　中部八景洞玄飛行自然靈寶神仙奉香書佐，各三十二人。
　　中部八景洞玄飛行自然靈寶神仙監功謁者，各三十二人。
　　中部八景洞玄飛行自然靈寶神仙校事謁者，各三十二人。
　　中部八景洞玄飛行自然靈寶神仙侍香玉童，各三十二人。
　　中部八景洞玄飛行自然靈寶神仙散花玉女，各三十二人。
　　中部三十二天洞玄八景飛行自然靈寶虛無直符，各三十二人。
　　中部三十二天洞玄八景飛行自然靈寶上元直符，各三十二人。
　　中部三十二天洞玄八景飛行自然靈寶日月直符，各三十二人。
　　中部三十二天洞玄八景飛行自然靈寶傳言直符，各三十二人。
　　中部三十二天洞玄八景飛行自然靈寶奏事直符，各三十二人。
　　中部三十二天洞玄八景飛行自然靈寶直齋直符，各三十二人。
　　中部三十二天洞玄八景飛行自然靈寶侍香直符，各三十二人。
　　中部三十二一天洞玄八景飛行自然靈寶五帝直符，各三十二人。
　　中部三十二天洞玄一景靈寶陽宮丙辰鍊喉飛仙上真，各三千二百人。
　　中部三十二天洞玄二景靈寶陰宮丙戌鍊肺飛仙上真，各三千二百人。
　　中部三十二天洞玄三景靈寶陽宮丁丑鍊心飛仙上真，各三千二百人。
　　中部三十二天洞玄四景靈寶陰宮丁未鍊肝飛仙上真，各三千二百人。
　　中部三十二天洞玄五景靈寶陽宮戊寅鍊膽飛仙上真，各三千二百人。
　　中部三十二天洞玄六景靈寶陰宮戊申鍊左腎飛仙上真，各三千二百人。
　　中部三十二天洞玄七景靈寶陽宮戊子鍊右腎飛仙上真，各三千二百人。
　　中部三十二天洞玄八景靈寶陰宮戊午鍊脾飛仙上真，各三千二百人。
　　太玄中部洞玄八景自然靈寶神仙度命天仙兵馬，各九億萬騎。
　　太玄中部洞玄八景自然靈寶神仙度命地仙兵馬，各九億萬騎。
　　太玄中部洞玄八景自然靈寶神仙度命飛仙兵馬，各九億萬騎。
　　太玄中部洞玄八景自然靈寶神仙度命真人兵馬，各九億萬騎。
　　太玄中部洞玄八景自然靈寶神仙度命神人兵馬，各九億萬騎。
　　太玄中部洞玄八景自然靈寶神仙度命日月兵馬，各九億萬騎。
　　太玄中部洞玄八景自然靈寶神仙度命星宿兵馬，各九億萬騎。
　　太玄中部洞玄八景自然靈寶神仙度命九宮兵馬，各九億萬騎。
　　太玄中部洞玄八景自然靈寶神仙度命五帝兵馬，各九億萬騎。
　　太玄中部洞玄八景自然靈寶神仙度命五嶽兵馬，各九億萬騎。
　　太玄中部洞玄八景自然靈寶神仙度命三河四海兵馬，各九億萬騎。
　　太玄中部洞玄八景自然靈寶神仙度命諸天督仙兵馬，各九億萬騎。
　　太玄中部洞玄八景自然靈寶神仙滅度生尸兵馬，各九億萬騎。
　　太玄中部洞玄八景自然靈寶神仙開度更生兵馬，各九億萬騎。
　　太玄中部洞玄八景自然靈寶神仙金龍騎，各九億萬眾。
　　太玄中部洞玄八景自然靈寶神仙飛龍騎，各九億萬眾。
　　太玄中部洞玄八景自然靈寶神仙遊龍騎，各九億萬眾。
　　太玄中部洞玄八景自然靈寶神仙神龍騎，各九億萬眾。
　　太玄中部洞玄八景自然靈寶神仙驛龍騎，各九億萬眾。
　　太玄中部洞玄八景自然靈寶神仙雲龍騎，各九億萬眾。
　　太玄中部洞玄八景自然靈寶神仙龍虎騎，各九億萬眾。
　　太玄中部洞玄八景自然靈寶神仙龍騰騎，各九億萬眾。
　　太玄中部洞玄八景自然靈寶神仙度命九炁天官青牙玉女，各九千人。
　　太玄中部洞玄八景自然靈寶神仙度命三炁天官朱丹玉女，各三千人。
　　太玄中部洞玄八景自然靈寶神仙度命七炁天官明石玉女，各七千人。
　　太玄中部洞玄八景自然靈寶神仙度命五炁天官玄滋玉女，各五千人。
　　太玄中部洞玄八景自然靈寶神仙度命中央黃上天官靈鈕玉女，各萬二千人。
　　太玄中部洞玄八景自然靈寶神仙東嶽青帝主圖飛天吏，各二十四人。
　　太玄中部洞玄八景自然靈寶神仙南嶽赤帝主圖飛天吏，各二十四人。
　　太玄中部洞玄八景自然靈寶神仙中嶽黃帝主圖飛天吏，各二十四人。
　　太玄中部洞玄八景自然靈寶神仙西嶽白帝主圖飛天吏，各二十四人。
　　太玄中部洞玄八景自然靈寶神仙北嶽黑帝主圖飛天吏，各二十四人。
　　右四字一行合八行，皆有文角，朱書。
　　洞玄下部一景胃府真神道展神仙洞靈通元飛天上仙官，各二十四人。
　　洞玄下部二景窮腸府真神道還神仙洞靈洞微飛天上仙官，各二十四人。
　　洞玄下部三景大小腸府真神道廚神仙洞靈隱空飛天上仙官，各二十四人。
　　洞玄下部四景胴中府真神道虛神仙洞靈開明飛天上仙官，各二十四人。
　　洞玄下部五景胸膈府真神道沖神仙洞靈蔽日飛天上仙官，各二十四人。
　　洞玄下部六景兩脇府真神道成神仙洞靈解形飛天上仙官，各二十四人。
　　洞玄下部七景左陽府真神道圭神仙洞靈滅跡飛天上仙官，各二十四人。
　　洞玄下部八景右陰府真神道生神仙洞靈騰虛飛天上仙官，各二十四人。
　　下部八景洞靈飛行三五直靈神仙飛天度命功曹，各八十一人。
　　下部八景洞靈飛行三五直靈神仙正一昇玄功曹，各八十一人。
　　下部八景洞靈飛行三五直靈神仙直使生炁功曹，各八十一人。
　　下部八景洞靈飛行三五直靈神仙靈寶青帝功曹，各八十一人。
　　下部八景洞靈飛行三五直靈神仙靈寶赤帝功曹，各八十一人。
　　下部八景洞靈飛行三五直靈神仙靈寶黃帝功曹，各八十一人。
　　下部八景洞靈飛行三五直靈神仙靈寶白帝功曹，各八十一人。
　　下部八景洞靈飛行三五直靈神仙靈寶黑帝功曹，各八十一人。
　　下部八景洞靈飛行自然靈寶神仙通真度命使者，各八十一人。
　　下部八景洞靈飛行自然靈寶神仙傳事飛天使者，各八十一人。
　　下部八景洞靈飛行自然靈寶神仙香官生炁使者，各八十一人。
　　下部八景洞靈飛行自然靈寶神仙洞明青帝使者，各八十一人。
　　下部八景洞靈飛行自然靈寶神仙洞明赤帝使者，各八十一人。
　　下部八景洞靈飛行自然靈寶神仙洞明黃帝使者，各八十一人。
　　下部八景洞靈飛行自然靈寶神仙洞明白帝使者，各八十一人。
　　下部八景洞靈飛行自然靈寶神仙洞明黑帝使者，各八十一人。
　　下部八景洞靈飛行自然靈寶神仙監齋直事，各三十二人。
　　下部八景洞靈飛行自然靈寶神仙典齋直事，各三十二人，
　　下部八景洞靈飛行自然靈寶神仙傳言書佐，各三十二人。
　　下部八景洞靈飛行自然靈寶神仙奉香書佐，各三十二人。
　　下部八景洞靈飛行自然靈寶神仙監功謁者，各三十二人。
　　下部八景洞靈飛行自然靈寶神仙校事謁者三十二人。
　　下部八景洞靈飛行自然靈寶神仙侍香玉童，各三十二人。
　　下部八景洞靈飛行自然靈寶神仙散花玉女，各三十二人。
　　下部三十二天洞靈八景飛行自然靈寶虛無直符，各三十二人。
　　下部三十二天洞靈八景飛行自然靈寶上元直符，各三十二人。
　　下部三十二天洞靈八景飛行自然靈寶日月直符，各三十二人。
　　下部三十二天洞靈八景飛行自然靈寶傳言直符，各三十二人。
　　下部三十二天洞靈八景飛行自然靈寶奏事直符，各三十二人。
　　下部三十二天洞靈八景飛行自然靈寶直齋直符，各三十二人。
　　下部三十二天洞靈八景飛行自然靈寶侍香直符，各三十二人。
　　下部三十二天洞靈八景飛行自然靈寶五帝直符，各三十二人。
　　下部三十二天洞靈一景靈寶陽宮己亥煉胃生華飛天上真，各三千二百人。
　　下部三十二天洞靈二景靈寶陰宮己巳煉窮腸生津飛天上真，各三千二百人。
　　下部三十二天洞靈三景靈寶陽宮己酉煉大小腸生液飛天上真，各三千二百人。
　　下部三十二天洞靈四景靈寶陰宮己卯煉胴中生光飛天上真，各三千二百人。
　　下部三十二天洞靈五景靈寶陽宮戊辰鍊胸膈生仙飛天上真，各三千二百人。
　　下部三十二天洞靈六景靈寶陰宮戊戌煉兩脇生神飛天上真，各三千二百人。
　　下部三十二天洞靈七景靈寶陽宮己丑煉左陽生命飛天上真，各三千二百人。
　　下部三十二天洞靈八景靈寶陰宮己未煉右陰生命飛天上真，各三千二百人。
　　太玄下部洞靈八景自然靈寶神仙度命天仙兵馬，各九億萬騎。
　　太玄下部洞靈八景自然靈寶神仙度命地仙兵馬，各九億萬騎。
　　太玄下部洞靈八景自然靈寶神仙度命飛仙兵馬，各九億萬騎。
　　太玄下部洞靈八景自然靈寶神仙度命真人兵馬，各九億萬騎。
　　太玄下部洞靈八景自然靈寶神仙度命神人兵馬，各九億萬騎。
　　太玄下部洞靈八景自然靈寶神仙度命日月兵馬，各九億萬騎。
　　太玄下部洞靈八景自然靈寶神仙度命星宿兵馬，各九億萬騎。
　　太玄下部洞靈八景自然靈寶神仙度命九宮兵馬，各九億萬騎。
　　太玄下部洞靈八景自然靈寶神仙度命五帝兵馬，各九億萬騎
　　太玄下部洞靈八景自然靈寶神仙度命五嶽兵馬，各九億萬騎。
　　太玄下部洞靈八景自然靈寶神仙度命三河四海兵馬，各九億萬騎。
　　太玄下部洞靈八景自然靈寶神仙度命諸天督仙兵馬，各九億萬騎。
　　太玄下部洞靈八景自然靈寶神仙滅度生尸兵馬，各九億萬騎。
　　太玄下部洞靈八景自然靈寶神仙開度更生兵馬，各九億萬騎。
　　太玄下部洞靈八景自然靈寶神仙金龍騎，各九億萬眾。
　　太玄下部洞靈八景自然靈寶神仙飛龍騎，各九億萬眾。
　　太玄下部洞靈八景自然靈寶神仙遊龍騎，各九億萬眾。
　　太玄下部洞靈八景自然靈寶神仙神龍騎，各九億萬眾。
　　太玄下部洞靈八景自然靈寶神仙驛龍騎，各九億萬眾。
　　太玄下部洞靈八景自然靈寶神仙雲龍騎，各九億萬眾。
　　太玄下部洞靈八景自然靈寶神仙龍虎騎，各九億萬眾。
　　太玄下部洞靈八景自然靈寶神仙龍騰騎，各九億萬眾。
　　太玄下部洞靈八景自然靈寶神仙度命九炁天官青牙玉女，各九千人。
　　太玄下部洞靈八景自然靈寶神仙度命三炁天官朱丹玉女，各三千人。
　　太玄下部洞靈八景自然靈寶神仙度命七炁天官明石玉女，各七千人。
　　太玄下部洞靈八景自然靈寶神仙度命五炁天官玄滋玉女，各五千人。
　　太玄下部洞靈八景自然靈寶神仙度命中央黃上天官靈鈕玉女，各萬二千人。
　　太玄下部洞靈八景自然靈寶神仙東嶽青帝主圖飛天吏，各二十四人。
　　太玄下部洞靈八景自然靈寶神仙南嶽赤帝主圖飛天吏，各二十四人。
　　太玄下部洞靈八景自然靈寶神仙中嶽黃帝主圖飛天吏，各二十四人。
　　太玄下部洞靈八景自然靈寶神仙西嶽白帝主圖飛天吏，各二十四人。
　　太玄下部洞靈八景自然靈寶神仙北嶽黑帝主圖飛天吏，各二十四人。
　　右四字一行，合八行，皆有文角，黑書。
　　洞玄靈寶二十四生圖經竟
　　#1今：原誤作「金」，據文義改。