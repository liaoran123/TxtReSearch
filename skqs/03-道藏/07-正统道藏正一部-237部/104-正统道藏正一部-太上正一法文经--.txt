太上正一法文經
　　經名：太上正一法文經。撰人不詳，約出於南北期。係早期天師道經典《正一法文》殘本之一。一卷。底本出處：《正統道藏》正一部。
　　太上正一法文經
　　天師稽首問太上曰：道陵常見世問人民，困於疲病牢獄，扭械柳鎖，水火刀兵，虎狼蟲蛇，眾苦危難，不能自免，痛惱辛酸，死亡夭折，枉橫非一，不知從何綠來而值斯毒，不知修何功德可得度脫，惟願天尊大慈開宥，令知所犯，得出憂悲。
　　太上告道陵曰：皆由人民不信宿命，罪福因綠，輕師慢道，破齋犯戒，違負天地日月星辰，攻根伐本，背正入邪，欺凌貧賤，呎詛鬼神，穢辱三尊，不忠不孝，兄弟不睦，父子不慈，夫婦不和，男女不順，更相殘害，嬌詐百端，殺生偷盜，邪淫嫉拓，惶貪愚癡，惡口兩舌，綺妄不真，飲酒食肉，穢污天真，恃強凌弱，倚官狹勢，為君無道，為臣不忠，罔上欺下，損傷百姓，枉害忠良，縱放無度，致遭病苦，厄難相逢，是故天有九醜殺鬼，各將徒眾九千萬人，乘雲馭氣，因風傍雨，柄泊林木，依附人家，伺其衰怯，隨託衣服流精，飲食入人臟腑，或居宅舍，行九種厄難，布在世問，治此惡人，令歸善道，若持齋禮拜行道，誦經燒香散花，受誠懺悔布施，發願救濟貧窮，放贖生命，修營靈觀，建立精舍，玄壇法宇，廣造福田，作諸功德，即得兔其災厄，度脫危苦，若不信罪福，殺生偷盜，飲食酒肉，訾毀三寶，輕慢出家，破壞形像，行諸惡業，則眾厄加身，遇其撼軻，田蠡虛耗，畜養死亡，仕宦黜退，人口夭傷，所求不利，所願不成。九厄者：
　　一者疾病，謂風寒暑濕，疫氣瘟行，瘡癖癥痕，霍亂下痢，邪精鬼痊，一切病惱苦痛纏身，不能飲食，形容消瘦，求生不得，求死不得，晝夜困楚，坐外不寧。
　　二者牢獄，謂官家口舌，文書枉橫，扭械伽鎖，鞭棒楚撻，考掠身形，痛苦難忍，連及父母兄弟妻兒眷屬，累歲終年，莫能自出。
　　三者刀兵，謂遭逢無道，殺戮賢良，或枉加寇害，劫賊綠對，逢其斷割，手足分張，或為國征討，遭其斫射，破裂尸形，骨肉離散，飼諸禽獸，魂飛異域，永無依託。
　　四者水漂，謂洪水洋溢，彌天流蕩，川谷波騰，遇其淹沒，父子同淪，骨肉消散，填於溝壑，飼其魚鱉，或行江海及諸川谷，即逢沈溺，形消水府。
　　五者火燒、謂行山澤逢諸野火，及以居家，值其焚灼，形體焦然
　　六者毒傷，謂虎狼蟲蛇蜂薑眾毒，及草木花葉傷損皮膚，或惡氣毒物中身入腹，痛苦難堪。
　　七者壓注，謂山石崖岸屋宇，瓦木崩壞，摧折壓連，損傷手足，頭目痛楚難忍，坐臥不安。
　　八者驚恐，謂官家威勢，水火刀兵，風雷震擊，惡禽猛獸，魍魎邪精，奄來迫連，恐怖不寧，魂神號喪，便至亡隕。
　　九者饑寒，謂公私使役，遠出他方，遭遇險幟水火兵寇，以相凌迫、衣糧乏絕。或居家貧寶，常受饑寒，皆是九醜殺鬼主之。
　　九醜鬼者，一日狄星，二日狂雲，三日眾妖，四日天乖，五曰腱驟，六日甘篤，七日晶狂，八日警乎昌，九曰值。俱各司一厄，常行人問。
　　復有五帝神官，各行五厄，以伺惡人。
　　一者青帝神官，行青瘟、青疫、青毒、青蠱、青董、青吹，逢之者頭痛壯熱，傷寒時氣，霍亂下痢，手足煩疼，肩背強直，不能飲食，身體痛楚，骨肉辛酸、言語恍惚，不自覺知。
　　二者赤帝神官，行赤瘟、赤疫、赤毒、赤蠱、赤董、赤吹，遇之者官家牢獄、扭械柳鎖、文書口舌，刑徒擊閉、鞭笞考楚、痛惱百端。
　　三者白帝神官、行白瘟、白疫、白毒、白蠱、白董、白吹，遭之者刀兵劫賊，虎狼蟲蛇，蜂蘆毒物，以相中害，傷損身形。
　　四者黑帝神官，行黑瘟、黑疫、黑蠱、黑毒、黑董、黑吹，值之者江河山谷，水泉沈溺，漂流淹沒，淪蕩死亡。
　　五者黃帝神官，行黃瘟、黃疫、黃蠱、黃毒、黃董、黃吹，當之者山石頹毀，屋宇崩壞、車破馬亡，草木壓連，眾毒加身。
　　此等神官，各將殺鬼三百萬人，手持五刀，行於人間。
　　一曰木刀，著人之時身體寒熱，皮膚痛癢，起動不安、手足酸楚、風狂恍惚、坐臥不寧。
　　二曰火刀，中人之時、頭痛壯熱、遍身疼煩、言語謬誤、面目變赤。
　　三曰金刀，中人之時咳嗽上氣，骨節痛楚，或身上生瘡。
　　四曰水刀，中人之時霍亂下痢，面目青黑，身體浮腫，手足煩疼。
　　五曰土刀，中人之時腹內脹滿，飲食不消。從此五者，轉生百病，使人形容消瘦，魂魄飛揚，常夢與死人同遊，臧其籌命，名書黑簿、或年命沒在黑星赤宿，天羅地網。一切災厄之者，皆當先以身中上服，造救苦天尊，寫此寶經，作度厄神嬸，皆以九為數，彌多為佳，然長明燈，晝夜不絕，并誦經行道，懺悔受戒，燒香散花，設齋念道，救濟危苦，捨放囚徒，布施窮乏，放贖生命，立其高座，廣召有德，講說大乘，立觀度人，行諸善願，晝夜不怠，克得脫離災厄，年命長延。
　　太上又曰：若人常能預造十方天尊，一軀十軀百軀千軀萬軀，隨力所堪。復寫三洞眾經，一部十部百部千部萬部，流通讀誦。又請道士轉讀三洞一切眾經，行道啟願，請福禳災，度人立觀，最為第一，不可思議。若不能如此，但清靜宅舍，沐浴身心，晝夜讀誦此經，禮拜十方天尊，燒香解厄，散花陳願，自得免諸災難，獲福無窮。
　　太上曰：若欲解厄消災，當取青絲左紐作九子繩，令長九尺，金環九枚，或銀銅等，先結一環於繩頭，燒香然燈，多少之限，皆以九數之，東向安坐，讀誦此經，每一遍一卷，則就環一，結滿九結後，又結一環，如此竟九環，即設齋解結，名曰解天九厄，開天九結，度名九天，延生九真，解竟復依前結之，若有多人，各結各解，若滿九萬遍，則終身無厄，名上東華，若能至解結之時，造像燈嬸，各九諸天，稱讚福祚，巍巍其結，或於三尊御前，若法師衣帶而誦詠結之，若自讚誦結，已衣帶矣。
　　禮十方天尊法
　　面東方九十拜，東南方百二十拜，南方三十拜，西南方一百二十拜，西方七十拜，西北方一百二十拜，北方五十拜，東北方一百二十拜，向西北禮上方三百六十拜，向東南禮下方一百二十拜，各一千二百拜，皆須拜拜念當方天尊名號云。
　　至心歸命東方玉寶皇上天尊。
　　至心歸命東南方好生度命天尊。
　　至心歸命南方玄真萬福天尊。
　　至心歸命西南方太靈虛皇天尊。
　　至心歸命西方太妙至極天尊。
　　至心歸命西北方元量太華天尊。
　　至心歸命北方玄上玉晨天尊。
　　至心歸命東北方度仙上聖天尊。
　　至心歸命上方玉虛明皇天尊。
　　至心歸命下方真皇洞神天尊。
　　每禮一方竟，皆長跪，三上香，懺曰：弟子某甲，肉人凡夫，生在世問，從年七歲以來，違天犯地，呵風罵雨，躲露星辰，輕慢三寶，穢污十方，不依科禁，訾毀正真，不忠不孝，殺生偷盜，邪淫顛倒，綺言妄語，惡口呎詛、罪條無量，不可記錄，不自覺知，今日首謝，歸命天尊，特願天尊大慈開宥，原赦某甲無量罪愆，乞度災厄，名書神仙長生簿中，更三上香、叩頭搏頰。
　　太上曰：於本命行年太歲，大小墓上，然燈誦經，解厄消災，十二時二十八宿上，然燈延年益算，門戶上，然燈益口來財，庭中然七星燈，解牢獄禁閉，皆當燒香誦經。又曰：常以月朔望晦、清齋燒香，然二十八宿燈，晝夜不懈，諸天為子卻死上生，益算延年，若能誦三洞大經，福降無窮矣。天師稽首稱善而退。
　　太上正一法文經竟