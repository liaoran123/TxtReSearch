上清曲素訣辭籙
　　經名：上清曲素訣辭籙。撰人不詳，約出於南北期。係纂集《尚素訣辭》、《豁落七元》、《河圖寶籙》等六種上清經籙而成。一卷。底本出處：《正統道藏》正一部。
　　上清曲素訣辭籙
　　一名九天鳳炁玄丘大書
　　太極左真人授
　　太上授左真人，以傳東海方諸宮青童大君，使傳上士宿有玉名，應為神仙真人者。佩之三十年，得見三元君，迎聖君於上清金闕。七百年聽傳二人。齋中香一斤，受畢，歃血金絹之誓，以代盟血登壇〔之〕約。
　　〔曲素〕#1訣辭
　　曲素以威六天之鬼，役眾精之神，命五帝，制五嶽，符川澤，召百鬼。
　　訣辭以攝名山之虎豹，御百川之蛟龍，使萬鬼，驅萬邪。
　　已上符，並朱書。
　　盟訣
　　白絹三十尺，白絹以保血液之券，以代曲素之歃血，不齋不盛解籙。素錦二十尺，素錦以保神仙之券，以為七百年三傳誓，入疾入水入火入山〔入〕室帶籙。金鐶三雙，金鐶以保長生大度券，以為保心不滯之約，道士無此文，不得見三元君。香用九兩，香以保通靈之券，以為冥靈之盟，又無以招攝六天之鬼者也。男受之北向，師南向。女受之南向，師北向。投書及祭，當口傳於師訣。授時北向。男授之十年，又一齋投書。女授之十年，一祭。籙酒脯，列於一座室之中，請太清高真景靈真人，太上丈人宮奉戒。如受者對籙口傳，不用文於絹鐶香誓身。
　　太清高仙景雲真人啟天大籙，太上丈人下受五嶽君，佩之去禍除殃，辟惡逐邪，扞眾精，徙百禽，使鬼物，延年十年，還魂卻老，安身長存。一名三天必生契。
　　九天丈人，領白素玉女官十人，布在弟子左右。
　　已上符，除隨筆寫定顏色外，餘並係朱書。
　　九天鳳炁玄丘真書，玄都丈人仙科，授佩三日，委以青帛、鐶三雙，香繒以盟授，傳記太歲，不慢不欺，不惡不疾，行仁累德，存神念真，佩錄者神仙也。
　　豁落七元籙
　　日景丹元黃書符
　　月景黃元青書符
　　歲星朱書符
　　熒惑黃書符
　　太白黑書符
　　辰星青書符
　　鎮星朱書符
　　朱符朱書符
　　朱符朱書符
　　黑符黑書符
　　雌黃符黃書符
　　右此一條，掾書自佩。本以日月五星為七元，其外復五符，應是《消魔經》中符。但《消魔經》凡有四十九符，其經皆空處置，而各有廣狹。今此亦有數枚，餘皆零落。又一黃符，其經云是《真誥》中所出，云太極真人勑豐臺北帝符，在玉馬經上者，未詳審爾。不然，七元符傳世經中粗有施用法，而今是佩本，故無說謂。宜且依真〔誥〕，用雜色書雜綵上，受而佩之。勑豐臺一說，符誥云：凡盛此符，以重紫之囊，佩之於頭上矣。
　　上清十天召龍籙
　　已上符並朱書。
　　上清八威召龍籙
　　維某年某月朔某日，某州縣某宮觀受某法籙某岳真人姓名，恭詣上清大洞法師某君門下，拜受上清迴車畢道玉情祕籙、大洞真經等，誓依玄科修行，救人接物，如違誓約，甘受冥考，以身謝天地水令三官，不敢怨恨。急急如太上玄科律令。
　　已上並朱書。
　　四時投山水簡
　　立春甲寅
　　立夏甲午
　　立秋甲申
　　立冬甲子
　　已上四符，並青地朱欄朱書。
　　東方三十五海龍王奉迎。
　　南方三十五海龍王奉迎
　　西方三十五海龍丰奉迎。
　　北方三十五海龍正奉迎。
　　已上真文并符，並朱書。
　　〔上清河圖九皇賓籙〕＃２
　　維某年某月朔某日，某州縣某宮觀授某法籙弟子某姓名，謹詣上清大洞法師某君門下，告盟奉授上情太玄訶圖九星籙。
　　維某年某月朔某日，某州縣某宮觀授某法籙某嶽真人某姓名中恭詣上情大洞法師某君門下，拜授九星隱諱長生不死之符。不得有違真科，一如太上玄都律令。
　　陽明太尉府九百二十品九億萬諸靈官、飛龍騎吏、繡衣使者、玉童玉女，各九億萬人。
　　陰精上宰府五百五十品九億萬諸靈官、飛龍騎吏、繡衣使者、玉童玉女，各九億萬人。
　　真人司空府七百七十品九億萬諸靈官、飛龍騎吏、繡衣使者、玉童玉女，各九億萬人。
　　玄冥游擊府八百品九億萬諸靈官、飛龍騎吏、繡衣使者、玉童玉女，各九億萬人。
　　丹元斗君府七百二十品九億萬諸靈官、飛龍騎吏、繡衣使者、金童玉女，各九億萬人。
　　北極太常府七百四十品九億萬諸靈官、飛龍騎吏、繡衣使者、金童玉女，各九億萬人。
　　天關上帝府九百品九億萬諸靈官、飛龍騎吏、繡衣使者、金童玉女，各九億萬人。
　　輔天尊玉帝府九百九十品九億萬諸靈官、飛龍騎吏、繡衣使者、金童玉女，各九億萬人。
　　弼天帝真人府九百九十品九億萬諸靈官、飛龍騎吏、繡衣使者、金童玉女，各九億萬人。
　　符朱書。
　　上清紫紋交帶籙，一曰迴車交帶，亦謂畢道券，又云元始大券。
　　九星內諱隱祕之名如左：
　　九星諱名並朱書。
　　右九皇內諱，受者祕之，真訣江口相傳#3。
　　九開星圖，及步時存思，并晨起夕臥，皆先叩齒九通，陰咒星名：
　　第一太星精，名玄樞。願弟子身得飛仙，乘空駕浮。
　　第二元星精，名北台。願弟子身得飛仙，遊行洞室。
　　第三真星精，名北極上真。願弟子身得飛仙，得治三玄。
　　第四紐星精，名旋根。願弟子身得玉名，列為飛仙。
　　第五綱星精，名天平，願弟子身得飛仙，登行上清。
　　第六紀星精，名命機，願弟子身得飛仙，名書太微。
　　第七關星精，名玄陽，願弟子身得飛仙，得使玉童。
　　第八帝星精，名高上玉皇，願弟子身得飛仙，登後聖之臺。
　　第九尊星精，名太微帝君，願弟子身得飛仙，名入丹瑤玉房。
　　右九祝畢，又叩齒九通。修行隨意，祕而慎之敬之，勿妄傳之。如法奉行，真道自成矣。
　　太歲
　　保舉
　　監度
　　度師
　　上清曲素訣辭籙竟
　　#1據《上清高上玉晨鳳奎曲素上經》補。
　　#2此標題係整理者據文義補。
　　#3此句原作『真訣名口不傳』。