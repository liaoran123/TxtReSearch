六根歸道篇
　　經名：六根歸道篇。撰人不詳。底本出處：《正統道藏》正一部。
　　六根歸道篇
　　寧根固蒂，知常守靜，則真元得以滋益。致虛養恬，息機洗塵，則大道得以延蔓。是以古之守道，軒冕不顧其榮，方丈不欣以美，卓絕乎世慮，優游乎玄情，則何道不養，何玄不立。奈何後世之人，多懷中士之節，兩有存亡之念J一則好生而不務以養生，一則惡死而不思以避死。是以憂危之患不日而來，非測之變不時而起，雖有攝修之心，而無攝修之志，雖有超騰之念，而無超騰之望。斯與碌碌塵士之輩，又何異哉。故乃今世學道者眾，成道者寡矣。吾既有念視虔誠，當振言以告之，貴精白成用，而罔半塗之廢矣。
　　經曰：夫欲守道，先須守心。謂心可以動，可以靜，可以生，可以死，其難測也。有一猿而奔邪娛，其難防也。有五賊而盜真宰，若不守之於道，遠矣。《沖虛經》曰：心屬玄主，大道俱與。則守道者，是宜乎以此為先也。心得其守，則意無亂，御而必歸我之使耳。心意主乎內外，又不可以失，是宜端形愿奪，節躬斂己，動止以禮，而入乎君子之域。進退有度，而不外賢人之界，則息傲慵慢而不欺我之身矣。如其不然，則仲尼何謂其身正不令而行。行令者尚此，況養道乎。是先守心，然後守身也。心正乎內，身正乎外，則視又不可有非焉。是宜卻以紛華，慎以聲色。五色得正，而邪者不干吾之目。五聲得其節，而淫者不干吾之耳。於是紅紫不能以奪朱，鄭衛不能以亂雅，財耳目必得其養，而無誘其真矣。如其不然，則伯夷何以目不視惡色，耳不聽淫聲。伯夷清人尚此，況養道乎。是耳目亦宜一守也。既視聽得其守，其於臭甘也，又不可不慎焉。是以芬芯之馨，不可以養吾之性。飲食之菲，亦可以資吾之腹。五味之來也，守其無味。五馨之來也，得其無馨。寥寥以淡，杳杳以寂，於是鼻舌不為我之患矣。是臭甘又可為其一守也。如其不然，則昔人云何謂居臭則壞真，處甘則敗黑。世俗常流尚此，況養道乎。則鼻舌又不可縱焉。凡此不素，各得其守，則六根悉爭，而大道存焉。內則不為黑役，外則不為事觸，則坦坦乎玄榻之上，逍遙乎妙舍之中，煩惱不干乎三界，思慮不撓乎萬神，丹可以九轉而不差，真可以七寶而不亂，涉無為而到彼岸，度有功而入煙霞。則六根淤道又不細矣，在乎人守之如何爾。
　　六根歸道篇竟