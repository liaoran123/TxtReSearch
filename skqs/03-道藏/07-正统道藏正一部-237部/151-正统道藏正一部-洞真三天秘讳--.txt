洞真三天秘諱
　　經名：洞真三天秘諱。撰人不詳，似出於南北朝。係早期天師道修行法訣。一卷。底本出處：《正統道藏》正一部。
　　洞真三天秘諱
　　凡受三五，先存識三天真名，三師真名，有急災困病，三聲大喚三天名，密喚三師名，災病皆消也。
　　上清微天真名防，
　　中禹餘天真名元，
　　下太赤天真名德丘。
　　右三天真名。
　　左元上真名，
　　右玄老真名，
　　中央太上真名
　　右三師真名。
　　凡知三天三師真名，長生不死，其間存之不恒，行善未備，時有災厄，步綱消之，不得行神龜天嬌直禹步步星，咒願亦驗，又常應存斗諱台名也，勿忘勿忘。
　　凡開星圖及步時存思，并晨起夕卧，皆先叩齒九通，陰祝九星，名曰：
　　第一太星精名玄樞，願某飛仙乘虛駕浮。
　　第二元星精名北台，願某飛仙遊行洞臺。
　　第三真星精名九極上真，願某飛仙得治三雲。
　　第四紐星精名璇根，願某名列為飛仙。
　　第五綱星精名天平，願某飛仙登行上清。
　　第六紀星精名命機，願某飛仙名書太微。
　　第七關星精名玄陽，願某飛仙得使玉童。
　　第八帝星精名高上玉皇，願某飛仙得登後聖之堂。
　　第九尊星精名太微帝君，願某飛仙得入丹瑤玉房。
　　右九咒畢，叩齒九通，行隨意外有口中火者，達乎道也。
　　凡見凶鬼惡人，即存斗星指之，閉氣心祝曰：吾是天目與天相，逐精若雷電，明耀八域，徹知表裹，無物不伏，如此則姦凶萬鬼禍惡眾輩莫敢犯子。
　　卧斗訣
　　斗星者，太極之紫蓋，玄真之靈闕，九星之神席，天尊之偃房，學真之士，天尊授之，使其偃息斗中，暮卧存斗星，在所卧席上依圖首九極，使真氣入泥丸，足躡尊帝二星，心念飛仙令，高上拘我七魄，太微制我三魂，左手把北台，右手執璇璣，行之十八年，色反嬰童，九星之精變成九老，俱來迎子，白日登晨。
　　凡能赴請為人救災嚴就行出家門外三步，正立叩齒三通，陰喚七星魂魄名，密咒依如步法咒時臨目諦存神星，雖急急急亦並行並咒存咒畢，握固勿已，未至所往之家三十步，心存為火燒，所往人家屋舍蕩盡，前進二十五步存腎為水，往殺火，作新屋舍立具，至門扣齒二十通，仍禹步九跡，入門存三將軍姓名兵眾，周繞身形。
　　又存五方五星將軍，又存四大七星，華蓋覆頭，徑入旡畏，入坐向月建歲王，不便者先向之閉氣，就座得向日時建王，亦善唯勿用破閉，起止出入，常存慎之，坐定咒，咒畢命主人掃酒堂庭，晴則庭中，雨則堂內，施席香火，晝向東，夜向北，盆水置席前，大刀置盆上，計取斗中，加鬼門時主人投辭，拜請道士束帶就座，漱口發爐，捻香口章。
　　凡惡夢光怪死喪滯病凶人，公私侵凌淫盜，皆用驅除若年初斷絕瘟疫及邪病大癘鍊易，故氣流布祈恩，悉以大盆盛水細沙石子，數斗赤豆隨多少宅大小取足凈物，貯之置鬼門上，六吉日依法施行。甲寅旬，辛酉壬戌凶，餘日皆吉。
　　事畢坐及餘食卧息便旋出還皆有咒，若有病急不得驅除，至病人前咒，一甌水盛靈，吩漱散之三過止，仍存神配衣訖，向九星陰咒之，日留不徐冉太陽夫人老君陽太上眼鄒索諾橐頭刻心我八千亦水女母門人可畢見步綱竟下星冥目視，去地尺許，骨節盡赤，如新生形存，左目為日，右目為月，青龍白虎五神備具，頭上七星，足下七星，左手指地，目視北斗，陰喚十五言離羅耀鬱俗神明珠蘇樊光性吞玄茂畢下手變形存兩耳為玉門熨髮為眾星，口為斬邪使者。左手滅亡使者五頭一身，右手伐逆使者五頭一身，以治病摧伏災害。訖，次向真人星稱位姓名，謹啟：
　　太上老君，太上丈人，天師女師，三師夫人，北斗七星，三五將軍，謹有同義男女姓某，奉法失忠，招災抱考，因有事者，依源陳之，父母兄弟某疾厄，云云，稽顆詣臣求乞云云。鍛鍊凶邪溫毒鬼賊，臣與某義同腹目，不復所見，謹按先師本法奉修，所受願所請者下，所召者到，所厭者伏，所收者擒，所誅者滅，所治者愈，所禳者卻，恩唯太上眾尊乞垂恩祐，覆蓋肉人。謹啟。畢，再拜。
　　凡有官災疾病、急卒災厄，初下七星祭，向北仰頭存見斗星，赤光赫然，仍大喚七聲，喚曰北斗某星真諱魁綱府君，如此七遍。某今有某事急切云云，乞丐救濟須效即為魁綱七星府君，七星諸官設祭，奉上清酒香餅新果正味，報賞有功，不負信誓，便去勿顧，如願即解，用清酒七勝乾棗栗子七勝沉香十兩，五方香爐各一具，潔壇場之法，夜半時於無人處靜寐為之施設畢，七聲大喚，請下府君禮七拜跪啟乞。隨豐言之，凡七過上酒，願隨意說之。畢，於座食之，令盡法，不得遺分他人。臨時食不盡，埋壇上，忌雞犬見之，若急事厄難困病下大醮，向北三聲大喚喚北斗魁綱府君，左右三部大將軍，唐葛周五方三元將軍，顛倒鉤天擊地斬伐擊逆消災散禍金鎧金裝大將軍，三將軍力士捕鬼使者三五眾官赤氣吏兵。某今某事云云，乞丐救濟須效奉設醮具，以報勞苦，不負效信，還勿顧如願即解。依後儀式。若有大事卒急下三五厨，向東三聲大喚赤天三五左右大將軍，太上三尊。某今有事云云，乞丐救濟須效即設某厨如干人，言功報賞不負效信，真絳五十尺為綱頭信，次二十尺，亦用四十尺，五丈七丈九丈，極十五丈，隨災輕重及家貧富量之，如願即解。
　　今撰上品十誠之律，可以度人，廣加開化，令入法門，勤奉之者，則得自然之福無為之道也。十誠者，一者，不得嫉妬勝己，抑絕腎明。二者，不得飲酒放蕩穢亂三宮。三者，不得淫犯他妻，好貪細滑。四者，不得弃薄老病窮賤之人。五者，不得誹謗善人毀攻同學。六者，不得貪積珍寶，弗肯施散。七者，不得殺生祠祀六天鬼神。八者，不得評論經典，以為虛誕。九者，不得背師恩愛，欺詐新學。十者，平等一心，仁孝一切。此十誡普教十方無極世界，開度一切能奉之者，功書十天，福延九祖，拔出長夜九幽之中，上升南宮，身入光明，因綠不絕，尅得神仙。
　　諸行並足，當避十惡遠於盲道。十惡者，一者，飲酒淫色貪欲無已。二者，陰賊世間訕謗道士。三者，輕師慢法，傲忽三寶。四者，竊取經書妄宣道要。五者，借換不還，欺誘萬民，六者，殺生貪味，口是心非。七者，不孝背恩違義，犯諸禁忌。八者，誦經忽略，嗊嗃自是。九者，責望人意，瞋恚四輩。十者，臆斷經旨，損益聖典，不信宿命，快情所為，穢慢四大，不念生道。此十惡之誡不能離身，犯之者身遭眾橫鬼神害命，考楚萬痛恒無一寧，履善遇惡萬向失利，死入地獄，幽閉重檻長夜之中，不賭三光，晝夜流曳，抱銅柱，履刀山，循劍樹，入鑊湯，吞火食炭，五苦備經，長淪九幽，無有生時，縱得解脫，還生六畜之中，不得人道，惡惡相牽，善善相因，罪福之對如日月之垂光，生死之不滅，如影之隨形，綠轉相加，如車之輪，今說是誠，護度天人，明識諦受，勤行勿忘矣。
　　洞真三天秘諱竟