上清金真玉皇上元九天真靈三百六十五部元籙
　　經名：上清金真玉皇上元九天真靈三百六十五部元籙。簡稱《上元九天真靈玄籙》。撰人不詳，約出於南北期末或睛唐之際。假託大上玉晨君授金明七真。一卷。底本出處：《正統道藏》正一部。
　　上清金真玉皇上元九天真靈三百六十五部元籙
　　金明曰：七真先以癸亥歲五月五日午時，受太上玉晨君上元靈錄，於今九載。七真寶錄以攝神氣，未嘗虧誕神文也。七真重以今太清五年太歲辛未五月一日午時，高上天寶玉皇降真於帶嶺瓊宮之中，重為七真品定上元九天真靈玄錄，官將位號於是正焉。
　　金明曰：是時高上天寶玉皇金口訣言，告於七真，言此上元九天真靈三百六十五部將軍玄錄天官者，皆非後學而為之也。其真即上元飛凝清真生靈妙氣，而應自然明運，成為真人矣。服即自然五色飛天羽衣，形皆金剛，身長三千餘丈。其所部官將者、齊服自然三色飛青羽仙之衣，常鎮九天上元，以輔三十六真皇治也。所以法應天地四象，玉關難璣三百六十五正度之數也。亦法鎮九晨三光七曜星宿，九宮八卦三百六十五度正位也。亦法天地四時三百六十五氣之始也。中以法鎮天人形斡，三百六十五關節臟腑之數也。上即主運天地正氣；中即扶命天帝皇基、國君明祚，明三元御運，明化於賢劫也；下拯三界於群生，開真法門於大光，度天人於福橋，濟八難於苦海，拔三塗於六道，救疾世於玄錄，防天灾於靈官，度九息於神功，衛兆身於天兵，保福祚於歷劫，禳十惡於天堂，擁毒鬼於神將，制衆魔於天真，却衆禍於靈吏，伏衆精於天威，戳群妖於神力，滅水火於神智，消穢氣於碧水，掃囂塵於金風，保兆形於妙氣，治百病於天醫，鎮兆關節於真精也。是以其功无所不周，无所不匝，法象天地人之度量也。常隨明運下教，度人於季劫矣。保无為於將來也。其法當興於靈龍之世也。爾時國君行道修德，是其運也。帝祚太平，是其功也。天人命不夭傷，是其福也。高上有言，當斯之隆，即是萬道勢訖，玄範是興，大乘運行，則保兆天年，得以三元等矣。可謂自然之功、開度亦復不與為難者哉。今故序此篇，即以明之功乎。後賢至人信尚之士，可不奉而行焉。
　　上元真靈玄錄
　　係清玄无極真上元始天尊，長明金真玉童治，左清真玄氣九萬九千九百九十九重流明玉天真人、右積陽真精元氣八萬八千八百八十八重金光寶耀真人、中玄生靈清妙无央真氣百千萬重玉玄金元真人、都領上景清虛生神妙氣九億九萬九千九百九十九重氣三十六洞天至真空玄丈人，金明七真子今領高上天寶玉皇三十六治，都監十方飛天神王，總司九天三元太極上下，周迴四象，下布萬靈，普告无窮諸天靈官，七真奉行正道，上元九天真靈百八十三部玄錄，將軍兵士將吏等，列位付授，當依法度某身中，安鎮形幹上中下三百六十五宮府，營衛某身游行，五方八極、五嶽名山大澤、三河四海江淮濟漬、鄉亭九州符廟里社、虛空一切神祇，咸當奉承律令，助國扶命，制御群神，醫治萬兆，救度天人。某自受錄之日，不得違科犯約，淫祀六天鬼神，无辜殺害，唯得依太真正典，祠家先人。若有犯淫盜不，背真入偽，為將軍兵士將吏所伺札過之日，某及七祖長充風刀，萬劫无原，一如真明勅令。
　　太无上元九天真靈元命十將軍，官將兵士各十萬人。
　　太无上元九天真靈度命十將軍，官將飛仙龍騎兵士各十萬人。
　　太无上元九天真靈防身十將軍，官將兵士各十萬人。
　　太无上元九天真靈度息十將軍，官將飛仙龍騎兵士各十萬人。
　　太无上元九天真靈營身十將軍，官將兵士各十萬人。
　　太无上元九天真靈左生氣十將軍，官將飛虎騎兵士各十萬人。
　　太无上元九天真靈衛身十將軍，官將兵士各十萬人。
　　太无上元九天真靈右生氣十將軍，官將誅符破廟兵士各十萬人。
　　太无上元九天真靈藏形十將軍，官將兵士各十萬人。
　　太无上元九天真靈中玄生氣十將軍，官將攝召龍天兵士各十萬人。
　　太无上元九天真靈隱形十將軍，官將兵士各十萬人。
　　太无上元九天真靈消灾考召十將軍，官將兵士各十萬人。
　　太无上元九天真靈治病功曹十將軍，官將兵士各十萬人。
　　太无上元九天真靈制神考召十將軍，力士各十萬人。
　　太无上元九天真靈天醫功曹十將軍，官將兵士各十萬人。
　　太无上元九天真靈考殺百鬼十將軍，力士各十萬人。
　　太无上元九天真靈扶命形景十將軍，官將兵士各十萬人。
　　太无上元九天真靈飛天白虎送章飛龍騎十將軍，官將兵士各十萬人。
　　年號太歲某月某日子朔，某郡縣鄉里王甲，年如干歲，今奉受上元九天真靈百八十三部玄錄，將軍兵士真官將吏等，即列位付度某身。將軍兵士衆官，各當依位羅列某形內宮府，周匝上下，營身輔氣，魂魄形影一合前防後衛，左右制攝，威風萬里，千妖萬魔精靈鬼魅不正之神，莫不摧崩毒刃，咸來降化承真正道。若有疆徉不伏凶神逆鬼，悉付將軍兵士掃蕩，自今以去，行元布始，猶守某身。急急如上元九天真明律令。
　　卷內符並朱書。
　　金明七真子，奉行上元九天上靈百八十二部玄錄，將軍兵士天官將吏等，合太无上元九天真靈百八十三部玄錄，都合三百六十五部，即以法象天地，九晨三光七曜星宿，四時五行九官六甲八卦，關璣正度遊天三元之數，鎮常於人之身。某今至心玄真，歸命三尊，即理在可哀。七真子即日依科傳授上靈玄錄，將軍兵士天官將吏，咸當依法鎮守某形，上下游行五方八極、五嶽名山大澤、三河四海江淮濟瀆、九州四域土地符廟、里社鄉亭靈祇神爽，皆當奉承符命，制御十方，共相營衛某身，在在處處，咸遵奉行。若有凶神惡鬼，欲來中害者，將軍兵士依法刑戮，不得稽留。某若違科犯約，淫盜禱祀六天鬼神，為天官所伺檢糺，死受三官考掠之日，不得怨師咎道。一如九天真明律令。
　　太玄上元九天上靈元命十將軍，兵士各十萬人。
　　无上上元九天上靈飛騰天丁力士十將軍，兵士各十萬人。
　　太玄上元九天上靈開度生神十將軍，兵士各十萬人。
　　无上上元九天上靈飛騰誅符破廟金剛力士十將軍，兵士各十萬人。
　　太玄上元九天上靈開度生靈十將軍，兵士各十萬人。
　　无上上元九天上靈飛騰收魔伐殺力士十將軍，兵士各十萬人。
　　太玄上元九天上靈開度生氣十將軍，兵士各十萬人。
　　无上上元九天上靈飛騰收神食鬼力士十將軍，兵士各十萬人。
　　太玄上元九天上靈周身耀電十將軍，兵士各十萬人。
　　无上上元九天上靈飛騰收精食毒力士十將軍，兵士各十萬人。
　　太玄上元九天上靈明威鎮身十將軍，兵士各十萬人。
　　无上上元九天上靈飛天考召力士十將軍，兵士各十萬人。
　　太玄上元九天上靈陽神正氣十將軍，兵士各十萬人。
　　无上上元九天上靈飛天郎吏飛符攝召力士十將軍，兵士各十萬人。
　　太玄上元九天上靈陰神正氣十將軍，兵士各十萬人。
　　无上上元九天上靈飛天赤飄金軍羽郎使者十將軍，兵士各十萬人。
　　太玄上元九天上靈保神護身十將軍，兵士各十萬人。
　　无上上元九天上靈飛天白虎送章仙龍十將軍，兵士各十萬人。
　　男女生弟子某，至心歸命玄真，求受上元九天真靈三百六十五部玄錄，七真子即依法列位將軍兵士天官將吏，以次付度某玄錄，並以飛玄三元延生靈符鎮於玄錄，以部制天官神兵，今以普告天地，五方八極九晨三光七耀諸天星宿、四時五行九宮六甲八卦、三官九府三界一切官屬，皆當奉勅符命，共相營衛某身，保度三灾九戹，五毒八難，風刀水火五兵疾害，得免衆苦凶禍，年命得與三元同等。千妖萬魔咸歸降化，百惡消亡。所願同期天官神兵，長守某形三百六十五關闕宮府，歷劫妙氣長存。一如九天真明律令。
　　右上元三百六十五真靈玄錄，男女生同得受也，更无別異耳。
　　某郡縣鄉里男女童子，年如干歲，即日貫玄衛身一將軍玄錄，奉行清真玄氣。急急如勅律令。
　　无上九天玉仙大將軍一人，官將吏兵十萬衆。金明七真子，今以童子一將軍玄錄，度某男女童子玄錄。自今以去，某佩帶玄錄神符，天官吏兵咸共營衛，鎮守某身，防灾辟惡，收妖斬邪，五方八極凶神逆鬼、天殃地祇、空中游獵衆精魍魎、一切靈爽雲消。諸天善神土地真官，皆當奉承符命，長相衛護。若有疆□鬼神欲中害之者，將軍吏兵收斬，不得稽留。急急如九天真明律令。
　　某年號月朔日子時奉行。
　　右男女童子錄文。
　　度治錄吏兵儀
　　次登壇東向再拜，次三捻香，
　　次嗚法鼓二十四通，次發爐。清玄无極真上三天玄元始炁无極大道太上老君、左右香官、飛仙驛龍乘騎捧香使者、飛天龍騎五帝侍香玉童玉女等，各二十四人出。上啟虛无自然元始天尊，七真正爾燒香奉表，付度法事。願得太上十方正真生炁，降七真等身中，所啟逕上无極大道至真玉皇御前。
　　畢，即再拜，長跪香案前，出官奉表付度。
　　謹出金明七真身中五體真官功曹使者，各二人出。
　　上元九天功曹官，各二人出。
　　上元九天昇玄功曹官，各二人出。
　　上元九天正一功曹官，各二人出。
　　上元九天左玄真明功曹官，各二人出。
　　上元九天右玄太真功曹官，各二人出。
　　上元九天陽神正一功曹官，各二人出。
　　上元九天陰神正一功曹官，各二人出。
　　上元九天仙都治病功曹官，各二人出。
　　无上上元九天上靈飛天白虎送章仙龍騎吏官，各二人出。
　　謹出七真身中真官使者、仙都直真符吏、領仙郡官使者，各千二百人出。嚴莊整服，冠帶垂纓，各整天真羽儀，羅列四面八方，營衛左右前後，流明曜電，掃除不祥，玄鑒玄奏，付度法事。今有某郡縣鄉里男女生等如干人，投辭玄真，至心歸命三尊，求受上元九天真靈三百六十五部玄錄，即日書寫條例天官位號，依科玄錄，若上刺當言以時刺，若付度即言以某時付度，即以某時拜請三元九天官付度。今重表上啟无極大道元始太上玉皇、无上至真大聖天尊金闕玉帝陛下、仙都真官考召行狀都官使者，伏願真慈下降，玄察監度某等上元九天真靈玄錄，皆當依位列度某等身中，安宮鎮府，周匝營衛，左轉九千萬重，右轉九千萬重，防某等身，護某等命，光明映曜，威風萬里。將軍兵士天官將吏，與某同形，神洞內外。為是所履土地真官，注氣監察，考召諸官軍等，共相輔佐。當隨功遷賞，不負效信，所啟上御无極大道至真玉皇御前。
　　畢，再拜，便奏章。章竟，即重勅言奏章功。
　　金明七真重勅身中衆真功曹天官、將吏兵士、都官使者、飛天白虎送章仙龍騎吏等，七真向出官言奏章表事，玄所部衆真各迴騰虛駕，還復宮府，安鎮本位，營天輔地。迴備七真身中百千萬重天宮，正真各從朱門妙闕而還職位。七真所啟上御道前。
　　畢，即再拜迴案，向北長跪，重出官，玄即付度治錄也。
　　金明七真重動身中五真郎吏、左右功平仙伯仙公、直真符吏、仙都玉郎、正一昇玄功曹、考召都官，條檢仙王使者、飛天乘騎、直真飛龍騎、騰龍驛呈飛仙羽騎，各三十六人出。嚴莊整服，列侍天儀，蓋天彌地方位左右，依法領押監察，列付某等所受上元真靈三百六十五部將軍兵士天官將吏，付度某等身中，安鎮三百六十五關節宮府，周備億千萬重，勿令錯誤。營備某等與衆真合同，七真所啟徑上无極大道至真玉皇御前。
　　畢，即讀度錄，天宮付授也。畢即勅錄，次勅錄符文，祝曰：
　　大道開真，正法堂堂，太无威風，无中發光，太无神功，功化十方，太玄真符，攝召神王，无上制御，萬禍摧亡，九天扶命，六天敢當，諸天擁護，彌劫相防。急急如太上玉皇律令。
　　次勅度錄水文，祝曰：
　　太上碧水涌天河，化為神氣如天羅，飛灑如劍斬天魔，五方鬼兵，當者皆消，如風如火，滅精蕩妖。急急如律令。
　　畢，度錄，即言功，次三上香，迴案東向，跪言功。
　　金明七真，上啟无極大道无始太上至真大聖天尊，向所七真身中五真郎吏、左右功平仙伯仙公、直真符吏、仙都玉郎、正一昇玄功曹、考召都官條檢仙王使者、飛天乘騎、直真飛龍騎、騰龍驛呈飛仙羽騎等，監察付度某法事，以玄請舉遷言功，各當加真高位天爵萬重，皆如金簡功償受遷事畢，各迴靈騰駕，還復玄宮金堂玉府，周鎮三元，並如先位，須後召復出。七真所付度某等上元九天真靈三百六十五部玄錄，將軍兵士天官符吏，從今以去，與某等常相鎮守，彌劫長存。七真啟奏，上聞无極大道至真玉皇御前。
　　畢，即再拜復爐，竟使出，次復爐。
　　左右香官、飛仙驛龍乘騎、捧香使者、飛天龍騎等，當使靈壇上生自然金輝寶耀，玄映玉瑛金液之精，使某受道福慶自在，天下受恩，十方玉童玉女侍衛，香烟徑奏七真所啟无極大道至真玉皇御前。
　　右度錄刺狀章。
　　某郡縣鄉里男女生王甲，年如干歲。
　　右如干人今投辭，請受上元九天三百六十五部玄錄，請給謹狀。
　　某郡縣鄉里男女童子，年如干歲。
　　右如干人今投辭，請受无上九天玉仙一將軍童子玄錄，請給饉狀。
　　錢二百，　薪五束。
　　右受三百六十五部玄錄信物如左。
　　錢二百，　薪一束。
　　右受童子玄錄信物如左。
　　清玄无極正一玄氣係天尊，長明金真玉皇治，左清真玄氣九萬九千九百九十九重流明玉天真人、右積陽元氣八萬八千八百八十八重金玄寶光真人，中玄生靈清妙无央真氣百千萬重玉玄金元真人，都領上景清虛自然生神妙氣九億九萬九千九百九十九重氣、領三十六洞天至真虛玄丈人、領高上玉皇三十六真皇正治都監十方无綱玉司法王，金明七真子稽首再拜高上真威正氣。謹案元科，今有男女生等，先蒙師真啟拔，賜署天官治職，進叨上道三洞妙法，非分佩恩寶銜罔極大道洪澤。但某生長濁俗，命屬三灾，為非染惡，習與性成，身心不謹，負越禁誠，罪積丘嶽，過深淵海，自罹咎釁莫大之愆。伏聞大道慈真普育，恩備十方，海納萬流，恩沾三界，六道光潤，无物不備。某等貪進忘退，无以自濟，謹以投辭玄真，歸命三尊，乞受上元九天真靈三百六十五部玄錄，將軍兵士天官將吏，永濟長河之津。佩法之後，當依科奉行，不敢有違。七真見某等稽顙不止，即加署天官。謹依某等郡縣鄉里姓名年紀，即日逆刺上言章表天官位號，如前事狀。伏願无極大道无上金闕玉帝至真大聖，降動三天仙都署仙玉郎、九天真王監真度命使者，攝召天官，分別正位，剋以今月某日付度某等，依法拜署，竭言上刺，奏御无極大道御前。金明七真稽首再拜白刺，上詣太元上九天金闕玉帝考召清真正氣。
　　太歲某月日子時，金明七真於某郡縣鄉里白刺。
　　太玄上九天无上真明大衆至真降遣。
　　右度錄章儀。
　　清玄无極正一玄氣係天尊某治氣金明七真，稽首再拜高上真威正氣，謹按玄科，今有男女生等如干人，投辭稽顙，求受上元九天真靈三百六十五部玄錄。七真以今月某日，依科署某等天官列位，如前事狀，逆刺表章，上御道前。伏願无極大道至真大聖太上天尊，垂神玄監，慈真降下，開度某等得濟苦海之難，永為身寶。願勅九天高上玉皇監真使者、玄都仙皇監盟玉郎使者、十方飛天開度玉司神仙羽郎使者、无上三天金闕玉帝消灾道真公使者，一合來下，天真乘騎蓋天彌地，流精電轉，掃蕩六天羣非，攝召三界神官，共下監臨，開度某等上元九天真靈三百六十五部玄錄，將軍兵士天官將吏，條列付度，永鎮某等身中三百六十五宮室，元令失次。七真伏地，拜上紙章一通。恩惟无極大道无上金闕玉帝至真大聖，哀愍七真所表，隨事分別清真玄氣生靈神化之功，天真官屬付度某等，常審營衛，流光電轉，布在宮室，長為某等身寶。謹因直真符吏、飛龍乘騎飛天玉郎、送章飛真白虎神龍騎吏等，各千二百，驛章文上奏无上至真玉帝御前。金明七真稽首再拜以聞。
　　金明七真子，屬金相洞明玉國九真鄉上景金輪里。
　　泰清如法。
　　太歲年月日子時，於某里中拜上。
　　上元九天真靈出官儀
　　百姓救急請福上章通用。
　　次入靜東向再拜。夜即北向言奏。
　　次長跪案前三捻香。畢即起立。
　　次嗚天鼓二十四通。次發爐。
　　清玄无極真上三天玄元始炁无極大道太上老君、左右香官、飛仙驛龍乘騎、捧香使者、飛天龍騎、五帝侍香玉童玉女等，各二十四人出，上啟虛无自然元始天尊，某正爾燒香，表奏某章，願得太上十方正真生炁，降甲身中。所啟逕上无極大道至真玉皇御前。　
　　畢即再拜，長跪香案前，出官奏章。
　　謹出某真人弟子甲身中五體真官功曹使者，各二人出。
　　上元九天功曹官，各二人出。
　　上元九天昇玄功曹官，各二人出。
　　上元九天左玄真明功曹官，各二人出。
　　上元九天右玄太真功曹官，各二人出。
　　上元九天陽神正一功曹官，各二人出。
　　上元九天陰神正一功曹官，各二人出。
　　上元九天上仙都治病功曹官，各二人出。
　　上元九天上靈飛騰天丁力士官，各二人出。
　　上元九天上靈飛騰誅符破廟金剛力士官，各二人出。
　　上元九天上靈飛騰收魔伐殺力士官，各二人出。
　　上元九天上靈飛騰收神食鬼力士官，各二人出。
　　上元九天上靈飛騰收精食毒力士官，各二人出。
　　上元九天上靈飛天考召力士官，各二人出。
　　上元九天上靈飛天郎吏飛符攝召力士官，各二人出。
　　上元九天上靈飛天赤飄金車羽郎官，各二人出。
　　无上上元九天上靈飛天白虎送章仙龍騎吏官，各二人出。
　　謹出甲身中真官使者、仙都直真符吏、領仙都官使者，各千二百人出。嚴莊整服，冠帶垂纓，各整天真羽儀，羅列四面八方，營衛甲左右前後，流明耀電，彌天蓋地，掃除不祥，神光朗煥某所住宮宅，玄鑒所啟。今有某郡縣鄉里某甲男女生民，當隨事口啟言奏云。謹因甲拜請天官，上紙章一通，乞為某解釋千愆萬責，或某事云云。和怨扶對，消灾散禍，除凶滅徉，皆得剔然。某家所犯衰厄，咸蒙原赦，疾病差愈，百福莊嚴，所向利貞，悉得元吉。慈真降覆某家，合門受恩。甲今上啟无極大道元始太上玉皇、无上至直大聖天尊金闕玉帝陛下、九老仙都君九氣丈人、上靈仙都真官、考召行狀都官使者、高上法王无上八元天師，願勅下十方諸天八極五方，監察考召三元四始甲子諸官七十二官君、赤陽丙丁三十六諸官、天地山嶽河淮濟漬九江八海一切諸靈官屬，當考召此間土地真官，注氣社里邑君，各當奉勅符命，為某隨事關啟章聞，必使上達，不得拘留，致停公文。天神地祇，更相營衛。若有六天下官故氣彊□不正之神，於道斷截章文，不使上達，天官吏兵即依仙都三天玄都正律，收付天一北太陰之獄，必使上啟逕奏无極大道至真玉皇御前。畢即再拜，便奏章。章竟，即重勅言功。
　　次言功
　　甲重動身中衆真功曹天官將吏兵士、都官使者、飛天白虎送章仙龍騎吏等，甲向所出天官為某，為某，隨事言奏章一通，露表事竟。願某家因是功德，開度九玄七祖，於斯拔對五道，原赦十苦八難三塗之謫，存亡皆蒙濟度，昇天受福，南宮衣廚，自然慶流。某家門大小所疾除愈，或某事。解釋夢想，真正為是。從來所為作禍精靈鬼魅、五方疫毒、雲中遊獵魍魎、浮遊諸凶鬼伍，咸當從今滅爽，萬禍不生，百福莊嚴，永享元吉。令甲所化者化，所治者愈，所伏者伏，咸共營衛。甲所部衆真天官，各迴騰虛駕，還復宮闕金城玉府，安鎮本位，營天輔地，周備甲身中，有千二萬重天官正真，各從朱門妙闕而還職位。甲所啟上御无極大道前。畢即再拜。
　　次復鑪
　　左右香官、飛仙驛龍乘騎捧香使者、飛天龍騎等，當使靈壇靜室之上，內外自然生金暉寶耀，玄映玉映金液之精。某家福慶自在，天下受恩，十方玉童玉女侍衛香烟，逕奏甲所啟无極大道至真玉皇御前。畢即便出。
　　金明曰：七真受高上玄錄，即金口所訣，以為立成儀典，并付度科格，共為此一卷也。玄錄者，其運常隨七真自然之運，以輔三十六真皇正治，御於賢劫，在乎玆也。十方天人，若不知萬道勢訖者，兆但看偽科罷除，即三洞瑩發，真經洞明，煥徹清夷，光淨日景，有若法鏡矣。正道運行矣，法乘運功矣，即是洞經興矣，法教於斯盛矣，萬魔降矣。當爾之時，天不受祭，神不受祠，鬼不受食，妖精匿矣，淫害滅矣，六天正矣，野道伏矣。當爾之時，真為慶也，十方天人豈不樂哉。今粗述後篇而以證矣。傳告後賢，勿析斯卷，以分別出外，更為卷軸也。有犯者獲罪於風刀，可不慎之。若欲傳授，但尋斯文，自不越宗矣，慎以自可戒之乎。玉皇真旨，自不可有違，七真經身，實不敢負聖教焉。
　　泰玄正真玄元清玄无極真上天君、真明天君、无上天君、太上大道君、億千萬重真玄生炁道君、太上老君、太上丈人、九老仙都君、百千萬重道氣君真天陛下。六十一字。
　　泰清玄元清玄无極真上天尊、真明大衆天尊、无上金明天尊、上玄億千萬重仙玄生氣无極大道天君、三元生氣百千萬重道氣君、九老真仙丈人金明闕下。六十一字。
　　右二件不出此卷，讀之未究，權置此耳。大章用後，小章用前也。
　　上清金真玉皇上元九天真靈三百六十五部元籙竟