太上元寶金庭無為妙經
　　經名：太上元寶金庭無為妙經。一卷。底本出處：明《正統道藏》 正一部。
　　太上元寶金庭無為妙經
　　太虛章第一
　　道言：無形合虛，中有萬物，而行二儀，是謂太虛。故虛中無，無中有，有生一，一生二，二生三，三生萬物，是謂太始。太虛者，神運也，神運而萬物生。太始者，神化也，神化而萬物形。生而無託，形而無為，吾不知其至妙之理如是，孰謂天地之大，未易其法焉。西王母曰：道至大，包天地不見其道也。吾將欲出天地，觀無形之道，造真虛，斡至妙之機，何能若是。故神人者，欲觀天地之外，莫若無形；造八妙之虛，莫若神化。無形之形，神化之化，可謂道也。
　　妙化章第二
　　道言：道可為哉，以妙用為用，真虛為體。故生者觀是以生，死者觀是以死。剛柔因地道以為材，陰陽法天道以為達。然後萬物不喻而化，五行各遂其性，皆由元為之道，合自然之數也。聖人體妙以觀天下。天下自然而化者，乃順性命而行焉。觀天地之心，其妙得天下心。天下心是為得民。得民而歸之，若赤子之歸乳母。作天下法者，法得自心焉。西王母日：以一心而觀天下，天下惟一心耳，以眾心而觀天下，天下惟眾心也。盡心以觀民心，民心以息心；保心以己心，天下皆己心也。心心自妙，觀觀自化，治天下以無亂，治四體以圖安，後世行之，孰不安歸天下也。
　　自然章第三
　　道言：名無名者，神化也；生自然者，妙用也。天下之妙有象，有陰陽之妙，有寒有暑。聖人得自然之道，體天地，算陰陽，法寒暑，行炁運，男女以精神交，四時遲疾移。以天地之外自然之道觀之，故凡脫而入聖之化，而入神之移，而化天地。真人之機，乃形外之法。孰無形之妙而化無形，無形復有形。若欲以無形入有形，以有形為之，皆自然之道也。西王母曰：自然之道，煉炁全真，出生死門，至虛無之中，復以至神就形，移化往來，合運觀聖，應機之道，仍不可邇邊之。且既出死生，入無有形，何謂復形軀也？蓋全無，神何以知；全有，神何以離？自然神化，全有全無，神圓不散。然證於物形，出入何復物焉。故日：聖人不蹟，真人無蹟。
　　太微章第四
　　道言： 道有不可言，道有可言。不可言則大，可言則小。不可言者，能生死萬物，移神易妙。可言者，萬物由之生死，天地由之造化。故真人之道得太微之理，然不可以形言。不可以言，則惟觀天地之言者。天之道有短有長，惟短者更短，長者不復長也。且太始之右，日長人大，年長物盈，今世短耳，民輕耳，短運耳。天之度，三百六十五曆，喊之則合，加之則弱。西王母曰：大微者，天道盈虧之法也。天道漸短，地道漸長，君繁離，民飢薄，天道常若不及，則等差之運，以天長地短，天遠地近，陽衰陰極。常知太微之道，是以整肅陰陽，觀天地人也。
　　神遊章第五
　　道言：神遊者，八天之表，八陽之極炁，緯天之星，經河之度，是以五運太上元寶金庭無為妙經化形。天道以善應無。無言之妙，真人將天地之真機。是以八表周旋，可遊而互形器也。夫人之神，由圓定，以全至，可遊之妙非衛之為可，皆自然之理也。西王母日；吾嘗受黃帝以神遊之妙。神遊者，乘火龍以御天也。真人神熙全，陰陽備，形體胖，聲邇殊，以指開天門，放朱印之光，神自度焉。復入大門，其指自下，且神圓能出，自覺中問不拘，神與身離，心指天門，發兩眉問及印堂之光，神自出焉。若止出天門，不開印堂，則出不返也。朱官之印乃心，尚有神出魂不出也。朱宮之印，心之留魂未死，神自有身焉。
　　御炁章第六
　　道言：炁者有形無形之物也；聚而為形，散而為風，動而為運，結而為物。使真人御炁者，保炁以鍊骨，骨輕則無聚。積精以全神J 神化而炁乘。御炁之道，先輕身也。若欲輕身，以不死為心，而休勞渴貪欲先焉。先身而行，炁始乘焉。身離而全神，炁自御焉。西王母日：御炁之衛，以身則勞而難成，以神自然則可致。古人有服炁輕骨，服藥以輕身，故身骨輕，炁可御，入水不溺，入火不焚也。其道先服藥以絕粒為上，服炁以無心為最。真人以身輕，身乃松相狹苓之類也。服熙者，乃子午既濟之炁也。服藥以為虛空，虛空為身，炁之致也。
　　太一章第七
　　道言：天常清，地常寧，皆太一之道也。故事貴有始，則有常。有常則無生滅。無生滅則天地不為之．賊，而稱太一也。天有太一，萬物生焉。人有太一，五行用焉。一者天之至精，不濁不重，至清至靈，生生真府，則四象明焉。西王母日：太一者，元祖也。養之不窮，用之不竭，能生萬物，乃炁之祖宗，造化之基也。人既入五行八卦之妙，復見太一，而知天地陰陽不為己盜，而左右周旋皆自己有也。兵之不劫，利之不誘，可謂至一也。形得一以不勞，神得一以大全。故一者，始則觀大江之水，泛泛不絕，溢于心源則決滄海之波，浩浩不止，流於神府。然後神移形全，神全形滋也。
　　無為章第八
　　道言：無為無不為，有為有以為。神能移化，奪其真炁，能呼吸陰陽，外忘飢寒，內忘升降，以自得為心，以虛無為行。故日：無為。夫無為者，當無有為之用，以有為為本。為有本，以五行為先，為天地者，有為於眾手，無為於拱手。配五行者，有為於四象，無為於無象。拱手者，聖人垂衣裳而天下治。無象者，真人全神而形自安。西王母日：學至於損，道至於無為，極致矣。觀無所觀，住無所住，行無所行，用無所用，雖天地之大，不為大，陰陽之妙，不為妙。真人入至靜之境，虛無之方，可謂無為也。故無為有機為不絕，無為失機而自滅。
　　生神章第九
　　道言：五星聚天市而聖人生，五行配地炁而萬物形，故天地之道皆有常數也。人之有五星聚於中府，至秀之炁而亦生內聖人。五行配地炁，而亦物形焉。人之內有五行，既聚神府，見玉華，五行降中央而主。真人者，乃人之真也。一日胎仙，二日真形，三曰真子，四日胎真，皆一也。· 能為己之形，能言己之事，無所不知，無所不通，出入生死，提挈天地，故曰神也。有是為真人也。西王母日：神者，保形先知，保命不死，出入天門，為己之內身，依拘變化，與身等俱，此乃胎中之真也。內坎離交媾生胎，胎生內外靈，故能不死出形，無生而入生也。
　　玉華章第十
　　道言：人常無心，常無常形，天地動靜。然有能常久者，以其得一也，有神在焉。夫人有心，既流浪生死，出沒愛欲，則散而不見。能守一全真久久，行定神之道，則可見焉。西王母曰：人之有心，為帝之府，其神乃玉華君也。定神絕念，無夢覺驚悸而生，久久行之，可以應天地之機君，鬼神之事，無不洞達曉了，故為內聖人。古之真
　　人，以此為師，度不測之危，濟還泉之鬼，悉合上升三界，採天地幽冥，蹟陰陽微隱，盡自得之。神生因五行全體，化生而升於丹室，南極坐于曲江也。凡身中八星三元之神，日夜朝禮，若有一神不朝，皆謂未然之禍住削冥籍也。
　　合體章第十一
　　道言：五行聚，夫婦配，夫婦配，真成真。十月始生，降為真子。真子者，神全也，內身也。出入天地之外，造化八極之表，往來周天，分星步日，披雲霓邇，採河漢源，歸于變化之物，故日合體。西王母日：形中無形，與形合體，故人能長生。形甚大，以無故大。形甚眾，以無故眾。有者可以量，有者可以見。夫無形之形，化億萬身亦不為眾也。無形附有形，有形為之宅。有形附無形，無形為之主者。諸主故不死。其曆星步者，以是身出天門，至牛斗而往天市，知天下未然之事。
　　全形章第十二
　　道言：不死之道故曰全形。全形之道故在鍊形。真人既能鍊五行，配合陰陽，交媾坎離，則老返，狀如嬰兒，然後復於丹田，而自有炁。若明升于絳宮，化成自光，能遍滿身。當夜幽視之中，有萬神朝禮，則形不為之盜。西王母日：形無形，能長生；炁無炁，能不死。形無者，不以形為形也。炁無者，炁所成也。凡人之炁散而不化，真人之炁化而不散。
　　坎離章第十三
　　道言：陰中有陽，陽為至陽；陽太上元寶金庭無為妙經中有陰，陰為至陰。夫北方為陰，其神水，能生萬物，乃炁之祖，諸陽之元。夫南方為陽，其神火，能化萬物，乃形之宗，諸陰之交也。坎能全精保炁而不枯，離能定神鍊真而不昧。知之至妙，謂之真人。西王母日：陰陽之精，坎離也。定神正性，由心不珠，保精養炁，固炁不竭。夫水庾之則流，壅之則腐；火奮之則燥，亭之則明。故聖人導其水，使自地戶上升灌泥丸，復下華池入絳宮。其火使心不為物所拘，常有若無，不為動者，則久久長而精神不散耶。
　　交媾章第十四
　　道言：坎男離女，黃婆嫁娶，金母木公，媒妁相通。且交媾之道，在五行配合之際也？五行者，交媾也。五行既聚，金木互用，然後坎男離女遇而媾也。四象往來，通好也。五行相聚，配合也。西王母日：男女相遇，當五十之期。五十者，男年三十，女年二十，乃天地數之合也。男子象天道，坎行一，本宮有水。女子象地道，離應二，本官有火。坎見三，木通火耗。離見四，金言水之情。坎見五，黃婆引之以升。離見六，水引之以降。坎見七＇火見成人而交。離見八，木飾之以根。坎見九，金母而交會。離見十，土為配形。此五行往來之數。存神至真，水火自靈也。
　　五行章第十五
　　道言：天之五緯，地之五經，人之五行，乃自然之物也。惟四象聚中，金丹光偉？陰陽交合，二儀配形，始有升降。夫金盈生水，水始化，故曰炁水也。炁水者，動而升則炁，靜而形則水。水有大利，能生萬物，故水為萬物之精也。水成則火聚，然後龍行其先，虎行其後，四象合一，五行聚焉。西王母日：炁靜而神定，乃坎離成。坎離成，然後金木分。金木分，然後五行運。五行運，然後中央聚。火發于下，水灌于上，丹成鼎熱，以晝夜為周天，十二時為十二月，二十四炁以時分之，故象天地，作陰陽，法出自然。故曰：金丹養之三年，自為真人。冬至陽生進火，夏至陰生退火，進退各一十二兩。
　　得地章第十六
　　道言：二炁上下，三宮升降，然後五行配合，聚于中洲也。五行之合，先本其地。夫水生於金，坎運兌生，進火。火生於木，離運震先，行水。夫水非金不成，火非木不行，黃道於中，五行聚焉。得地之術，平炁調水，定息養火，使上下亦不相離，得三百六十之功，然後入靜，長生之法，自此始也。西王母日：生養之道，莫非務本；種植之利，莫若得地。得地者，三田平，四象和也。三田平者，謂三丹平，名不動，以觀四象自然之炁，是謂得地也。得地者，真人之道也。五行之能，五惡十毒，皮無寒苦，肌無潰忽，五兵之敵，亦血不濡也。血不出是神定。
　　三官章第十七
　　道言：上有泥丸，中有神府，下有滄海。三宮者，乃生死之由，皆能生死人。夫欲長生，當知其神。得其神，用其法。上元泥丸者，乃精之泉源。泥丸不開，則精不散而神不離。中元絳宮者，乃神之舍宇。絳宮不動，則精不馳而神不疲。下元丹田者，乃真水之根蒂。丹田不振，則精不漏而神不死。一死謂之腦漏入精，二死謂之神移入腎，三死謂之精泄神散。欲其長，長使上下不相捨。西王母曰：上丹田之府，乃諸陽之府。陽之至精，聚于天池。天池者，腦中丹田之府，乃生命之根，元炁之所也。若欲精神不散，當守泥丸不動。欲泥丸不動，當守其心。心靜而萬物畢矣。故曰：火鍊泥丸，固之不泄；火引泥丸，漏之神死也。
　　二炁章第十八
　　道言：二炁調運，四象含光，體化元妙，動容周旋，左右上下，引水火往來，養金丹胎寶，以金為鼎。金者，炁也。以木焚之。木者，力也。內有八卦四象五行，自然之物也。周天之卦，自然之數也。惟二炁引水火之法，先務調和。西王母日：二炁者，金木也。金色白，其德威，其神虎，故肺之炁乃日白虎也。木色青，其德柔，其神龍，故肝之炁乃曰青龍也。若不得二炁，則坎離不生。坎離不生，則配合無象。故調炁養龍，往來于天地門。天門者，泥丸也。地戶者，尾閒也。然後積炁以養龍。故炁積成水，水中生龍。龍行虎順，升降上下，而引水火也。
　　奪運章第十九
　　道言：天有五運，地有六氣，以生萬物，以成造化。人能知天地之運，則長生不死。若欲當知其炁。夫天之五運，五行之炁；地之六氣，六甲之靈。知五行六甲，不為天地之盜者，乃為真人。以真人者，奪天地之運，服八節之炁也。震，束方木，宜養肝。離，南方火，宜養心。兌，西方金，宜養肺。坎，北方水，宜養腎。束南巽，宜養膽。西南坤，宜養胃。西北乾，宜養大腸。束北艮，宜養小腸膀胱。此奪天地之運，不為之盜也。西王母日：春夏養陽，秋冬養陰。養陽以水，養陰以火。五行以二炁，呼者出陰，吸者入陽。存是五行正炁，木長火銳，金方水散，然出入成為數，以節養之，亦曰服八節旺炁。久久行之，不飢渴。
　　御風章第二十
　　道言：天地有陰陽之炁，運行四時而為寒暑。故寒者陽藏而陰發，暑者陰伏而陽升。天地有寒暑之候，人亦有寒暑之候。天運之自然寒暑有疾遲之差，人運無反復陰陽之變也。天地陰發而陽藏，故大寒氣多翳而多結，故冬降霜雪之宜也。天地陰伏而陽升，故大暑多結，故夏雨多沸驟。人能體之，使陰勝暑，陽勝寒，則雲可乘，風可御也。
　　忘形章第二十一
　　道言：忘形者，炁所聚；炁者，形所用。既有形，非炁莫生。養形之道，以炁先焉。今既有形，但為炁所拘耳。人皆以炁為本，形不為炁累耳。故真人者有形能忘，是為真道。忘形者，鍊炁合形，與物無著，故鍊炁而神定。神定炁正，炁正而無寒暑。無寒暑而形、不拘。形不拘而形可忘也。西王母曰：形者炁之宅，炁者神之用。炁全神正，有內真炁。故形不著炁，炁不為形所拘也。其妙至半夜運五行全炁上下升降，若混沌形，至三千日炁能離形，故形可忘也。離形者，神出也。神出者，由炁以行神炁。炁動然後形無形也。
　　元炁章第二十二
　　道言：炁治則疾不生，炁完則神自靈也。治炁，治五臟四肢之不順也。若腹中病，當接目上下，左使之右，右使之左，然後伏外，曲兩手于心下，當少項，利自愈。五臟不足，向五方存色，納之則愈。全元炁之法：存元海中升其炁，使上下流轉不定，經三十日，形自離。欲元其炁，自小轉大，日加之，則四十九日充滿其形，形充無炁，則神自正也。西王母曰：元炁者，煉炁也。以火先自丹田流轉不定，至子初三百六十功，至午初又自心而下，又行三百六十功，則炁元也。一功者，一遍也。
　　人室章第二十三
　　道言：真人養形，莫若煉炁。煉炁莫若定神。定神莫若入室。入室者，養神安定之法也。夫冬則溫，夏則清。冬無用火，夏無用風。居必正席，室必南向。先治外邪不干，然後內邪必不起也。治者，使邪炁不干，而形自安也。西王母日：入室之術，室可方圓六丈，束西置牖，南立戶，高一丈二尺。坐處令方圓八尺，安厚毛毬，夏則上又置席，左右置几。令安坐，下垂足，下床自坐，下長一尺二寸，使起居左右皆不為倦，然後於四安。四安，青白之帳，勿安五色，恐久令人目盲。戶外簷當使見白，然後形安，炁不為所傷也。
　　服炁章第二十四
　　道言：炁者，至大至靈，化天地，育萬物，然不見其邊，而物物皆是。不彫刻而萬物成，不提挈而萬物生，聚而為體，散而為風，天不知炁之為天，地不知炁之為地，人不知炁之為人，萬物不知炁之為萬物，鬼神不知炁之為鬼神，萬象不知炁之為萬象。若知炁所化，則不知炁之所盜耶。天運之為外，人應之而天不為盜其壽。地載之于下，人應之而地不為盜其體。萬物見之而應，不為盜其炁。能知炁者，乃知陽之所生也。西王母日：炁之在天，冬至而生一陽，萬象應焉。炁之在地，夏至而生一陰，萬物應焉。炁之在人，子初諸陰會而一陽生，一陽生，生於真水。午初諸陽會而一陰生。一陰生，生於真火。生真水，炁在腎，腎炁不可動。生真火，炁在心，心炁不可動。炁之所在，存而應之。
　　定神章第二十五
　　道言：人之神者，心為之室，血為之祿，炁為之本，四體五藏為之使。夫神之在身，由舍之有生。舍之有生則成，無生則敗。且舍之新，若無生，門戶不閉，塵穢四入，豕鼠耗其基，烏雀穿其穴，亦漸至嶼壞。舍之圬，若無生，門戶摧塌，塵穢溢滿，豕鼠敗其基，烏雀翻其蓋，則欲不朽，無由也，立至崩墜。人之神全炁正，亦易定也。定神之道在守心，守心在絕念，絕念在休欲，然後心正。心正然後神定。西王母日：定守之道，知安知足，使飢寒不逼，無妄想執縛，以熙上升至心而養之。當夜半時，不以正坐，但平兩手，使四體安休，絕妄想，存心中有己身坐。行之七月，神不衰老，神定炁正，常如嬰兒，神自靈也。
　　絕念章第二十六
　　道言：念者，人起心意者。人有常欲，人離心一念，神動天地，搜蹟陰陽，無所不往，無所往者，是欲也。知見欲作，習而成之者也。念者，虛無中網，廣大無著，遊心不停，神不息，炁不正，體不安，久之令人血衰、骨敗筋弱而精竭，然死而不化，其魂尚往來，亦不還上復生，故為魍魎者耶。故真人絕念者，為不為，未來思念為覓相，物來而應，事至而變，可作而作，不可則止，故死神不為魍魎耳。西王母日：人生念相，作之有凶。人若無念，亦不知覺。絕念者，不為貪著聲色，使神不役也。至人之術，在守心不動。守心心法，平旦起，整衣冠，入室，南面拱手坐，回視其心若白玉，行之四十九日神定。
　　休欲章第二十七
　　道言：少思寡欲，天地不覆，息慮忘機，陰陽合宜。凡世之士欲好生，當先習心。習心在欲作不作，欲動不動，然未至無至，無為之損。故真人先養身，後養心。養心然後欲無欲，是知天下神，故不死。非唯不死，故不老。王母日：人有心則病，無病則生。知非，故不作。天地有蠹而天地不變，故不死。知非而非之，鬼神不盜，天地不奪。故長夜半守丹田元炁，如月能至，心屏絕欲，行之七日光昭一其身。知天下非，不作無益，心自神通。日：天地水火風，五行金木水火土，合成真，如壘仰之高峰，觸之則散，擊則破，復欲成功，豈易致哉。
　　太上元寶金庭無為妙經竟