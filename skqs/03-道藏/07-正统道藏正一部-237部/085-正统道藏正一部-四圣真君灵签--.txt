四聖真君靈籤
　　經名：四聖真君靈籤。撰人不詳。一卷。底本出處：《正統道藏》正一部。
　　四聖真君靈籤
　　降靈勸世格言
　　矯妄求榮，名譽不揚。尅剝致富，子孫受殃。行思布德，福祿來翔，寡欲薄私，專命爾長。毋欺暗室，毋昧三光。正直無私，赤心忠良。天地介祉，神明衛旁。延生度厄。必濟時康。我言能依，百病消洋。
　　凡禱之時，先念鄉貫某處，某人為某事上啟，天蓬大元帥真君，天猷副元帥真君，詡聖保德真君，真武靈應真君，天地神祇，萬物皆知。吾今卜課，善惡扶持，凶應凶兆，吉應吉期，判斷生死，決定無疑。
　　□□　第一籤　下下　守舊
　　曉來昏去苦營營，只見金資不見人。
　　縱使畜藏為朽腐，直須將久花為塵。
　　飛龍變化喜逢時，此日昇騰果遂期。
　　謀望求財多吉慶，求官進位更無疑。
　　猛烈將軍斬上闕，豈容小意動干戈。
　　直須拜謁金門下，上下王侯氣色和。
　　聖意云：逐利哀一晨，棄真就妄。積不能散，反報其謗。且守其常，不宜謀望。公訟莫興，婚姻必旺。病者遲痿，出行阻障。動作不及，無門可向。
　　占秋吉，春冬不吉。脫貨吉。公訟無事，買賣出入無利，縱有輕微，見人費力。病五十以下，難久淹。年少宜早得，在床遲無妨。犯土，瘟瘡不妨。暴病，少者七日得汗，大命吉。婚相剋，夫入舍凶。占頭疋人口凶。求醫學藝業不吉，走失。早晚見遲難。尋借物多無少。有遷移凶，只宜守舊家宅。人口有土，並禁忌不寧。修福保之，生產宜快，遲難求官陞職，大吉。脫貨便脫，文書未定，遲不成。托人虛誑。買貨便買，謀事成事。有阻，種田無收。見貴人便見，遲不濟。針灸選好日吉。惜花還值雨，愛月黑雲生。筵前無一事，猶若是非爭。
　　□□　第二　大吉　動用取進
　　早覓安身保利宜，精依古法莫逾時。
　　革除所弊人常願，果協心懷享大提。
　　虎出大林須動眾，衆人見了卻憂疑。
　　雖然未解傷人意，亦主虛驚事可疑。
　　山居豈有喧譁客，只好修心辦已高。
　　萬事於中且寧耐，用心燒煉只徒勞。
　　聖意云：循規守矩，如法立身。久靜思動，常切精勤。遷移吉利，謀運從心。結親和合，病者從輕，百事暢懷，公訟欣欣。聖籤之守，所欲利亨。
　　占婚姻吉。置貨財輕，脫貨吉。移居吉。公訟無事，家宅人口平安，求官遲陞職名分。宜快病。宜作福，老者難，少者或好或惡。服藥有阻，痘瘡不穩。出行遠宜少人吉。行人至，如不到兩月方歸。失物在宅內，宜早尋，遲不見。人口失吉。久後見行人，不到一二日有信。脫貨、脫事便脫，後遲，孕難生，生女。修福　　日下生。求醫入學吉。托人用事二人方吉。交易吉。文書有阻，吉。借物三人吉。買頭疋，田宅，快利。
　　有緣重歡慶，枯楊半樹開。向前求吉事，晚日稱心懷。
　　□□　第三　中平　否極泰來
　　用盡殷勤望有功，反為憐怨慘愁容。
　　須愁寶貨多虛耗，何苦區區不守中。
　　否極從今喜泰來，龍泉磨拂舊塵埃。
　　莫言守已無他望，閉戶深居也獲財。
　　居官必有人讒佞，得職終須後職高。
　　只好在家安守道，自然家內遇英豪。
　　聖意云：時運大謬，不能守常。殷勤用盡，反受其殃。失物招禍，動作不良。凡事求用，早計潛藏。大主損財，宜守其常。
　　占買物，田宅，人口、頭疋難。見貨快買，再去添價，不賣有利，病老少。若不應時，先凶後吉。宅神不寧，婚姻尅夫。費力不成，種田費力。無收守舊，脫貨好。公訟事難，謀事成事難。舊基業好，新難去。失人口頭疋，難尋。產孕生分娩難。子母凶，宜作福生男。托人用事不濟，有阻。文書不濟，損財。遷移不利。借物無交易，興販不利。守舊還逢吉，更張勞見危。鼎身虧一足，烹飪但隨時。
　　□□　第四　中平　謹守
　　莫言小疾沸須憂，日月適巡不易留。
　　能向道中圖早計，庶幾危厄獲全收。
　　勞心費力欲成功，待得花開一陣風。
　　須得東君輕借力，望中別有一枝紅。
　　風催閃電雷為使，水中絞龍旱有妖。
　　二物若能俱不避，依時順節足為高。
　　聖意云：謹微守己，一心事神。舊願早還，免受其殃。公訟不利，莫占婚姻。出行宜止，在路邁巡。財貨平平，病者縱免。凡合天道，先暗後明。
　　占病，有道願先凶後吉。久淹不妨，年老難。痘瘡宜保福，產難宜快，先凶後吉。買賣微，見人宜快，有二三種田早收，遲無。說貨快，婚姻不吉。入舍過房凶，出行心動，身不動，行人二三日至。如不至，遲公訟吉。破財買頭疋快成，遲難。求官陞職，名分遲，不遂。買物田宅宜快，遲不成。走失，目下見；如遲一日，不見。成事勾當宜快，遲更變，家宅人口不利。保福安，托人用事宜。貴人遲，不成。交易難成，興販宜快。遷移凶，借物便借，有人組。文書目下見，遲不成。求醫學業，遲難。安居且慮危，深情有別離。未能求善果。先仿預損枝。
　　□□　第五　中平　利益動用
　　好將心意共圖謀，利益源源合所求。
　　休向此中忘善果，保全衰朽浪中舟。
　　行船風順去無疑，利涉江津正遇時。
　　萬里長城知可到，所謀遂意事如期。
　　二人商賈求財利，便好登途離本地。
　　三五七朝到長安，貨物交關莫守市。
　　聖意云：最宜交易，同心共謀。若占老病，危厄孤舟，婚姻叶吉，謀望可求。疾者進退，不解無憂，行人即至，訟不拘留。田蠶吉利，家道優游。
　　占財，買賣置貨好，合伴不吉。公訟無事，婚姻吉。種田有收，出行吉。行人早晚至，求官陞職，利病。三五十以用無妨，四十以上進退宜快，保福。痘瘡平穩，老者主死。買田宅、人口、頭疋吉。家宅老危少安，托人用事快吉。遷移大吉。走失遲見，謀事成事，三二日宜快幹，遲不濟。產孕，雙日得平安吉。脫貨，有利便脫，興販吉。文書交易不成。
　　輀作本成軏用，須憑巧匠裁。重山成錦繡，花落又重開。
　　□□　第六　大吉存心卦利益動用
　　欲求文墨作基圖，何用懷疑設計謨。
　　但要存心公且正，自然交易利贏餘。
　　鴛鴦阻隔兩分飛，謀望求財未得時。
　　守舊卻宜休改革，如今進退尚遲疑。
　　安居正好村注內，若欲遷移不為慮。
　　若逢孤勢也安然，利益變財那可對。
　　聖意云：凡動文墨，公訟無失。凡在謀望，百事安吉。問親和合，契書進入。公訟得理，疾病不卒。動作徙心，萬無一失。
　　占財求輕微，見謁耐心。財不少，買貨吉。脫貨吉。煩事小心，公訟吉。種田薄收，出行宜快。行人即至，病老不妨。少者三二日好，久淹難。痘瘡平息，婚姻好。和諧入舍俱吉利，家宅人口平安。交易便成，遲難成。買田宅人口大吉。謀事成事，先難後易。產平息，生男貴吉。求官陞職，大利。遷移吉利，托人用事先難後易，文書有氣相，吉利。
　　魚化龍時變，休言霖雨開。碧雲重見喜，霖雨一聲雷。
　　□□　第七　上上　佳澤卦二奇動用
　　纔發精神叩上穹，沉痾頓瘥有神功。
　　非論長幼霑佳澤，運用如耕遇歲豐。
　　枯木逢春色欲華，頓然枝盛長萌芽。
　　時人莫得為柴斫，若待春深又吐花。
　　正去浙東求買賣，江西便說有新茶。
　　涮東買賣且休去，買得茶來錦上花。
　　聖意云：內秉精專，感格易求。雖處憂捺，奚用多憂。病者漸癢，宿疾亦廖。福自天佑，從人所修。長幼安吉，訟不拘留。營謀有望，耕佈全收。
　　占財，有三四分，置貨勾陳，脫貨遲，公訟吉，移居吉，脫事吉，托人用事，遲成。交易走失，難尋，出行吉，行人一二日至，病老少無妨，宜禱上蒼吉。痘瘡平息吉，買頭疋、田宅、人口吉，婚姻吉，謀事成事。勾當有小人無妨，破財吉。家宅人口平安，興販言。產平和，求官吉。
　　未達公卿位，青雲可布隨。春光無限好，映日照瑤池。
　　□□　第八　下下　否賽守舊
　　艱難基址倦扶持，役役貴污不見機。
　　畜產損傷為小失，更於人口致憂疑。
　　因見漁舟上逆灘，漁舟泊此且盤桓。
　　前灘過了由閑事，更有後灘過更難。
　　心中用事意難為，汝若為之吉自虧。
　　正是失財行道處，波瀾汕湧沒明珠。
　　聖意云：素有祖業，不自守持。貪心無厭，徒役機關。鎡產致損，家眷傷悲。所謀莫望，病者瘥遲。訟者失理，動涉迍危。但宜守舊，莫外思惟。
　　占財，買賣輕微，置貨財穩求事不成，公訟有主張，移居吉。脫貨遲，種田看時節。出行凶，行人二三日至。如不至，財有失。灾病老凶，少淹滯不妨。痘瘡難遲瘥，交易不利。婚姻初婚無坊，重婚不中。求嗣凶，訟先難後易。買田宅、人口、頭疋凶，謀事勾當准，興販不吉。失物難尋，人口灾晦不吉。產孕艱難，托人用事難成，求官陞職名分遲。
　　財寶逢時變，如何事不歸。手指斜陽日，孤舟未肯休。
　　□□　第九　上上　享福出塵
　　久思去故與維新，恰遇亨嘉志豁伸。
　　人宅泰然無別慮，韜光晦述出埃塵。
　　蘭芳春景香堪愛，菊吐秋香又更佳。
　　乾坤各自為情意，不解束風次第開。
　　兩頭事意問如何，只好隨緣恐懼過。
　　且守時來不多久，雖然不大也摩呵。
　　聖意云：否極泰來，將伸其志。久宅安樂，出塵拔萃。所作所謀，為無不遂。守舊平平，幾成自墜。交易無阻，田蚤周備，更改動用，必獲如意。
　　占求財，更改則吉。置貨吉，脫貨吉，移居吉，公訟吉。諸事少成，種田三二收。婚姻初婚吉，重婚平平，求嗣吉。出行吉，行人二三日至。病老者難，少者久淹，亦難。痘瘡析福吉，公訟吉，置田宅人口頭疋吉。利謀事，成事宜快勾當。有失物便尋，遲不見。求官陞職，不達。家宅人口平安，借物休言。產孕平穩，文書遲吉。交易遲不成，托人用事恐不成，興販大吉。
　　累月多逢雨，光華始晚晴，舉頭天上看，昏月漸分明。
　　□□　第十　上上　吉祥
　　美譽洋洋襲吉祥，門庭嘉慶喜非常。
　　鳳凰呈瑞何由致，德行光榮世代昌。
　　不論平地與山尖，無限春光總被沽。
　　探得百華成蜜後，為誰辛苦為誰甜。
　　黃榜招賢膽氣諧，正宜春色入門來。
　　得官終是為官顯，不若家問穩得財。
　　聖意云：君子道長，小人道消。求名得遂，顯達皇朝。孕生貴子，後慶豐饒，投書獻策，棲占先標，常人所占，未可圖超。依稀守舊，幸免灾妖。
　　占財，君子貴，人有小人，輕微置貨吉。脫貨便脫，移居吉，公訟吉。種田看時節，平平交易便成，遲不濟。家宅人口平安，出行吉。小人守舊，行人一二日至。病老少艱難，痘瘡亦然。婚姻，君子貴人初，重婚吉，入舍求嗣吉。小平興販吉，買田宅、人口、頭疋，君子吉，小人難。文書貴人吉，小人不利。謀事成事，君子罐顯，小人元用產，君子生貴，小人主離，借物，君子吉，小人無用。失物慢慢尋，遷移吉，求醫學業吉，托人用事吉，小人不濟，求官陞職除授吉。
　　做事好寢心，安身日漸。榮殘花如舊，色前朵足豐盈。
　　□□　第十一　上上　勤持動用
　　莫傷蹤跡久塵淪，幸有真儒席上珍。
　　守節不應常遁晦，竚看砥礪喜通津。
　　囚人出獄爭訟了，卻買甜瓜上酒樓。
　　偶見故人同暢飲，酒錢還了又相酬。
　　去時事意何能速，若奔長安三日程。
　　不若在家聽消息，事須自己見光榮。
　　聖意云：懷才抱藝，久困塵埃。時將得路，亨達有謀。最宜圖望，不可能徊。婚姻平穩，公訟無失。不宜守舊，恐有卑摧。
　　占財，儒士買賣有十分，置貨財輕，脫貨好脫，移居不吉。公訟吉，諸事阻節。行人三二日至，如不至，有實信，出行吉利。病者差三五日不妨，久淹有善願，痘瘡吉。婚姻吉，入舍求財吉。公訟宜和，買物、田宅、人口、頭疋有阻准成。產孕生貴子平穩，諸事成事宜快，遲難勾當。托人向前吉，家宅人口平安。文書有氣相，交易宜快遲不成。遷移、興販吉。求醫、求官陞職名分吉。借物宜快有人破。
　　自有必中意，何人若得知。龍飛方見澗，霖雨正當時。
　　□□　第十二　下下　污行不明
　　污行欺心昧彼蒼，鬼神常切守行藏。
　　若教慢易能繳福，不向人間別善良。
　　楊花風捲無消息，恰似襄王一夢中。
　　夜靜月明風細處，空飄零落惹芳叢。
　　可知笑殺人問客，昨見他貧卻有錢。
　　若不用心終不得，須知已後得週全。
　　聖意云：內外傾欺，鬼神不佑。凡事動作，必懼凶咎。若謀若為，舉難成就。消譴謝過，庶禳容咎。舉動未遂，且宜守舊。此籤大吉，百事皆謬。
　　占財，買賣置貨吉，脫貨好有財。公訟吉，移居不吉。幫四、二十六、四十八、三十四，用事出行主有灾。行人三二日到，如不至，在外有事。病老少，犯土並呪願，出宗在外，有家先求之，新願早還，遲難保。痘瘡凶，保息吉。婚姻入舍大凶。求達陞職名分不達。買田宅人口頭疋不吉，謀事成事勾當俱不利。產孕難，家宅人口不寧，宜保福。托人為事不濟，人物難尋。
　　通達翻為厄，憂疑亦緊懷。奈河迍未過，析福免凶灾。
　　□□　第十三　中平　堅勤守舊
　　立性恭勤不慢神，與人交易自均平。
　　如何動得寃憐報，孰若收心且守成。
　　花開結子喜逢時，賴得春工造化機。
　　求望所謀皆遂意，衣錦還鄉事可期。
　　事意長時時意長，中問一段最高強。
　　依時可用無心慢，衣錦還鄉拜父娘。
　　聖意云：素懷敬信，不慢於神。行止公正，不欺於人。人將歸怨，反累其身。何如求靜，且守其真。不宜謀望，守舊惟新。
　　占財，平置貨不吉，動用不吉。公訟不吉，種田看時節。出行不利，行人未至。病不問老少，久淹寧公耐時，急難脫，析福保佑。痘瘡亦然。婚姻入舍，求嗣平平。走失耐心後見。買田宅、人口、頭疋，宜遲成。求官陞職有名分，家宅平安，謀事成事，勾當耐心，亦不宜快。產孕安心平難，借物不濟。求醫學藝耐心，遷移不利文書遲見。
　　碌碌心無定，耕田力上輕。待時方可用，雲散月重生。
　　□□　第十四　下下　不寧
　　是非無別鬧啾啾，訴訟慇戀不慢休。
　　財散人離多坎坷，全身遠害省責求。
　　龍蛇混雜卒難禁，未得風雲變化鱗。
　　一日騰雲歸北海，那時方得現龍身。
　　聞知路險去為難，你道為難卻不難。
　　便好登途涉水去，週迴事已得平安。
　　聖意云：是非交結，論訟爭先。人離財散，損失難蠲，莫貪動作，庶保其全，遠行不利，婚姻無緣。病者未瘥，祈禱蒼天。守常安分，可兔灾迍。
　　占買賣，置貨不吉，脫貨好。公訟無事，病者破財，犯土修福保佑。種田未收。行人便至，出行不利，恐有灾。失物難尋不見，交易不利。婚姻不利，買田宅人口頭疋不利。文書不氣相，借物不濟。家宅人口不寧，求官陞職未達。遷移不利，托人用事不利。產孕子母或有或亡不利。
　　憂若為言非，昏昏路正迷。佳人井吊水，籃管是空歸。
　　□□　第十五　上上　守節歲德
　　事宜素定合天機，休聽師巫說是非。
　　遵正不依他大道，自然門戶發光輝。
　　月滿今宵離海邊，時人感仰麗春天。
　　清光爍處群星退，君子營謀便得官。
　　去年曾在此閒居，今日因來作故閒。
　　便好求財居福祿，亞人已被惡人驅。
　　聖意云：人心積善，久滯未通。求神問卜，妄冒尤空。堅正守節，莫厭迍蒙。大器晚成，時當過逢。進取謀運，所事亨通。病者自瘥，莫外是空。
　　占財，買賣吉，脫貨吉。種田遲薄收，買田宅人口頭疋遲吉利。出行待籤日交節，行人初一、初八、十五、二十三至。托人用事先難後易。病傷寒，不問老少遲痙交節令。痘瘡宜保福平穩，陰人占病不好。婚姻遲有人破，重婚入舍，求嗣遲吉。公訟吉，走失交節見，不見有信。謀事成事撞節日成，遲有少無多。遷移遲利，文書遲有。求官陞職除授了，交節完備。產孕交節日，生貴子。家宅人口平穩，借物遲有些小。
　　玉石未分明，憂心更轉疑。前逢通大道，花發應殘枝。
　　□□　第十六　下下　守分
　　履危陸險逢饑虎，涉水行舟溺怒濤。
　　守分安閑灾可度，且於恩德報劬勞。
　　油燭點燈燈易滅，纔挑得起又衰微。
　　長心挑盡空勞力，何似抽身早去歸。
　　求財所用知真趣，識得之時大有財。
　　三日價高無四日，依然平地一聲雷。
　　聖意云：忘本逐末，酷恣貪求，陸行遇虎，水泛沉舟。且宜守舊，報得有休，苔謝上穹，久病漸癢。百事不宜，忘得添憂。知過必改，得度春秋。
　　占財，買賣獨行凶，置貨不好，脫貨吉。公訟無事，交易成後口舌。出行凶，行人便至，若一二日不到，主有凶不祥之事。遷移不利，老者久淹，少者宜修善，保無事求祖先。婚姻入舍不利，家宅人口宜保佑凶。托人用事不成，生物不見，知信也難尋，有口舌。產孕難，宜保佑。求官陞職名分不達。
　　欲吉過重山，家鄉轉可悲。橫舟相對月，悽慘有誰知。
　　□□　第十七　下下　待時向善
　　憂危灾厄所從來，謀事迪遭更破財。
　　稚弱不憂成久滯，耆年惟恐起悲哀。
　　當初得意翻成失，今日憂危事不危。
　　若遇貴人相舉援，千年枯木再生枝。
　　此事為時急似風，一朝兩日任西東。
　　若行三日愁來到，立便行時方可從。
　　聖意云：四隅造作，傷犯土府。勿罹灾危，久而未甦，不宜老病，小口無虞。速當禳謝，次第而蘇。求謀遲遂，婚姻徐徐。百事贈蹬，莫若榮枯。
　　占買賣，目下有利，買貨吃物大吉，脫貨好。田種苗而不秀，出行凶。行人在外多日，到遲有阻。病老少，犯土速求先亡，老者難保。疸瘡遲，可求七十二候。走失離尋，文書不遂。初婚遲成，重婚凶入舍。求嗣遲吉，借物少有，興販不利。占訟吉，買田宅人口俱不利。遷移不利，謀事成事不濟。產孕宜快，遲難保佑。托人用事成，求官陞職。見貴人吉，針灸宜遲亦好。
　　靉靉烏雲起，求名未得名。四隅傷土禁，作福保安寧。
　　□□　第十八　中平　隨緣
　　時當摯斂最宜收，運用隨緣莫外求。
　　老病久痾宜保庇，事於梅臘得優游。
　　養汝原來歲月深，開籠不見意況沉。
　　想應只在秋江上，明月蘆花何處尋。
　　守分安閑事可宜，求財利益報君知。
　　於中平善君多喜，一日豐盈正及時。
　　聖意云：謀望宜春夏，秋冬事總休。祈求延老病，在路兔遲留。凡事謀望，春夏可求。秋冬如用，事事總休。老者向病，禱祝宜修。久行祈佑，庶兔遲留。事宜時用，祈福免憂。
　　占財貨，春夏吉，脫貨隨分。種田有收，公訟春夏無事，秋冬不利。病久淹，春夏輕，秋冬老者難，少者輕。宜求福，有善願。痘瘡春夏吉，秋冬不利。出行便動，行人春夏三日至秋冬有阻。婚姻入舍，求嗣上半年吉，下半年不利，有灾。文書不利，興販不利。買田宅、人口不利，失物難尋。家宅不利，借物上半年有，下半年無。托人用事，上半年吉，下半年不利。遷移春夏吉。產生貴子，秋冬生無妨。謀事成事，脫貨便脫，置貨春吉。
　　自此常逢吉，家豐應保扶。臘時好遇得，方可得良圖。
　　□□　第十九　上上　良木逢春
　　百昌生土正逢春，暖律潛回態度新。
　　若也運為當此景，好看久墊奮芳辰。
　　雲行雨施正春深，謀望求財總遂心。
　　爭訟見官多得理，貴人喜慶自相尋。
　　休聽人來訟短長，雖然得也不高強。
　　別行佳貺為宜利，有日光陰大吉昌。
　　聖意云：除舊而新，生理向榮。謀望有就，求選成名，行人通達，公訟無刑，秋冬若阻，百事沉吟。春夏占吉，用事亨通。孕婦平穩，不阻憂驚。
　　占財，貿賣春夏間，有置貨春吉，十二月好，余月不用。脫貨遲，公訟無事。種田，春種秋收輕微。借物春有，余月無用，出行吉，行人春占，起身余月，遲不動。病老少，春夏十月吉，余月遲難。文書正、二月、十月吉，余月遲。婚姻初婚吉，重婚不利，求嗣宜快。家宅人口平安，春十月吉，余月不中。謀事成事，正、十月有財氣，余月不稱意。托人用事，春、十月吉，余月無用。產孕春生貴子，秋冬不利。
　　重重霖雪裹，嫩柳遇春時。謀望皆如此，黃金色有輝。
　　□□　第二十　下下　危難空亡
　　逐急求神強秉誠，此誠那解格神明。
　　臨危只恐危難保，望事應知事不成。
　　有舟無楫難撐載，更被漂流向海中。
　　嗟嘆世人應不得，誤人如此走西東。
　　有人用事事難成，事已成時便去程。
　　汝若求之終不吉，求之占得則安寧。
　　聖意云：人心怠慢，淫污瀆神。占危厄險，占病沉吟。謀事難就，婚姻難成。獨宜崇福，保庇其就。公訟失理，交易傷情，欲行求吉，速達上穹。
　　占財，少置貨吉，脫貨便脫。公訟阻滯，婚姻吉。諸事成，種田休種。病冒瀆家神，有阻隔沉重，宜析福，久淹未安，先重後輕，防再添病，出行不利，行人未至。買田宅、人口成，也不長久，不利。走失難尋，托人無事。文書透空，家宅人口不寧。借物無，求官陞職，見貴人不就巧。
　　□□　第二十一　下下　守舊淹滯
　　美玉明珠不易求，蓋因承慶合前修。
　　能知壽天真消息，碌碌懷憂空白頭。
　　餛化為鵬海浪翻，陰陽交泰太平間。
　　庶人驀有凌雲志，平地雷聲振墊還。
　　眼前光景事艱難，每日尋思改舊顏。
　　買賣求財財已遠，用之心下莫心寒。
　　聖意云：積善有慶，吉慶門庭。積惡致禍，禍及門庭。理合自然，何必沉淪。嗣續難存，行藏不吉。百事莫建，且守君心。
　　占財，買賣舊貨好，脫不利。種田秀，向不實。出行不利，行人至病。不問老少，目下一二日好，如遲難，疸瘡亦然。婚姻吉，求嗣不利。交易難成，公訟吉。買田宅、人口、頭疋不利，失物難尋，謀事成事不吉。生產難，借物不利，學藝不利，求官名分未達。遷移不利，托人用事不利，文書未遂。
　　明月暗雲浮，前程莫遠途。求財多損失，灾病未能蘇。
　　□□　第二十二　大吉　後吉
　　行藝惇修學問精，性從澄水自淵明。
　　久懷至寶寧無價，得價方知價不輕。
　　鳳凰飛出林間去，展翅飛來伏衆禽。
　　一旦身榮朝上闕，四方欽羨盡聞名。
　　跨馬長途緊著鞭，一朝兩日便朝天。
　　京華作箇逍遙客，早到為官信有緣。
　　聖意云：素勤學識，時運未亨。久淹困危，謀運未能。時將舊達，枯木向榮。何須遠慮，萬事皆成。公訟利泰，所作稱心。求謀遂意，出入咸亨。
　　占財，買賣時下便見些小，置貨財輕，脫貨遲。行人至，公訟吉。出行不利，病老幼，沉重不妨，疸瘡平穩，種田秀而不實，婚姻求嗣不利。買田宅、人口、頭疋宜，逢家宅人口平安。謀事成事，宜遲後方吉。失物遲久後見，借物遲吉。興販吉，遷移遲好。產孕生男好，聰明吉。求醫學業遲好，求官陞職遠大吉利。文書十分氣象遲亦好，交易宜快遲不利。
　　改革初逢變，光浮道合通。文書策驛祿，得達慶年豐。
　　□□　第二十三　中平　時阻之象
　　物是人非莫繫懷，恐成寃訟反相催。
　　雖然心地明如鏡，爭奈時迍福未來。
　　種得桃株滿院東，花開遭雨又遭風。
　　當初指望收桃喫，等到如今只是空。
　　神仙妙用事何如，汝若為之絕世奇。
　　道果圓成丹鍊就，金門昇入正當時。
　　聖意云：時迍運騫，多是多非，盡勞心力，誰念憂疫。切宜守舊，且待於時。先凶後吉，謀望稽遲。求婚遠遂，訟者無危。百事寬制，何用憂疑。
　　占財，買賣越遲利高，置貨好，脫貸應遲好。諸事守靜穩，出行平，行人未至。心動身不動有阻，公訟宜勸和無事。病老傷寒不訪，久淹沉重，痘瘡保福。買田宅，人口宜遲吉，家宅人口平安。失物難尋，謀事成事先難後易。遷移吉，求官名分未達大吉。文書未遂遲後成，借物便有，托人宜遲。
　　有意望明月，團圓還又缺。用意又芳菲，終身宜熱絕。
　　□□　第二十四　上上　利益受福
　　人豪財旺吉神扶，動作從心自有孚。
　　慷慨直須探虎穴，繼承當見獲龍珠。
　　明月當空處處輝，朗然照耀破昏迷。
　　所謀顯達家門吉，此去榮華正及時。
　　若言此事又須嘉，事托他人路已差。
　　早早修心向山去，免遭世事亂如麻。
　　聖意云：值性剛豪，好向隆高。神明協讚，利益持操。行藏衆伏，論訟無勞。孕生貴子，萬種滔滔。病者即愈，望言不遙。求謀成就，遷職昇高。
　　占財，買賣名爵之家有十分，常人無置貨，拳用脫貨遲。婚姻入舍，主一人性急心硬，一時難開口，後成長遠吉。文書吉，出行官富吉。平人不利，行人未至。病老幼受痛瘥遲無事。借物無，謀事成事，先難後易。走失難尋，交易成就好。興販向前吉利，求官升職名分利。托人用事，先難後易。
　　□□　第二十五　下下　無灾不宜
　　運值凶灾福未饒，遁逃形跡莫輕佻。
　　行商坐賈宜循舊，好看機謀只秀苗。
　　求成未遂如君意，欲望青雲路轉賒。
　　守寧心舊方是吉，他時必定見榮華。
　　一朝事意實堪誇，久後為之必富華。
　　有敗有成多少事，瓜雖大也苦甜瓜。
　　聖意云，時迍命賽，身宜潜迯。從教勉強，不務堅勞。出行遇盜，老者徒勞。耕種失望，婚姻叨叨。只宜守舊，莫懷持操。
　　占財，買賣值貨不用脫貨遲。種田有苗無收，病者不安，疸瘡凶。出行不利，行人至。興販不濟，遷移不利。婚姻口多不成，公訟不吉。交易難成不穩。買田宅，人口、頭疋是本身舊基業利，如不是無益。謀事成事不利，成也不久。失物難尋，借物有成無多。產孕難存不妨，托人用事完備。家宅人口少安，文書氣象不遂。求官陞職，除授不久長。
　　□□　第二十六　中平　公正無私
　　天灾膠戾數當然，徒秉精誠格上天。
　　善果業緣應默定，不容私意保安全。
　　安居旺相進錢財，天上生雲地震雷。
　　祿位遷高光顯達，榮華富貴入門來。
　　守道依稀大有財，便宜動用不須猜。
　　若於此內占官事，不到州時也到臺。
　　聖意云：天灾種種，忍受無虛。神明正直，豈有阿諛。痘不須藥，邪不信巫。公訟宜達，早固難謀。謀為莫動，婚姻未如。且宜守舊，庶兔區區。
　　占財，無利置貨不好，脫貨遲。種田半收，婚姻入舍求嗣不吉。病犯北斗，並善願老少，多日難脫，值寒十八日得汗，老者死邊過。出行不利，行人至。遷移不利，公訟不吉。宜和買田宅，人口，頭疋不利，文書吉，恐不遂。家宅人口不寧，謀事成事未遂。學藝業不利，求官陞職名分未遂。走失難尋不見，產孕艱難，托人不濟，交易難成，借物全無。體作蓬萊客，孤舟忌遠行。冨貴天上定，無風惡浪生。
　　□□　第二十七　下下　向善
　　設網張羅意氣專，縱橫驅策遍中原。
　　只知利己責污出，豈料言旋禍及門。
　　家宅惶惶主不寧，蓋緣先祖作灾迍。
　　且宜作福求禳度，更謝家門伏侍神。
　　事雖平善見財遲，遠涉江山利少微。
　　久見十方真有利，更多多也不須提。
　　聖意云：人心巘嶮，物在寧籠。只知被害，安能守舊。百事不吉，莫避其凶。目前須暇，善事宜崇，病者致重，論訟無功。凡事寧耐，守之則通。
　　占財，買賣宜快，置貨好，脫貨好。種田無，高低不利。公訟吉，出行吉。行人一二到，如不到遲病老少，宜告斗並善願吉，疸瘡平。初重婚入舍求嗣大吉，產孕生男，女虛驚。興販吉，買田宅人口頭疋有損無益。謀事成事休躊蹰便成，求官陞職名分宜快。遷移吉，文書便至，托人用事快成，走失不見，家宅人口平安。戶開重輪載，逢牛忌損財。憂危猶未出，孝服又重來。
　　□□　第二十八　中平　謹守
　　灾哀萌動事無傷，更與隄防作善良。
　　莫向親姻求久計，圖謀機巧也尋常。
　　貴人接引喜逢新，官灾口舌離門庭。
　　病人此去身安健，謀望求財盡變更。
　　托人去幹心中事，早早迴頭望故鄉。
　　只好保安於自己，貴心必定見灾殃。
　　聖意云：小灾漸明，未致傷人，謹微宜早，莫慢因循。公訟失理，病者沉淪。婚姻中一，圖望成塵。獨宜崇福，善獲惟新。
　　占財，買賣宜早收平，種田無收。出行不利，行人未至。遷移不利，病宜服藥。作善事吉，公訟吉。婚姻入舍求嗣吉，尅妻不到頭。買田宅人口頭疋不利，脫貨便脫，興販不利。文書早幹，借物透空。交易難成，托人用事不利。家宅人口，祈福保佑。橋下水流去，爐中煙裊長。保扶宜作福，禳告免灾殃。
　　□□　第二十九　上上　亨通得財
　　蹤跡沉埋輒變通，霈恩嘉貺籍師宗。
　　一朝獲福當權握，餘慶源源世代隆。
　　陰陽道合事通亨，還如人在月中行。
　　琴瑟調和門戶吉，榮華冨貴日自生。
　　十年窗下讀詩書，黃榜招賢信息催。
　　馬快如風行二日，若行三日不相知。
　　聖意云：久凶向吉，久閉漸通。承恩在上，權握雄雄。訴訟得理，謀運得中。婚姻利益，喜氣重重，病者遲癢，交易自從。不宜守舊，恐慘愁容。
　　占財，買賣忙有三五分；置貨幫用，脫貨便脫。種田便種吉，出行宜快。行人至，興販吉利。病老少遲瘥，公訟不吉。婚姻吉，遷移宜快吉。借物宜快便有，家宅人口平安。謀事成事貴人助力，求官陞職得貴人主張除授。走失便見，文書有氣象吉。產孕生貴子，若女是金星吉。交易快成有利息，托人用事遇貴人。穿井定方位得地泉吉利。
　　碧玉先天染，藍田氣象新。相逢在朝野，不久過江來。
　　□□
　　第三十　下下　空亡
　　獄訟纏綿志未伸，傷財勞力謾嚚嚚。
　　善緣早計崇遐福，莫待遷延苦累人。
　　花正吐時連夜雨，月當明處被雲遮。
　　記言桃李休相笑，一日雲開自有時。
　　可知此內事須防，此日雲陰見吉祥。
　　汝若占知三四日，便能速疾預才良。
　　聖意云：纏綿獄訟，失致傷財。更宜作善，兔致凶灾。謀望不就，婚姻失倍。百事不宜，商賈空回，移徙動作，必致灾危。病者遲滯，恐有悲哀。
　　占財，買賣宜快，遲不濟置貨吃物用。種田不宜早。婚姻入舍，求嗣不利，遷移不利，出行不利，逢盜賊別日再占。此卦少可用，行人未至交易，口多有人主張興販不利。托人用事難成，文書無氣象。公訟無事宜和，病者有願宜早還。作善事免於人口灾，官府成事快。買田宅、人口、頭疋不利。脫事便脫，謀成事不利。借物不定准，家宅人口宜作善事。產孕作善事保，求醫藝不利。買賣脫貨不利，求官陞職，成也不利。諸事不吉。
　　前有二牛尾，交加事有爭。何時方免厄，見鼠始安寧。
　　□□　第三十一　大吉　正直
　　奉公執法不辭勞，從此洋洋氣格高。
　　自是行藏合天理，豈容纖羽壞持操。
　　心事沖沖常不樂，待得方安又不安。
　　所作施為全未遂，恰如明月在雲間。
　　此事中平難得成，事已成時難稱心。
　　若占官事終須沒，商賈求財利益輕。
　　聖意云：正直合理，不務敞斜。公訟得衆，天福延遐。縱有小厄，豈動疵瑕。動為合吉，常赴亨嘉。出入通泰，樂更榮華。
　　占自己錢。本有三五分，置貨用，脫貨便脫，種田有收，公訟無事，出行吉。行人未至有信，失物不見。家宅人口平安，婚姻莫信人言有益吉，再婚有疾。求嗣利病老少，不妨田宅人口頭疋主，有必一小損失成吉，課事成事得權吉。孕生貴子交易用力成好，托人用事有阻後利，遷移守舊吉。求醫興販大吉。借物快有，後有小失。求官陞職有阻後吉。
　　纔是憂危室，鷗鵬有變成，鵬飛十萬里，不久遇蒼天。
　　□□　第三十二　上上　歲寒無憂
　　拭淚頻嗟遠信沉，謾勞古卜覓佳音，
　　莫將怪夢成憂慮，松相堅貞自有心。
　　衆星侵月事須防，小口灾臨主禍殃。
　　若也知之能喊半，預先作福謝穹蒼。
　　安居欲別去門坊，買賣占求在遠方。
　　托佛靠神方可吉，事須社廟及神堂。
　　聖意云：久客天涯，戚屬傷嗟。徒傾思念，人自安嘉。謀猷叶吉，畜產有嘉。婚姻和合，公訟堪誇。先凶後吉，百事無差。病者無慮，福壽延遐。
　　占財，買賣有三二分，置貨好，脫貨好。種田有收，公訟吉，無事病，老少沉重。少者宜作善事，不妨婚姻，入舍求嗣好恐不成。家宅人口有小失，不寧宜作善保。買田宅人口有小失後成。謀事成事向前有小失，無妨借物，無多求醫藝業吉利。孕平穩吉，文書利失物尋見，遷移吉利。求官陞職得除興販吉利。
　　煙波一葉舟，行船遇順流。資財從遠得，出入好經求。
　　□□　第三十三　大吉　承慶出塵
　　蓊鬱雲煙氣象新，門庭叶吉喜如春。
　　懷耽定獲承家慶，商賈須逢異寶珍。
　　新磨龍劍快鋒鋩，勁氣衝牛孰敢當。
　　況又提持今在手，英雄猛烈陪尋常。
　　早朝占得方為吉，飯後求之必不嘉。
　　萬事只宜如此句，名揚四海有人誇。
　　聖意云：德盛崇福，吉祥愷悌。謀為不吉，為謀不利。婚姻和合，行商濟濟。孕生貴子，不宜遷移。灾禍不生，內外和美。凡事稱意，有吉有喜。
　　占財，輕本大稱意，置貨好，脫貨好。種田宜遲，公訟吉。遷移大吉。病老少，春輕秋冬沉重，有善事，星辰不順。婚姻宜快遲不成。家宅人口平安，走失京中尋有自家繁。興販遲有利，買田宅人口遲成吉。文書遲成，孕生男穩大吉。謀事成事勾當向前，宜快成遲不利。脫事忍耐好求醫業，快不濟遲好。托人用事遲吉，脫貨越遲有利。
　　空布重之霧，樽疊滿泛尼。重令將久去，果熟應生花。
　　□□　第三十四　上上　佳音革故
　　立宅安墳值吉神，便宜興建莫沉吟。
　　行商坐賈求謀遂，事不須謀得好音。
　　病龍行雨值虹霓，有疾占身事不宜。
　　變化升騰須有日，且宜守舊待明時。
　　可知一日事宜為，一日之過不要圖。
　　事若不宜知不吉，枉教君子費工大。
　　聖意云：革故鼎新，遷墳葬塋。年月叶吉，吉曜加臨。更宜商賈，利益快心。婚姻遂意，無謀自成，公訟有望，所作稱心。百事快懷，永保元亨。
　　占財，輕買賣宜快，置貨好，脫貨遲。宜快種田，宜早有收。興販大吉，出行宜快，行人一二日到，不至遲，家宅人口不利。交易宜快遲不濟，婚姻宜快遲費力。公訟無事，買田宅人口宜遲不濟。謀事成事勾當宜快，遲難成。求醫業穩，文書宜快吉。求官陞職，遷移吉利。失物難尋，托人用事有貴人吉。移居不移。相逢漸有涯，額事稱心懷。人稱心上事，花落又重開。
　　□□　第三十五　中平　莫求莫動
　　方隅神殺不堪修，舊業安然莫外求。
　　塚墓動土尤可畏，急於崇福獲洪休。
　　鶴嗚霄漢氣沖天，九萬程途咫尺間。
　　官祿日升財祿進，安居吉慶度時光。
　　一回去了一回多，又再求之色更和。
　　二十中間占得此，定知財物滿山河。
　　聖意云：興工動土，惡殺臨方。不意用宜，守舊為強，葬埋更忌，恐致滅亡。先若少犯，祈謝安康。公私不利，慮有灾殃。急於崇善，可獲吉祥。
　　占財，買賣置貨好，脫貨便脫。公事吉，守舊三十一、第四、第十，用事出行不利，行人不至在外有阻。入舍求嗣不利。病老少，犯土並墓神，沉重宜禳謝，痘瘡求七十二候。謀事成事不利，交易難成。求醫業不成，脫事難。失物難尋，知信不見。遷移不利，有小人欺弄。公訟不利。有灾，田宅人口有損無益。興販不利，求官陞職名分不利。
　　何處排歌聲，分飛是至親。一邊一陽照，方免淚如傾。
　　□□　第三十六下下從舊
　　碌碌就迷每慢藏，一朝無計護猖狂。
　　資財散盡重求福，何不當初莫損傷。
　　魚翻桃浪當三月，此時方喜變龍身。
　　求官得祿須為定，百事無憂吉慶新。
　　偶逢旱歲種低田，水若來時稻不完。
　　見說蟲蝗消息事，虛驚已退得完全。
　　聖意云：不自守法，常切息慢。火盜一至，所威傾散。雖悔莫及，徒然嗟嘆。出行有失，婚姻不求。病訟多難，好作善事。神明吁贊，難保興販。
　　占財，買賣宜就巧忙折本，置貨不好，脫貨吉。種田秧不濟，散種有三二分。出行達盜火不吉，行人至，如不至有阻。病傷寒，七八日得汗，過日難，宜求家堂祖先土地，吃藥好。婚姻不利，交易不成，有人破。公訟失理，供物有人破。遷移不利，脫事不利。謀事成事凶。產子母有損，宜保福。田宅人江不利，文書不利。托人用事，置貨脫貨，俱不利。
　　惆悵事忙忙，勞心夢一場。喪事方出戶，浪過免灾殃。
　　□□　第三十七　下下　守靜
　　福有基兮禍有胎，惟人所召得從來。
　　操心不善罹凶變，多幸全身也損財。
　　渡水無船豈可過，波濤凶浪勢嵬峨。
　　出入不依如此句，進之不得退無他。
　　平生為客走途中，買賣求財那件通。
　　食物用刀君可買，須知宜利急西東。
　　聖意云：平生毒害，福少禍多。今罹凶橫，我將奈何。所謀不及，問親不和。公訟失理，興販不磨。最宜守舊，何必波波。
　　占財，買賣不濟，置貨掣用，脫貨吉。種田不利。病者不吉，傷寒、瘡疸，保佑有救。出行不利。產難，祈福保佑。遷移不利，借物無。興販折本，公訟不利。文書不利，買田宅人口主損失凶。求官陞職不遂。
　　何處生荊棘，佳人信漸疏。斷弦聲韻絕，家宅更仿虛。
　　□□#1　第三十八　中平　因窮
　　疾病厭厭謾可憐，醫巫徒費保安全。
　　齊心懇告俱成妄，何不潛思荅上天。
　　紅日當天照破雲，無幽不燭衆人傾。
　　君子進身須顯達，榮華家宅又安寧。
　　買物之時物價高，便宜出賣莫叨叨。
　　雖然才利無多子，枉費工夫走一遭。
　　聖意云：灾禍纏綿，豈料其源。淨願不還，難保安全。醫巫造說，浪費其錢。速宜崇善，以苔上天。先憂後喜，先難後易。可以作福，神能保庇。
　　占財，置貨莫買，脫貨好。種田少收。病老不吉，有天願呪詛，星辰不順，添病不好。出行不利，行人至。產孕難，公訟不吉纏綿。婚姻不利，遷移不利。買田宅人口不利，家宅人口宜作善事。求醫藝不利，失物難尋不見。求官陞職不利，宜快脫事不濟。借物先難後易，托人用事先難後易。
　　八刀猶未了，暗箭射陰人。傷人還及己，福去禍來侵。
　　□□　第三十九　中平　防辱
　　莫說英雄禍不侵，壯志遭辱恐難禁。
　　迴頭改過非為過，坦道經求好訪尋。
　　忽入深山去路迷，不如歸去致狐疑。
　　進退出行俱不利，切須防損暗中欺。
　　貨物雖遲氣色高，且宜守舊閱英豪。
　　有人領袖方為吉，及後錢財旺似刀。
　　聖意云：每盜強梁，輕欺良善。惡債難擒，遭辱被遣。一且改過，禍滅禍薦。先凶後吉，皆由方便。此籤非吉，速達舊願。
　　占財，買賣置貨吉，脫貨吉。種田無收。出行不利，行人有阻。托人用事不濟，病者不吉宜保佑。婚姻不吉，產宜保佑。謀事成事宜更改，成也不利。公訟宜和，買舊宅人口不利。文書不利，遷移不利。求醫藝不利。求官陞職，托人再撫人成。借物不利，失物宜快遲不見。殘花枝漸發，月缺再重圓。改過神人讚，相逢事必完。
　　□□　第四十　中平　後吉
　　中懷毒害少慈人，幽顯將恢不孝刊。
　　能向道心知革故，鎡基有繼在門庭。
　　鴻鵠摩天只自然，未逢時至致灾迍。
　　此日升騰還自在，翱翔直上九霄雲。
　　聞知事已實堪誇，此去登門必見華。
　　汝若托人終不吉，空言世事亂如麻。
　　聖意云：平生毒害，不和六親。既化幽顯，能向此心。誓天悔地，革故鼎新。占病漸減，謀運得通。若婚與訟，終就和平。移凶就吉，慶吉門庭。
　　占財，宜遲有利，置貨好，脫貨好。種田先難後易，婚姻不吉。病者少，有願傷寒七日得汗，如遲宜作福。家宅人口平安，遷移吉。走失急尋，久遠只在家內。文書遲，興販吉。借物遲利，托人用事上緊吉。交易遲成利，產孕遲吉。
　　有無相逢否，先防迍塞灾。回心歸正道，免損段頭財。
　　□□　第四十一　中平　謹守莫動
　　客路茫茫古驛荒，不堪開眼致參商。
　　只宜守舊朝昏度，庶保怡怡祿有常。
　　落花流水兩無情，家宅憂疑主不寧。
　　小口陰人招疾厄，切須急禱旺中神。
　　雖然寶出海中者，便下番舟走一遭。
　　到了不知何處去，依然空手赤身回。
　　聖意云：出行謀望，害己損財。且宜守舊，保爾無灾。公事和了，疾病久懷。不宜動土，恐有悲哀。常驚怪夢，百事低回。
　　占財，無舊有貨好守。種田薄收。病不問老少，多凶少吉。宜告斗，婚姻不吉，公訟宜和。出行自己有小失，行人至。田宅、人口，頭疋不利，文書不濟。借物不成，失物難尋。產孕求保，買貨脫貨不利。托人用事宜守舊，交易難成。
　　見喜變為憂，占身反作憐。出入防損失，灾訟未能休。
　　□□　第四十二　大吉　欲醒
　　久鈍思磨醉欲醒，頓思更變未原情。
　　冰消雪散和風至，墊者潛升枯者榮。
　　遊魚出水戲波間，跳躍優游莫等閑。
　　喜遇泰來通萬事，更於險難勝於前。
　　兵勢休言出世奇，陣中成敗少人知。
　　戰勝中間還有損，爭如不戰自相如。
　　聖意云：久淹如醉，多能頻遇。墊不久閉，雷聲徐徐，冰消雪散，和風自至。百事如意，綜跡伸舒。病訟宜福，保爾無虞。所謀大吉，不可躊蹰。
　　占財，買賣春首有財，余月不中，置貨好，諸事吉。種田收。出行宜快，恐去不成，行人三二日至。婚姻吉，先難後易。遷移吉利。病老少，春瘥快，余月遲。托人用事宜快，脫事宜快。家宅人口平安，求官陞職吉利。
　　昏昏醉欲醒，久困漸通亨。否極時逢泰，勾萌盡發生。
　　□□　第四十三　中平　應天
　　役役人生七十稀，陰陽淫疾速求醫。
　　天曹脩短皆前定，不與塵几取次知。
　　日出扶桑萬里明，貴人喜慶自通亨。
　　求財謀望從心意，若問求官定得名。
　　自古人才志氣高，於中有事不交爻。
　　機關不漏一些子，頃刻成名耀大曹。
　　聖意云：老者悲傷，少者無疑。宜作善福，庶保怡怡。公事平穩，謀望稽遲。動作平平，莫特巧機。
　　占財，輕置貨好，脫貨好。種田薄收，出行少者安，老者危，行人至。遷移快吉。病老者重少者，有天曹並善願早還無妨，痘瘡主尖。交易宜快。初婚不吉，重婚宜快吉。公訟宜快和，文書遲成。田宅、人口、頭足俱不利，借錢· 無多。謀事成事宜快成。產孕平穩，宜保佑吉。興販快利，家宅人口老者危少者安。托人用事吉，求官陞職冬分成。脫事宜快遲難，走失難尋。
　　西山日漸落，無色似黃昏。屈指傷悲處，圖謀空斷魂。
　　□□　第四十四　上上　合天
　　否泰相仍理自然，合鄉剛毅合蒼天。
　　灾衰有命今冰釋，降福禳穠志愈堅。
　　烏雲遮月暗朦朧，暗昧門庭事未中。
　　只宜守舊方為吉，直待雲開萬事通。
　　今日來占此意中，速來速去您西東。
　　雖然財物無多子，照耀清光滿眼紅。
　　聖意云：為人公正，窮達如常。不介凶次，豈不餘殃，行藏通泰，降福禳禳。吉人天相，獲福吉昌。灾害漸退，聲譽揚揚。所為吋吉，永保安康。
　　占財，有三分，置貨好，脫貨好各吉。種田好收。病老少，傷七八日得汗遲瘥。交易成，出行吉，行人未至。家宅人口平安，婚姻宜快遲難成。買田宅人口頭疋，宜快遲難成有益。文書吉利，謀事成事宜快遲費力。求醫藝利，求官陞職宜快。產孕吉，公訟吉。
　　當年掛布衣，今日卻坡緋。脫去塵几吉，祖玉見光輝。
　　□□　第四十五　大吉　屈伸
　　風有因緣豈暫成，那堪占卜覓佳音。
　　經求負販情無外，晦者斯先屈者伸。
　　風雷鼓舞播乾坤，萬物萌芽自此伸。
　　君子求謀皆遂意，庶人人口進家門。
　　此意占之得吉祥，於中求事見時亨。
　　雖然小輩來侵鬧，大道身軀自吉昌。
　　聖意云：占親利益，夙氣寅緣。經求謀望，財物綿綿。公訟得理，病者遲痿，動為合吉，家宅安全，行人通泰，人月團圓。
　　占財，有五六分，置貨吉，脫貨吉。遲種田吉，婚姻大利，出行利，行人遲，公訟吉，田宅、人口、頭疋遲成。脫事吉利，謀事成事不稱意。產孕吉利，求官陞職名分不達。借錢有三分，脫貨後無價，動用吉。
　　欲識前途事，文書正好求。憂危成吉兆，終日自然休。
　　□□　第四十六　中平　易脫有財
　　山川悠遠歷艱難，聚散須知反掌間。
　　近涉爭知經久利，秋深冬首稱心顏。
　　螣蛇入夢主憂疑，防慎家門有賊欺。
　　將來革故方為吉，進退如今未遇時。
　　求財於我事如何，守貨占財守利多。
　　大放心懷長久去，自然瑛玉有人磨。
　　聖意云：經求涉遠，貪心無厭。財物聚散，少得十全。秋冬有望，春夏休言。一切謀運，事亦如然。病者自癢，訟者留連。若求安泰，宜謝蒼天。
　　占財，買賣勞心置貨好，秋冬吉，脫貨快。種田不完全，婚不吉。出行秋吉利，行人至。公訟難，借物秋冬吉。病老少，春夏得，秋方瘥，多凶宜善事，秋冬病瘥遲。買田宅、人口、頭疋，秋冬吉，春夏凶。謀事成事，秋冬吉，春夏不吉。家宅人口，秋冬吉。興販、文書、產孕，秋冬俱吉。求官陞職，秋冬吉。托人用事難成，脫事上半年不利，下半年吉。交易秋冬吉，餘月不中。
　　禾粒方好去，用意望雲梯。謀望皆好用，雲開月正輝。
　　□□　第四十七　大吉
　　素秉精誠格至神，行藏時獲吉來臨。
　　圖謀若也瑜邪逕，不誤從前道合真。
　　密雲無雨天邊暗，卻主憂疑亦不坊。
　　更慎小人來害己，家門暗昧事須防。
　　求財意欲一亨通，爭奈才人西復東。
　　三五中間雖實有，事當併定一遭空。
　　聖意云：好善獲吉，積惡就凶。縱當正道，福不須求。公訟泰定，占親無憂。所謀皆就，出路憂疑。百事遂意，無有遲留。
　　占財，買賣正道無利，邪道大旺，置貨好，脫貨好。種田大收，公訟不吉。病老少，有阻犯土，並祈福保佑不妨。婚姻吉利，諸事吉利。出行吉，行人三日至。
　　見立未安墳，傳書用破心，幾回遭險浪，今日遇知音。
　　□□　第四十八　中平　陰陽
　　陰陽匹偶不徒然，勉強求神積善緣。
　　念念孰知遵大義，好於財物保安全。
　　寶劍新磨益見光，東西照耀倍尋常。
　　從前自有根基在，潤色增明聲播揚。
　　欲望平生富益和，怎知好事卻多魔。
　　只宜守舊安居吉，自有凌雲志氣多。
　　聖意云：求謀大吉，緣法夙契。若有機謀，事恐難濟。資財善保，公事莫易。若占家宅，且須謹忌。病者不妨，行者遲滯。
　　占財，買賣少有，置貨好，脫貨好。求醫業名分不成。公訟不吉，破財不妨。病者善願無妨。出行不中，行人未至。失物後見，婚姻遲晚大吉。種田薄收。　　占事須防多阻滯，求名問卜事難量。要卜守舊多安穩，自有榮華祿位昌。聚四髮成女，須憂事不中。早園能備祿，家眷免灾凶。
　　□□　第四十九　上上　破星
　　石中有玉誰能別，沙裹藏金不易淘。
　　窮達在時須有得，何須懷抱只徒勞。
　　群鴉集噪可為奇，防慎陰人口舌危。
　　退步之時方可得，不然事緒主憂疑。
　　遲中求事可須遲，長久光陰事莫疑。
　　財貨久長難可守，守之事意實提携。
　　聖意云：自負才能，未遂其至。操持堅固，何須不濟。病者自瘥，訟不久滯。謀運向前，進取得貴。百事皆通，英風不墜。
　　占財，買賣遲有四五分。種田宜勞力有收。失物便見，婚姻宜快成吉。病有願便還，少者好老者不中。脫貨宜遲有利，忙無利不中。公訟宜和無事，行人便至，家居吉。諸事吉。
　　門望漸聲高，文書得堅牢。稱心方可得，入海釣魚驚。
　　四聖真君靈籤竟
　　＃１『魎魑』底本無，據上下文補。