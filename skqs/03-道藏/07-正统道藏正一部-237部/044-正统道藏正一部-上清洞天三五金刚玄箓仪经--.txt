上清洞天三五金剛玄籙儀
　　經名：上清洞天三五金剛玄籙儀。撰人不詳，約出於南北朝。係早期天師道授錄儀。一卷。底本出處：《正統道藏》正一部。
　　上清洞天三五金剛玄籙儀
　　係清玄無極真上元始天尊，長明金真玉署治左清真元氣九萬九千九百九十九重，流明玉天真人右積陽真精元氣八萬八千八百八十八重，金光寶耀真人中玄生靈清妙無鞅真氣百千萬重，玉玄金元真人都領上景清虛生神妙氣九億九萬九千九百九十九重氣，三十六洞天至真空玄丈人，臣某今領高上天寶玉皇三十六治都監，十方飛天神王總司九天三元八極，上下周迴四象，下統萬靈，普告十方，無窮諸天靈官三界六道，一切鬼神眾司等，臣某今奉受高上上元元始洞天金剛三五九天元籙，即日依法宣行，傳授十方天人，今有男女生某體素丹質，心慕清真，投詞自誓，求受上元洞天金剛三五元籙，即依科加署天剛將軍兵士天官將吏位號，一依無極大道元始太上，高上玉皇，無上至真，大聖十方，太上道君，三天太上老君，九天太上丈人，無上空玄太上玉晨君，金闕玉帝陛下，即日授付元籙，所部上元洞天金剛三五九天元真將軍兵士，天官將吏，各依品數位次，度某身安鎮三元上中下部，金堂玉府闕節五城宮室，羅列天儀羽儀室儀神儀鳳儀營某身，左轉九億萬重衛某身，右轉九億萬重，出入遊行，天剛即制御十方，攝召天神地祇八極萬靈，并五嶽名山大澤，三河四海，江河淮濟，四瀆九域，鄉亭鬼主，九州符廟，里社虛空，無極無窮，無幽無冥，無上無下，洞淵清虛，水府一切神祇皆當奉承符命，天官統御，即防某身隱某形藏其景，若有凶神惡鬼六天雲中遊獵，精靈妖魅魍魎欲來傷害某身者，天剛當齊功震天動地，威風蕩滅，不得有違急急如高上太上玉皇律令。
　　洞天玄剛乘騎十億萬眾兵士，洞靈赤天剛騎十億萬眾兵士，洞天玄剛驛騎十億萬眾兵士，洞靈赤天飛剛騎吏十億萬眾兵士，洞天上真剛乘騎十億萬眾兵士，洞靈赤天飛真剛騎吏十億萬眾兵士，洞天上明剛乘騎十億萬眾兵士，洞靈赤天飛仙剛騎吏十億萬眾，洞天上玄剛乘騎十億萬眾兵士，洞靈赤天飛行剛騎吏十億萬眾，洞天元虛剛乘騎十億萬眾兵士，洞靈赤天飛飄剛騎吏十億萬眾，洞天元氣剛乘騎十億萬眾兵士，洞靈赤天伏氣剛騎吏十億萬眾，洞天七元剛乘騎十億萬眾兵士，洞仙赤天歷地消邪，剛騎吏十億萬眾，洞天齜天剛乘騎十億萬眾兵士，洞仙赤天名殺剛騎吏十億萬眾，洞天覆地剛乘騎十億萬眾兵士，洞仙赤天覆剛騎吏十億萬眾，洞天執錄剛乘騎十億萬眾兵士，洞仙赤天消惡剛騎吏十億萬眾，洞天列宿剛乘騎十億萬眾兵士，洞仙赤天飛行列星剛騎吏十億萬眾，洞天迴命剛乘騎十億眾兵士，洞仙赤天度筭剛騎吏十億萬眾，洞天北玄剛乘騎十億萬眾兵士，洞仙赤天東方七宿都星剛騎吏十億萬眾，洞天東玄剛乘騎十億萬眾兵士，洞仙赤天南方七宿都星剛騎吏十億萬眾，洞天南玄剛乘騎十億萬眾兵士，洞仙赤天西方七宿都星剛騎吏十億萬眾，洞天西玄剛乘騎十億萬眾兵士，洞仙赤天北方七宿都星剛騎吏十億萬眾，洞天中玄剛乘騎十億萬眾兵士，洞仙赤天都星剛騎吏十億萬眾，洞天中星剛乘騎十億萬眾兵士，飛剛驛騎吏三十六億萬眾，元命五氣剛乘騎百億萬眾兵士，飛剛歷旗驛龍騎吏三十六億萬眾，元命九氣剛乘騎百億萬眾兵士，飛剛璇璣騎吏三十億萬眾兵士，元命七氣剛乘騎百億萬眾兵士，飛剛大殺騎吏力士三十六億萬眾，元命三氣剛乘騎百億萬眾兵士，飛剛大營騎吏力士三十六億萬眾，元命四氣剛乘騎百億萬眾兵士，飛剛力士騎吏三十六億萬眾，上元剛乘騎百億萬眾兵士，歷天金剛遊天力士三十二億萬眾，上元剛乘騎百億萬眾兵士，歷天金剛遊天力士三十二億萬眾，上元剛乘騎玉晨君百億萬眾兵士，歷天虎賁察姦鉤騎力士三十六萬眾，洞元三五擊伐剛乘騎百億萬眾，太上明真飛剛天丁力士三十五萬眾，洞元三五擊刺剛乘騎百億萬眾，太上明真飛剛金剛童子力士三十五萬眾，洞元三五斗剛乘騎百億萬眾，太上明真飛剛八神力士三十五萬眾，元洞九天破殺剛乘騎百億萬眾，太上陽神八殺君吏力士三十六萬眾，元洞九天剛魅剛乘騎百億萬眾，太上陽神斗加剛君吏力士三十六萬眾，元洞九天剛魁騎百億萬眾兵士，太上陽神捕鬼剛君吏力士三十六萬眾，上元歷天十方都監大將軍一人兵士百億萬人，上元根天十方都督大將軍一人兵士十億萬人，上元生剛營天大將軍一人君吏九十億萬人，上元生剛制天大將軍一人君吏九十億萬人，上元飛天十方生剛大將軍一人君吏九億萬人，上元九天下元八極生剛大將軍一人君吏九億萬人，上元九天上府三輔生剛大將軍一人君吏九十億萬人，九元九天三台大將軍一人君吏九十億萬人，九元三天三台火剛將軍一人君吏九十億萬人，上元三十二天三台大將軍一人君吏九十億萬人，上元攝召十方三台洞陽大將軍一人君吏九十億萬人，上元總御天地三台洞陰大將軍一人君吏九十億萬人，上元洞剛大將軍一人君吏億千萬人，元洞中黃飛剛郎騎力士三十五萬眾兵士，太上陰神消害剛君吏一人官將百億萬眾，元洞中黃飛剛天騶甲卒力士乘騎三十五萬眾兵士，太上陰神羅身剛吏一人官將百億萬眾，元洞中黃飛剛滅偽力士仙騎三十五萬眾兵士，太上陰神藏形玉影剛君吏一人官將百億萬眾，元洞中黃飛剛安身仙騎三十五萬眾兵士，太上陰神覆形剛君吏一人官將百億萬眾，无上三天飛仙剛騎三十五萬眾兵士，太上陰陽伏禍卻災剛加君吏一人官將百億萬眾，无上三天飛仙執錄剛騎三十五萬眾兵士，太上陰陽收氣食氣剛加君吏官將百億萬眾，无上三天飛仙收惡剛騎三十五萬眾兵士，太上陰陽收毒食毒剛加君吏官將百億萬眾，无上三天飛仙萬福剛騎三十五萬眾兵士，太上陰陽收神食神剛加君吏官將百億萬眾，无上三天飛仙防身剛騎三十五萬眾兵士，太上陰陽收鬼食鬼剛加君吏官將百億萬眾，无上三天飛仙護命剛騎三十五萬眾兵士，太上陰陽收邪食邪剛加君吏官將百億萬眾，无上三天飛仙隱形剛騎三十五萬眾兵士，太上陰陽收魔食魔剛加君吏官將百億萬眾，无上三天飛仙召殺剛騎三十五萬眾兵士，太上陰陽收精食精剛加君吏官將百億萬眾，无上三天飛仙飛符剛騎三十五萬眾兵士，太上陰陽收凶食凶剛加君吏官將百億萬眾，无上三天飛仙最紀剛騎三十五萬眾兵士，太上陰陽收惡食惡剛加君吏官將百億萬眾，無上三天飛仙歷紀剛騎三十五萬眾兵士，太上陰神太醫官一萬二千人，无上三天剛風驛呈騎三十五萬眾兵士，太上陰陽執投湯火剛君吏一萬二千人，無上三天赤剛中章飛騎三十五萬眾兵士，太上赤黃中剛吏送章飛剛君吏一萬二千人，無上三天赤剛飛步周天剛騎三十五萬眾兵士，太上赤天乘剛三元大將軍各三千萬眾兵士，无上三天乘日月剛騎三十五萬眾兵士，太上赤天乘二十八宿君吏三千萬眾兵士，无上三天乘剛都騎億千萬眾兵士，太上赤天乘三十六慧都星君億千萬眾兵士。
　　无上高上元始太上玄真上元太光開真洞明十方，玄映諸天金闕，受命總攝羣方，高上乘運，金剛震威，三五列位，九天奉行，元籙御神，歷度天關，生剛考召，天魔推崩，鬼帝攝精，清微廣明，元剛匡制，十方萬神之宗，營天鋪地，周任太空，流輝耀電，威備毒風，琁天玄象，元父氣陽，轉即禹餘，化即赤天，飛剛躡紀，流裔諸天，法輪應運，乘剛輔真，保劫制災，經理天氣，飛剛乘騎，為某藏形隱影，消災散禍，濟命度厄，三象真形，乘星九元，以某魔神形魄俱到天庭。臣某年某月某日某時，於某國郡縣鄉里受度，臣姓名某年若干歲，即日齎金鈕一雙，絳紋三十五尺，朱砂七兩，木香十斤法信等，登於靈壇，奉受高上上元元始洞天金剛三五九天元籙。臣某即於泰清洞天十二玄老元極大道太上老君，太上玄元老君，太上三天玄元始氣上皇老君，太上玉晨君，九老仙都丈人，上清洞天无上太上大道君，无極太上至真大道元皇太上老君，玉清洞天上上太上上明玉皇無極大道至真玄一老君，元始太上高玄丈人，鎮御无上金闕玉帝陛下，勑下，上皇三五真人，中皇三五真人，下皇三五真人金剛所部將軍乘騎兵士，天官將吏，各鎮某身中，周匝億千萬億重，一依高上元始太上大道君律令。
　　右契并文並朱書。
　　三五契儀
　　兩頭覆縫書之。
　　某年太歲某月朔日子時，某郡縣都鄉某里，住臣姓名年若干歲，自質心契，徵實冥誓，今資金鈕一雙，絳紋三十五尺，朱砂七兩，木香十斤等物，求受高上上元元始洞天金剛三五九天元籙，真剛三象，真形元始飛剛神，金洞天虎符，飛天玄契等，臣某即日依科，加玄金剛天剛元剛三將軍兵士，乘騎天官將吏，天儀羽飾，種數名諱，真訣登壇，付度畫一，生氣破契，一依高上玄格受法之後，攝召十方八極，萬靈總御，五嶽名山大澤，三河四海，江河淮濟，四瀆九域，鄉亭鬼主，九州符廟，里社山林孟長，十二河源，津梁溪女，清靈水府，一切神明，皆當奉勑符命，助天理運，誅除妖魔逆鬼凶神，消災卻禍，斬伐不祥，明相營衛，某受道自誓，不敢橫生殺害，放逸正氣，作之無道，役使天官，有犯之日，即受天罰，皆如今約，
　　一如
　　高上元始太上大道君律令。
　　高上元始太上大道君律令
　　一如
　　道役使天官有犯之日，即受天罰，皆如今約，受道自誓，不敢橫生殺害，放逸正氣，作之無逆鬼凶神，消災卻禍，斬伐不祥，明相營衛，某切神明，皆當奉勑符命，助天理運，誅除妖魔，山林孟長，十二河源，津梁溪女，清靈水府，一河淮濟，四瀆九域，鄉亭鬼主，九州符廟，里社八極，萬靈總御，五嶽名山大澤，三河四海，江氣破契，一依高上玄格受法之後，攝召十方，天儀羽飾，種數名諱，真訣登壇，付度畫一，生金剛天剛元剛三將軍兵士，乘騎天官將吏，洞天虎符，飛天玄契等，臣某即日依科，加玄五九天元籙，真剛三象，真形元始飛剛神金十斤等物，求受高上上元元始洞天金剛，三齎金鈕一雙，絳紋三十五尺，朱砂七兩，木香住臣姓名年若干歲，自質心契，徵實冥誓，今某年太歲某月朔日子時，某郡縣都鄉某里
　　洞天三五三將軍符儀
　　元始洞天三五洞真天剛符
　　已後符並朱書
　　高上无上元始太上洞天飛元玄虛玉都左輔上元九天金剛，三五大威橫越平天大將軍總制八極，高功車騎葛浩靈，字文始，身長三千萬丈，督護九天軍兵馬力士將吏都軍事，領陣億萬億萬乘騎，排天羽儀無鞅之眾，周備十方，營天制地，飛行九綱，威風震烈，掃除六天，防災保劫，消災滅禍，遊歷天地，執御天璣，明理運數，扶命三元，鎮常五行，三界司迎，某今奉受真形玄符，法鎮於人，左宮青華玉闕，天璣九關，常主九天生靈之運，玄玄光下，映日月同成，流明輝電，洞煥某形，金剛乘騎大官兵士將吏，皆守備某身周雨，百億千萬重，出即神功，彌天蓋地，光威煥空，藏即寂然，定光某身，自高上九天以下，莫不歸降，通隨某身，遊鋒履刃，水火三災，九厄莫敢當，三界神官迎送，以某共登皇庭金闕玉帝陛下，飛剛步紀，除天災，滅羣凶，斬惡神，龍虎遊戲，攝召草非，朱鳥翔憐，九魔崩摧，玄武巡虛，妖精檢形，將軍扶天理運，助國輔時，制災，九元三光，七曜琁璣，玉衡五方，玄斗布列，某形高上无上元始太上，左輔三五，主東方南方十四宿，陽斗陽神陽氣，通天通地，鎮上上太一生神部九十九萬人，治肝府元上玄老生神部八十八萬人，治心府即安鎮洞天左宮二方，臨蓋天元，急急一如
　　元始太上律令。
　　金甲朱衣綠帶
　　高上无上元始太上洞天飛元虛元上都右弼上元九天元剛三五廣威橫天大將軍總制八方，高晨車騎唐文昌字金玄，身長三千萬丈，都督三軍兵馬力士將吏都軍陣事，領兵億萬，乘騎駭空，排天雲儀无鞅之眾，周備八極，檢天制地，總攝三綱，飛行震空，風馭諸天，光烈萬方，收魔召神，討凶戮妖，斬伐不祥。扶命三天，某今奉受真形玄符，法鎮於人右宮素天七寶之闕，金闕之巔，常主三天生神之運，常朗光日月之宮，下映某身，營守備衛，天億千萬，重出流耀，電轉洞明，某形天剛乘騎天官兵士將吏，皆當備滿某身，出即彌天蓋地，隱即寂處元問，定光某身之中，自无上三天以下，莫不歸伏，隨某遊山涉水，三軍五兵，莫不靡伏，飛元步星，徐蕩十方野道，六天之神，虎龍騰躍，檢攝魔靈，朱鳥振翼，百鬼摧鋒，玄武躍虛，誅滅羣殃，將軍扶天制氣，助國御運，消災保祚，七元三光，七曜琁璣玉衡，五方星宿布列，某形高上元上元始太上右弼三五，主西方北方十四宿生神陰運陰靈陰天陰氣，通天通地，鎮太一化生神部七十七萬人，治肺府玄上太上靈化生神神部五十五萬人，治腎府安鎮洞天右宮二方，臨蓋天機，急急一如元始太上律令。
　　高上元上元始太上洞天飛梵王虛元都中鎮上元九天元剛三五平天正威廣越大將軍，督天十方高上車騎武神都軍周文度，字金光，身長三千丈，都領十方飛天軍將兵馬力士將吏神功擊伐事，領陣億億，萬萬乘騎，駭天排空，天儀赫烈，耀虛九演，無鞅之眾，備鎮九元，營天威攝，震動雲營，驅除六天，檢攝北酆，制御萬靈，執戈天兵，召制三界，草魔百精，建節鬼帝，截滅姦凶，聞偽即討，聞妖即誅，聞邪即戮，聞善即護，聞正即遷，聞真即衛，聞福即防，聞禍即消，聞吉即保，聞凶即除，是以扶命天地，某今奉受真形玄符，法鎮人之三元太微玉府中皇之宮，金闕五城，九晨之堂，常主天地生神明運，匡正琁璣，左日右月，飛耀照空，火甲前陣，毒兵後從，左列武士，青龍萬重，右列神將，白虎天衝，朱烏靈禽，吐火嘯風，句陳玄武，食鬼食凶，左侍橫天力士，斬捕姦妖，右侍金剛力士，吞邪食鬼，流明炎電，敢有不祥，出即威風蕩穢掃塵，營天制地，彌蓋太空，隱即太寂細微之中，定立天地，悉由神功，今鎮某身三元之中，自天上天下，地上地下，莫不歸隸，某若遊行山丘廣野，江河四海，八極九州，一切神祇，鬼王土地，符廟里神，真官注氣，咸當奉符承命也，將軍明理，三元正氣，輔國扶命，天地通運，四時五行，用化九天，三元七曜，琁璣玉衡，諸天日月，星宿三綱，六紀布列，一切光明大神，皆列在某形高上無上元始太上太微玉虛中皇上元上府，主三元九府太一元精生神之運，通元通始，法鎮九天上元部十二億萬人，治脾府太上元皇清真靈運之首，一如
　　元始太上律令。
　　某年號太歲某月某朔某日子時，某郡縣鄉里，男官女官，臣姓名某年若干歲，奉受高上上元元始洞天三五金剛玄籙，於某郡縣里中，登壇付度。
　　上元洞天金剛三五策板杖等儀
　　揚州社君鄒混，冀州社君馮遷，豫州社君範祀，荊州社君張象，兖州社君費萌，徐州社君賈萌，雍州社君盛季，青州社君韓育，梁州社君楊謙。
　　元始老君勑天地水三官，山川五嶽，崑崙九土，日月五星，二十八宿，九星七曜，三十六慧，琁璣玉衡，五斗真人，百億眾神，咸當奉承衛命某身，攝魔收鬼殺邪滅惡，九土社界，急行驛傳，急急如律令！ 
　　太歲某年某月某日
　　角星亢星，氏星房星，心星尾星，箕星斗星，牛星女星，虛星危星，室星璧星，奎星婁星，胃星昴星，畢星觜星，參星井星，鬼星柳星，星星張星，翼星軫星，靈天三十二度天剛，驛呈二十八宿，營護某身，三五飛剛，召鬼滅兵，九州真官，從某奉行得道之日，飛昇玉清，齊功真形，急急如律令。
　　某郡縣鄉里，男官女官，生某年若干歲奉受。
　　右某郡縣書板下。
　　右三五板中五符，并轉板符，悉用朱書佩之。板上真人姓王名无字赤，總領五斗。真人身長三丈五尺，腰帶二十八宿星名，足躡三綱六紀，總司九
　　州里社，姓名如右。
　　三五板杖等印文
　　（原缺）
　　付度三五章奏出官儀
　　次鳴天鼓三十六通
　　次發爐
　　清玄无極真上三天玄元始氣元極大道太上老君，左右香官飛仙驛龍乘騎捧香使者，飛天龍騎五帝侍香玉童玉女等各二十四人出，上啟· 
　　虛元自然元始尊天尊，臣今正爾燒香奏表，付度法事，願得
　　太上十方正真生炁降入臣等身中，所啟逕上元極大道至真玉皇御前。畢，再拜。
　　次長跪香案前，出官奏表，付度。
　　謹出臣某身中五體真官，三五功曹官各二人出，上元九天三五元命正一功曹官各二人出，上元洞天三五度命功曹官各二人出，上元洞天三五消災度道功曹官各二人出，上元洞天三五條檢功曹官各二人出，上元洞天三五陰陽治病功曹官各二人出，元上上元九天上靈飛天白虎送章仙龍騎吏官各二人出。臣某身中所部三五天官將吏，眾真使人，仙都直真符吏，領仙都官使者各二千二百人出，嚴裝整服垂纓，各整三五諸天羽儀鳳飾，羅列雲陣，四面八方營衛臣某左右前後，流精耀電，光煥太空，震威天地，掃除不祥，玄鑒臣某表奏，付度法事，今有某郡縣鄉里男女生等若干人，投詞玄真至心歸命三尊，求受上元洞天三五金剛玄籙三將軍真形玄符，策板杖契等，即日書寫列位天官位號，依法署籙。若上刺，即云某時上刺；若付度，即云某時付度。即以某時拜請上元洞天天官付度，今重章表，上啟
　　无極大道元始太上玉皇元上至真大聖天尊金闕玉帝陛下仙都真官考召行狀都官使者，伏願慈真下降玄察垂神監度某等，法事皆當依位次，度某等身中安官鎮府周帀營衛，左轉九億萬重，右轉九億萬重，防護某等身命天儀光耀威風十方三五將軍，乘騎兵士天官將吏，以某形影合同神光，洞映內外，流明煥儀為是，某所履土地諸處真官，注氣監察考召諸君吏等，共相輔佐，當隨功德賞，不負效信，所啟逕上无極大道至真玉皇御前。畢，再拜。
　　次奏章，竟即重勁，言奏章功。
　　臣某重勑身中所部三五天官眾真功曹將吏兵士都官使者，飛天白虎送章仙龍騎吏等，臣某向出官言奏章奏事，竟所部眾真各迴騰虛駕空，還復官府安鎮本位，營天鋪地周備，臣某身中百千萬重天官正真，各從朱門妙闕而還職位，臣某所啟上御无極大道前。畢，再拜。
　　次迴案，北向長跪，重出天官，竟即付度三五封策板杖。
　　臣某重勑身中五真郎吏，三五功曹，左右真官使者，三五元命正一功曹，上元三五度命功曹，三五消災度道功曹，三五開度功曹，三五條檢功曹，三五陰陽治病功曹，三五都剛君吏官各三十五人，官將兵士各九十億萬眾，出三五金剛使者，三五元剛使者，三五天剛使者，三五諸天日月三光，七曜，琁璣玉衡，七星北斗□□□□□□□君吏，五斗玄神三五君吏，三五周天君吏，三五制地君吏，十方諸天星宿君吏，收神食神君吏，收鬼食鬼君吏，收邪食邪君吏，收毒食毒君吏，收精食精君吏，收凶食凶君吏，收氣食氣君吏，北度都陣君，東度都陣君，南度都陣君，西度都陣君，赤陽朱天甲子都官七十二官君，陽天丙子三十五官君，流明金剛君吏，列天剛君吏，羅天剛君吏，營天剛君吏，制天歷地剛君吏，三五生剛君吏，三元九天元剛君吏，三氣君吏，五氣君吏，九氣君吏，二十四官君吏，陰陽水火君吏，上元三十六洞天元陽上府都官官君吏，三五都監神剛使者，都剛飛天乘騎直真符吏，太一玄府開度仙都玉郎飛行羽騎八十四萬剛君等，名將天官乘騎兵士，天官將吏，各九億萬眾出，各各嚴裝整服，天儀羽飾，彌天蓋地，排陣雲營，威風十方，列侍虛庭，方位八極，御制天地，攝召三官，流精耀電，掃蕩不祥，左右營衛四面，并勑天地五嶽，三河四瀆，淮濟江河，九州土地之主真官，注氣皆共監盟，依法領押監察，羅列付度，某等所受上元洞天三五金剛玄籙三將軍真形玄符策板杖契等，分明列度鎮，某三元關節官府，五城內外周備，各九千萬重，勿令錯誤營衛，某等以眾真合同，臣今所啟逕上元極大道至真玉皇御前。畢，再拜。
　　次分契文
　　今日以某畫一分一法，天一法，地一法，人一法，誓九天三一以盟九天父母某，今指天畫地，不負三尊，不違三一，自分契之後，有違有負，輕師慢道之日，某身以七世歷劫，長充風刀水火考罰，永失光明。畢，即畫一分契，師得右，弟子得左，各金鈕貫之也。契亦以籙同佩限。
　　次度三五符真形劫文，先鳴天鼓三十五通，畢，呪曰：
　　玄天蕩蕩，玄元霐清，清虛妙運，安固劫齡，元始開真，正道流明，營天制地，十方駭驚，神功攝召，萬帝束形，周蓋四象，風火敢停，威震六天，野道不生，玄符勑到，役剛使兵，收邪斬妖，魔界盡平，流金激電，酆都摧崩，急急如律令！次勑板文，先鳴天鼓，二十四通，畢咒曰：
　　上元符命，檢威十方，天地奉勑，策召神王，三界司官，莫不束形，九土真官，以某合并，遊山涉海，山神水帝，皆來送迎，傳告五帝，保某劫齡，諸天星宿，自相輔營，急急一如律令：
　　次勑策板文，先鳴天鼓二十四通，畢，咒曰：
　　玄映流曜，五方神功，策天天開，策地地通，策山神束，策水降龍，策火火滅，
　　策神神迎，策鬼鬼倒，策妖妖亡，迴轉十方，萬靈保當，佩策之後，任適五常，形神鎮守，萬劫無傷，急急一如律令！ 
　　次勑度氣水文，先嗚天鼓，三十五通，咒曰：
　　太上碧津，三氣生流液，九元三五靈，五氣化神朱，天河丹水湧出，天剛羅玄靈，九氣月化飛，二十四神各有威，萬氣所宗，鬱峨巍三剛所攝，鎮九微靈生，逐水守關機，營神保氣防外，非歷劫長存常相追，急急一如律令！竟授水，以弟子嗤水三口止。付度畢，即長跪。
　　次內官言功
　　臣某上啟
　　无極大道元始太上至真大聖天尊，向所出臣某身中五真郎吏，三五功曹，左右真官，三剛君吏，諸天日月，三光七曜，琁璣玉衡，七真□□□□□□□君吏，為是三五所部將軍乘騎兵士，天官將吏，十方諸天，羽儀監察，考召真官將吏等，今付度某法事已竟，請舉遷言功，各當加真高位，品上天爵，帝秩萬重，齊功五帝，皆如金簡，功賞受遷事畢，各迴靈駕，排陣天儀，騰虛乘空，還復玄宮，金堂玉府，周鎮三元，並加仙位，須後召復出，臣某所付度某等，上元洞天三五金剛玄籙，三將軍真形玄符策板杖契等，從今以去佩帶常相鎮守，彌齡歷劫，永為身寶，臣某啟奏上簡元極大道至真玉皇御前。畢，再拜。
　　次復爐，竟便出。
　　左右香官，飛仙驛龍，乘騎捧香使者，飛天龍騎等，當使靈壇，上生自然，金暉寶曜，玄映玉瑛，金液之精，使某受道福慶，自在天下，受恩十方，玉童玉女，侍衛香煙，逕奏臣某所啟元極至真玉皇御前。畢，即出也。
　　投詞文
　　某郡縣鄉里男女，生某年若干歲月日生，右若干人，今投詞請受上元洞天三五金剛玄錄三將軍真形符圖策板杖契等，請給謹狀。
　　受三五符儀信物
　　金鈕一雙，絳紋三十五尺，朱砂七兩，木香十斤。
　　清玄元極正一玄氣，係天師某治炁如法，臣某稽首再拜，
　　高上真威正氣，謹按玄科，今有男女生某等，先蒙師真啟拔，賜署天官治職，佩荷非分之恩，實銜罔極，无量慈澤，但某生長濁世，命處三災，形染十惡，習以性成，負越禁誠，罪滿虛空，自罹咎疊，無功可謝，若非天慈，何由濟度，伏聞大道慈真普弘，恩備十方，開度蒼生，法橋濟苦，无物不備，澤潤三界，恩霑六道，某等謹以投詞至心，玄真歸命，三尊乞見，授度上元洞天三五金剛玄籙三將軍，真形玄符策板杖契等，永濟某等長河之苦，佩法之後，當依科奉行，不敢有違禁約，即依某詞如法加署天官，謹依某等郡縣鄉里姓名年幾，即日逆刺，上言章奏天官位號，如前事狀，伏願
　　元極大道元上金闕玉帝至真大聖降勑上元九天仙都署仙玉郎，九天真王監真度命使者，攝召天官，分別正位，尅以今月某日，付度某等依法拜署，謁言上刺，奏御元極大道御前，臣某誠惶誠恐，死罪死罪，稽首再拜，白刺上詣
　　太元上元九天金闕玉帝，考召清真正氣。
　　太歲某月某日子時，臣某於某郡縣鄉里，白刺太玄上九天元上真明大眾至真降遣。
　　度三五章儀
　　清玄元極正一玄氣係天師治炁如法，臣某稽首再拜
　　高上真威正氣，謹按玄科，今有男女某等若干人，投詞稽顆，求受上元洞天三五金剛玄錄三將軍，真形玄符策板杖契等，臣某以今月某日依科署某等天官列位，如前刺表，伏願无極大道至真大聖太上天尊垂神玄鑒，慈真降下，開度某等，永為身寶，願勑九天高上玉皇監真使者，玄都仙王監盟玉郎使者，十方飛天開度玉司神仙羽郎使者，三五開度使者，无上三天金闕玉帝消災度道真公使者，一合來下，天真乘騎，彌天蓋地，流精電轉，流明晃靖，掃蕩六天群非，攝召三界神官，共下監臨，開度某等法事，條例付度，永鎮某等身中無令失冷，臣某伏地拜上紙章一通，恩惟无極大道無上金闕玉帝至真大聖，哀愍臣某所表，隨事分別清真玄氣，生靈神妙之功，天真官屬，付度某等，常當營衛，流光電耀，布在宮室，鎮守三元，謹因直真符吏飛龍乘騎飛天玉郎，送章飛真白虎神龍騎吏等，各千二百人，驛傳章文上奏
　　元上至真玉帝御前，臣某誠惶誠恐，死罪死罪，稽首再拜
　　以聞。
　　臣姓某屬某宮觀住持
　　太清如法
　　太歲年月日子時於某里拜上。
　　右朱書章文刺亦如法
　　泰玄正真玄元清玄元極真上天君，真明元君，元上三天君，太上大道君，億千萬重真玄生氣道君，太上丈人九老仙都君，百千萬重氣君真天陛下。
　　右取此用新降泰清如前
　　上清洞天三五金剛玄錄儀竟