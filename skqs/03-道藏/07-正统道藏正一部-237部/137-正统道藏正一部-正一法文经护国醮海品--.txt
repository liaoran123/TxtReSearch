正一法文經護國醮海品
　　經名：正一法文經護國醮海品。撰人不詳，約出於南北朝。係早期天師道經典《正一法文》殘本之一。一卷。底本出處：《正統道藏》正一部。
　　正一法文經護國醮海品
　　太上告仙人豆子明曰：將來國主帝王有國土不安，星宿錯度，日月失昏，陰陽不調，兵革四起，疫毒流行，兆民死傷，汝等徒眾宜加救護禳災，請福滅障消殃，宜設河圖普告大醮，以謝三十二天，三十二帝，日月星宿，遊璣玉衡，三十六地，名山大川，仙宮洞府，土地真官。可用飲食餅果千二百盤，金龍環璧，本命紋繒，五方鎮綵，金錢鎮絹，幡香燈燭，仙官神座，章信紙筆書刀事事潔序，罄竭丹誠，奏上章表，悔謝愆負，祈請福恩鎮信之物。天子用疋，諸侯用丈，庶人用尺，亦可三百六十盤，亦可二百四十盤，可令精勤道士一十二人，亦可九人，亦可三人，沐浴清爭燒香潔服齋戒，吉日登壇，啟告遍謝事訖，即以醮座金龍環璧青紙青絲銀板籌算散詣名山大川，章醮投告，可用飲食餅果三十六盤，亦可二十四盤，其本命紋繒五方鎮綵金錢繒絹香油燈燭紙筆神座之具，事事降臧元數，羅列敷陳，以告洞府仙官，具陳丹款，請福禳災，投於清玲之淵，山洞之所，保延國祚，記上仙名，其銀板題文當如靈寶簡式，藏投深山深水，勿使漏泄密則福降，泄則禍臻，長淪幽夜，終不蒙祐。太上重告子明日，夫學仙道士宜篤志勤苦，為國立功，救護蒼生，先物後己，章醮錢銖座席散造功德，捨施貧窮，營建靜舍，燒香然燈，念濟一切，放生度死，功滿三千，白日昇天。是時豆子明等首體投地，同聲稱善，作禮而退。天、師君日，自淳風漸薄，澆偽競生，道德不行，百災俱起，能令國土不安，居家虛耗，妖怪互出，疫疾流行，生事軸軻，動遭凶禍，或彈官黜職，祿位不進，貴賤怨憎，謗毀凌辱。或偷盜劫掠，驚動.內外，國失土境，民喪錢財，恐放縱橫民人死叛，或兒孫反亂，門戶不昌，所作違心，舉動不利，若有此災，皆宜醮杞龍神或海龍江龍河水宅龍，任意祀之。
　　醮法須清爭，諸果實隨時所珍，每令芳香，當用吉日，三年為之，國安民豐，家內富溢，米穀盈倉，九年為之，金帛自積，所向果從此法神驗，道不欺人。其鎮座用金銀珍寶；繒綵錦衣，著座上龍神衣之；金龍五枚，各重一兩；本命紋繒，天子用疋紫紋，王公用命紋；五方鎮綵隨方色，東九、南三、西七、北五、中十二座；絳紋三丈五尺，天子三百五十尺，此物以為法信。
　　東海水帝神王頭建大晨寶明之冠，衣青文翠羽飛裙，帶青靈九色獅子虎頭肇囊，以立春春分日乘碧輦飛龍，上詣高皇玉帝削罪簡注仙錄，列奏上清玉皇帝前。
　　南海水帝神王頭建大晨寶明之冠，衣赤錦文裙，帶丹靈紫綬三色擊囊，常以立夏夏至之日乘蛟龍飛行雲輿，上詣高皇玉帝削罪簡注仙錄，列奏上清玉皇帝前。
　　西海水帝神王頭建大晨寶明之冠，衣素錦飛裙，帶素靈命神之章，九色獅子虎頭肇囊，常以立秋秋分之日乘素霞飛輿，上詣高皇玉帝削罪簡注仙錄，列奏上清玉皇帝前。
　　北海水帝神王頭建大晨寶明之冠，衣炁錦飛裙，帶豁落七元五色獅子虎頭肇囊，常以立冬冬至之日乘炁霞飛輿，上詣高皇玉帝削罪簡注仙錄，列奏上清玉皇帝前。
　　凡醮海神法，常隨四時上天日醮之，又以正月十五日、七月十五日、十月十五日，率言上天三宮功過罪福生死簡簿，應生者言左宮，應仙者言中宮，應死者言右宮，謫役長徒大小劫會水中萬靈之事，隨所由列言，上下相應，若有考炁未正者，皆申三會考正，又言天地水三官。
　　次存神
　　次嗚天鼓
　　次發鑪
　　太上玄元五靈老君當召功曹使者，左右龍虎君，捧香使者，三氣正神，急上關啟三天太上玄元道君，臣等正爾燒香設醮速達逕御帝前。再拜
　　次稱法位
　　泰仙都正一平炁，係天師某治炁道士，小兆男官臣某甲稽首再拜。
　　謹奉請東方高上九玄玉虛帝皇泰清玄元。上三天元極大道太上老君，諸君丈人，湯谷玉女，扶桑大帝君，天帝君，中央黃老君，九老仙都君，九炁丈人，太清玉陛下，上清太真玉寶王，上相東海玉門東華小童君，高仙萬聖玄極天尊。再拜
　　謹奉請東海神阿明何歸君，再拜
　　謹奉請南海神祝食劉囂君，再拜
　　謹奉請西海神乘李口瀨君，再拜
　　謹奉請北海神禺強昊禽強君，再拜
　　謹奉請湯谷青華方諸官水帝神仙靈官諸龍王，
　　謹奉請青靈南水會宮水帝神仙靈官諸龍王，
　　謹奉請北都羅鄧宮神仙諸靈官諸龍王，
　　謹奉請碧海三神仙蓬萊方丈瀛洲水帝
　　諸宮神仙靈官諸龍王，
　　謹奉請五方龍神君，
　　謹奉請五方龍王，
　　謹奉請五方龍王丈人，
　　謹奉請東方青帝青龍神王君，
　　謹奉請南方赤帝赤龍神王君，
　　謹奉請西方白帝白龍神王君，
　　謹奉請北方炁帝炁龍神王君，
　　謹奉請中央黃帝黃龍神王君，
　　謹奉請天上飛龍神君，
　　謹奉請地下伏龍神君，
　　謹奉請日月神龍神君，
　　謹奉請星宿神龍神君，
　　謹奉請雲龍雨龍神君，
　　謹奉請五嶽靈山丘阜一切神龍君，
　　謹奉請守護國土宮殿府庫龍神君，
　　謹奉請三河九江四海四漬洞源洞淵清
　　玲千川萬谷十二淮津河伯河侯，四方
　　八極水帝水府一切龍神君，並各嚴裝具冠降席臨饗。再拜。
　　臣某謹上啟束海小童君，海內諸宮神仙靈官水帝，水府一切官屬諸龍王神君等，臣幸藉宿慶運生，人品忝染道流，情希拯濟，思欲佐國扶命，救度蒼生，不勝戰越，今有詞誠謹當宣奏。
　　次讀詞
　　謹按詞文深誠丹檮，既承憑仰，不敢寢默，伏惟
　　皇上寸心所寄，志在卑宮薄食，子育黎民，荷天重任，願行道德，思欲誕敷
　　皇化，治合無為，三省九思，保安
　　宗社，大同天下，以副朕懷，憑仰海神龍王，曲就醮禮，垂慈臨饗，集福邦家，謹具啟
　　聞，臣某再拜。
　　次上香
　　臣某謹重上啟海神龍王水帝水府一切官屬，乞降神明之大慈，感應蒼生之請，願恩流有識，澤及無心，一反祐丹誠，冥福加助，使
　　皇帝神威被遠，謀謨日明，洞察幽玄，曉知前事，凡有祈願莫不遂情，乞天下安寧，兆庶平泰，六合歸化，似星迴之仰辰極，萬國來王，若川流之赴滄海，休兵偃甲，放馬息牛，子育黎民，不嚴而治，修行道德，以答洪恩，乞天災雲銷，地禍霧散，臣忠子孝，君惠父慈。
　　皇帝永保乾尊，如天不變，皇后長居坤重，似地不移，皇太子諸王兄弟等並各盤根，帝本繁茂，皇枝萬歲千秋，榮華不絕，普天率土，災害不生，地獄停苦，團圄息訟，含靈沾慶一切蒙福神明慈力，所願稱心，萬善嘉會，荷恩罔極，臣某再拜。
　　次上香
　　臣某等上啟束海小童君，海內諸宮神仙靈官水帝、水府一切官屬諸龍王神君等。
　　皇帝今請福禳災，奉請眾官，獻此微醮，伏願大聖玄鑒，有如影響，辭不再陳，言無鄭重，禮謝既周，行香已畢，雲車玉輿，羽蓋上昇，晷漏易移，不敢稽滯，下土荒穢，不可久停，願垂哀憫，曲加洪澤，臣某稽首再拜奉送。
　　次吟送神讚
　　次上香
　　次復鑪
　　香官使者，左右龍虎君，侍香諸靈官，當令此問醮所自然生金液丹精芝英，百靈眾真，交會在此香火案前，願臣等學道克獲上仙。
　　皇帝受福天下，蒙恩十方，仙童玉女，侍衛香煙，傳奏所言，逕御神前。
　　元始靈寶告水帝削除罪簡上法
　　靈寶某帝先生某甲，年若干歲，某月生，願神願仙長生不死，三元同存九府水帝十二河源江海淮濟冥靈大神，乞削罪名，上聞九天，請詣水府金龍驛傳。
　　太歲某年某月朔如干日子，於某國告下。
　　右朱書銀簡上，以青紙裹簡，青絲纏之，金龍負簡，以投三河之淵。
　　次叩齒三通
　　次發鑪
　　元上三天云云
　　次讀簡置案上祝日
　　元始五帝，上帝高尊，十方至真，太華靈仙，赤文告命，無幽不關，上御九天，請下玉文，日月五星，北斗七元，中告五嶽四方靈山，下告河海十二水源，九府水帝，冥靈大神，今日上告，萬願開陳，請投玉簡，乞削罪名，千曾萬祖，九族種親罪相連，染及得某身，並蒙削除絕滅種根，記名水府，言上帝前七祖，父母去離八難，上登九天，衣飾自然，某罪釋散，萬神成聞，請以金龍關盟水官，請如所陳金龍驛傳。
　　次上香
　　次復鑪
　　香官使者云云
　　元始靈寶告山簡求仙上法
　　靈寶某帝先生某甲，年如干歲某月生，命屬某帝，名係某山，願神願仙，長生度世，飛行上清五嶽真人，至神至靈，乞削罪籍，上名九天，請詣靈山金龍驛傳。
　　太歲某年某月朔如干日子，於某嶽告下。
　　右朱書銀簡上，以青紙裹簡，青絲纏之，金龍負簡以投名山。
　　次上香
　　次發鑪
　　无上三天云云
　　次叩齒九通，讀竟，祝曰
　　玄上開明元始監真上帝五老赤書丹文，天地本始總領三元攝黑君會催促舉仙高上符命，普告十天日月星宿，五嶽靈山，天下地上冥靈大神，監生主錄南上三門關領玉簡勒名丹篇，削除罪書上輔帝臣千曾萬祖，九族種親，皆蒙解脫五道八難，去離三惡，魂升九天，生死開度，萬劫長存，今日上告萬神啟聞，請以金龍關盟真官請如所告金龍驛傳。
　　次上香
　　次復鑪
　　香官使者云云云
　　元始靈寶告宅簡文
　　靈寶某帝，先生某甲年如干歲，某月生，命係九天北斗，領籍願神願仙，長生度世，飛行上清中皇九地戊己黃神土府五帝削除罪錄，勒名太玄，請詣中宮投簡記名金鈕，自信金龍驛傳。
　　太歲某年月朔日子，於某齋壇中告下。
　　右朱書銀簡，青紙裹之，青絲纏鈕九隻金龍，一枚埋住中官，悉如上法？
　　次於中庭向王叩齒十二通，讀
　　簡竟，祝曰
　　天開地張，九黑分靈，三元洞府，十方朗清，五老上帝，開真鎮生，丹書赤文，元始上精，普告天下，九土皇靈，今日上告，萬仙定名，我願神仙，請投玉名，上府太皇，勒除罪刑，奏簡上官，列簿華清，早得飛騰，天地同靈，九祖種親，腐骸更榮，魂升南宮，受化仙庭，吉日告命，萬神咸聽，請以金龍，表盟至情，請如所告，金龍驛傳。
　　次捻香
　　次復鑪
　　香官使者云云
　　正一法文經護國醮海品竟