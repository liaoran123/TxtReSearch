太清玉司左院祕要上法
　　經名：太清玉司左院祕要上法。原題洞山真人霞映撰次。一卷。底本出處：《正統道藏》正部。
　　太清玉司左院祕要上法
　　洞山真人霞映撰次
　　太清玉司左院法，以中央黃老君太清仙主為教主，即太上老君也。又為勾陳六星中，一星最明者，號曰：
　　天皇大帝曜魄寶君。其玉司者，謂太清玉帝之司也。有左右院者，蓋受法男女官之別局也。治在太清太極宮，以主世間疾病、水火、天災、人事、鬼神、三元，五嶽四瀆，八海九州，無不關預者。與他法不同，以太清仙官之法故也。昔太清仙伯，授之於太清寶貞。太清寶貞，以授東華王真人，道成去世，當為太極左卿。時以太清玉司之法，護世救民。今撰次祕要，以為完書，不煩口訣，以授王氏子孫，使世世為嗣師，以行太清玉司之法。指天為誓，歃丹為盟，繼世嗣法，以佐道化，福及天人子孫。萬年劫換，世滅其法，再出貪淫不善，法當不行。授太清玉司法，占日齋戒預拜表。
　　太清仙境，太上老君，金闕天皇大帝，陳授法之意。禮師二為表。次以甲子庚申，或修道吉日，入室北向，默朝九仙教主中央黃老君。太清仙主黃老，居太清太極金宮黃闕之裹，下在人身，以夜半居泥丸洞房中，食時左脾中，哺在下丹中。
　　黃老君在洞房、脾中、丹田，各有名字，在上經法中。思我眉間入二寸，有金宮黃闕中，見黃老君戴金芙蓉冠，貌如嬰兒始生之形，著黃錦玉衣，龍虎之章，坐金肺紫雲中，面向外。存授法者，已形小如蓮實，在黃老前，叩請行持太清玉司上法，禁勑鬼神。次存黃老君親賜玉印綬，見太清靈官童子，各一千二百人，赫然自眉間躍出，在己左右圍遠，各繡衣金甲，玉斧森列。次存上元唐矩，中元李拒，下元徐康叉，上元唐宏，中元葛雍，下元周武。又徐李樂，又李黃王將軍，從己三部出，列在左右，金甲仗劍。次存五方太清，仙兵騎吏五萬人，各服方色衣，從己五臟中出，陣列四向。次存金宮中，有紫雲如香煙出己頂上，布成紫雲，遍滿天地。雲上見黃老君，化身長九尺，黃色，鳥喙隆鼻，眉長五寸，耳長七寸，額有三理上下徹，足有八卦。次神龜為牀，金樓玉堂，白銀為階，五色雲為衣，重壘之冠，鋒鋋之劍，從黃童一百二十人，左有十二青龍，右有二十六白虎，前有四朱雀，後有七十二玄武。前導十二窮奇從，後三十六辟邪。雷電在其中，晃晃無極，擁天兵百萬，金容儼坐。即搯太清訣，中指根是也，存身為太清天童君，戴通天冠，玉佩帶劍，紅錦衣朱履，啟曰：行太清玉司左院事臣某，伏為某事，若授法即於此拜一表，詣黃老君。若篆符禁邪考召，隨事畢，各存神歸身中。夜半至早時，黃老君在洞房，午時及哺，各隨其處。凈穢入室，更不別立法式。已上存思，日能為之佳。或遇事為之，亦可。仍臥隨天罡，坐立常思北斗，頭身五雲為覆。
　　太清教主印
　　玉司院印
　　以霹靂棗心刻斗下，庚申日祭之。
　　太清玉司真聖書符治事，啟祝：
　　太清仙境太上老君金闕天皇大帝，九仙教主中央黃老君太清仙王，天皇元看，地皇元君，玉皇元君，天寶真君，太一真君，太一左元君，太一右元君，北斗七元君，天委神君，太清天童君。太清靈官千二百人，太清仙童一千二百人，及存見身中真神將軍名號等。其玉司左院奏狀章表，並先以狀開太一元生府。請速進御地祇主者文事，書差直日童子若干大事。遣靈官，請太清兵馬靈官童子，每以千二百人為額。自量功德表，請人數下降，助行天法。文字行遣，如世有司，高下隨宜，在人為。用太清真人天書。
　　太清上院千二百靈官
　　太清玉司靈官童子姓名
　　掌法靈官張繼明，面黑有髯，年五十六。直事靈官孟可言，面黃白，年三十四。助道靈官李國平，面白微髭，年四十七。勑符靈官朱士登，面朱有髭，年四十九。行印靈官黃彥先，面紫髭鬍，年五十一。考按靈官趙伯靈，面白，年二十一。追問靈官尚從一，面黃白有髭，年三十。對定靈官張康弼，面微黑無髭，年六十二。上奏靈官王子明，面青有髭，年三十八。直獄靈官陳彥卿，面白，年二十一。
　　並玄冠朱衣青履仗劍
　　太清直事童子
　　鄧沖卿、蘇進卿、賈道卿、夏禹卿、董耀卿、王正卿。
　　並雙髻，青衣，朱履。
　　法師書符，庚申甲子北向以丹書之，存思如上法，及常持護命呪發符，並通用太上太清天童護命呪：皇天生我，自持言我。治人曰：汝至急急如律令。天童護命符，合呪成符。
　　筆法墨書
　　盡為法更隨事劫用
　　太清二十四符
　　右二十四符，皆可吞服佩帶，禳鎮考召，注事於下，安其所，隨師指勑。凡書符，先存己神入斗口，現天、地、玉皇、天寶、太一、左元、右元七无君，如臣對君，研朱墨無數，握筆默呪曰：
　　七元君，助筆驅邪救萬靈。急急如律令然後落筆。
　　太清道主黃老君符
　　掐中指中節存。神為太清天童君，黃老在頭上，閉氣心念，一筆書之。
　　太清玉司勑，天兵騎吏，靈官靈童，急攝傳注病氣，五方八邪，收付天，罡制社。令五道主者大神，收捉無道傷亡，五酉山魈，蕭文覺子孫，斷頭落腳一十五種鬼賊，攝入禁獄，不得妄動。煞煞煞勑印。七元名天罡氣封。
　　聚形
　　三天大法師正一真人，二十四勢筆法，青城山鬼城洞刻石祕文。
　　已上二十四符，並一筆取成，貴其像似。至於落筆，有逆順蟠屈，上下，取與，以意求之。看其遲疾輕重取勢，名以用之。如太陽烏啄勢，則存我手及筆，為太陽神來啄殺鬼物也。利刃揮邪，勛存劍揮劍斬之，須下筆奔速，令像此勢。
　　天委神將符治萬邪
　　東華王真人玄師師授四符
　　已上治病去邪通用。
　　篆符手訣
　　大指以第二指，搯第四指，用大指取氣，搯四指中節。
　　治人手訣
　　第二指搯大指上文。
　　治鬼手訣
　　第二指搯大指下文。
　　太清真人口訣，常思黃老君真形，咽黃老口中紫氣百數，則鬼神畏伏。能知黃老內諱，射為太極公卿大夫之官矣。篆符取黃老真氣，并加天罡，吸北斗赤光，則勑制如嚮矣。
　　太清玉付左院祕要上法竟