太上玄天真武無上將軍籙
　　經名：太上玄天真武無上將軍籙。撰人不徉。一卷。底本出處：《正統道藏》正一部。
　　太上玄天真武無上將軍籙
　　據某鄉貫居住奉道信士某，詞稱本命某年月日時建生，上屬北斗某星君主照。即日謹齎法信，叩頭恭詣龍虎山天師真人門下，拜受太上玄天真武無上將軍籙一階。保命護身，延生度厄，辟除魔魅，斷滅不祥。有違科約，身墮冥愆。一如玄科律令。
　　玄天大聖真武無上將軍，領兵三十萬眾度。
　　攝鬼神咒
　　乾元大將，頭戴三辰。披髮元象，真炁威靈。輔助大道，龜蛇合形，鼻如山嶽，努目光明。牙如劍樹，手把七星。天魔外道，鬼魅妖精。見吾為血，化作微塵。魁罡五氣，是吾本身。遍天通地，大布乾坤。江河淮濟，五嶽之神。城隍社令，共聽吾命。上帝有勑，救護群生。敢有小鬼，捉縛來呈。急急如律令。
　　祛鬼神咒
　　太陰化生，水位之精。虛危上應，龜蛇合形。周行六合，威攝萬靈。無幽不察，無願不成。劫終劫始，剪伐魔精。救護群品，家國咸寧。敢有小鬼，欲來現形。吾目一視，五嶽摧傾。急急如律令。
　　煞鬼神咒
　　北方玄天，杳杳神君。億千變化，玄武真身。騰天倒地，驅雷奔雲。隊仗千萬，掃蕩妖精。雷公侍衛，玉女將軍。鬼神降伏，龍虎潛奔。威鎮五嶽，萬靈咸遵。鳴鍾擊鼓，遊行乾坤。收伏惡鬼，摧破魔群。除邪輔正，道炁長存。急急如律令。
　　甲　子　神　將。丁　卯　玉　女。　
　　甲　戌　神　將。丁　丑　玉　女。　
　　甲　申　神　將。丁　亥　玉　女。　
　　甲　午　神　將。丁　酉　玉　女。　
　　甲　辰　神　將。丁　未　玉　女。　
　　甲　寅　神　將。丁　巳　玉　女。　
　　天　煞　將　軍。年　煞　將　軍。　
　　地　煞　將　軍。月　煞　將　軍。　
　　大　煞　將　軍。日　煞　將　軍。　
　　小　煞　將　軍。時　煞　將　軍。　
　　掌　印　玉　童。五　雷　神　將。　
　　捧　劍　玉　女。鉅　旗　力　士。　
　　天　關　大　神。地　軸　大　神。　
　　年　直　使　者。日　直　使　者。　
　　月　直　使　者。時　直　使　者。
　　已上符篆，並丹書。
　　正一真人曰：世間善男信女，佩受太上玄天真武無上將軍籙，供養尊禮，萬神護佑，眾惡咸消，延固壽年，享福無量，子宜敬奉焉。
　　弟子某即日齎持法信，恭詣天師門下，拜受太上玄天真武無上將軍籙一階。皈身佩奉，罔敢輕慢靈文。一旦有違，甘當冥考，不敢怨道咎師。依玄科律令。
　　太上玄天真武無上將軍籙竟
　　請錄法詞
　　太上玄天真武無上將軍籙請法詞：
　　維某年歲次某月某朔十五日某辰某鄉貫居住奉道信士某，詞稱本命某年月日時建生，上屬北斗某星君主照。即日謹齋法信，叩頭恭詣龍虎山嗣漢天師門下，拜受太上玄天真武無上將軍籙一階，敬奉修行。
　　伏以聖威不武，感而遂通，道化難諶，叩之必應。叨拜九清之帝命，下統三界之神兵。位鎮北方，功高九有。佐天輔國，宣化施仁。上協帝心，下符民願。某夙依真造，叨處人寰。輒稽金石之言，恭請神仙之籙。起居夤奉，晨夕薰修。伏望慈仁，許垂開度。一身五體，敢怠初盟。九族全門，終依寶蔭。某無任懇禱之至，謹詞天師門下。
　　據弟子某，齎持質信，詣道自陳，求受太上玄天真武無上將軍籙一階，及請真師寶諱，終身敬奉。今來所據投詞，即日告盟天地，立誓三官。破券分鐶，依科傳授，給付如後。
　　籙一階
　　太上玄天真武無上將軍籙。
　　儀式
　　正一修真旨要節目。
　　祖玄真三師玉諱
　　祖師三天扶教輔元大法師正一沖玄神化靜應顯佑真君張道陵。
　　玄師嗣師太清演教妙道真君張衡。
　　真師系師太清昭化廣德真君張魯。
　　經籍度三師法諱
　　經師上清三洞經籙南曹真士玉府上卿都天大法主嗣漢四十二代天師張正常。
　　籍師上清三洞經籙太極執法真宰靈寶領教真人都天大法主嗣漢四十三代大師張守初。
　　度師上清三洞寶籙靈寶領教玄化真人
　　南曹執法仙宰都天大法主嗣教四十四代天師張宇清。
　　臨壇師法名
　　證　盟　師
　　監　度　師
　　保　舉　師
　　天師正應先生曰：太上設教，流傳世學，由是歷代真師，對䙌寶訓，汲引有緣，繩繩不絕。我以夙慶，世戴國恩，紹正一之師稱，振天目之宗緒。第法籙傳世寢遠，乃選良匠鋟木成書，以久其傳。若夫禁戒持守，惻隱慈悲，從古至人，莫不知是。登壇善信，各宜滌除玄覽，積行累功，庶幾有願皆符。自此超凡入妙，昭然盟載，可不慎歟。
　　天師廣微真人曰：我家以太上符籙，濟度人天，保鎮國祚，千有五百餘歲矣。祖訓孔昭，奚庸贅贊。惟我先真君際遇聖朝混一區宇，首見尊崇，江南冠褐，咸隸管領。予襲教以來，三朝帝闕，疊被恩光，恭遇龍飛，特頒煥號。以精嚴比虛靖，謂祗肅似沖和，加官徵例於唐朝，詐土進封於留國。做好事，傳法籙，俾紹先猷；祈福貺，禦民災。欽承聖訓。祈天永命，敢不祇勤，度錄傳符，益彰開化。上以對䙌天子丕顯之命，下以敷錫庶民皇極之休。尚克時忱，以介景福。
　　正一玄壇保舉師，上清三洞經籙某，今保舉到奉道信士某，參受太上玄天真武無上將軍籙，皈身佩奉。本壇除已具籙事由，躬請正一嗣教天師真人，申聞祖天師正一真君，依科傳度外，爰給詞以為證，俾遵教以奉行。倘負盟言，自貽玄憲。
　　太上玄天真武無上將軍籙請法詞竟