三十代天師虛靖真君語錄
　　經名：三十代天師虛靖真君語錄北宋張繼先撰，明張宇初編卷。底本出處：《正統道藏》正一部。
　　目錄
　　序
　　卷一
　　文　
　　卷二
　　五言古詩
　　卷三
　　歌行
　　卷四
　　五言律詩
　　聯句
　　卷五
　　七言律詩
　　卷六
　　詞頌
　　卷七
　　五言絕句
　　六言絕句
　　七言絕句
　　三十代天師虛靖真君語錄序
　　宇宙之間，鍾光嶽靈淑之氣者，惟人。而人之修乎身也。有諸內必形諸外，固凡蘊蓄之素者，其能已於言乎。雖老莊氏之學，墮肢體，黜聰明，凡役乎外者，一切斥絕，務一返乎內。而至於垂世立教之道，亦必因言而後達且著焉。由是觀之，遊方之外者，豈盡以言為無所用者哉。蓋其於言也，若太空行雲，澄淵微瀾，隨其動止而成文，不可以跡見之也。若儒之於言也，達則雄邁，放逸之情肆；窮則羈愁，感慨之語發者，異矣。雖然，其道隆神化之久，與天為徒久，豈必以言之有無，而後謂之至哉。三十代祖虛靖真君，以靈悟宿植，遭熙洽之朝。在崇寧、靖康問，徽廟崇道尤篤，而真仙輩出。與真君上下一時者，若徐神翕、王文卿、林靈素也。凡驅禁祟，平潮孽，驗縈檜，往往有異徵。暨國運艱否，預達災朕，及致風霆暘雨，特指顧問。其道神行著，誠足以羽儀天朝，澤被含品矣。雖相去數百載，迨今人猶道慕之。豈惟誇一時而後竟泯泯無聞者比哉。舊傳《應化錄》，載述勳行詳矣。凡真君流示世教之語，陶冷性靈之篇，又皆足以警迷啟蔽，非遊神於胚輝泱儿之初，蟬蛻於膠輻塵滓之表，無毫忽足以介其中者，其所造詣，能若是哉。四方傳誦J願見者惜不獲其全。往嘗刊行，久亦遺缺，因釆之名山，重鏝諸梓，以廣其傳。庶俾冠褐之士，慕向之流，探索於言外意表，以悟火符之祕，窮鉛汞之妙，有餘師矣。以是而進乎道德之域，若所謂廣漠之野，虛無之濱，當層峰高林之問，風清月霽之夕，哦詠其空歌靈韻，林唱泉答，又焉知其霓旌霞珮之不來降也哉。其可不與老莊氏之言而並傳乎。宇初忝嗣匪才，豈足以盡其讚頌揚美，嘗懼有所逸墜，姑序其槃於首，以俟諸大手筆焉。
　　歲洪武二十八年乙亥中元後上吉日正一嗣教道合無為闡祖光範真人領道教事嗣漢四十三代天師嗣孫宇初齋沐再拜饉序
　　三十代天師虛靖真君語錄卷之一
　　嗣孫四十三代天師宇初編次
　　文
　　心說
　　夫心者，萬法之宗，九竅之主，生死之本，善惡之源，與天地而並生，為神明之主宰。或日真君，以其帥長於一體也。或日真常，以其越古今而不壞也。或日真如，以其寂然而不動也。用之則彌滿六虛，廢之則莫知其所。〔其〕大無外，則宇宙在其問，而與太虛同體矣。其小無內，則入秋毫之末，而不可以象求矣。此所謂我之本心，而空劫以前本來之自己也。然則果何物哉？杳兮冥，恍兮惚，不可以智知，不可以識識，強名日道，強名曰神，強名日心，如此而已。由是觀之，豈不大乎，豈不貴乎。然而輪迥於三界，出入於生死，而不能自已者，何也？蓋一念萌動於內，六識流轉於外，不超乎善而超乎惡，故有天堂地獄因果之報，六道輸迴無有出期。可不痛哉，可不悲哉。若夫達人則不然也。故齋戒以神明其德，一真澄湛，萬禍消滅。老子日：致虛極，守靜篤，萬物並作，吾以觀其復。夫物芸芸，各歸其根，歸根曰靜，靜日復命，復命日常，知常日明，不知常妄作，凶。所謂常者，越古今而不壞者是也。所謂妄者，一念纔起者是也。莊子日：既以為物矣，欲復歸根，不亦難乎。在易也，其為大人乎。自玆以往，慎言語，節飲食，除垢止念，靜心守一，虛無恬淡，寂寞無為，收視返聽，和光同塵。瞥起是病，不續是藥。不怕念起，惟恐覺遲。譬如有髮，朝朝思理。有身有心，胡不如是，行住坐外，勿使須臾離也。無何有之鄉，華胥氏之國，吾其遊焉。
　　開壇法玆關
　　君不見千丈梯，倚於峻嶺，躡之可至顛峰，臨於陸地，則數尺牆不可越。梯非不及，所立者非。萬斛之舟，安於大川，濟之可涉江海，委於漱水，則數步溪不可渡。舟非不能，所安者非。吾家法錄，上可以動天地，下可以撼山川，明可以役龍虎，幽可以攝鬼神，功可以起朽骸，修可以脫生死，大可以鎮邦家，小可以卻災禍。然得之在修，失之在墮。故匠者與規繩，不能使必巧；師者與模範，不能使必行。但人之恩情魔阻，名利障難，罪釁日增，未嘗少息。生形無父母，身外誰親？度日不過衣糧，積之何用？榮華富貴，秉燭當風，恩愛妻兒，同枝宿烏。高車大馬，難將長夜之遊。美妾艷妻，寧救九幽之苦。雕牆峻宇，白玉黃金，偶爾屬君，不可長守。茫茫三界，碌碌四生，一逐逝波，永沉苦海。莫待鄧都使至，黑簿勾名。到此悔之，何及今日。汝去父母國，來親師匠門，躡躊擔雙，衝霜冒雨，傾肝滌膽，來瞻太上之真風，責信投名，拜受天師之祕錄。從玆已去，革故日新，名雖奏於高穹，身尚拘於世網。從前恩愛，割絕漸休，日後冤憎，相逢莫結。惟是解紛挫銳，濟物救人，養性安恬，存神靜慮。攀綠既斷，火必息於心猿；妄想不生，內自停於意馬。知身是患，見命為真，陽不煦生，陰不幽死。自是大風不動，劫火難燒，念既絕於三尸，性豈著於五慾。瑤臺閱苑，為自己之家鄉；愛海恩山，是他人之活計。人生何定，白首難期，日月迅速，下手猶遲，若更蹉跎，空成潦倒。此生幸到寶山，不得回時空手。伏願皇基永固，聖壽延長，四夷不戰，來王萬國。無私自化，然後十方三界，六道四生，一切有情，俱登道岸。今則玄壇已就，開度俄臨，不敢久立學人。伏惟珍重。
　　答池州太守書
　　馬休根來，特承附書，復審已移成都，雖跋涉少勞，所履泰定。法錄且埃盟申，謹須躬臨盟佩，以全儀式。因風聊布手誠，休根去別奉狀。六月十三日，某上望之太守。
　　答真定府太守書
　　久違冰表，遽損瓊緘，喜聞起居，克臻沖適。欣惟安府侍郎，結髮從道，奮身守儒，浩乎學海之巨波，卓爾文林之偉傑。佇看大用，以副群心，即遂參承，但探欣擇。某上真定府太守。
　　答湯明權啟
　　某啟：久服徽名，阻親玄論，仰斗每勞於夢寐，披風遠隔於姻霞，雲會未遑，瓊緘首辱，荷至誠之尤甚，顧鄙野以何堪。共惟明權，玉闕高仙，瑤臺上客，棄利名之韁鎖，務道德之樞機。罔象存神，探玄珠於赤水。恬和養性，合至理於華胥。更宜拯濟難危，提引愚下，全盡真人之德，發揮太上之風。庶幾羽蓋龍鱗，共訪華陽之境。蕾買旌霓輩，同遊太極之天。
　　答太守林公書
　　曩者所授功法，乃得聖師口訣，更在勤行。雖然不白日輕舉，亦得身色無遺，在世延年，長生不死矣。奉祝，奉祝。某上林公道友。
　　答林靈素書
　　瓢笠無情，雲煙奚取。金門紅霧，漫為天上之遊。白石清泉，方保山中之適。萍梗偶成於會合，雲泥各致其逍遙。一隔江山，屢移寒暑，閑名日起，浪跡時睽。靖惟道本自然，神非別有，明月周流碧漢，光本無形；白雲來去青山，色非有跡。蚤入繭而蛾去，雀赴水而蛤生。變化斯須，循環影響，趨向不干於模擬，浮沉自得於方圓。萬象有殺有生，春花秋落；一氣互消互息，夜露朝晞。五湖放浪於扁舟，三島翱翔於玄鶴。升高須遠，就下無難，不昧先機，方為達者。遠承梅驛，徑復華箋，幸閥沖和，適符敗記。
　　傳天師與弟青詞
　　昔三天之後，父往而子來，今諸錄之師，兄辭而弟受。當小臣之披戴，祈太極以鑒知，將儲福於微躬，實難忘於大賜。臣無任。
　　謝官職表
　　時不迨人，恨蒙天眷，恩沾同氣，慶洽私門。自愧寵驚實增，欣扑誠惶誠恐。伏念臣頃當總角，獲奉清光，七換歲華，三頒詔節，構漏棄雲眉之宇，以便焚修；賜宣和御禮之經，俾成功行。俄下漏泉之澤，及臣同產之兄，遭遇瑜涯，報稱何地。玆蓋伏遇特崇，教範無問，顓蒙義重天倫，推及臣子。雖綠故例，實駭當時。犬馬之心，所當自竭，鳳鸞之宇，何極其榮。中嬋香火之誠，上祝岡陵之壽，臣瞻天望聖，激切屏營之至。謹言。
　　三十代天師虛靖真君語錄卷之一竟 
　　三十代天師虛靖真君語錄卷之二
　　嗣孫四十三代天師宇初編次
　　五言古詩
　　同石元規講鷗鵬偶書
　　翱翔數仞問，何異九萬里。大道蕩無名，無彼亦無此。悼哉元規爺，斯言迨盡矣。一物自太極，志士標高擬。鵬乎與蜩鳩，涉辯非至理。有形相變化，不出六合裹。飛躍涉程途，底用嘲遠邇。迺識逍遙游，澤遠發玄旨。講罷四窗問，忘言空隱几。
　　〔內史來訪〕
　　運使徐中奉，尋李隱者于本部，因臨訪上清，遂得煮茶款話，至夜分乃散。明自悅耳，信有瑰偉崇高，變通之論，山川之秀亦有增。明日分袂。時宣和五年，其略於是篇也。
　　西風初飄飄，白露仍瓖瓖。有人浮大川，東巡抵饒陽。實受九重書，因之訪丹房。山氣龍虎明，青林雲表長。與予適相值，議論清冰霜。已暮更秉燭，坐偶新月凍。玉蟾翳姻景，金颼扇天香。影落如鄉雲，斕然獻奇祥。六合無異色，五峰同秋光。錦袍謫塵世，騎鯨隔川梁。君期踐玄約，緲緲空中翔。
　　湯明權挈家入道
　　佳汝久虛淡，有才弗願仕。雞犬白雲間，挈家從遊此。所蘊既超特，玄理可坐致。悼哉明主命，不以奪我志。一變江海才，總無塵土氣。聞之旌陽令，拔宅脫凡世。此事在精修，勉旗湯氏子。
　　書龍變軒事迺成頌白青城道伯
　　一室絕塵埃，和風撼瑤竹。滿几惟琴書，瀟然異塵俗。時時操寸毫，節篆數囊錄。或同務玄子，揪枰兩三局。夜對隔林月，膝上奏神曲。更深興未闌，徐徐啟緘軸。好來青城君，雲開遠山綠。
　　和元規拜違
　　纔到巍峨畔，還登翠碧重。調青賡白雪，琴靜撫黃鍾。履踐古人道，追遊仙者蹤。自來多福力，相信各疏慵。何處不為樂，此心知所從。還如一片月，掛在萬年松。
　　思青城翁
　　一別青城翁，今經數旬朔。天炎春氣闌，山花旋零落。時時與攀慕，西眺步瑤閣。無乃戀人間，笙歌正酣樂。歸來方外儔，踐我綠巖約。回照閃餘輝，芙蓉出金削。
　　和元規見勉
　　君詞語中，具引先賢事。了然道在玆，不行而善至。君今真至矣，奏樂求真知。一言見吾子，固難盡於辭。知君貫老莊，賽晝蹈大荒。劇談玄中玄，豁落無邊旁。有學必有待，不與諸魔對。涉景若與知，何嘗訝譎怪。疑論渙已釋，則信為善士。主善以為師，天真坐可致。人間猶論分，仙事宜任運。有命終出倫，盍死即待盡。大道非罔象，明明萬物上。使我一聞知，應是快神爽。休更論淺深，斯言盡誠心。時哉且落魄，此語吾所欽。傍聽亦喫嗤，不責於仁慈。所幸異流俗，事物中思惟。
　　和張知縣省食費韻
　　食撰不須豐，古人貴量腹。一飽尚何求，八珍非所欲。犀筋馱未下，但折平生祿。造物賦人料，多少有數目。更思途中俘，皆緣食不足。莊叟重鵓食，此篇時一讀。
　　又省衣
　　衣服貴適宜，冬裘與夏葛。睠玆修行人，初不事精潔。輕紗並麗帛，樣新價亦別。每縑數千錢，拙工亂裁截。些小未稱身，中心已不悅。曾知有貧者，冬夏皆皮裂。
　　三十代天師虛靖真君語錄卷之二竟
　　三十代天師虛靖真君語錄卷之三
　　嗣孫四十三代天師宇初編次
　　歌行
　　大道歌
　　道不遠，在身中，物則皆空性不空。性若不空和氣住，氣歸元海壽無窮。
　　欲得身中神不出，莫向靈臺留一物。物在身中神不清，耗散精神損筋骨。
　　神馭氣，氣留形，不須雜術自長生。術則易知道難悟，既然悟得不專行。
　　所以千人萬人學，畢竟終無一二成。神若出，便收來，神返身中氣自回。
　　如此朝朝還暮暮，自然赤子產真胎。
　　虛空歌
　　虛空蕩蕩無邊岸，日月東西互賓餞。東賓西餞幾時休，生死場中如掣電。
　　本來真性同虛空，光明朗耀無昏蒙。偶因一念落形體，為他生死迷西東。
　　堪嘆世人全不覺，死即哀兮生即樂。不知生是死根由，只喜東升怕西落。
　　東升西落理當然，休將情識相牽纏。不信但看日與月，朝昏上下常周天。
　　生非來兮死非去，無有相因隨所寓。六道輪迴浪著忙，真人止在虛空住。
　　真人住處無室廬，鄰風伴月同清虛。莫謂靈光只些子，包羅法界無遺餘。
　　法界包羅大無外，密入纖塵小無內。飢寒災禍不能加，物物頭頭歸主宰。
　　一堆塵土百年形，如舟泛水憑人行。忽朝舟壞人登岸，枯木無主從沉傾。
　　莫腐莫回顧萬水，千江幾番渡這回。到岸好焚舟不須，更說波濤苦有綠。
　　舟居不居終不虞，昨夜風雷撼山嶽。虛空不動常如如，識得真空方不昧。
　　古往今來鎮長在，掀翻世界露全身。盡度眾生超苦海，真空消息非頑空。
　　縱橫變化無終窮，聽我一歌空裹曲，鐵蛇飛上崑崙峰。
　　休歇歌
　　休休休，歇歇歇，休休歇歇無分別。千般要妙萬般玄，只是教人各休歇。
　　既能休，復能歇，一切情綠皆斷絕。飢憤渴飲困時眠，萬死千生沒交涉。
　　古聖賢，及明哲，一性綿綿周浩劫。光明相照合真空，休歇之餘更無別。
　　地獄種，作冤業，六識熾然如火熱。立我爭人昧休歇，甘受碎身並拔舌。
　　休與歇，真口訣，無愚無智無工拙。從上師真只怨修，不遇知心誰肯泄。
　　休非休，歇非歇，大用現前無扭捏。主張元化絕形蹤，囊括虛空超起滅。
　　亦無休，亦無歇，歇歇休休皆強說。欲知真歇與真休，一輸皎潔中秋月。
　　錢塘有作
　　紅霞映朱欄，白雲隱青山。塵中人不到，雙鶴舞柴關。
　　瑤琴一曲詩數篇，山童煮茗爐無姻。為思塵世去遊樂，一別洞天今幾年。
　　湘江江上月初白，湘浦浦邊風色清。斷腸聲咽玉笛碎，愁殺霜堤多少情。
　　人生總浮雲。仙家依舊春，歸去來兮樂吾真。
　　和元規任從他歌
　　任從他，儘教他，莫管他，他是他非奈我何。盡日閑同方外友，高吟落筆如懸河。
　　世上無心結凡累，匣中有劍降陰魔。長生已悟玄關旨，從教烏兔走如梭。
　　塵勞汨沒誠堪惡，孰肯飄蕩隨蹉跎。靜處每思喧處事，到頭空自競噓呵。
　　任從他，儘教他，莫管他，但從元氣養沖和。
　　有時恣把丹書讀，無事閑尋玉軫歌。我心非石不可動，任從俗論生乖訛。
　　松簪布褐且自樂，豈戀俘華張錡羅。神爐交媾鍊金液，混乎湛湛而日多。
　　功行圓成共歸去，飄飄飛蓋拂霄河。任從他，儘教他，莫管他。
　　橐籥歌
　　休言大道無為作，須向房中明橐籥。過時不動片時間，紫霧紅光亂灼灼。
　　青龍喜，白虎惡，赤蛇纏定烏龜殼。縱然過得尾閭關，又被曹溪路隔著。
　　兩條直上絮丹田，決言上有三清閣。閣下分明有玉池，內有長生不死藥。
　　依時下手採將來，服了蓬萊受快樂。
　　靖通庵歌
　　吾結草庵山之中，旁人笑我名靖通。都來方寸間田地，大包世界同虛空。
　　我庵非通亦非靖，玲瓏八面無形影。盈虛消息任天機，庵內主人都不省。
　　有時風雪三冬天，山前盡日無人煙。頑空墨黑晝如夜，庵中光耀長周圓。
　　有時風雷平地起，山沉江湧流雲氣。龍吟虎嘯萬形喧，庵內情綠無止起。
　　環庵松竹連天青，冬不悴兮春不榮。人來謾笑庵居苦，徹骨貧來徹骨清。
　　清貧生理十分好，翻憶朱門多餓殍。君能認得自家珠，終身豈羨他人寶。
　　庵似身兮主似心，欲明庵主須參尋。驢胎馬腹河沙夢，那知鐵礦藏精金。
　　高著眼睛速下手，只今覓取無中有。言窮理絕妄緣空，無毛獅子撩天吼。
　　庵前大廈皆蘧廬，知音有幾同庵居。若非捩斷縣崖手、誰解伊邊認得渠。
　　間中有樂無人識，靜處工夫閒裏得。自然妙用自然真，向上神仙皆此出。
　　浮生短景甚悠悠，一切庵壞便須休。溥勸吾門諸學者，不昧此庵須早修。
　　野軒歌
　　四海鯨魚不足釣，縱使上鉤吾不要。三島神仙不足誇，長生不死數如麻。
　　驚人名譽不足恃，萬古英雄一場戲。些些富貴不足欣，何如野軒外閑雲。
　　洞然劫火纖芥盡，此時睡著都不聞。野軒野軒在何處，宇宙茫茫無入路。
　　十千仙子浪中潛，百萬搏鵬地底度。此一軒，實奇特，神不知，鬼不測，
　　東徹西，南徹北，中心一竅塵沙國。塵沙國界有微塵，一一微塵一真人。
　　一一真人一真源，威儀隊仗數亦然。時人若見野軒叟，正眼一觀皆奔走。
　　呵呵呵，千古萬古野軒歌。
　　寄林太守
　　長生門戶誰不愛，只要自己下功夫。九宮臺上黃芽生，白玉池邊蟠桃在。
　　撞動天關鬼神伏，撥轉地軸陰魔敗。河車搬上九重天，日月鍊成金世界。
　　懷鬼谷山思真洞天因詠以贈元規
　　思真洞兮雲水深，道人居兮鬼神欽。山花笑兮松竹陰，巖溜潺潺兮千古音。
　　何時一造兮清神襟，攀石蘿兮共笑吟。
　　三十代天師虛靖真君語錄卷之三竟 
　　三十代天師虛靖真君語錄卷之四
　　嗣孫四十三代天師宇初編次
　　五言律詩
　　得請還山元規遠近遂成山頌
　　喜見石渾淪，忘言意獨真。還尋石橋約，一洗客京塵。香篆丹爐靜，詩篇彩筆新。高霞不孤瑛，攜手洞門春。
　　和渾淪庵超然即事韻
　　自得逍遙趣，從來樂□靜居。水邊紅杳小，姻外翠篁疏。有物真常應，忘形內本虛。人間役塵慮，到此盡消除。
　　簡元規泰定二公
　　傍水絃歌者，當簷執卷人。人心各有趣，天樂一何真。畏日初交夏，閑花尚是春。不隨寒暑變，只有劫初身。
　　〔秋夕〕
　　立秋之夕，對酒成章，粗遣清景，以招佳詠。
　　閃閃秋光好，行行萬寶成。松高孤鶴唳，竹密一蟬嗚。大醉衣襟濕，空歌風度清。腰琴宜更作，楚澤有餘情。
　　送元規遊麻姑
　　拂袖麻源景，飄飄逸興清。不辭千里遠。獨步五雲輕。自有琴書樂，應無世俗縈。我慚阻追逐，回首饅馳情。
　　和元規拂雲軒韻
　　疏翠擁高軒，虛徐欲出雲。兩楹清蔭共，西有龍變軒故云一陣好風分。偏州嘆琴書席，難柄燕雀群。主人憐直節，孰敢巧操斤。
　　〔答和元規〕
　　元規道人覽予《心說》，作頌見寄，次韻奉答。
　　新文博不繁，披誦已清魂。意在諸綠外，心為萬法源。猶龍誰可測，牧馬自微言。三復難窮處，重來得細論。
　　聽元規琴
　　萬物紛然在，渾淪聲不流。昔人絃上取，今我意中求。水激崖邊石，風高島上秋。相看得真樂，天地共優游。
　　喜晴
　　芍藥都零落，山泉遂有聲。盡知春去晚，深喜夜來晴。高柳拂簷今，閑花照塢明。松問攜好酒，今日思方清。
　　〔贈鄧程二子〕
　　鄧程二子傳法於予，清壇事畢，賦詩以遺之。
　　不閉三天道，難回二子誠。露章招有感，裂帛喜為盟。神劍一日試，法燈千古明。內觀當自悟，至理本無情。
　　送正之法師
　　道貌古昂藏，聲名萬里香。紫霞衣縹緲，丹佩玉琳琅。寂寞居巖館，殷勤詠洞章。佇看功行滿，飛蓋上寥陽。
　　曬經
　　遲日滿高臺，書囊雲錦開。梅蒸陽氣透，林隱景光回。洞究千神恍，高昤萬惡摧。殷勤能啟祕，須仗出群材。
　　晚步山間有作
　　宿烏頻來語，尋巢未得問。小星明更近，高桂玲初攀。拂露松都在，因風信未還。豈無虛歇處，青及謝家山。
　　和元規寄楊子寓真巖韻
　　應到最高處，翹思上古人。風來多柏子，蕾買去爭囂塵。褥暑不到處，天花自在春。仙蹤欲無著，流俗饅尋津。
　　次韻上勉元規
　　優游且消遣，認取本來人。痛苦邊是妄，杳冥中有真。煎煩徒自累，恬恢即長春。君豈知予念，予身非子身。
　　題度儀堂四首
　　屢賞中秋月，山堂亦悵哉。暫居行百日，常覺近三台。大木聲探夜，脩篁蔭靜階。倘非能自度，何以見歸來。
　　近戶皆林杪，元非粒點成。山中行不遍，雨後看尤清。桃向天邊種，雲從嶺上生。不通雞犬到，時聽度鸞笙。
　　驟爾升堂者，同乎白日仙。崇深鄰聖像，超卓愧吾年。微月兼寒露，喬松問野田。宮成方數載，猶使扣鍾錢。
　　正向西窗處，兩峰蒼翠排。白雲清畫入，玄鶴幾時回。剪默如毛竹，鋤嫌繞砌苔。有時不開戶，姻雨蔽陽臺。
　　聯句
　　脩然元規夜坐，酌余德儒所惠酒。因成。
　　共飲名家酒，三杯亦未辭張。據懷談道妙，舉筆賦新詩石。雖病仍牽率，為歡信渺瀰張。疏星聯遠漢，綠水湛前池石。未及裴君句，慚教樂所知張。偷然清且慧，泰定默如癡石。有美新荷近，無塵皓月隨張。山風來細細，銀燭耿離離石。青眼便為覽，朱簾莫下垂張。睡魔渾散釋，吟思愈清奇石。萬態付一笑，千春總片時張。此情能共適，得志任人嗤石。道重皆相契，心機獨恥為張。瞿曇作良友，老聖是真師石。四海無餘事，諸公足自怡張。仙巖挈釣艇，雲錦種丹芝石。世俗為無謂，吾人還有宜張。紅塵聊應跡，紫府去非遲石。終始懷觀子，友持愧伯慈張。功成當並駕，六合恣傲嬉。
　　又
　　酒厭高陽價，人懷中古情張。把杯聊共樂，對景發新聲石。十二分清氣，三千外世榮張。天真聊所適，俗禮莫相嬰石。蟬韻微微近，松聲宛宛生張。林風侵坐玲，山月照人明石。籟靜神尤爽，宵分氣尚橫張。星文玉燭煥，虎力紫毫輕石。得志非軒冕，游神必海瀛。中元聊醉此，寓意笑虛名。
　　七言再詠
　　醉倒尚誇雲液美，吟看尤覺羽毛輕張。松軒悵望情何限，竹檻留連興愈清石。水草遠含青翠色，野花仍吐細微英張。風來畫榻消殘暑，雨過秋蟬送晚聲石。仙境每看天路近，風騷不許世紛縈張。饒君先駕雲問鶴，顧我還騎海上鯨石。白帝氣剛群動肅，道人心正百魔驚張。共欣淡泊居林石，翻笑驅馳到市城石。溪上且同三笑樂，飲中要與八仙爭。莫言酒量全輸我，會是詩名數石卿。
　　同遊棲真
　　興為棲真來，情因昔人動張。昔人道非孤，今人心乃共石。靜有物外樂，清無世問夢恭定。至論超形神，談歌徹巖洞張。野色雜茶甌，松聲入琴弄石。未可賦歸歟，更揭流霞甕恭定。
　　檮雨應時喜而聯句
　　何以慰黎民，山川朝出雲。精誠動天地，丹懇在詞文張。南畝苗初槁，西郊雨已紛。林巒添鬱鬱，草木共欣欣石。休怪芝田茂，其如羽服勤。穹蒼豈私曲，流俗足妖氛張。途路塵埃息，軒窗暑氣分。豐年慰農叟，盛德謝吾君石。枝潤驚林烏，廚清絕楚蚊張。上真何以報，惟把寶香焚。
　　渾淪庵成，修然子親慶，因以何字為韻，共酌聯句。
　　作室觀靈境，功成事若何張。琴書消日月，阱釣老姻蘿石。為羨雲蹤遠，時將酒共過張。束巖開玉洞，西澗瀉銀河石。整珮思天柱，觀暮悟爛柯張。真情敦澹薄，世業信蹉跎石。絕跡求無累，澄心到不波張。渾淪甘宴息，真率謝澆訛石。塵穢千峰隔，風流萬氣和張。乾坤堪比壽，烏兔任如梭石。仙至不無讖，鶴來信有他張。正月上旬，白鶴數十群飛至此，盤旋移時乃去。煮茶留客話，種藥救民瘉石。竹露延清蔭，蘭風動妙歌張。閑尋仙傳讀，靜把玉經科石。大道猶衣袂，囂塵自網羅張。有生如石火，移世似燈蛾石。欲入高仙調，毋教下鬼峻張。茅簷無一事，時復動吟哦。
　　飲罷聯西江月
　　此夜月華如晝，束池不讓西江。月明人靜滿庭芳，酒興詩情貪長張。未忍茅堂歸去，濡毫且趁昤狂。燈前高詠對幽窗，卻笑青春流岩石。
　　三十代天師虛靖真君語錄卷之四竟 
　　三十代天師虛靖真君語錄卷之五
　　嗣孫四十三代天師宇初編次
　　七言律詩
　　次御製賜于真人韻
　　玉篆金章詠洞真，真中高妙孰能倫。世綠撥去神常靜，精食休來飯已塵。
　　且為聖明常讚化，未應柄逛便終身。自循多幸因君命，得往琳宮見一人。
　　京師夜坐懷渾淪庵有作寄之
　　獨坐空廬靜可知，江城意味豈如斯。君看鳳實初成處，自稱蟾華欲妙時。
　　酒興願同雲叟樂，風塵無取慶宗詩。山中林壑虛明境，不得歸吟有所思。
　　次韻答趙尚書
　　炎蒸時節別家山，霜雪如今卻漸寒。恨我虛名徒涉世，憶君高語共憑欄。
　　比因厭客連朝外，長是援琴終夜彈。已得明春歸去旨，預驚靈鶴整翎翰。
　　送于真人
　　仰慕清聲實積時，前朝因幸拜彤闈。稍瞻風致頻相見，又恨霜天遽告歸。
　　至德饅勞中下笑，高才須信古來稀。自慚功行虧楊許，安得南真試太微。
　　新荷
　　敗荷已盡小荷圓，昭眼含香尚忍憐。月帝來尋青玉匣，金童立認碧銅錢。
　　已凝重露資清氣，何幸輕風掃淡姻。遠有華峰全美在，花開般捧爛紅鮮。
　　錢塘
　　幾萬人家水繞城，白雲開處見丹青。地連金色三千界，山瑛瑤峰六尺屏。
　　曉托闌干披宿露，夜收簾蟆透寒星。制江風物端無賽，半擬蓬萊半洞庭。
　　恆甫以新茶戰勝因詠歌之
　　人言青白勝黃白，子有新芽賽舊芽。龍舌急收金鼎火，羽衣爭認雪甌花。
　　蓬瀛高駕應須發，分武微芳不足誇。更重主公能事者，蔡君須入陸生家。
　　題皇仙寶積觀
　　仙去仙人往結廬，我來自喜駐雲車。秋陽今日七月九，花蕊長春千載餘。
　　一孤松前流水出，數行沈約戲題書。圍暮注酒妝蓮實，聊復有無談太初。
　　京師七夕率賦
　　七夕風光豈易闌，一年一度巧相干。不驚高處流星過，盡向今宵仰面看。
　　花月有情天闕玲，胭山隨分酒杯寒。從玆肅肅秋陰後，卻恐衣袁未復單。
　　自京還始來龍變軒覓故年幽致閑成長句粗寫虛心
　　尋得故年香翠團，共將真賞倚闌干。幾隨白日飛仙變，半為今朝寶黑乾。
　　光玲未枯春物笑，影疏來趁月華看。江南秋景猶繁劇，賴此一襟風月寒。
　　還山
　　長年京國甚羈囚，丘壑歸來始自由。流水有聲如共語，閑雲無邇可同遊。
　　猿依松影看丹鼇，鶴與蘆花入釣舟。如此柄遲良不惡，紅塵何事辱嗚縐。
　　答太守虞察院遊仙巖詩
　　累年林下意何長，巖谷風霜亦備嘗。俗客不曾交得到，達人應未以為狂。
　　江亭昔造懷寧海，石屋今居似瀨鄉。誰擬上饒新太守，卻因朝謁到山陽。
　　飯月偷然堂
　　密林崇岫往留連，十載官非上士班。赤帝御龍行末伏，嫦娥分月入深山。
　　關津洞達干戈後，食息將安州里問。今也柳堤真吏隱，清流華薄地寬閑。
　　題沖虛堂
　　養其沖氣以全生，柄息虛堂只數楹。南浦道高坊號美，太微風暖木蘭清。
　　百章為愛青林密，三體應書老子成。未有紫宸朝覲日，兩餘幾處白雲輕。
　　〔 贈項先生〕 
　　琴齋乃予舊居，以琴名齋，五為之也。項先生與諸生居之，談莊講老有佳趣。向嘗造焉，而憶往事，迺亦有分勝多徠之處。成詩呈項先生者，書其實耳。
　　琴齋高致有真風，山閤延賓未折中。來問死生非碌碌，為談莊老肯匆匆。
　　喜今可與君還往，惜昨曾留客許同。處士或將方寸比，斯人為不嘮焦桐。
　　渾淪庵慶成
　　高齋忽已慶成功，赤石蒼壓入眼中。貞節由來拘世業，稚川隨處是家風。
　　紅金櫃隱書尤祕，碧玉壺清酒不空。崑闈歸期應可展，我來時欲笑歌同。
　　仙巖寺
　　依然仙邇倚巖開，真館何年竟草萊。今日梵宮方得到，舊時玄鶴也飛來。
　　一條澗水琉璃合，萬疊雲山紫翠堆。禪客夜深能共坐，滿窗明月正徘徊。
　　汪精玄降睡有作
　　萬籟沉沉月滿空，一枰初勝瞥玄翁。金壺飲罷前村酒，玉斡閑歌太古風。
　　羨我無眠神已爽，笑渠貪睡意何濃。回頭為報孤雲道，清濁由來自不同。
　　和答周提刑
　　試於閑處尋閑境，松竹無言綠滿秋。方外每煩勤下諭，山隅何幸偶來遊。
　　一簾芳草庭前長，千載遺書圯上求。得請南還樂居此，清談深感聖恩優。
　　本竹治
　　有興來登最上山，真風長在可躋攀。世問濁質能相信，雲外清游豈肯閑。
　　怪石欲飛明落落，驚湍直下響潺潺。尋常眾目應難見，蕾買真人暗往還。
　　蒙秦治
　　紫垣佳客有靈蹤，獨木為橋處處同。一自渾家參太極，更誰連步上青空。
　　檻前怪木冬長碧，巖下靈光夜久紅。真澤不隨時世斬，出塵人世入神功。
　　平蓋治
　　昔人已去附龍鱗，神黑猶存錄籍真。洞口記曾三拜日，雲問別是一家春。
　　釣絲無邇龜魚靜，樵客忘機虎豹馴。金井未經新汲引，已無胸次一纖塵。
　　雲臺治
　　漢朝人與道翱翔，是處遺蹤屬靜方。姻外桃花非俗種，風前柏實有餘香。
　　杖穿翠靄通深官，舟駕洪波入渺茫。千八百年三十代，雲臺空碧珮琳琅。
　　燼口治
　　真真相襲養真材，萬木深沉一水迴。珠逞夜明秋浪定，磬含霜韻曉霞開。
　　二仙已遠教誰遇，三粒還能待我來。若遣青童驗輸跡，斷姻無影落蒼苔。
　　後城治
　　近枕長河即化壇，擬超壇側到河干。丹砂在地經冬暖，玉竹成林入夜寒。
　　水鶴應思冥象外，山翁愁不到眉端。杖頭已指丹霞景，密有塵羅絡我難。
　　公慕治
　　一壇幽古萬松陰，意為尋真特地探。翳翳野雲披綠岸，時時疏雨灑青林。
　　真圖未落前朝手，短褐堪求古聖心。鶴輦近過遊息處，桃花流水尚堪尋。
　　平岡治
　　千松萬竹蔭真祠，多少尋真不記歸。枕石池臺全似古，穿雲溪澗一如飛。
　　玄猿夜久嗚寥聞，黃鶴風高入太微。直自六天渾屏靜，聖功何代不皈依。
　　主簿治
　　映盡朝陽與暮霞，苦無軒冕送塵沙。舊聞靈草千年種，近有幽人一兩家。
　　彩鳳每來尋竹實，靈禽時復啄仙花。偉哉往昔輕騰客，豈有心貪五馬車。
　　玉局治
　　座隅依約有餘香，威喪如存動悚惶。筍石並抽擎天關，金泉一帶自汪洋。
　　因談妙有開迷逕，直指無何入故鄉。季世孰能稽萬一，日隨諸境愈忙忙。
　　北郁治
　　滿壇明月化宮春，千古依依楊柳津。碧沼不容生俗物，玉毫寧復示儔人。
　　幽尋已與三玄約，靜樂誰知一點親。世外清遊堪准擬，輸蹄無跡輾香塵。
　　金丹詩四十八首
　　金鼎玄珠夜半功，紛紛五彩滿房中。只為日月交加合，卻被龜蛇取次攻。
　　乍見容儀方恍惚，久看相貌即朦朧。慇蔥為報陽人道，此箇真空不是空。
　　假法人問有萬般，君宜求取紫金丹。崑崙山上樓臺聳，北海爐中龍虎鑽。
　　此箇藥中為貴寶，將來鍊就作天官。玉皇數下金玄詔，始信雲衢去不難。
　　流俗紛紛不悟真，不知求己卻求人。只貪世上無窮色，忘卻人問有限身。
　　鼎內藥成堪益壽，水中金盡化輕塵。北郁山下景囊土，總是人間不了民。
　　不覺年年撚指過，急如催浪轉長河。鼎中日月知人少，世上陰陽識者多。
　　盡為資財損真性，皆因女色逐流波。□□半有歸泉路，忍把真元亂鬼魔。
　　堪笑愚人被色縈，擬將呼吸要留精。神仙清靜方為道，男女腥羶本俗情。
　　穢濁豈堪充上品，還丹方可保長生。房中之術空傳世，迷殺寰中多少人。
　　採陰丹法起何時，後漢劉展亦自迷。不免輪迴歸復道，豈將淫慾益愚癡。
　　狗猜行狀稱為妙，神鬼陰謀不可欺。爭似無為清靜道，一爐金就養嬰兒。
　　嬰兄頭上栽蓮花，詐偽迷人亂似麻。不道修行從一鼎，卻言般運有三車。
　　泥丸有路蒸方透，紫府無涯價莫加。為勸塵中迷路者，好尋元本莫咨嗟。
　　火急尋師指水金，依時用火採浮沉。九回照見如來相，一紀方開處士心。
　　虛駕輒翻鉛易就，龍車推轉汞難禁。自從飲著醞酬酒，便覺身居紫府深。
　　擾擾浮生一夢間，幾人回首鎖三關。黃婆壓定分全易，白虎飛來投下難。
　　朱雀入爐三畝靜，黑龜伏鼎一生閑。昭昭妙理余知得，只欲藏機隱舊山。
　　莫論仙骨莫求丹，此理玄玄有正門。迷者少能知返本，教人藉此以為根。
　　龜蛇大小宜頻給，日月精華且總吞。只自明師分剖後，難為荒野作丘墳。
　　神仙妙用最難窺，學道多因慾道迷。向此若能明水火，這回方得識束西。
　　真鉛莫把凡鉛雜，真婦休將世婦齊。離坎自交身自泰，怠時方見是夫妻。
　　黃芽至寶莫輕論，白雪通玄敢饅言。不是野人藏祕訣，大都仙藥俗難吞。
　　浮沉卯酉玄分路，變化龜蛇別有門。萬萬學徒無一二，浪稱道友滿乾坤。
　　存神認取本來身，此理幽玄可學人。無漏實成除有漏，迷津纔出是通津。
　　浮生難保千年壽，仙世輕翻萬劫春。堪嘆茫茫迷路者，甘將神作北郁塵。
　　學佛回心又學仙，兩頭捫摸不能專。大都錯路生迷惑，便見迷途易變遷。
　　得事只烹身上藥，癡心莫望火中蓮。但能求己兼求命，休說三千與大千。
　　黑龍津虎不難分，下手須從神定門。白雪鍊多齊日月，黃芽服久出乾坤。
　　四神鼎內堪逃死，五色漿中可返魂。世上蚌辦能幾許，莫將財色敗元根。
　　急認浮沉水內金，若能烹鍊鬼神欽。四神守衛神爐固，九轉工夫轉色深。
　　龍虎翻施雙入路，龜蛇騰焰兩邊侵。但知五色紛紛起，滿室熒煌可照心。
　　周天火候誑凡人，胎息縈為亦未真。紫府聚金龍火種，崑丘走玉虎泉新。
　　三蓮折處分神力，一子生時出俗塵。為報忙忙求事者，真鉛真汞不離真。
　　崑崙宮裹紫金丹，不是仙材不可觀。有分得憤延壽命，自然無戀免飢寒。
　　虎龍鉛汞庚辛鼎，大小龜蛇太乙壇。烹鍊一丸飛五彩，上天消息不為難。
　　勞生擾擾去知梭，火急修真逐鬼魔。好把浮沉翻北海，莫將夢幻戀南柯。
　　甲庚鼎內金非少，卯酉壇中土亦多。只自熒煌光一室，齋心服了脫微瘉。
　　貪著浮名浮利身，不思光景走頻頻。只貪眼下紅顏好，不覺頭中白髮新。
　　藥鼎堅牢延壽命，情思放恣損天真。勸君求取金丹訣，養箇嬰兒脫俗塵。
　　瞥然光景幾時休，出入輪迴去復收。只為貪癡綠底事，不思清靜學真修。
　　虎龍便是昇天駕，鉛汞元為出世舟。多少神仙哀俗輩，故留丹訣救凡流。
　　乘龍駕鶴不須驚，此是金丹一粒靈。五色雲龍騰海底，九回風虎到天庭。
　　瓊花合處看壬癸，紫府交時藉丙丁。此理要明非下士，除非名是少微星。
　　勞生擾擾疾如風，急殺三彭及五蟲。不使狐狸侵藥鼇，須教龍虎守真空。
　　鼎中寶物時添火，腹內嬰兒貌轉豐。善女善男尋此語，莫貪花酒墮迷中。
　　大都奇怪惑人探，一見邪淫便動心。只是歌傾身內寶，何能堅固水中金。
　　天堂有路無人到，地獄無門眾卻尋。寄語世問男女道，收蹤火宅隱山林。
　　阿爾多淫上帝慎，罰為狐獸尾隨身。只言五百年方變，豈謂三千日化神。
　　雷火不知何處用，犬牙同此作教親。冤魔眷屬狐狸肖，變化妖容惑幾人。
　　劉晨阮肇事多非，今日憑君子細推。饅使仙宮由色慾，卻將紫府貯姦欺。
　　洞中清爭難容雜，穴裹幽冥易變奇。大是世人迷不悟，幾人喪命為狐狸。
　　子真壇下紫微邊，深夜風光俗好傳。不道求鉛堪益壽，卻言藥物可延年。
　　仙丹未必離身內，人意何須立戶前。或是山精迷弄汝，故將雜色等閑看。
　　真鉛真汞最堪憑，此理昭昭卻少行。白虎鼎中成玉液，勝蛇宮裹養金精。
　　坎男離女分三位，日月束西合一程。若向此中尋得路，嬰兒相貌自然成。
　　金丹換骨不相欺，大抵凡流性易迷。若使赤蛇騰海北，自然玉兔走天西。
　　哉蓮使者行真水，種火龍王啟大蹊。好向此中尋搗鍊，飛騰只在一刀圭。
　　幸得修真趣理深，勤勤烹鍊水中金。若知紫府蓮堪種，始信崑崙路可尋。
　　日月合來光上下，白青交後彩浮沉。自從得此真消息，榮辱人問忽不侵。
　　少年何事學詩書，爭似求真保玉壺。更不勞神遊赤水，只知存性養玄珠。
　　鼎中日月何人有，爐內丹砂世所無。人笑此中多寂寞，此中寂寞與人殊。
　　既悟今生與後生，何須苦苦強談禪。華池水號昇天藥，金鼎蓮為出世荃。
　　下乎始知探妙妙，功成方見理玄玄。自從一得明師指，始信雲車出俗郾。
　　三情門戶出無猜，自是凡夫不肯來。月魄日魂為道路，虎泉蛇火作梯媒。
　　三田勤固元精種，一鼎堅牢後卻開。無質自然生有質，真胎能解結靈胎。
　　絳橋行氣總為非，自是凡夫著相迷。北海鼎爐分造化，南瞑宮殿合天倪。
　　虛無只就還丹力，恍惚身成妙道齊。若向浮生能見得，浮生只可比醞鸚。
　　塵寰道友萬千人，幾箇虛名幾箇真。不悟汞鉛為至寶，卻將爐鼇學燒銀。
　　內中採藥方端的，外裹求丹饅苦辛。何況迷途有迷者，不為自誤誤他人。
　　九真山下有華池，此水延年世不知。金橘生成光色透，彈丸小大彩霞飛。
　　送歸北海深藏密，般上南俱事怪奇。只候此中功力就，黃雲片片擁嬰兒。
　　九真山上接樓臺，日月浮生紫氣堆。北海下生金芍藥，南俱宮產玉玫瑰。
　　三清門戶三田奧，九轉工夫九轍回。當此鍊成無價寶，從教人笑我癡馱。
　　擾擾尋師苦苦忙，但求神水是仙鄉。熒煌一鼎鎔金汁，燦爛三田湛玉漿。
　　夜半只知真火蜿，房中不覺彩霞光。超凡一粒真堪重，始信蓬萊去路長。
　　鼎中大藥世難知，日月雙投娠不迷。未必妙光方火棗，始思玄理號交梨。
　　溶溶朱粉飛雲遠，湛湛神輝滿室齊。一紀烹煎纔得了，便乘鸞轄上天梯。
　　隱跡人問數十年，不令眾覺種丹田。五行聚會生俄爾，一顆圓明出自然。
　　湛湛神爐開白雪，依依鉛鼎瀉紅蓮。近來不覺浮名起，多被人來叩妙玄。
　　金丹餌了骨毛輕，便覺蓬萊去有程。澄湛藥爐分玉粉，淒凍氣海徹三清。
　　崑崙宮殿年年聳，紫府樓臺日日成。只此便乘雲鶴駕，笑人笑我學長生。
　　學道多多少悟真，真成便見自家身。三田有路縱橫去，萬類無綠變換因。
　　土內養金金色重，鼎中進火火功新。若於財色全無動，便是蓬萊洞裹人。
　　忍辱多多日苦辛，閉門又被鬼偷精。不知牢鎖丹田固，爭奈魂狂紫府傾。
　　陽氣旋衰難保壽，陰邪浸長易消兵。勸君火急尋師去，莫為冤魔破道情。
　　只見神爐當子夜，豈知火力散陰邪。忽於金鼎凝寒玉，修爾真身現彩霞。
　　沆藍露中分白雪，華池水內養黃芽。此中便見真消息，莫浪驅馳覓鹿車。
　　人有金丹可返魂，常流迷道不知吞。朱禽若啟巖前地，白鹿須投海底門。
　　欲得必先調氣馬，由來宜急鎖心猿。善男善女尋真訣，莫把形容化土墳。
　　靜坐焚香念念中，念中須見已形容。生成本籍鉛中汞，變化端由火裹龍。
　　二八莫辭頻採造，一三還用苦交衝。此中有路通天去，可把塵蹤繼赤松。
　　莫嫌野客漏機微，要接仁人至上蹊。悟者便從言下悟，迷途終是意中迷。
　　甲庚一判龍歸左，卯酉雙投虎在西。若見玄玄玄裹事，不離真箇是夫妻。
　　我身我命與天齊，只得金丹便出迷。靈質長來居玉殿，聖胎生就步雲梯。
　　蚌蚶世界何須戀，蛉煉衣裳不必攜。烹鍊雖然勞日月，出塵宜假一刀圭。
　　三十代天師虛靖真君語錄卷之五竟
　　三十代天師虛靖真君語錄卷之六
　　嗣孫四十三代天師字初編次
　　點絳唇
　　祐陵問：所帶葫蘆如何不開口？對御作。
　　小小葫蘆，生來不大身材矮。子兒在內，無口如何怪。藏得乾坤，此理誰人會。腰問帶，臣今偏愛。勝掛金魚袋。
　　憶桃源二首
　　蔡師元疑予及神翁、侍宸。師元發問予：如何是修鍊之衍？予走筆成小詞以答之。
　　長生之話口相傳，求丹金液全。混成一物作神仙，丁寧說與賢。休嚥氣，莫胡傳，豈知造化玄。用鉛投汞汞投鉛，分明顛倒顛。
　　白雲堆裹採芙蓉，枝枝香艷濃。靈龜岸畔起祥風，樓高十二重。黃金殿，碧雲籠，丹砂透頂紅。神機運處鬼神通，清真達上宮。
　　臨江仙
　　鄧怛甫晝六鶴於渾淪庵，請予題。遂作。
　　莫怪精神都素淡，全諳千載松頭。羽人幽意苦相投。殷勤爭點寫，展轉動吟酬。況有咸陽兄弟事，教人聞見忘憂。我生曾是眷仙標。一從揮灑後，相繼未能休。
　　沁園春三首
　　降魔立治
　　劫運將新，天書降恩，聖師命魔。正陰陽錯作，鬼神淆混，依憑城市，綿亙山河。殺氣閉空，陰容奪晝，萬姓罹殃日已多。青城上，現琉璃高座，忽起巍峨。群妖忿怒揚戈，競奔走攻山若舞梭。感神光一瞬，龍摧虎陷，威音一動，電掣霆呵。立治化民，攝邪歸正，生息熙熙享大和。風雲靜，見天連碧漢，月浸澄波。
　　又
　　真一長存，太虛同體，妙門自開。既混元初判，兩儀布景，復還根本，金籍靈臺。浩氣衝開，谷神滋化，漸覺神光空際來。幽絕處，聽龍吟虎嘯，驀地風雷。奇哉妙道難精，解點化愚還成大材。試與君說破，分明□狀，蚌含淵月，秋兔懷胎。壯志男女，當年高士－莫把身心惹世埃。功成後，任身居紫府，名列仙階。
　　又
　　急急修行，細算人生，能有幾時。任萬般千種，風流好奈，一朝身死，不免拋離。驀地思量，生死事大，使我心如刀劍揮。難留住，那金烏箭疾，玉兔梭飛。早覺悟莫教運，我清爭誰能婚少妻。便假饒月裹，垣娥見任，從他越國，有貌西施。此箇風流，更無心戀，且口寬懷免是非。蓬萊仗，三千行滿，獨跨而歸。
　　臨江仙
　　和元規
　　蠢動含靈天賦與，逍遙性分元均。莫生異見亂吾真。只今中有主，渾與化為人。那更徽詞清徹底，輕埃欲染無因。惟應得此便凝神。百魔咸息戰，六道永停輸。
　　滿庭芳
　　閑裹工夫，無中妙用，切休擬議參詳。龍降虎伏，真土自中黃。行動起居寢食，隨綠度、莫動真陽。歸根處，神凝脈住，玉界發天光。風高，鵬翼遠，水深舟運，物理昭彰。但明心是道，專役天呈。信口呼神召鬼，〔祈雨〕暘、不是顛狂。癡迷者，風霆在手，應用反乖張。
　　臨江仙
　　和元規覽楊羲傳
　　自古清真靈妙降，安妃來就楊君。因緣冥會異常倫。仙風聊設相，真道本無親。惟有元規能訪問，深將此意相聞。大家宜賞綴新文。免教塵穢士，誚笑上天人。
　　滿庭芳
　　用于真人韻和元規
　　心境雙清，古今同樂，勝綠休道無媒。天門高妙，應伏至人開。豈比尋常意緒，方寸地、不貯纖埃。仍須信，金堅石確，一志斷無回。真元，真可愛，真師真友，且喜無猜。就中更奪脫灑，不顧形骸。可是正容而悟，憑真趣、改易凡胎。神明會，塵嬰世網，莫共話由來。
　　洞仙歌
　　孤峰絕頂，更無人能到。萬里虛空沒邊徽。正秋高景靜，霧捲雲收，風露裹、惟有月華高照。浮生紛過客，好天良夜，醉舞狂歌錯昏曉。有誰知一性，圓滿恆河，一旦萬古、光明不老。競對月、論利與談名，全不想駒陰，暗催年少。
　　漁家傲
　　對酒成呈介輔
　　草草開樽資一笑，微生病苦隨綠了。友義交情如地厚。心相照，今人莫遣前人誚。燈火熒熒山悄悄，芝蘭佳氣松筠茂。得便盤桓塵世表。香初透，鄰雞且莫催清曉。
　　更漏子
　　和元規天和堂
　　因元精，收口視，物外身無死地。接子謬，季真非，無為翻有為。但心虛，教腹實，密與寥天為一。華陽洞，廣寒宮，人人方寸中。
　　〔害遷鶯〕二首
　　題郭南仲庵壁
　　深源密塢。問牧堅樵童，俱迷方所。蓬曹縱橫，蛇龍出沒，玉峽攙空無路。不戀雁塔榮名，解守魚淵寒素。這勤苦，但堅心自有，神靈呵護。猛悟，無回顧、一點虛明，萬劫無今古。胎息根深，靈泉穴祕，靜裹運調陽火。莫問地久天長，管取收因結果。休輕負，把天谷真基，與君說破。
　　又
　　情纏識縛。嘆時人不悟，酒中真樂。縱口招愆，迷心失行，卻道為他狂藥。須信醉舞狂歌，也有良知真覺。無依泊，任暖氣周流，三關三絡。落魄，清閑客、醉鄉深處，風月長酬醉。空花消息，光明顯露，人我事皆忘卻。不問市醞村酵，盡可淺斟低酌。從鄙薄，競口口談醒，言言成錯。
　　〔繡定針〕
　　雪夜漁舟
　　晚風歇。饅自棹扁舟，順流觀雪。山聳瑤峰，林森玉樹，高下盡無分別。性情澄徹。更沒箇、故人堪說。恍然身世，如居天上，水晶宮闕。萬塵聲影絕。透虛空無外，水天相接。浩氣沖盈，真功深厚，永夜不愁寒洌。愧伶鄙劣。只解、赴炎趨熱。停橈失笑，知心都付，野梅江月。
　　〔春從天上來〕
　　鶴嗚奉旨
　　玉土平平。正海息波瀾，嶽斂雲姻。三景虛明，八表澄清，一月普照諸天。有流霞洞煥，嘆黍珠、徐下空玄。絕形言，見千真拱極，萬黑朝元。當時鶴嗚夜半，感真符寶篆，特地親傳。碧湛龍文，紅凝龜篆，絳衣無鬣蝙鱷。計功成果就，垂真教、廓景飛仙。已千年，百一燈燈續焰，光朗無邊。
　　更漏子
　　用于真人韻
　　是和非，雙打過，免共相魔生火。談有相，損頑空，齊居看望中。聖賢風，行處在，巧智爭如休賣。詩與酒，且乘閑，隨綠發笑顏。
　　〔瑤臺月〕
　　元宵慶壽
　　天開景運，記建武中興，炎劉重盛。明良際會，八表風雨調順。甚一時、嶽降生申，正千載、河清誕聖。祥雲擁，流霞映。飛仙拱，魁星炯。佳應。是師真毓瑞，人天交慶。薔薇香滿元宵景。耀天目神光如鏡。現龍章鳳質，降伏群魔歸正。稟玄元、立教開先，悟至道、心空神領。昌玄嗣，明真境。同無有，怡清靜。綿永。度三途六道，神仙同證。
　　風入松
　　用介輔韻賦
　　深耕易耨寸田中，看真箇英雄。夜來猶上星臺望，全不厭、水綠雲紅。便是清交素友，頻相視笑晴空。玉階瑤梵翠重重，帶萱草蔥蔥。工流霞盡飲何辭醉，休更數、塵裹千鍾。曉夜朝元去也，怎忍捨大夫松。
　　惜時芳
　　對竹賦
　　虛心勁節爭蕭散，無冬夏鉤欄側畔。霜風雪色沉沉晚，殘不了細枝纖榦。情中意裹塵沙恨，試與聆絃歌急慢。無嫌青翠開青眼，相看似太原家慣。
　　清平樂
　　天先天後，真土藏靈秀。妙用自然循火候，節節黑蒸教透。不分龍麝檀沉，都能入鼻通心。待得煙消息住，渾身變現真金。
　　蘇幕遮
　　用伍先生韻和元規先天生，後天久，道有真詮，諦聽當時受。恰是迷天迷望斗，只恐微軀，薄幸隨枯朽。
　　西江月
　　又和
　　蓬戶橫開寥寂，寒窗側瑛清暉竹風偷入五香幃，還有好音相惠。須信毫芒可入，明珠胎裹忘機。宵狂夜宴是和非，月府仙人無魄。
　　南鄉子二首
　　和元規
　　無奈這群迷，味色聲中若係羈。儘任改頭兼換面，何悲b不染伊時不管伊。春去又秋兮，莫遣空瑜十二時。好把自然真妙旨，修為。塵事勞仍道甚夷。
　　又
　　久不上春臺，直待將身跨九垓。懶向人問深有謂，氛埃。難趁邪風觸聖胎。水檻映山齋，賞遍從容首自回。長謝故人書曲意，微哉。爭得腰琴拂袂來。
　　望江南
　　觀棋作
　　秋枰靜，黑白兩奩勻。山水最宜情共樂，琴書贏得道相親。一局一番新。松影裹，經度幾回春。隨分也曾施手段，爭先還恐費精神。長是暗饒人。
　　西源好十二首
　　次元規韻並序
　　某一喜西源，壁立攻峙，無一俗狀，疏松密竹，四通九達，青玉交輝。天作高山地靈若此，常相謂日：身處真人之墟而不知也。登戲珠峰，以見虎蹲龍躍，遠壁遙岑，皆在其下。考室立靖，建名榜之。水中花，圃中蔬，山光竹新，日屋逾靜，得其居矣。昔之思歸，見十二篇之曲同聲相應，故和之。
　　西源好，仙構占仙峰。一鶴性靈清我宇，萬龍風雨亂霜空。高靜太疏慵。天地樂，山水靜流通。行坐臥憐塵外景，虛空寂是道家風。非細樂相從。
　　西源好，龍首虎頭高。風雨每欣清宇宙，林巒長似湧波濤。吟詠有詩豪。成大樂，美稱適相遭。醮斗清筵投羽札，啟元喜會執金刀。身今隔紛搔。
　　西源好，巖館鑿松壓。五斗洞前斟玉學，半酣窗外撫金杯。無累自悠哉。青翠色，玉竹自新栽。風到莫來搖老木，雨霖時復洗蒼苔。如此惱詩才。
　　西源好，春日日初長。不看人問三月景，常思天上萬花鄉。幽賞一時狂。歌笑也，空洞大歌章。千業爭來風谷秀，三雲歸後月林光。沉麝似蘭香。
　　西源好，迎夏灑炎風。紅錦石邊伶一派，老張巖上戀群峰。時得化龍竿。琴振玉，曉色倚梧桐。齡敝文章朝內盛，山川林木野亭空。朱火煥明中。
　　西源好，秋景道人憐。時至自然天氣肅，夜深猶喜月華圓。長嘯碧壓巔。須信酒，難別詠歌邊。是處伐薪為炭後，此時嘗稻慶豐年。童子舞胎仙。
　　西源好，冬日雪中松。攜手石壇承愛景，靜觀天地入清宮。恰似大茅峰。襟袂玲，琴裹意濃濃。吹月洞前含碧玉，動人佳趣轉黃鍾。情緒發於中。
　　西源好，幽徑不成斜。山谷隱連無改色，池塘空靜點無瑕。人釣水之涯。仙舫小，人欲盼君家。歸棹日回如覽鏡，放船星落似乘搓。風雨亂寒沙。
　　西源好，神洞自相求。傍水墾田流澗急，斫山開徑小花浮。蹤跡舊人留。忘萬物，爽氣白雲收。司命暫曾尋寢靜，紫陽真是步條幽。思繼此公游。
　　西源好，人在水晶宮。長願玉津名濯鼎，恰如龍井到天峰。的的好遺風。清徹底，豈性李唐隆。自浸巖前壓石潔，不籠天外嶺雲濃。澄徹瑩懷中。
　　西源好，雨霽斂紅紗。碧水靜招搖釣叟，綠巖寒迫起漁家。擁駕會春茶。風浩浩，錦蔭石屏華。濯鼎上方敲翠竹，輓鱸西去碎丹砂。休問樂津涯。
　　西源好，還向觀庭西。看晚菊開方丈外，傍寒梅放六花飛。三鶴會同時。清今宇，虛一貴無為。戴月夜中仍是別，御香原上不須迷。於此振衣歸。
　　更漏子
　　再次韻于真人
　　誦真經，期萬過，未滅無明心火。宜回首，探真空，融怡啖寞中。自古人，何處在，饅記聲名沽賣。拋塵累，養清閑，瓊漿自駐顏。
　　蘇幕遮
　　抱孤琴，彈小操。獨坐幽軒，盡日無人到。唯樂姻霞長嘯傲，明月清風，今古長為友。識乾坤，知牝牡，懶共塵勞，汨汨爭奔驟。愛高著眼消白晝，一任他家、玉兔金烏走。
　　減字木蘭花
　　呈鑒義王介輔
　　嚴寒冬月，前日陽生幾降雪。松相凌霄，森聳亭中嘆後凋。昔人猶豫，身入山林深處。今古同符，好趁笙歌且自娛。
　　滿庭芳
　　又上
　　調理三關，安和四體，靜無憂撓相煎。太微冥契，元始語諸仙。玉字重修妙典，西臺南、嶽題篇篇。偏崇好，身田在世，心向太清天。雲邊。曾降聖，金壇夜拜，高駕留連。論瓊華靈液，形與神全。形體須憑妙氣，神來舍、黃闕丹田。真精旨，明光輔相，天地保長生。
　　望江南
　　寄明權
　　秋夜事，月裹竹亭亭。清籟與誰喧地水，微風遣我下簷楹。圓缺若為情。終南道，累寄笑歌聲。丹闕夜凍通馬去，黃河天曉照舟橫。聯轡去還成。
　　江神子
　　彩雲樓閣瑞姻平。雨初晴，月籠明。夜靜天風，吹下步虛聲。何處朝元歸去晚，雙鳳小，五雲輕。落花流水兩關情。恨無憑，夢難成。倚遍闌干，依舊楚風清。露滴松梢人靜也，開寶篆，誦黃庭。
　　鵲橋仙
　　寄明權
　　神清心妙，山長水遠，有分何年瞻望。晴空一片彩雲飛，又起我、無窮想像。一易門徑，九華恩露，唯願分明指向。竹風頻起紫微姻，似有意，許歸鄉。
　　水調歌頭
　　師於泗州尸解，後化身青城，作付薩守堅真人。
　　高真留妙訣，達士濟群迷。心清行潔，天人凡聖盡皈依。不在般精運氣，不在飛呈躡斗，心亂轉狐疑。但要除邪妄，心地合神祇。悟真空，離世網，絕關機。養吾浩氣，驅雷役電震天威。混合百神歸一，一念通天徹地，方始了無為。叱叱生風雨，挾世佐明時。
　　度清霄六首
　　一更一點一更初，城門半掩行人鍊。茅庵瀟灑一事無，孤燈相對光清虛。蒲團安穩身不拘，踟趺大坐心如如。月輪微出天束隅，空中露出無名珠。
　　二更二點二更深，宮鍾聲絕夜沉沉。明月滿天如寫金，同光共影無昏沉。起來閑操無絃琴，聲高調古驚人心。琴罷獨歌還獨吟，松風澗水俱知音。
　　三更三點三更中，姻開雲斂靜無風。月華迸入水晶官，四方上下同一空。光明遍轉華胥同，千古萬古無初終。鐵蛇飛舞如流虹，倒騎白風遊崆峒。
　　四更四點四更長，伏牛送鼠心不忙。丹爐伏火生新香，群陰剝盡回真陽。金娥木父歡相當，醞酬次進無停觴。主賓倒置情不傷，更闌別去還相忘。
　　五更五點五更殘，青冥風露迫人寒。扶桑推出紅銀盤，城門依舊聲塵喧。明暗二景交相搏，生來死去紛紛換。道人室中天宇寬，日出三竿方啟關。
　　獨自行兮獨自坐，獨自歌兮獨自和。日日街頭走一過，我不識吾誰識我。人間旦暮自四時，玄中消息－不推移。觀面相呈知不知，知時齊唱囉囉哩。
　　沁園春
　　用伍先生韻呈元規
　　況有夷途，正透玄關，眾所共傳。
　　願萬魔披散，諸塵蕩今；琴心和雅，天性清圓。未信凡流，可回高步，留戀形聲情更延．。真消息，定如何喚醒，聊發言荃。雖由宿命回綠，達世士何曾無慨然。籌靜專為妙，閑多樂少；一成瀟灑，永絕憂煎。影照澄潭，聲流虛谷，業火消亡都瑞蓮。安平泰，看堅完如地，長久如天。
　　頌
　　泗洲尸解頌靖康丙午冬
　　一面青銅鏡，數重蒼玉山。恍然船夜發，移跡洞天問。寶殿香雲合，無人萬象閑。西山下紅日，姻雨落潸潸。
　　三十代天師虛靖真君語錄卷之六竟
　　三十代天師虛靖真君語錄卷之七
　　嗣孫四十三代天師宇初編次
　　五言絕句
　　鸚
　　鸚德靈居五，峨冠鳳彩新。大張口，喚醒夢中人。
　　鍊丹巖留題
　　鶴來松有客，苔去石無衣。浮世在，白髮故人稀。
　　戲昤
　　落魄正當年，人皆笑我顛。時運動，滄海渺無邊。
　　竹
　　雨過江皋序，風來庭檻清。故人好，入夜聽秋聲。
　　書林管轄扇
　　九鸞陪玉獸，八鳳薦金芝。歌妙曲，玄女唱清詞。
　　青城洞陽大人
　　青城老洞訪，名籍丹臺上。日日誦黃庭，感得祥雲降。
　　野軒偶書
　　日月雙螢火，乾坤一鵲巢。野軒有凍戶，誰敢等閑敲。
　　六言絕句
　　題崇仙觀知足軒
　　此性本無一物，涓水亦自圓明。借問先生足處，軒前月白風清。
　　靜室偶書
　　貧有清風明月，富無紅粉膏脂。子午鳳朝元始，去來雷電相隨。
　　七言絕句
　　鍾
　　金晶鑄就斗星懸，掛向瓊樓知幾年。好是五更殘夢裹，一聲敲透白雲天。
　　詠窗
　　無意殷勤遮皓月，有心特地隔紅塵。從玆虛室長生白，占得桃源洞裹春。
　　白菊
　　陶家籬下未開時，曾得西風借力吹。月影夜探籠素艷，分明殘雪兩三枝。
　　題濯鼎泉
　　演法觀崇真之院，一方池清泉不竭。昔漢天師嘗濯鼎於此池，故得名焉。比即池傍作小軒，書名以揭之。庶幾幽光不泯，靈景常清，故申之以頌。
　　幾千年浪碧澄澄，對景難忘我祖情。樂就也知曾借力，軒成方見不辜名。
　　浩然子觀節竹杖
　　本是子猷園裹枝，今朝分取手中攜。自憐高節虛無物，野外山行得共伊。
　　贈青城洞翁二首
　　神仙抱一養玄微，九載功成白日飛。道在當人須順授，今朝何必祕天機。
　　人問久矣喜相倍，道術參同豈吝哉。他日功成果輕舉，為吾天上作梯媒。
　　妙應大師往錢塘欲予贈行
　　太真宮室上方新，歸去先垂紫詔人。天目洞霄期過處，星冠應不冒風塵。
　　庵居榫詠九首
　　臂瓦完齊土壁堅，藩籬周匝役鍊穿。人來饅笑無華諦，風雨須教安穩眠。
　　庵前桃李春爭開，雪裹見花惟有梅。莫謂枝梢有分別，根本自異非人栽。
　　春蠶絲盡即生蛾，秋燕雛成不泥窠。山雉經時藏窟穴，也能龍化入姻波。
　　長松偃賽不依林，枝榦高盤千畝陰。昨夜酒醒風雨急，半空彷彿聽龍昤。
　　南山雨過北山出，昨夜月明今日晴。雲氣自舒還自捲，太虛萬古常清明。
　　莫羨庵居景物清，須知樂自苦中生。山前盡日幽尋客，多說荒蹊不可行。
　　柴門雖設不曾關，賓客從他自往還。連日山寒聲影絕，蒲團危坐更安閒。
　　晴日暖風時出游，玲姻賡雨便歸休。雲還樵斧溪邊牧，不似畸人得自由。
　　鍾聲鼓聲朝夕嗚，荼姻炊姻先後生。雲衣霞珮柄山客，兀兀窮年無一營。
　　寄元規
　　白日未中氣色明，玉壺興入西源行。草臺羨我不共往，竹風為汝致幽清。
　　蓮花
　　淡淡紅生細細香，半閒人折寄山房。只綠清今超塵垢，須似風流壓眾芳。
　　勉弟子還山頌
　　昔劫因綠今劫會，昨日顏容今日改。世問滄海盡桑田，慎勿重來呈傀儡。
　　示湯弟子
　　子欲濟民非為己，我貪修道不憂貧。直須勉強方成業，只恐因循易老人。
　　傳慶後作
　　道人願力如天溥，度盡眾生方自度。若還纖芥未蒙恩，我終不捨升天路。
　　送九龍徐正之歸麻姑
　　步衝晴雪過前灘，鶴跡雲蹤孰可攀。也似來時無一物，卻凝歸去是三山。
　　對月分韻得清字
　　碧霄澄徹素芒清，一片多情四海明。花院空庭玲香裹，羽人心膽欲寒生。
　　訪友不遇題
　　庵裹人行庵外路，庵外人來庵裹坐。亂遮頭茅草欠堅牢，年年風雨年年破。
　　三十代天師虛靖真君語錄卷之七竟