玉清上宮科太真文
　　經名：玉清上宮秤太真文。撰人不詳，約出於南北期。內載太真科律及諸天帝君名諱圖像。一卷。底本出處：《正統道藏》正一部。
　　玉清上宮科太真文
　　違師忽道，　　攻師伐道，
　　嫉師拓道，　　惘師欺道。
　　當愛師重道，　當敬師尊道，
　　當承師信道，　當樂師歸道，
　　當奉師叅道，　當崇師貴道，
　　當念師存道，　當從師向道。
　　一條第一品，屬上元明梵太明曹領真監仙考官，二十四萬人主之。
　　慢經賤道，　　毀經忽道，
　　疑經謗道，　　破經壞道，
　　泄經露道，　　傳經賤道，
　　竊經盜道，　　違經負道。
　　當崇經重法，　當尊經貴法，
　　當信經向法，　當愛經惜法，
　　當祕經寶法，　當傳經昕法，
　　當盟經師法，　當從經求法。
　　一條第二品，屬中元太陽曹監仙考官，二十四萬人主之。
　　飲酒喪神，　　耽酒迷荒，
　　狂酒失性，　　因酒慎怒，
　　淫酒傷氣，　　亂酒流蕩，
　　作酒啼昤，　　迷酒恍惚。
　　當節酒養性，　當棄酒咽液，
　　當絕酒定神，　當制酒使常，
　　當慎酒檢身，　當遠酒念真，
　　當滅酒恭禮，　當寫酒安心。
　　一條第三品，下元法令正仙曹考官，二十四萬人主之。
　　淫色穢濁，　　骨肉交通，
　　愛他婦女，　　淫色過蕩，
　　亡精喪氣，　　貪濁矯慢，
　　耽味榮華，　　犯天禁忌。
　　當勤心潔己，　當六親和睦，
　　當守真檢行，　當自无邪視，
　　當愛精養神，　當恭心自斂，
　　當夷心自然，　當清白畏慎。
　　一條第四品，左官陽明正氣曹考仙官，二十四萬人主之。
　　惡口赤舌，　　訴論師道，
　　讒擊无端，　　說人得失，
　　嫉人稱己，　　鬥亂天人，
　　走作是非，　　傷損神氣。
　　當念口慈物，　當愛口惜言，
　　當檢口慎過，　當發口念善，
　　當結口讓義，　當善口和睦，
　　當吐口常善，　當寶口養神。
　　一條第五品，右官陰元考仙曹考仙官，二十四萬人主之。
　　傷煞人命，　　殘胎害孕，
　　彈射飛烏，　　煞害六畜，
　　飛鷹走犬，　　願人死敗，
　　殘賊蠢動，　　夭傷華實。
　　當念人命，　　當念成長，
　　當念飛翔，　　當念其命促，
　　當念其无知，　當願人成就，
　　當念大慈，　　當念繁茂。
　　一條第六品，中宮大正曹總仙考官，二十四萬人主之。
　　奪人所愛，　　匿割珍寶，
　　偷盜萬物，　　損割取與，
　　謀逆无道，　　規圖君父，
　　招合凶黨，　　掠奪无度。
　　當遠勞去慾，　當潔心清白，
　　當守廉慎行，　當避嫌遠疑，
　　當念忠謹，　　當盡節所奉，
　　當空寂安篤，　當无犯萬物。
　　一條第七品，玄氣始明曹正仙考官，二十四萬人主之。
　　韜害忠良，　　願人傷敗，
　　發人陰私，　　持人長短，
　　面是心非，　　口美內惡，
　　欺詐巧便，　　華言无實。
　　當无傷萬物，　當念天下平，
　　勿傷人陰事，　勿乘人之短，
　　當心面相應，　當內外和睦，
　　當念忠直，　　當外堅內實。
　　一條第八品，元氣黃靈曹部仙考官，二十四萬人主之。
　　穢慢三光，　　不敬神祇，
　　裸露五岳，　　便曲江海，
　　毀廢靖祠，　　燒敗聖文，
　　誅伐神靈，　　哂笑真仙。
　　當冠帶出入，　當崇仰虛无，
　　當敬奉名山，　當精潔清流，
　　當願道常存，　當貴天聖音，
　　當鬼神无怨，　當欣願仙道。
　　一條第九品，始氣洞明曹太仙考官，二十四萬人主之。
　　太真文九條科，以檢上真持仙行。小考三年生對萬苦，中考滅身失仙品，大考九年風刀劫後失人道。小功見世光明，三界侍護，不枉遭夭橫；中功萬靈奉給，役召自然五帝，交友真人；大功道成，白日升天，上登天闕，逍遙上清。功過品目，如太真科文。
　　卷內符並朱書。
　　元始洞空自然高上王炁金闕上聖太皇皇曾天帝君。 
　　元始洞空自然高上王炁金闕上聖太明玉完天帝君。 
　　元始洞空自然高上王炁金闕上聖清明何童天帝君。 
　　元始洞空自然高上王炁金闕上聖玄胎平育天帝君。 
　　元始洞空自然高上王炁金闕上聖元明文舉天帝君。 
　　元始洞空自然高上王炁金闕上聖上明七耀天帝君。 
　　元始洞空自然高上王炁金闕上聖虛无越衡天帝君。 
　　元始洞空自然高上王炁金闕上聖太極濛翳天帝君。 
　　元始洞空自然高上王炁金闕上聖赤明和陽天帝君。 
　　元始洞空自然高上王炁金闕上聖玄明恭華天帝君。 
　　元始洞空自然高上王炁金闕上聖耀明宗飄天帝君。 
　　元始洞空自然高上王炁金闕上聖竺落皇茄天帝君。 
　　元始洞空自然高上王炁金闕上聖虛明堂曜天帝君。 
　　元始洞空自然高上王炁金闕上聖觀明端靖天帝君。 
　　元始洞空自然高上王炁金闕上聖玄明恭慶天帝君。 
　　元始洞空自然高上王炁金闕上聖太煥極瑤天帝君。 
　　元始洞空自然高上王炁金闕上聖元載孔昇天帝君。 
　　元始洞空自然高上王炁金闕上聖太安皇崖天帝君。 
　　元始洞空自然高上王炁金闕上聖顯定極風天帝君。 
　　元始洞空自然高上王炁金闕上聖始黃孝芒天帝君。 
　　元始洞空自然高上王炁金闕上聖太黃翁重天帝君。 
　　元始洞空自然高上王炁金闕上聖无思江由天帝君。 
　　元始洞空自然高上王炁金闕上聖上揲阮樂天帝君。 
　　元始洞空自然高上王炁金闕上聖无極曇誓天帝君。 
　　元始洞空自然高上王炁金闕上聖皓庭霄度天帝君。 
　　元始洞空自然高上王炁金闕上聖淵通元洞天帝君。 
　　元始洞空自然高上王炁金闕上聖大文翰寵天帝君。 
　　元始洞空自然高上王炁金闕上聖太素禁上天帝君。 
　　元始洞空自然高上王炁金闕上聖太虛常融天帝君。 
　　元始洞空自然高上王炁金闕上聖太釋騰勝天帝君。 
　　元始洞空自然高上王炁金闕上聖龍變梵度天帝君。 
　　元始洞空自然高上王炁金闕上聖太極賈奕天帝君。 
　　元始生於未天之先，於玄炁之中，混沌无形，一日九變。逮至上玄青炁生君，號為无形常存。
　　君生青炁之中，號曰无形常存，字輪天童子，在炁中一劫，生玄玄炁。
　　玄炁立後，至中元黃炁始分，輪天童子口吐此文於青陽之上，名開先生真文，直符吏三十六人。至三元立後，此文明於月宮。
　　輪天童子化生中元黃炁中，號曰无名之君，字觀世音，在黃炁二劫，化生下始白炁。
　　中元熙立後，至中始炁又#1，觀世音口吐此文於黃精之上，名通景度靈文，直符吏三十六人。至天元云分判，以校太上丈人。
　　觀世音化生下始白炁中，號曰元始丈人，字開上明，在白炁中，此一神化為三號，在三炁混沌之中三劫，生清微天。
　　觀世音後，至清微天天#2，開上明口吐此文於白炁之中，名靈飛通仙度劫文，直符吏三十六人。於清微天上，以校太上大道君。
　　清微天帝王清微天立，號曰元始天王，字混靈上精，則元始丈人之字，在清微天中，治玉清上宮一劫，化生禹餘天。
　　清微天化生皇曾天，一名彌梵羅臺霄絕飛天，雲根之都玉清上文，精開真洞明玉寶，直符三十六人。
　　禹餘天帝王禹餘天立，號高聖玉晨太上大道，字巘椿，在禹餘天中太玄都二劫，化生大赤天。
　　禹餘天化生太明玉完天，一名鬱悅那林昌玉臺天，天立上精，化生九暉太晨洞真入无飛景玉符，直符三十六人。
　　大赤天帝王大赤天始立，號曰三天玉童子，元#3正賢，於大赤天中三劫，化生鬱單无量天。
　　大赤天化生清明何童天，一名高桃沖龍羅天，天立上精，化生觀靈元神飛天生仙玉符，〔直符〕吏三十六人#4。
　　鬱單无量天帝王始立，號九天丈人，字開元，於无量天中一炁，上禪善无量壽天。
　　鬱單无量天始立，化生玄胎平育天，一名碧落空歌餘黎天，天立上精，化生總晨无極飛仙度世符，直符吏三十六人。
　　上上禪善无量壽天王始立，號九天真王，字上明，於无量壽天中二炁，化生上監天。
　　上上禪善无量天化生元明文舉天，一名加摩坦婁于翳天，天立上精，化生沓曜抗根飛生度世神仙玉符，直符吏三十六人。
　　上監天王始立，號九霄太真丈人，字凝，於上監天中三炁，化生兜術天。
　　上監天化生上明七耀天，一名扶刀蓋華浮羅天，天立上精，化生飛元玄景晨平度世神仙玉符，直符吏三十六人。
　　兜術天王始立，號九霄大真王，字明喘，於兜術天中四炁，化生不驕樂天。
　　兜術天化生虛无越衡天，一名渭耶渠初默天，天立上精，化生合暉晨命應靈仙玉符，直符吏三十六人。
　　不驕樂天王立，號萬始先生洞浪瀾，於不驕樂天中五炁，化生應聲天。
　　不驕樂天化生太極濛翳天，一名沖容育鬱穀沙天，天立上清，化生洞微齊真暉晨玄景玉符，直符吏三十六人。
　　化應聲天王，號景道皇上先生，字越，於化應聲天中六炁，化生梵寶天。
　　化應聲天化生赤明和陽天，一號單緣察寶輪法天，天立上精，化生玉蓋度仙七龍姻隱符，直符吏三十六人。
　　梵寶天帝王，號八觀高元虛皇紫景君，字導精，於梵寶天中七炁，化生梵摩迦夷天。
　　梵寶天化生玄明恭華天，一名梵元水行天，天立上精，化生太度世飛仙入元〔玉符〕#5，直符吏三十六人。
　　梵摩迦夷天帝王，號九皇紫天老，字寘戍，於梵摩迦夷天中八炁，化生波梨答惒天。
　　梵摩迦夷天化生耀明宗飄天，一名梵炁小微天，天立上精，化生神仙九保元玉符，直符吏三十六人。
　　波梨答惒天帝王，始生赤精太真混元，於波梨答惒天中一元，化生摩苛褥明天。
　　波梨答惒天化生竺落皇笳天，一名梵行天，天立上精，化生神仙飛行洞元玉符，直符吏三十六人。
　　摩苛褥明天帝君王，號玉清高上虛皇，字開造，於摩苛褥明天中一元，化生阿波羅摩褥惒天。
　　摩苛褥明，化生虛明堂曜天，一名梵天，天立上精，化生神仙度世通命玉符，直符吏三十六人。
　　阿波羅摩褥惒天帝王，號玉清紫虛高上元皇，字基，於阿波羅摩褥惒天中一元，化生阿衛億羅天。
　　阿波羅摩褥憩天化生觀明端靖天，一名太皓天，天立上精，化生神仙度世飛神玉符，直符吏三十六人。
　　阿衛億羅天帝王，號玉清上皇玉虛之君，字明蘭，於阿衛億羅天中一元，化生太玄那首天。
　　阿衛億羅天化生玄明恭慶天，一名水音玄沙天，天立上精，化生神仙度世飛生玉符，直符吏三十六人。
　　玉清上宮科太真文竟
　　#1『又』字疑當作『分』。
　　#2『天天』，疑當作『天立』。
　　#3『元』字疑當作『字』。
　　#4『直符』二字原缺，據上下文補。
　　#5『玉符』二字原缺，據上下文補。