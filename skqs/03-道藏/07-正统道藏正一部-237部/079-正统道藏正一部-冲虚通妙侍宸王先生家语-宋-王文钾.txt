沖虛通妙侍宸王先生家話
　　經名：坤虛通妙侍宸王先生家話。宋王文鉀撰。一卷。底本出處：《正統道藏》正一部。
　　沖虛通妙侍宸王先生家話
　　侍宸曰：昔遊名山二百餘所，一到金陵清真洞，乃唐葉天師修真之地。抵暮，四無人煙可依，遠望山中忽有燈光，以此投奔燈光，到草舍間，寂然無人，予心大驚。於燈下桌上，有一文字，啟而視之，名曰：《噓呵風雨之文》予意其必雷宅也，心方安，取筆墨以木葉錄之。錄將畢，忽聞雞嗚之聲，須臾一老姥出來。予問其姓氏，老姥曰：予無姓氏，此乃雷霆所居之地，不可久留。予問：鷄嗚者何以有此氏，姥曰：乃地中金鷄嗚。予覺而出，不數步回望，不見草屋不久一里許，已到洞天。予得雷書自清洞天始。
　　門人袁庭植問曰：師得雷書於洞天，想師仙風道骨，天假其綠，適其逢耳。弟古者非師不度，若無師亦可行。
　　侍宸曰：予未得雷文之前，已遇汪君於楊子江，授予飛神謁帝之道，後遊清真洞天得此文。經三載之久，又遇汪君於軍山店中，後過禪寺語余，所修飛神謁帝之道何如？余答汪君曰：三年前弟子到清真洞天，偶昏暮不知其所，荒落草舍之中，孤燈獨桉之上，得《噓呵風雨之文》遂於身中取簡呈之。汪君曰：化子真宿仙也，昔老姥乃電母也。子既得其文，予當語汝於此方蒙指授。授畢，乃召使者當空分付。此余遇汪君點化。
　　問曰：動雷激霆，其要如何？答曰：雷霆者，天之號令，非緊切事務不可妄舉。譬如樞密院發一號令至某處制司，奉承者必須依號令而行。今之人既無宿骨，不遇明師，以訛傳訛，按圖索驥，不問事之輕重。或沽名買譽，或逐利貪財輕率行持，貪天之功以為己有，臨事無成畢矣。夫雷者有的然之機，霆者有截然之法。得師指授，如響斯答。
　　問曰：且如使者，的碗玄妙，在於何處？答曰：雷霆變化，無遠無邇。神動天隨，氣至將靈。子於內玄杳冥恍惚之中，作霹靂激博之化。一生二，二生三，三生萬物，發為妙用，上窮碧落，下至黃泉，無所往而不可。昔禪宗有云：千江有水千江月，萬里無雲萬里天。即此是也。
　　問曰：弟子事師門，已荷發越愚鈍，但千江有水千江月、萬里無雲萬里天，其旨如何？答曰：此乃發揮使者之妙，且如千江有水千江月。人之初性，譬猶明月，一點圓明，湛然不動，靈光徧照，今人但知有雷之名，而不究雷之體性元神也。水，止水也。世人但見月之形，而不知月之妙，蓋得水以映之，其性即止矣。萬里無雲萬里天者，人性地本善，汩於七情六慾，倘能清心寡欲，諸障消除，其天隨處可見矣。
　　問曰：玄中玄已，荷指迷用中，用何以取驗？答曰：子之問是矣。且如召雷行事之時，先召使者尋之。蓋雷霆風雨之處，惟使者知之，所以法要使者為先鋒銳將。
　　問曰：使者之捷固已神矣。且如祖宮一出，隨方可以發用，第杳冥空寂，何以驗使者之至否？答曰：法當靜嘿，叩齒握雷局，依法召之，默念呪音，含光默默，眉問癢時，使者即至矣。
　　問曰：弟子昔蒙師指教，授以法訣，因在宜黃陳子寔家救病，亦冥冥召使者，誅其禍祟。坐定，忽然玲風襲兩足，後以符與病者，見使者現形。此驗何為與師眉間之說頗異？答曰：念頭起於一點，報應驗於一身。頭圓象天，足方象地。眉間之驗，使者從天門而來。足下之驗，使者從地戶而至。蓋祟之形影聲響，在於陽間，止於地矣。此乃使者破地戶搜祟而至，然動雷之驗訣，於眉間以至五臟之內。
　　問曰：先生之說是矣。弟子一日在家，給符救一產母，召將之間，心大沖沖，左目疊跳，發符遣使者，余心意不悅，意使者未至，是以如此。次早產家謝云，產母見一青面鬼使，三目，眼中出火繞產母，身覺身如火熱，未幾產一死胎。其意如何？答曰：此即明驗，子何如是之愚？心中沖沖，乃汝祖宮使者一出，便傳於心，所以急也。青面三目，乃汝神隨符變化。左目跳者，火歸木鄉。所以生者，母所損厥子也。此理照然，何必多疑多問？
　　問曰：起雷之捷，不過使者，然法中程雍五將何用哉？答曰；乃先天不壞之元神，即今所尊元始也。程雍乃日月也，五將乃五星也，於人身使者乃元神也。程雍乃元炁元精也，五臟之炁為五將也，在地使者為后土真皇。程雍即酆都九壘，五將即嶽也。蓋人居天地之中，借斗運轉三才，此謂一竅通萬竅通、一將靈百將靈是也。大抵使者罡步，獨稱湧泉者何也？蓋天生水，二三四五八官之間，天地水火雷風山澤，無所往而不備矣，樞機者，魁罡之位，斡旋天地造化者矣。五將所以為使者，所役耳。經云：通於一，萬事畢。內外之奧，實由此也。
　　問曰：樞機號日月，何以位居辰戌？答曰：不然，戌為日之樞，辰為月之機，陰陽關鍵實係乎此。天地日月星辰運行，關鍵不通，天地之道閉矣。學者不知關鍵，則雷霆何由而激？雨暘何由而祈？蓋人身斗樞，一轉萬化隨之。經云：試將斗柄輕輕撥，瀉下銀河萬斛珠。即此妙也。
　　問曰：程雍既為日月，五將隸金木水火土，土使者如何斡運？答曰：使者意也。又為中央大魁總監星也。蓋貪狼號為總監之星，使者禀此氣而化生總監，即元始之真炁天樞一轉。何患天機不隨？所以使者符用辛寅二諱者，蓋有說也。
　　問曰：師之說詳矣，而弟子尚未解答。曰夫在天之斗隨杓指建，一建之間有二炁六候，人能於一時一刻之中鑽簇一歲之炁，運則一年酆凶雨暘之事，其數盡在是矣。蓋魁為斗之首，為天之樞，以此而推則三百八十四爻之變，動實基于此。子宜隨斗而行之，且四方二十八宿，各方自有木火土金水，斗居中央以齊七政，蓋三十六之炁數，魁居其首而斡運焉。
　　問曰：師之說明矣。何以今之學者，亦無修積，亦無實學。偶然行持，亦得感應，此又何也？答曰：一則出於僥倖，二則斯人時運際遇偶然，符合取效一時。子行吾法，端的須透內，用以决外應無疑。雷神之不時，法訣一真，何施不可。
　　問曰：弟子見同壇游平二友，均是法也。何以行事之時，十應六七，此機不可曉？答曰：游平二友道緣淺薄，法行未純熟，疑信之心介乎方寸，以此故十應六七。
　　問曰：又如後學，明發坐遣，約定時日，以俟報應。何以登壇之際，不合所符，其義又如何？答曰：坐遣者，不過雷神為符節。今人有事，奏帝一說也，申師一說也，牒將一說也。以至訂期約，不能立定一時。或以未申時，或以亥子時，故自為顛倒錯亂，所以不能如期者此也。約以申時則申，約以未時則未，譬如驪山之火約以一時。因為不然，所以失信。行雷法者，當痛思之。
　　問曰：或謂奏帝之說，有誤行持，如何？答曰：奏帝之說，要能飛自己神以言奏則可，必其允否若止，憑筆墨待，師省類聚，奏呈之時，卒皆誤也。
　　問曰：真王有便宜行事之教。則不必奏矣。答曰：雖有便宜行事，亦有兩說。大祟惑人魂命，孽蛟妄興雷雨，損人害物，以及不當聞奏者，許令便宜行事。若事涉天數，必當飛神入奏，請旨施行。
　　問曰：經中或有泥天機雷機者，此說如何？答曰：有之然隨所用天機者，斗星旋轉二十八宿之循，直三十六躍之激，薄二十四氣之罡煞，相衝相射，方能激動雷霆，此天機也。至如雷機者，乃掌中造化，尋神雷飛伏出沒之所，看風雲雷雨電所泊之宮，飛罡輪訣，役使雷神。
　　問曰：鍊將之法，其要如何？答曰：將者，一炁也。出吾之炁，以合天之炁。一炁而生諸炁，蓋人身所有濁炁也。吸在天之清炁，混合既畢，必須鍊之。夫鍊炁之炁，專憑運用五水五火之功。蓋雷不得受鍊，其氣不神也。
　　問曰：役雷電風雨之屬，坐功之內，必須明驗方可取效。答曰：當於呼吸上運功夫，靜定上驗報應，雲之出也。其氣蒸，雨之至也。其溺急，雨之未至也。其氣炎，而膀胱之氣急，電之動也。其目癢眼光，忽然閃爍，雷之動也。三田瀝瀝而響，五臟獎忽而嗚。行持之士，又當急心火以激之，湧動腎水以沖之，先閉五戶內驗五行，此其訣也。
　　問曰：弟子每見先生行持，狂風大作，雷電方至，何也？答曰：凝目閉氣望巽方，手剔旋風罡猛，咽三轉身，足剔風輪，過巽至酉出丑，其風大作矣。蓋雷無風不厲，雨無風不作，雲無風不起，電無風不動。第祈雨一節，止憑北風亂起，方覺雨至，乃至妙也。
　　問曰： 先生常在宮中，降雪之時乃炎天，何以如此？答曰：此造化乃老夫二十年所修，蓋夏至陰生於內，以此汞虎交娠，乃頤指氣，使之妙並不舛，離虛之玄也。
　　問曰：祈雪之妙，世以為難。弟子謂冬凝寒，一凍即雪，而何以言其難也？答曰：冬至後一陽生造化之機肇於陽，人身陽氣一泄，所以感召之非易耳。法當運動心火，激動腎水，卻猛運肺氣生之，然後起風穴閉離氣，以為醞釀。
　　問曰：殺伐之機實難的當。答曰：何難之事，但能運自家之殺氣，役天上之罡星，籌人問之虎射，三者既合神，威即震伐矣。
　　問曰：常見今人祈禱，每遇臨夜，見電光閃爍，意於行壇之際必合符節，何以多誤者何也？答曰：無他，無實修耳。不思某方電動，某方雷雨，某方晴明，何可以此為標的？所以自誤者宜矣。
　　問曰：祈雨之法，門類最多，何以有是符無是應？答曰：祈雨之法，在夏為緊。古先聖賢，春秋冬皆不祈雨。孟夏月純陰，主事陰，陽偶愆便至荒旱，所以立祈雨之法，以救禾稻爾。今之學者，不知方法，徒咎符章之不驗也。
　　問曰：七八月屬秋，何以亦缺雨暘，此又何也？答曰：秋屬金，夏之餘火西流，以為難禁，況火之與金相尅，偶值分野，當旱氣運，不齊即乖舛矣。
　　問曰：若如此，又何以感動？答曰：法當默朝之法，以央有無之應驗。余昔入覲時，再遇火師曰：子行朝堂有重委，故來報汝，但今歲天數當示早灾，，非子之可以祈也。遂叩火師，何以見教。師曰：天下龍潭泉源，皆為玉帝封閉，雖有符法，其數未滿，亦難祈也。余再問師何以教我？曰：子此行，惟黃河不曾鎖閉，惟宜檄使者，黃河借水甦旱而已。余依訓到京，朝廷果命祈雨。余檄雷神，於黃河內借水三尺救旱，後京畿奏上，所降之雨皆泥水也。以此見火師之言的也。
　　問曰：先生則有仙風道骨，於余特凡夫耳。於先生則有火師奇遇，余他日倘有疑難將何恃哉？答曰：仙風道骨之說故是，然天人之接亦同。子既無德感召師尊，則當入室端坐以驗自己之造化足矣。且如祈雨一節，天數如此，氣數亦如此。難驗一身之機括，亦隨法當看便溺之有無。以舌拄上腭，嚥津激動膽水。蓋膽為天一之水，至清至貴之物。此水一動，激起膀胱之火。火升水降，即天氣下降地氣上升之義也。陰陽升降，雨澤調順。膽龍在膀胱之大淵，倒取水澤，應時便動，即雨之至。若不作綿綿，若存以膽水激膀胱之火，便以溺通驗，非惟無驗，亦且貽笑也。
　　問曰：升降調燮之妙，固已妙矣。但綿綿若存，何以取其效也？答曰：子依吾言，靜坐端默三日，以試其驗也。
　　問曰：謹授教歸家，靜坐三日，萬念放下，一事不干。坐滿三日，再訪座下。師曰：子所受教，曾行之否？曰：敬此請教師前。師曰：子之所坐之驗，得何受用？曰：依訓而行，不過身體輕鬆，情意清快而矣。師曰：子如是之愚也，此即是矣。初習之時，已覺如此，自此三日至九日，至二十七日，至八十一日，至一百二十日，至二百一十日，久久行之，日積月累，神氣精自然混凝。上可脫殼朝元，次可長生久視，又其次可以興雲致雨，役電鞭霆，濟人利物，何所往而不可也。
　　問曰：且如致雨一節，何以發用綿綿若存之妙？答曰：昏昏默默之際，即如墊龍養道之時。蓋人能坐持真積力久，性天自澄，止水自定。汞龍藏於其中，纔感鉛虎則陰陽調和。祖氣一發，即升大淵，身中之龍亦從而奮發。以此感彼，欲雨之時，即可隨念而滂沱矣。第恐行持之際，不能存養，猶陸地生蓮以茂縛空，豈不難哉。
　　問曰：天數高亢，雖持內修何以斡旋？答曰：數在天，固已定斡旋之念，又在臨機應變。如昔日未趨京時，郡治欲余祈雨。未行持已前，郡家遍行祈禱不應。一日靜定，忽空中使者默報云：天數當旱，非法可治。今郡近五十里有雷澤潭，在建昌秀源之地，此中雷神雖奉命封潭，於道法中亦能用力，宜以符命起之。余覺，遂以符命就，命使者追之。再入坐，恍見一老子忽到壇上，以口吸盂中蔽太陽墨水一呷而去。未幾，天地晦冥，下微雨一霎而止。覺不及，復旱。後問使者，乃謂：老子者，不過所起龍神耳。彼已違命出洞，所下一霎微雨，是壇上一呷浄水爾，不過為法中一報應。於是，再遣章奏，飛告真王請旨，後得帝旨，降雨三日，方得復旱。
　　問曰：以師可以如是，且如今之法官道士，滿前盡是，何以屢奏疊章不一，其為報應，並無效驗，此又何也？答曰；大抵奏章所上，徑詣一處，不可繁冗。且如今人有事，便至登聞鼓院。上以天數而示旱，汝以私意而妄奏，必至行下臺部遞至州縣，究竟如何，方為施行。若待上命，竟於是日而降雨，豈不悮哉。是以火師教余飛神謁帝之道，所以祈雨一事，隸渌波天主治之，單單只奏天主，請恩轉告玉帝，得旨竟下后土真宮，開潭放水以救焦枯。
　　問曰：雷震百里，何以不能遍及以至甲里有，乙里無，丙里無，至于丁里滂沱而復旱也。答曰；行持之時，先檄當坊里社迎接，綠為方里人民至誠，加以里社迎接，奏報其雨必驟。若此方人民，造惡稔成旱劫，央無涓滴，社令亦不迎接。此理譬如陽間遣官，到所在優恤，州邑如意則優恤必至，若吏牧不職，亦不過丈具爾。
　　問曰：上古宗師，以祈晴難於祈雨，今行此法果如何哉？答曰：造化則不過翻覆內玄，造化雨潦浸淫，亦有數說。一則節候氣數，二則蛟蜃孽龍妄興雲雨，三則調燮者失職，以至水潦直旬。所以如此，不可一槩論也。
　　問曰：如師見教，其法當如何？答曰；身中之驗，極為緊切。當從戊己運轉一番，使元氣一周再暮，後而靜定，看內鍊如何。如是覺而有報，則心火上炎，膽水瀝下，遍身煩蒸，喉中微痒，則天道必晴霽矣。
　　問曰：身中之應固已知矣。然干氣數燮理失職，或潦星直旬，此又何以知之矣？答曰：燮調者，上至宰相，下至守令，觀其所治之政，所行之事，即可見也。昔聞匹婦啣冤，六月飛霜，一夫有屈，水潦九年。以此推之，皆可見矣。至於水潦直旬，當遣皇甫钁天以縛之，蛟蜃以法律治之。
　　問曰：蛟蜃興風致雨，何以亦能如是之淫浸？法家以書篆符章，告行符檄，千門萬藝，不能役雷神便興雲雨。何以此等，即能如是？答曰蛟蜃藏於劣深山之中，亦有社令。忠義之士居民失祭杞，便於鄉坊興起雲雨，損人田疇，害人禾稼，法當遣命魔錢大將軍以戮之。
　　問曰：內驗外治，固已聞之。但行持法度，其要如何？答曰：祈晴之法，當於火煞方上建壇，立治安卓召雷，行事先開雲捲霧，起火穴塞雨穴而矣。
　　問曰：開雲捲霧，起火穴塞雨穴，其法如何？答曰：開雲捲霧於內玄，皆斂而歸墓。閉氣三七息，略嚥津起火穴。以雙手握固，仰面猛呼二七呵，乃起火穴也。雨則閉氣，以舌拄上腭，時嚥津三口，直下丹田。
　　問曰：內用固如此，外用如何？答曰：其法於日干字上起內用生將，於日家地支字上起外將，克到南方即住。又看月皇是何五行，如日皇尅星，便可用事，但以五行生尅驗之。
　　師曰：如前子所問余，皆切於事而應於人之妙，子宜依吾法度而行之。所有符中之奧，法中之妙，皆盡已矣。但精心而修，端意而行，百發百中，無施不可，真所謂法海之驪珠也。言訖，復以二十八字為吾婿，他日囑仲和書付悔隱袁庭植。
　　吾法元來不妄傳，信知道法妙玄玄。
　　君家自是神仙種，管取兒孫代代賢。
　　法用
　　混沌鴻濛未判，無年無月無時，但憑消息報君知，便是人間冬至。
　　坤虛通妙侍宸王先生家話竟