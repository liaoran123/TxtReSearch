長生胎元神用經
　　經名：長生胎元神用經。唐·郎筆注。一卷。底本出處：《正統道藏》正一部。參校版本：《道藏輯要》本，收入該書斗集第十一冊（簡稱輯要本）。
　　長生胎元神用經
　　野人郎肇注
　　師曰：知至道者天不煞，服元炁者地不滅。夫至道不遠，祇在己身，用心精微，命乃長久。劉君《秘旨》曰：欲得長生，當修所生。所生之法，始用精微，炁結為形，形是受炁之本宗，炁是形之根元。元炁稟形之由，可察滅形之理。
　　經云：深根固蒂，長生久視之道。元炁是身之根蒂。夫若固其元炁，自然長生之道。形中子母，何不守之？且神以炁為母，母即以神為子。子因呼吸之炁而成形，故為母也。形炁既立而後有神，神聚為子也。夫呼吸之炁，由於玄牝之門。，鼻主清炁為陽，口主濁炁為陰。夫欲修習，但泯其念，外絕思慮，內守神真。每欲修習之時，先須調炁。調炁之法，鼻微微納清炁，口微微吐濁炁，止十下二十下即閉口，一任神炁綿綿出入。｀鼻所納炁，以意想至下元玄珠，蒙蒙四合，即存玄珠為下元之主。不得生思，生思不成。積習之，自然凝結成珠，習為母也。既有其母，必有其子，功限運疾，其在志焉。勿思外機，一心存神，速成長生至矣。
　　夫神與炁相合，以意引之，循環臟腑之內，馭呼吸以上下，久習之後，則神自明而炁自和，明照五臟。細功成後，內視見其真神矣。炁和而浹通於四肢，隨意而到，亦可治他人之疾也。
　　黃帝內視三月而生神。心神則化生，纏錦五臟，斯言可推而得之。黃帝得此訣，內視三月而神全，則乃生天矣。列子得之九年成道，遲速由其志也。元炁隨意，靜即得。炁道通流，形體自康，玄珠為主，神自光明也。今世人神與炁子母各行，俱不相守，雖然呼吸於內，神常運物於外，如此之道，遂使炁元主掌而不通徹，既不通徹而精自散。又以神為主人，形為宅舍。主人不營於內而日用於外，自然宅舍空虛而形體衰矣。況乎人世之道，晝夜百刻之中，炁於形內總一萬三千五百息，長八萬一千寸，皆外役其神炁，無一息住於內，而冀長生不亦遠矣？
　　先生曰：若神炁主子母之運行，而乃長生不死，若無主掌，任自呼吸，唯主通利臟腑，消化水穀而已，不能還陰返陽，填補血腦。得此修息之門，元炁結而成胎。胎中有神，神全使其元炁。夫若未得此訣，自然炁無主掌，徒致功勤。不窮受炁之元，空傳於呼吸。元炁若全，以意想下元，炁散在於四肢，遂使肌膚充悅也。
　　師曰：吾以神為車，以炁為馬，終日驅驅而不倦。常存想神與元炁相合，隨意而動之不倦，故為車馬也。又曰：神能驅炁，則鼻不失息。其言至矣！神在玄珠之中，常與元炁主一呼一吸，皆內想見其真神，故稱為之主掌，令神炁混合，而鼻不失息。驅炁之法，上至泥丸，下至命門。泥丸在腦，為上元。命門在臍下三寸，《黃庭經》云，後有密戶前生門。近腰脊之末，以認下元也仙經至道，方說泄露，因感而言之，二景相蓮，可救老殘。夫存養下宮元炁滿，則使炁溯流，上入泥丸宮，是名還精補腦，故曰：二景相通也。若呼不得神宰，一息不全。若吸不得神宰，亦一息不全。若能息息之中神與炁常合，是謂神炁全也。夫治炁者，出炁為之息。吸者，從鼻中入，想至下元玄珠口中，與神相合也。唯澄心腹，目視呼吸。修行之時存想見其真神，為之一息全也。目瞥然生外想，神以隨意在外，唯見外景中事，使內炁元主掌，謂之息不全也。又曰：胎從服炁中結，炁從有胎中息。胎若內結，求死不得也。服元炁有息者，返覆言義也。以鼻中納炁，以意送下元中，久習自然凝結成胎。胎因元炁結而成胎，中元炁而有息，息由不可也。子猶神也，人如初受胎，漸漸而成形。
　　仙經曰：成功之後，男子關元炁聚精，女人胎澤不結嬰。雖動於慾不能與神爭，此是成胎之中，真返精為神。此是上清也。
　　夫自修之訣，能出入陰陽，合其真矣。每取夜半之後五更睡覺之初，先以舌漱掠唇齒之問，澧濁津液吐出三口，鼻收清凍炁入於胸膈之中，淘隔宿來穢滯之炁呵出三口，良久咽。吹即仰臥，展其兩手足，叩齒九遍，次依尋常喘息吐納，不得極深，直候喘息炁平，內不出外，外不入內，閉炁咽元炁一咽，以手隨意炁摩下，引至炁海之中，二十日後炁通滑又加一咽，不用將手摩引，經兩月后更加一咽，一炁三咽，一年後一炁四咽，無所妨損。每日子後午前空腹咽之，時時十咽五咽，不得吸入外炁，每至子前午後，不得咽之。
　　經曰：子後午前皆屬於陽，子前午後謂之陰。夫休根者每至食時漱口，存想上元兩條白炁從腦中出，大如布棧，沿流項至背膂，過入於臍下炁海之中，漸漸聚炁如鵝子大，一團香馥，自然不飢，不得雜想，恐有性亂。或有疾病，口乾舌澀，喉中咽塞，皆是上焦熱極，即以五更鼻吸清凍之炁入胸膈，淘蕩卻呵出三五十止一二百呵，漸覺口中甘甜，是熱退散，即住，不得過妄。如水藏冷，即以早晨日出之時鼻擋陽炁，以口吹出百十吹玲炁，如有病苦之處，一切疼痛，蛇竭蜇咬狼狗所傷，但以靜意坐臥，閉炁存想，所患之處以炁攻之一二百度，無不痊愈也。冬月腳
　　玲，但以咽熱炁以意存想直至腳心下，暖即住。如飲酒小戶者，但隨器物旋旋呵出緬夠之毒力，即不醉也。赤水者，血也；玄珠者，炁也。炁者，神也。每修習之時，面束或南而坐，兀然冥目，以目存想下丹田臍下三寸兩腎之間方三寸，左青右黃上白下炁中赤之炁。
　　口訣曰：大如彈丸黃如橘，有光焰，上一赤子名元先，字帝卿；中一真人名子丹，字光堅；下一嬰兒名元陽，字谷元。其神身長各三寸，環赤衣赤履，坐金狀，手把金爐玉匕，具，晝在上丹田，夜在下丹田。
　　即說陰丹七返，水唾血精腦神炁也。夫欲養神，先須養炁，養炁先須養腦，養腦先須養精，養精先須養血，養血先須養唾，養唾先須養水。水者五華之津，五味之精，當在舌下兩齒之問傍，名日水池。咽下肺脈之主，則化為唾，唾入心之間則化為血，血二百五十日入腎脈中則代為精，精入腦脈之中則化為泥丸宮。宮中有兩條脈，夾脊膂流下貫入於黑海之中。夫黑海王則聰明也。
　　真人曰：仙家大忌慎怒，不得亂泄言語，賢君秘之。
　　導引訣
　　兩手相授如洗面，兩手相擦令熱，揩面令面元皺。如戰士挽硬弓，左右三遍，握拳左右前築數回，兩手各向上如托千斤石，左右同。大坐，握固，斜身如排山，左右同，以拳慢舒向前，急掣向後。跑抱頭宛轉名抽關，兩拳據地，縮身曲脊，上下三舉兩拳，各返捶背三下，大坐，伸腳，用手叉返掣數回，起立，以手叉腰，拗身向後三回，熱授手熨兩腳心與腿膝，未起，兩手相叉夾項爭力數回，殷伸返張側掣宣搖百關，授兩手令熱鬱兩目，引至耳前，兩手旋耳三十遍，時時作之，授手令熱，按鼻兩傍，閉黑為之，氣通即止。
　　真人曰：長生時子後午前，咽津七遍，閉目平坐，內視存見五臟六腑。夫若久久行之，自然明了。夫初學服黑，即須耳元所聞，心元所思，漸起於三息五息一舒黑，更漸吸之。若止十二息不舒黑，得小通也。百二十不舒，得大通也。夫清齋休根，存日月在於口中，晝存日，夜存月，大如環，日色赤，有紫光九芒；月色黃，有白光十芒。存日月在於明堂中，日在左，月在右，常存咽芒之黑液，如睡存日在額上，月在臍下，若身有不安，反舌塞喉，咽唾元數，退即住。天黑所在，隨神黑之所生，神在則黑成，神去則黑虛。黑者，二十四神之正黑，黑亦成神，神亦成黑。黑散則為雲霧，黑合則為形影，出化為仙，入化為真，上結三元，下結萬物，存帝一真君。祝名都閉目，存諸百神變成白黑，如姻之狀從玄珠中出莖孔中，來入我口中，鬱鬱良久，覺見白黑下出莖孔，出兩腳底，出兩腳心，出冠纏中，乃至一身與白黑同煙上下良久，白黑忽變紫雲，鬱鬱入我口內，歸於頭中，下五臟中，充滿腹內，又從兩腳心出，兩手心出，下至莖孔冠纏中，一身鬱鬱，上下與紫雲合，形不相見也。須臾，又存想紫黑充滿左右一室之內，又存想口出風黑，扇於紫雲，令徘徊轉繞成一真人，男形身長三寸號日大洞帝一尊君。又存尊君直來入口中舌下，又上昇紫房中六合宮內，端坐向外，尊君左手把兆五籍，右手把兆五符，尊君口左邊有日光九分，尊君口右邊有月光鬱鬱，或白或赤，常光黑下入五臟六腑百節之內，一身之中，狀如白日，宜心咒曰：
　　大洞帝一，太素尊靈，父寧母靜，二合雙成，百真大混，一回性生，身結八姻，乃變元嬰，日月寶光，動我體形，太一在上，願與帝并，泥丸寶玉，五臟華明，長合日月，手執洞經，立為仙公，神昇上清，三十九童，全符羽庭。
　　常存大洞帝一尊君在於鼻下人中上唇內齒內外，坐立起居常須在意，尊君口銜日月，明照萬洞。未行炁時，先存心中燭火燒遍身上下，蕩除五穀之炁毒，若不燒之，必能擁寒，燒不可久，久即令人煩燥。存火訖，即須行炁，不得雜想，任炁微微，元炁自通徹，以意行之。欲行炁道，先須斷穀，漸漸學之，不宜頓也。一年之后，炁道充實，自然不飢。
　　腎神六人，司徒、司錄、司命、司隸、校尉、卿，左右分為八百五十。日月精靈之炁，人之根本，左為玄妙君，右為玄元君。虛元相生，寒暑相成。沖和先生授龍崗服炁訣：夫形之所恃者，炁也。炁之所依者，形也。炁全形全，炁竭形斃，是以攝養之士莫不煉形炁而保其生，未有有形而無炁、有炁而元形者也。即形之與炁相須而成，豈不皎然哉！余夙慕至道，披尋經史，自行守慎，約向十餘載，所見所聞，殊不愜心。於大歷年中遭遇羅浮王公自北嶽而返，倚策郵亭，依然相顧。余意其異人也，延之與語，果乃有道之君子。哀余懇志之心，便賜吐納修真之道，悉傳於口。其人言五牙、六字及諸服熙法皆為收炁。收炁剛勁，非俗中之士所宜也。至如納炁是日胎息，唯有行炁是正道，修身之基本也。
　　進取訣：凡欲服炁，先須高雅密室常以左右焚薰陸香，仍以狀薦厚軟，高三二尺，溫暖，枕高一寸，夜半之後生炁之時，五更睡覺之初，呵出腹中濁羔九通，若要調息即不在半夜五更，但看天炁柔和，腹空之時。導引行炁，閉目，叩齒三十六通，以警身中神，以手按目兩毗，按鼻左右，旋耳摩面，拔關托石，隨事少少引，宣暢百節，乃以舌柱上聘，欲掠津液滿口中，即以咽下三通，使進於五臟，面有光澤，兀然放神縱心，自在如大空身，萬累都遣，然後淘之，皆須閉口握固，以閉玄房與卻精邪。初學服炁，炁未流行不得握固，待到百日止半年，覺神炁通暢，身上汗出，可握固為之。
　　淘炁訣：凡人五臟各有一神，夜外閉息，如覺後服炁，先乃淘轉腹內，令宿食故炁得出，然後調脈其法，仰外閉目，握固，仍兩拳於乳側，堅兩膝，舉背及屍，閉炁鼓海中之炁，使內外斡而轉之，呵出一九遍則調之。
　　調炁訣：夫調炁之時，妙在乎咽。世人因依外炁以為內炁，而不能分別。吐納在密而用炁，勿使錯性。故知人稟天地而生，身自有元炁而理。每咽納則內炁與外炁相應，自然海中隨炁而至收吐候中日一吐納之際則輒閉口速鼓而咽之，令使郁郁然，有聲汨汨，左邊而下經二十節，如水瀝坎，聞之分明也。別從右而下，如此則內炁皎然，而別以意送下，用手摩之，令入炁海。炁海，臍下三寸，亦謂之下丹田。初服炁人上焦未通，以手摩而助之，速令快下咽，或未下微用少力蹙而咽之，務令有聲而下，若覺炁通流，不摩亦得。三閉口三連咽，更二乾咽，號日雲行。一濕咽，取口中津液和而咽之，謂之雨施。初服炁人，炁未通流，每一兩咽則施行之，不遽得三連咽也。一年細功方得小成，二年三年方得大功也。
　　行熙訣日：下丹田近後有二穴，通於脊脈，上連泥丸。泥丸，腦官。每三連咽則速存歸下丹田中，以意想此元炁，令入二穴，作兩條白熙夾脊雙引上入泥丸，薰蒸諸宮，森然遍下毛髮頭面項頸兩臂手指，一時下入胸膈、五臟、皮膚、中丹田心宮，次第灌注，卻歷下丹田，至於三三星遍屍腦，下入膝踝，達於涌泉腳心也。所為分一炁而理，鼓之以雷霆，潤之以風雨，亦由天地之有泉源，非雲雷而騰動，則元以潤於萬物。人有津液，非漱咽則元以灌於五臟，還精補腦，非交合則不能走而上之。咽服內炁，非吐納則不能相引而用之。是知淡泊之道，運用之理，所以法天像地也。夫存想身中濁惡結滯邪炁淤血被正炁盪滌，皆從手足指節端然而出，為之散炁則展手指，不須握固，如此一度則是一通，通則無病，又復調之使炁平平，又復鼓咽，一如前也。閑鼓咽至三十六咽為之小成也，若未絕粒，常須少食，務令腹空，然得虛靜元問坐外，腹空則咽之十度，自然三百六十咽矣。若久服炁通頓至三百六十亦得，為之中成。一千二百息，為之大成。如不能煉形易質，凡同枯木，元精光也。
　　煉炁訣曰：餘暇服炁。入室脫衣，散髮仰外，舒展兩手，勿得握固，梳頭髮令布於席上，則以調炁咽之。訖，便乃冥心絕想，任炁所行，如過理絕悶即以吐之，喘息稍急則須調之，候炁通流漸漸加至二十．三十四十五十，即令通身汗出，如有此狀，即是效也。安心定意，且外勿起衝風，候神情爽朗，若炁昏欲外，勿得行炁，四體不暢亦勿為之。十五日一度為之。
　　閉炁訣曰：忽有修養乖宜，偶生病患，速投密室，依調炁法布其手足，則以調炁咽之，想念所苦之處，以意想注，閉炁攻之。若是炁極則調之，訖，更以相續不斷攻之，炁急則止，熙調亦復攻之，或二十、三十、四十、五十，攻覺所苦處，汗出通潤即止。如未痊，則每日半夜之後五更晝日之前，頻頻作意攻，以差為度，但有疾處攻之，元不愈也。
　　布熙訣曰：布炁與人療疾，先問彼患人五臟所苦之處，取己之炁布入彼人身，止令病者面其方所，息心靜慮．。此布炁亦似咽炁，其疾自消，百邪永絕矣。
　　調炁訣曰：夫人食五味，五味各歸一臟，每臟濁炁皆納於口，亦出於口。又六腑三焦穢滯併投合成濁炁，每至睡覺之初，葷穢之炁自不堪聞。凡口乾舌澀，面兩頰光澤不能吃食，此是上焦熱候，即須依門戶大開口一二十通，即嗚天鼓七下，九下即以咽之，津液但候口中清甘泉出，即是熱退，五臟凍也。若以口中津液玲淡，食飲無味，心間佯佯不受水穀，即是玲候，即以吹理之。
　　飲食守護訣曰：凡服炁之人吃物須有避忌，可食者物則食，不可食者莫食，食必有損正炁則脈亂，有所益則常食，元益勿食。每日平旦食少淡粥或胡麻子粥，益人脾炁，兼足津液。日午食少淡緬餌飪，餅亦得，不得乘熱吃之，恐亂正炁。蔥藍羹亦好，諸飯食宜令軟熟甜淡，大麥經四時好食，不必多矣。臨時堪食者，食之。若有人靜修齋戒亦昇仙矣。三十六禽直日及本命屬，並不可食，棗、栗、芋子、麥、英，不宜多食，發動邪炁。有單南蜀草亦得食，乍可微微a似飢，不得輒令傷飽，飽則傷心，五臟閉塞，炁難行也。熱物鹹酸辛辣陳敗之物，炁難行也，食了即須呵卻腹中之毒炁，令人腸胃虛靜，若誤食一口，毒物腹內有毒也，切宜慎之。每欲食時，先須咽三五口炁，與食為主，兼吞三二顆生炁豆，引炁通三焦，和臟腑，明目，驅趁惡物，消穀食以助正炁，功用不可備舉。《太清經》中別有方法。夫服炁後有穢炁，下泄不可忍，留恐疾生耳。每日空腹隨性飲酒好者一杯，冬即溫飲，夏即玲飲，亦能助炁遣諸邪炁，所戒在多，多即昏亂，醉即傷神，臧炁損壽，若事不獲已且飲罷即呵出三五十下，飲即大開口，呵遣出緬夠，毒即不醉也，亦不中酒，不失酒食味。不用衝生產之家、死亡之穢，乘六畜走驟，勿衝臭穢，有損正炁，若卒逢之，速宜避之，如惡炁入腹，即以調炁盪滌逐出。如飲酒，即飲三兩杯，不飲即用正炁淘出，如不肯出不須過理逼之，但任漸漸出之。若此上三焦熱終須調炁理之，使炁平和。少食油膩，勿令觸正炁，若曾犯不令再犯服炁，一年通，三年功成，元炁遂凝，擬有觸犯不能為患也。日服千咽，亦不懼多返也，漸從此始矣。經曰：炁化為血，血化為精，精化為髓，一年易炁，二年易血，三年易脈，四年易肉，五年易髓，六年易筋，七年易骨，八年易髮，九年易形，三萬六千神皆化為仙，號曰真人矣。修功不息，關節相連，五臟相固，內炁不出，外炁不入，寒暑不侵，昇騰變化，壽同三光。
　　休根訣：依前勤修三年之後，正炁流通，精髓實滿，百神守衛，三尸逃走，自不欲聞五穀之炁，常思不食要絕難也，但覺腹空即須咽之，元問早晚，何須約限，兼可以藥物相問服之，人多不解，服熙區區，終日以藥為務，故為未得，亦非上士之用也。
　　《黃庭經》云：百穀之實土地精，五味外美邪魔腥，臭亂神明胎炁零，那能返老得還嬰。三魂忽忽魄靡傾何不食炁太和精。故能不死入黃寧。守護訣云：世人率多嗜慾，古今共然。
　　仙經曰：夫人臨終方始惜身，罪足而思遷善，病成而求其藥，天網己發，何以追之。賢者固未危之命，不依人寰，攝心慕道。道者，炁也。炁者，身之主，主者身之命，命者身之根也。若惜精保炁，始全其生。
　　行炁訣曰：道者，炁也。保炁得道，即長生矣。神者，精也。精在則神明，精散則神去。精者血脈之川流，輔骨之靈液，精盡則骨枯，骨枯則死，非固道矣。道者務其精，常須存守彭祖口付務成子日唯閉其精，不畏寒暑。其人自然恬靜。余數閉之。
　　經曰：道不在煩，能不思聲色，不思榮辱，不勞形體。常須導引，內炁安息，可得千歲。更求上藥，可能長生。如能不泄，是名服精。夫若萬慮皆息，為其寡慾，可以增壽也。每朝早旦未起之時，先須叩齒七下至九下，面束跪坐，調黑平和，鼻取清黑入，口吐濁黑出，以手相摩，隨事導引，舌柱上鍔，集漱津液滿口即咽，三咽則止。即以次消息頭上至腳心下各七遍，為之治諸骨節，通流黑脈，宣瀉滯濁，用補虛勞也。
　　去三尸九蟲方
　　夫尸者有九蟲：一伏蟲，長四分；二蛔蟲，長一尺；三白蟲，長一寸；四肉蟲，狀如爛杏；五肺蟲，狀如蠶；六胃蟲．’狀如蝦蟆；七膈蟲，狀如瓜瓣；八赤蟲，狀如生肉；九蟯蟲，狀如菜蟲。唯有伏蟲是諸蟲之主，蛔蟲貫心則殺人，白蟲相生，子孫轉大至長四五尺，亦能殺人，肉蟲令人煩悶，肺蟲令人咳嗽，胃蟲嘔逆，膈蟲令人好唾，赤蟲令人腹嗚，蟯蟲居人胴腸，多則令人患癩痔，亦為瘡疥風等。人身中皆有九種，不必盡多，別有治方：
　　管眾五分，主蟯蟲 白翟蘆十二分，主蛔蟲蜀漆三分，主白蟲蕪萸五分，主肉蟲石蠶五分，主伏蟲厚樸三分，主脈蟲狼牙四分，主胃蟲僵蠶四分，主腸蟲。雷丸子六分，主赤蟲。一名鴉獨，二名土竽子藤，如葛而細葉
　　右件九味，皆以文武火焙令黃，細細搗羅，煉蜜丸如桐子大。每日粉漿水內服五丸，一日三服，加至十丸。十二日微取滯濁，六十日百病愈。服者量力，且令少即妙。婦人若服，即須齋戒，即得服之。
　　長生胎元神用經竟