正一法文傳都功版儀
　　經名：正一法文傳都功版儀。撰人不詳，約出於南北朝。係早期天師道經典《正一法文》殘本之一。一卷。底本出處：《正統道藏》正一部。
　　正一法文傳都功版儀
　　天師曰：正一道士奉道有功，應補治職，隨功舉遷，不得叨妄，極於陽平，德業漸昇，教化逾博，奉佩符線，晝夜勤修，驅役吏兵，拯救驗效，直心守法，終始匪逾，正念師尊，歲寒無替，而鬼神畏敬，人天信用，堪為化首，永世作師，可署都功，宜傳道要。
　　都功版文
　　某郡縣鄉里，正一弟子王甲，年若干歲，若在道即云某觀。宿命合道，玄名契真，稟性謙和，心通妙理，遂能幼勤道業，遐暢玄風，教化有功，信誠無替，實人神共許，遠近咸聞，德濟群生，功高眾首，宜補陽平治門下大都功，即須親職，千日之後，世有忠良，可宣化者，自雲臺治以下任便補受，如法奉行。
　　某國號某年太歲，某月日，於某郡縣鄉里，觀中白版係天師如千世孫某乙。陸修靜曰：陽平治都功版，非天師之胤不受，所以云係天師若干世孫，異姓當言係天師王甲此師名。
　　右版用銀木，長九寸、廣五寸，分作七行，朱書，黃紋袋盛，與治錄同處。無銀木，槐梓亦得。
　　某郡縣鄉里，正一弟子王甲，年若干歲，墨辭，列稱積世奉道，枯骨子孫佩帶治錄，修行供養，相承不絕，至于今日，自蒙師真授道以來，晝夕勤勞，專心一意，實非息慢，宣揚救度，亦無替闕，雖未能感徹幽明，而功效薄彰退邇，夙夜翹仰，唯在於法，願見成就，賜授都功，察某心邇，堪為師範，宜補天師門下大都功，板署厥職，自陽平治以下任意傳授後學賢良，如法施行。
　　某國號某年太歲，某月日，於某郡縣鄉里，觀中白板係天師若干世某乙，非天師子孫云某治某乙。　　
　　受都功辭文
　　某郡縣鄉里，正一弟子王甲，年若干歲，叩頭稽首，具乞恩辭，某入道多年，佩法
　　已久，仰蒙師老賜授要言，修奉勤行，不敢虧替，敷揚道化，救濟男女，雖未廣周薄立，功效陽平已下，並預受持，思度後昆，流通道教，都功厥職，總統諸治，不參此版，便絕傳流，則後學求真，因循路斷，法在招引道貴圓通，恩惟法師賜見成就，謹辭。
　　某國號某年太歲，某月朔日子，王甲稽首奉辭，詣
　　某姓法師門下
　　刺側。
　　某郡縣鄉里王甲年若干歲
　　右據王甲墨辭及某洞男女官保舉，詣臣求受都功版署職，某既奉道勤誠，有心於法，請依科給授，謹狀。
　　白刺
　　今有某洞男女官保舉某郡縣鄉里王甲，年若干歲，詣臣求受都功版署職，某既奉道勤誠，有心於法，請依科給受者
　　右具，所受如前，伏乞治中靈官，吏兵，考召，君吏，一合考正，某合法以不如未
　　合法黑，即為考正，要令合法，臣須特拜
　　署，臣某誠惶誠恐，死罪死罪，稽首再
　　拜，詣
　　考召。
　　太歲某年某月朔日子，臣姓某，屬某
　　州縣官觀，今於某郡縣鄉里中白刺
　　四君
　　泰玄都正一平黑，係天師陽平治，臣某甲
　　稽首，再拜
　　上言，謹按文書，某郡縣鄉里，王甲年若
　　千歲，列狀詣臣求受都功版署，臣昨日
　　子時白刺，今日今時當授，輒為拜章上
　　聞，恩惟
　　太上三天門下奉行文書事，以時省理，
　　原赦臣及甲千罪萬過，乞下二十四治治
　　中君將吏兵士，及天地日月，山川河
　　海，里域神靈真官，一時鑒知，某今日於
　　臣處奉受
　　天師門下大都功版署，主統二十四治
　　治中仙官，為後世作師，某行道得道，求
　　仙得仙，遊行天下，度人濟物，輔助
　　帝王，救療百姓，皆令效驗，恩惟
　　太上云云，操臣，謹為王甲拜上仙官君將
　　吏兵士，授都功版署紙章一通，上詣
　　三天曹，伏須告報，臣某誠惶誠恐，死罪
　　死罪，稽首再拜以
　　聞。
　　臣姓
　　太清云云依
　　太玄都律令
　　次弟子再拜，迴禮十方，方各一拜，次師復鑪畢。
　　經云不受都功版，不得傳治與人，如違七祖，被考於鄧山，充填河之役，九年見世，有水火之災，慎之。
　　正一法文傳都功版儀竟
　　＃１本篇原附在《正一法文十錄召儀》之彼，今分出單行。