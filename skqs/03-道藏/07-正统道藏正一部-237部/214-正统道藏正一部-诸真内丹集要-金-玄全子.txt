諸真內丹集要
　　經名：諸真內丹集要。玄全子集。三卷。底本出處：《 正統道藏》 正一部。
　　諸真內丹集要卷上
　　海天秋月道人玄全子集
　　老子函谷關記#1
　　始青之下日與月，兩畔同升合為一。出彼玉池入金室，大如彈丸色如橘，中有佳味甘如蜜。沙門得之以禪定，黃衣得之以超逸。子若得之慎勿失，既往復之身將滅。升於幽關三曲折，入彼命門形不憊，淵乎探兮難致請。日月本是乾坤精，萬象森羅盡著明。前三五兮後三五，五六三十復還生。生兮滅兮周十二，十二中分二十四。二十四氣復推遷，卦象爻銖都在此。水銀一味分為二，匹配陰腸成既未。既未復還為夫妻，始覺壺中有天地。紅鉛黑錫大丹頭，從紅入黑是真修。黑中取精赤取髓，解取赤黑藥無比。取赤入黑保長生，用黑入赤天仙矣。顛倒兩般總成還，火龍變化成天仙。學道之人自思己，貪財好色莫相傳。函谷關頭梁山口，吾今鐫石留此言。
　　鍾離正陽真人還丹歌
　　一母產兩子，一男復一女。男是陰之宗二女是陽之主。陰來陽既住，不失本宗祖。脾磨食自消，將得歸厚土。學者亦如麻，達者自今古。見龍不識龍，逢虎不識虎。龍不在東瞑，虎不在西虜。若向一源求，昭昭知藏否。若向東西覓，有目亦如瞽。陽在陰之胞，陰在陽之肚。男白女還赤，自然成夫婦。種麻即收麻，種黍即收黍。向鉛不識鉛，白頭多辛苦。恍恍復惚惚，二物難可覬。杳杳復冥冥，三姓似親倡。情交是眾藥，氣合無言語。燒鉛汞自乾，亦如貓伏鼠。
　　張紫陽真人石橋歌
　　吾家本住石橋北，山鎖水關森古木。橋下澗水徹崑崙，人飲泉時馨香馥。吾居山內實堪誇，褊地盡種不謝花。山北穴中隱猛虎，出窟哮吼生雲霞。山南潭底藏蛟龍，騰雲降雨天濛濛。二獸有時鬥一場，玄珠飛伏見禎祥。景堪美，吾暗喜，自斟自酌醺醺醉。醉彈一曲無弦琴，琴裹聲聲教仔細。可煞醉，勿人知，昏昏默默恰如癡。仰觀造化工夫妙，日遷西出月東歸。天是地，地是天，反覆陰陽合自然。識得五行顛倒處，指日升霞歸洞天。黃金屋，白玉橡，金童玉女侍衛前。南辰北斗分明布，森羅萬象見無邊。無晝夜，要綿綿。聚散周天火候全。欲知金丹端的處，尋師訣破水中鉛。水生火，火生水，水火須分前後隊。要辨升沈識主賓，鉛銀朱汞方交會。有剛柔，莫逸意，知足常足歸本位。萬臣齊賀太平天，憊時國富民安喜。此箇歌，好推理，同道之人知此意。後來一輩學修生，即是存想并行氣。在目前，甚容易，日用之中自家底。縱饒先輩五十年，問你從前學甚事。此一門，有滋味，服得之人妙難比。先可去病後延年，用火烹煎變陽體。學道人，自思己，休被旁門小法制。只知眼下嚇他人，不覺自身暗憔悴。勸後學，須勇志，莫徒拋家任他地。妙道不離自家身，豈在千山并萬水。莫因循，恣貪鄙，火急尋師覓玄旨。在生若不學修生，未必來生甚胎裹。既有心，要終始，人生大事惟生死。皇天若負道人心，沈我三塗為下鬼。
　　馬自然金石紙閣
　　大海東頭紅日輪，青山幾度碾為塵。百年三萬六千日，一日死生多少人。九轉靈丹非五金，若無神授恐難尋。欲知母子真仙訣，鍊藥先須學鍊心。何必燒丹學駐顏，鬧非朝市靜非山。時人欲覓長生藥，對境無心是大還。速養丹田速養神，好將陰德濟生民。此身不向今生度，更向何生度此身。欲得長生調伏心，莫觀往事與來今。但向靜中神氣合，何愁不到大仙林。
　　純陽呂真人玄牝歌
　　玄牝之門號金母，先天先地藏真土。含元抱一賴生成，一氣綿綿亙今古。華池神水天地根，鍊之餌之命長存。自古神仙無別法，皆因玄牝立其根。玄牝之門人罕識，想腎存心饅勞力。神仙破盡諸旁門，往往愚迷猶自執。借問如何是玄牝，嬰兒初生先兩腎。兩腎中問一點明，逆為丹母順成人。一陽萌處急下手，黑中取白無中有。一時辰內管丹成，九載三年徒自守。世人若識真玄牝，不在心兮不在腎。窮取生身受氣初，莫怪天機都泄盡。
　　又純陽真人大丹歌
　　三清宮殿隱崑巔，日月光浮超紫煙。池沼泓泓翻玉液，樓臺疊疊運靈泉。青龍乘火鉛為水，白虎騰波汞作鉛。欲得坎男求匹偶，須憑離女結因綠。黃婆說盡千般計，金鼎開成一朵蓮。烈女擎烏當左畔，將軍戴兔鎮西邊。黑龜卻伏紅爐下，朱雀還柄華閣前。然後澄神窺見影，三周功就駕雲餅。
　　又性命歌
　　鍊金丹，不達性，此是修行第一病。只修真性不修丹，萬劫陰靈難入聖。達命基，迷祖性，恰似鑑容無寶鏡。壽同天地丈夫兒，把握陰陽為本柄。性命全，玄又玄，海底洪波渡法船。生擒活捉蛟龍首，始知匠手不虛傳。
　　李仙君金丹賦
　　道本無象，丹生自然。既飛騰而見寶，遂服餌以登仙。擒二物於爐中，名為龍虎；鎖五行於洞裹，別是山川。昔人遊希夷之鄉，抱正一之術。欲壽之長遠也，比於天地；欲身之堅固也，同於金石。於是採汞之質，鍊鉛之實。緞以大火，進則盈而退則虛；藏之中官，採有時而用有日。由是西海庚辛之髓，東方甲乙之精，吐粹孕秀，開花發英。觀其體則合同而異，究其妙則凝結而成。離女坎男，匹配而終須不死；日烏月兔，往來而自得長生。八卦旁羅，九宮森布。三百六旬，有變迂之節氣，二十八宿，無襲踱之軌度。汞伏鉛而鉛伏汞，難窮造化之源；陽生陰而陰生陽，孰辨推移之數。杳杳冥冥，中含太清。自無質而生質，本無名而強名。知其機者，能盜化工之用；味其理者，但惜真元之精。鍊以九還，能超凡而入聖；吞之一粒，解返老以為嬰。嗟夫，古驟今馳，朝奔暮役。家家之白雪輕棄，箇箇之黃芽拋擲。素景去而不能駐，紅顏改而難再澤。思南柯之夢覺，富貴難憑；念北郁之塚高，功名饅立。彼有鍊朱砂而為紫粉，緞黑錫以取玄霜。或餐霞而餌相，或辟穀以休糧。舉曰至藥，誠非古方。何異綠木求魚，木愈高而魚愈失；鑽冰取火，冰益深而火益亡。殊不知身者氣之宮，氣者神之府。以真氣而續真氣，則神不散；以真精而補真精，則形有主。自然白骨生肉而枯骸還魂，可以追赤松而繼彭祖。
　　天來子青龍歌
　　天來本是清閑客，幼讀儒書崇仕節。不因宿世有仙綠，爭得真師傳妙訣。傳妙訣，話無多，臨行付我壺中歌。歌中不說常人語，教集神仙不死科。藥一味，無根無．始先天氣。敷陳奧旨有丹書，《悟真篇》與《參同契》。《參同契》，說仙方，後漢真人魏伯陽。託易立言明大藥，留為萬古丹中王。日月精，天地髓，包括金丹玄妙理。言微文淡道幽深，不遇真傳難擬議。《悟真篇》，分明說，長生不死天仙訣。紫陽祖師憫將來，為他更把天機泄。人已老，烏空啼，啼過北郁山更西。《沁園春》曲傷心處，下手速修猶太遲。要修行，求大道，莫認三峰招業報。三千六百盡旁門，除卻金丹皆妄造。揚大道，播玄風，振作西南一代宗。若問仙翁真的派，原來自號紫陽筑。昔仙翁，遭配譴，邂逅杳林傳釋兔。毗陵嗣後付泥丸，玉蟾耜祖名既建。嘆塵世，鏡中花，人生能有百年華。要復本來真面目，五行無處覓根芽。覓根芽，須趁早，莫待自身鉛汞少。一年過了一年稀，水流花落人空老。人已老，要修行，何須持戒與看經。但毋揀擇除憎愛，平等施心道自亨。要修行，甘忍辱，唾面自乾無報復。我若虧人禍自延，人還虧我翻成福。求大道，體剛金，患難憂慮勿動心。富貴貧窮天已定，失無得有任浮沈。要修行，有功課，學道先須學打坐。若還枯坐又徒然，畫餅充飢終受餓。學大道，置丹房，室要探明地要良。地若不良神不守，縱饒真種也虧傷。要修丹，須結友，同志三人互相守。若無同志一般人，大藥難成金汞走。學大道，要知音，丹頭須用水中金。若非積行并陰德，走褊天涯沒處尋。要修行，待時至，得遇師傳毋造次。深藏切莫向人誇，恐惹殃魔妨大事。學大道，要家門，全藉溫和養至真。土德厚時丹德厚，但言憂道不憂貧。若憂貧，難辨道，丹道成時都不要。湖四海任遨遊，自有行廚供祿料。學修真，混俗處，不在拋家棄妻女。四時衣飯要人供，尤忌朝昏避寒暑。丹成後，可出家，洞府名山閱歲華。露宿風餐遊海島，雲鞋月杖骯天涯。要修行，休惹債，酒色財氣誰不愛。常人愛著損精神，我若愛時無障礙。我愛酒，有仙友，不用方升并曲斗。雪山一味好醞酬，傾入葫廬頻到口。我愛色，與人別，不向洞房深處歇。煙花堆裹隱神仙，靈山會上尋迦葉。我愛財，有道來，不買佳人美貌才。買箇嬰兒并姥女，終朝清淨坐臺丹。我愛氣，有威勢，不似項王爭霸位。東洋海底斬蛟龍，西華山頭誅虎兒。龍能吟，虎能嘯，捉虎擒龍有關竅。恐君不信問觀音，龍女獻珠明道妙。龜能飛，蛇能舞，隱在北方號真武。陰陽混作水火精，仙聖降歸為道祖。性之根，命之蒂，同出異名分兩類。合歸一處結成丹，還為元始先天氣。命之蒂，性之根，元始巍巍太上尊。取來鍊作長生藥，一粒教君性命存。日之精，月之華，隱在西南離坎家。捉來鎖在乾坤鼎，翡翠雲生罩紫霞。月之華，日之精，玉兔金烏兩曜明。西去東來無定向，二弦合處大丹生。陽神魂，陰神魄，魂魄相藏互室宅。要尋魂魄到乾坤，仍向坎離翻日月。陰神魄，陽神魂，識者先從戊己門。戊己門中有真土，須憑玄牝立其根。水向鉛，只一味，不是精神不是氣。元來即是性命根，隱在先天心坎內。君不見，上天途，修丹無障要陰扶。請觀晉伐旌陽令，拔宅飛昇世豈無。又不見，蓬萊路，三千行滿乘雲去。昔日唐朝呂洞賓，至今猶自尋人度。
　　天來子白虎歌
　　欲撈北海波心月，先縛南山嶺上雲。若也有人知此意，便堪飛烏見元君。半輸月照西江上，一箇烏飛北海頭。月落烏沈尋不見，廣寒宮內倒騎牛。玄牝之門鎮日開，中問一竅混靈臺。無關無鎖無人守，日月東西自往來。鉛鼎光生影射簾，江山白雪落纖纖。瑤池宴罷歸來晚，偷得蟠桃一顆甜。採藥要明天上月，修丹須識水中金。月無庚氣金無水，縱有真鉛枉用心。不死谷中親下種，無根樹上自開花。結成一顆渾淪果，吞入丹田似火霞。人生七十古來稀，卦氣將終莫可追。下手速修猶太晚，無常臨限悔來遲。富貴貧窮命有無，修行辨道暗乘除。人生不作神仙倡，枉做男兒大丈夫。道祖玄天聖誥文，分明龍虎是全真。誰期一日青山夢，六合中藏萬古春。巍巍六道本無情，一氣纔分萬化生。同出異名為道本，異名同出是丹名。白玉城頭運玉液，黃金鼎內種金蓮。一時火足丹成易，十月霜飛藥要堅。山頭虎嘯風生處，海底龍吟浪起時。虎嘯龍吟交戰罷，風恬浪靜產嬰兒。青龍跨火翔朱雀，玄武飢吞白虎金。顛倒坎離由戊己，抽添須藉丙和壬。半斤真汞半斤鉛，正值中秋月上弦。若遇子初休要採，如逢望遠不堪言。視之不見未為盲，聽爾無兮乃謂聾。若解見他如見己，聽如不聽是真聰。玉兔東沉翻作熱，金烏西出反生凍。自知顛倒玄中妙，莫較人前短共長。顛生倒，倒生顛，生箇嬰兒沒姓名。要識嬰兒誰氏子，先天先地混元精。奇器生成果妙奇，包含萬象合天機。星辰日月隨機轉，倒過乾坤也不知。上德無為無所作，下德為之有以為。若要道生居上德，須從下德造根基。偏見休誇廣究參，未明根本莫高談。真本真根乾坤是，識得方知道不難。
　　劉海蟾真人還丹破迷歌
　　傳聞世人有金丹，學者如麻達者難。不在水，不在山，元來只是在人問。咫尺還丹人不識，子後午前氣裹覓。扣齒擊鼓數千般，要覓金丹轉見難。閉目藏睛猶定思，口內出時聽不得。將為此法便上天，元來痛癢不相干。百日行氣不見功，只到老死一場空。聖人行氣自消息，身命不從氣裹得。閉氣肚大面又黃，饅將行氣勞心力。何人行氣得升天，甚人行氣得延年。千人行氣千人死，烹鍊金液不如此。神仙大道只憑丹，還可以住千年。三十六氣安神法，子後午前無住歇。又嘆愚人愛參禪，一綠一會鬥巧言。言盡口訣難免死，真箇佛法不如。此真箇佛法便是道，一箇孩兄兩箇。抱二氣成合一粒丹，更於何處覓神。仙真鉛真汞真龍虎，不識刀圭到處。取會法，一句言，便知鉛汞識金丹。若金丹要會非難會，人心狡猾生朦昧。眼前觀著不認真，認著行氣恨子身。妄識行氣幾時通，金丹百日便成功。三田長得黃芽在，萬年之中身不壞。子後當行四箇功，陰陽相下總相通。外取陰來陽有裹，顛倒思量全在己。左手捉著青龍頭，右手挈住白虎尾一時入口漸甘甜，方知此物能香美。只此便是水中金，妙達玄門具箇理。
　　諸真內丹集要卷上竟
　　＃１此標題有誤。應為『 純陽真人金掖還丹歌』。
　　諸真內丹集要卷中
　　海天秋月道人玄全子集
　　王母口訣
　　飲食不止身不輕，聲色不止神不清。思慮不止心不寧，心不寧兮神不靈，神不靈兮道不成。其要妙者，不在乎瞻星禮月，苦體勞形。所貴者湛然方寸，無所營營，神仙之道乃可長生。又云除垢止念，靜心守一。
　　太上內觀正訣
　　生不生為體，
　　如生者是人心，心者有三心，過去、未來、見在者是也。過去心生者名為思，未來心生者名為想念，見在心生者名為逐境。此三心者，晝夜不停，勞神損氣，喪人之真靈，昧元初之法體。輪迴萬劫，皆是三心，古往今來，誰能得脫。若要得離，悟父母未生之前本來面目，有箇甚麼，非心非念，物我兩忘，自然合道。故曰生不生為體也。
　　滅不滅為用。
　　滅者諸慾不生，萬綠齊斷，心念兩忘，為之滅也。不滅者，是人之真性。真性者，道之用。道者，性之體。體用分明，應物不昧，頭頭脫
　　灑，性顯心亡。故日滅不滅為用。
　　體用得真常，
　　得真常者，每日不問斷是也。
　　真人自無夢。
　　無夢者，時時在道，自然無夢也。
　　前念為賓，
　　賓者，客也。心者，名為客來休接待，便教過去是也。
　　後念為主，
　　為主者，知念撥念是也。
　　念起不著，
　　不著者，就路還家，本無根緒。《 清淨經》 云：內觀其心，心無其心；外觀其形，形無其形；遠觀其物，物無其物。三者既悟，惟見於空。非色非象是也。
　　前念為念，
　　前念無風起浪也。
　　後念為照，
　　照者是水，水落還源。
　　除垢止念，
　　止念滅不滅用也。
　　照心守一。
　　守一者，常德如始，得意忘言是也。
　　唯滅動心，
　　常知常覺。
　　不滅昭一心。
　　不滅照心，定慧圓明也。
　　照心不滅，
　　照心不滅者，在慾無慾，居塵出塵也。
　　體若太虛。
　　體若太虛者，視之不見，聽之無聲。
　　注云：離種種邊也。
　　但凝空心，
　　空心者，內外無著也。
　　不凝住心，
　　內觀其心，心無其心也。
　　動則用照，
　　百花林內過，一葉不黏身。
　　不依一法，
　　父母未生已前，非心非法，有甚不是也。而心常住。
　　內想不出，
　　外想不入。
　　沉空寂而無照，
　　忘無可忘，無可亡心也
　　動被物牽。照而無寂，
　　則知其動，不處其靜，認識神為主，轉物不離故也。
　　寂昭一兩全，
　　清靜合道也。
　　洞合道源。
　　明明朗朗，神定熙沖，薰蒸百脈，無所不至，遍滿周天也。
　　寂照兩泯，
　　人牛不見，超證無方也。
　　清風滿軒。
　　正達無為，返本還元。
　　有生不生，
　　萬綠齊斷也。
　　有化不化。
　　浩劫常存。
　　生者不能生，
　　身如枯木，心似寒灰。
　　化者不能化，
　　性住命停也。
　　故能常生常化。
　　常生者，陽之黑。常化者，是五穀之精，陰得九陽真熙，乃自化也。
　　無時不生，無時不化。
　　無時不生者，是心火時時下降。無時不化者，得腎水刻刻上升。沖和熙透，遍滿周流，得觀內境，常無問斷。鍊精化熙，鍊熙成神，鍊神合道。經云：知之修鍊，謂之聖人也。
　　玄元口訣
　　黑鉛紅汞大丹頭，從紅入黑是真修。黑中取精赤取血，解取赤黑藥無比。
　　用赤入黑保長生，用黑入赤天仙矣。
　　一是鉛，又為君。二是汞，又為臣。若鉛不真，其汞難親。若汞是親，不失家臣。青腰使者，赤血將軍。和合兩性，異族同群。白汞作腦，黃芽為根。化鉛為粉，鍊汞為塵。陰居陽位，陽數陰勻。月盈日反，寒暑區分。開設法像，赫然有文。惟吾此道，天地長存。
　　鼎器歌
　　圓三五，寸一分。口四八，兩寸唇。長二尺，厚薄均。腹三臍，坐垂溫。
　　陰在上，陽下奔。首尾武，中間文。始七十，終三旬。內一百，善調勻。
　　陰火白，黃芽銀。來去遊，不出門。漸成大，情性純。即歸一，還本源。
　　至一周，甚辛勤。密防護，莫迷昏。途路遠，甚幽玄。若達此，會乾坤。
　　子午沾，諍魄魂。得長壽，入仙村。樂道者，尋其文。諦思之，不須論。
　　金丹火候祕訣十二句
　　日月本是乾坤精，卦象周迴甚著明。前三五兮後三五，五六三十復還生。
　　生兮滅兮周十二，十二中分二十四。二十四氣互推遷，卦象爻鍊都在此。
　　水銀一味分為二，變化陰陽成既未。既未卻配為夫妻，始覺壺中有天地。
　　純陽真人云：大哉一十二句，契合五千餘言。始初本性，乃元宗元相之至神，主命之一靈也。命蒂之根源，即先天也。無形之至精，保性之一氣也。精神即性命之本始也。此一靈真性，益為心所昧也。純一之命，皆因身所役也。若能全身而命基永固，心澄而性本虛靈。命不得性而安能保守，性不得命而未可長安。性命本一，變動為二。今之學者各執一邊，若要成全真大道，無非性命合一，欲得性命合一，直須心清意靜，心意清靜則萬法自然歸其根也。今几世之人，不能全其性命，而了其大道者，何也？益因心逐物移，性被物轉，意慕色而命為色喪。出此二境者，著小衍而有動有作，執邪法而妄修妄為，須有金丹藥物之名，抽添探運之字，萬種千般，總為異號耳。若知金丹無相，藥物無名，火候無時，抽添無作，能如此者，莫執一法，休著一邊。赤灑灑不存一毫，露堂堂靈光普照，始達自然之路，方入大道之門，便知無為而為，是名不探之探。假如養命不知性，如谷中神；見性不全身，如陰鬼無光。若能性真命全，名稱道德之仙。
　　〔金液還丹歌訣〕
　　金液還丹仙華流，高飛天翔登天丘。
　　赤黃之物成須臾，當時雌雄分亂珠。
　　可以騰變致行廚，靈人玉女與我俱。
　　出入無問天同符，其精凝霜善沉浮。
　　汝其慎敬必來游。
　　几欲修真養性，行道紀形，結黑成神，始終無窮者，莫先乎靜。故性靜以為定，神靜以為變，黑靜以為生。將靜之時－，反聽內觀，心不妄念，口不妄言，形不妄動。無色之色為之見，無聲之聲為之聞，無味之味為之甘，不言之言為之教。神景為之降，福德為之臻，和氣為之應矣。子欲靜神，先須沐浴齋戒二十五日，然後精鍊己身，魂魄和平，乃可入室。入室之後，或丹蛇來注子心，或王母來降，或道身應見，此皆身中之神試子耳。但勿驚怖，有問勿對，有所傷犯亦勿為懼。但安心定意，其物自去。經二十五日、四十五日、八十五日、一百五日、一百二十五日、一百五十日、一百八十日、並有神來，皆是試子。但安心勿對，不能為害。若生怖懼，為試不過，則失道矣。戒之慎之。一百八十日後，室內自明，安危存亡，無不預知，身中官府，一一皆見。二百八十日後，萬病皆除。一年之後，瘢痕皆滅。千日之後，形神俱妙，與聖合真矣。
　　金丹證驗
　　一者，下大工夫，須是謹守百日，處於靜室，外無所著，內無所思，身如槁木？心若寒灰，萬緣頓息，與太虛同體，以靈光為用，晝夜慇戀。三五日問，自然心定黑和，喜悅無窮，謙弱恭順於人。聖人言五日一候也。
　　二者，忽然覺心火下降，腎水上騰，五臟生津，百脈通流，心經上湧，鼻聞異香，舌生甘津，已絕飲食，晝夜無寢。
　　三者，坎離交媾，精黑逆行，乃得百關開通，四肢百脈和氣流行也。
　　四者，夜問如晝，隔牆見物，預知人事，上見天堂，下見地獄，物不能礙，乃是靈光所至。
　　五者，夜問丹田為生，前通黑院，後通密戶，頂上紅霞繚繞，眉問湧出圓光，眼中睛明流溢。不得為怪，此是藥力所至也。．
　　六者，智神踴躍，自歌自舞，口發狂言，著撰詩詞。不能禁止，乃是三尸所使，若不守之，前功俱廢也。
　　七者，或喜或悲，逢人談笑，論玄說道，亦是三戶鬼惑亂也。
　　八者，雖是百關開通，其中五穀黑未除，陰黑未盡，疾病未消。修行之人，須要與天盟誓，精心百鍊，斷絕愛念惶貪，除去人我，與物無私。正念見前，內外如一，奪天地之正氣，抽陰換陽。
　　飲食或多或少，鼻中流濁不止，口中臭穢，腥躁嘔逆。腹中常常升降，雷嗚電激，風雲發泄，前後俱升。
　　鍊穀如銀膏，彈丸相似。腸胃中鍊出惡物，臭穢不常。次漩下，如酥酪油膩，馥鼻異香，諸人皆聞也。小便漩下五色硃砂。此是盜得萬物也。若不謹守，黑有走失。心若懈息，體弱心虛，三尸齊起，六耗皆來，擾亂心神。靜坐生疑，懼怖不安，睡外驚悸，惡境無窮矣。
　　處於靜室，大忌臭穢、諸般香味、餘雜之黑。又忌生玲硬物、鹹美辛酸之物。若不避之，五臟之真黑卻有損壞也。
　　若五臟黑生，升降無滯，百脈流通，元氣充腹，自絕飲食，不飢不渴，漸覺困悶，不得為怪。七巳已後，氣力轉加，神清黑爽，晝夜無寐，直得萬神柄寂，黑歸元海，飲食自進矣。
　　既食五穀，大忌諸味，有損生黑。為初漱之黑，不能敵穀黑也。
　　忽然染疾，邪黑攻心，三焦不和，五炁不生，三關閉塞，飲食臧少。寒暑有時，進退不常，口中酸澀，上又不降，下又不升。心肺之問，積聚成血，忽然逆吐出紫黑血三兩碗，其病漸退。
　　津液忽然上胖，而降下重樓，頃須嚥之，異香甚美，洗滌三焦，五臟六腑、百關神穴，盡皆玲瓏，自然沖暢。三田返復，銀河朗朗，珍珠迸湧，萬病自消，此填補天損也。
　　每年食五穀，口中常覺香味，心神和悅。一著循環，百脈皆順，四時安泰，自然合天地運動陰陽之數，日月往來間隔之期，晝夜返復，不失其數也。
　　耳內風吼，心中驚恐，雷轟電掣，周身火起，鍛鍊金精，群陰潰散，三尸滅跡，丹田黑和，中宮神聚。內不見性，外不見形，恍惚之問，如貓捕鼠，杳冥之內，似鵬攫兔，其火過清凍也。
　　飲食臧少，漸生贏黑候，或生或下，臍腹疼痛，兩臉如錐刺，六腑如裂帛聲。此是臟腑宿疾，藥力攻擊，一時發動，常是焦渴。以甘草湯服之，切忌諸般也。
　　五神不清，胸膈含悶，心中恍惚，睡外不安，不得為怪。但要專心守之，細細而退下惡臭異物，其病漸退也。
　　偶爾百關通利，萬神聚會，五黑皆融，歸於元海，自然俱定，呼吸不從口鼻，脈息不在寸關，此真大定也。若定得百刻全功，便是大羅神仙矣。
　　成生疾身體，如火氣蒸燒四大，日夜問迷悶不省，百節酸疼，痛如敲碎，火氣燒鍊，筋骨如綿，偶爾間汗出無事，此真脫也。
　　只得水火同鑪，五黑俱一，四大無陰，純陽流注，金液鍊形，形神俱妙，與道合真，五行無用，神遊仙界，物外逍遙。
　　真炁滿足，自然無陰時，後神光罩體，百脈沖和，樂聲千派，已絕陰魔，是謂修真之應驗也。
　　行處自有聖賢差委，金書紫詔時有到來，身在凡而心在聖也。
　　金丹類名
　　運入中宮，謂之鑽簇五行。
　　一身心不動，謂之降伏龍虎。
　　龍吟則精凝，虎嘯則黑固。謂之保固靈根。
　　以精黑喻龜蛇，以身心為龍虎，打成一片，謂之和合四象。
　　以性攝情，謂之金木併。以情御黑，謂之水火交。
　　鍊精化黑，黑化神，神化虛，謂之三花聚鼎。
　　舉心動念，謂之玄牝。心中之性，謂之砂中汞。身中之黑，謂之水中金。分》 
　　外境不入，內境不出，謂之固濟。
　　寂然不動，謂之養火。虛無自然，謂之運用。
　　存誠篤志，謂之守城。降伏內魔，謂之野戰。
　　洗心滌慮，謂之沐浴。端坐習定，謂之採取。
　　抽坎中之陽，補離中之陰，謂之抽添。
　　四大五行不著處，謂之玄關。
　　天地未判之先一點靈光，謂之真種子。
　　神居乾宮，黑居中官，精居坤宮，謂之三官。
　　歸根之竅，復命之關，虛無之谷，謂之三要。
　　身為鑪鼎，心為神室，鉛汞為藥物。
　　身中上而炎者，謂之火，精中之黑也。
　　砍一身中下而潤者，謂之水，黑中之液也。
　　懲忿則火降，窒慾則水升，謂之既濟。不能懲忿則火上炎，不能窒慾則水下降，謂之未濟。
　　真鉛謂之嬰兄，腎中精。真汞謂之姥女，心中血。
　　胎息謂之黃婆脾中涎。
　　情性謂之夫婦。
　　元神歷劫不壞，如金之堅，愈鍊愈明，謂之金丹。
　　九乃金之成數，情屬金，情來就性，謂之九還。
　　七乃火之成數，神屬火，鍊神還虛，謂之七返。
　　心澄意定，性寂神靈，二物成團。
　　三元輻輳，謂之成胎。
　　愛護靈根，如龍養珠，如雞抱卵，謹謹護持，勿令差失。毫釐有差，前功俱廢。
　　陽神出殼，謂之脫胎。
　　歸根復命，還其本初，謂之超脫。
　　打破虛空，謂之了當。
　　諸真內丹集要卷中竟
　　諸真內丹集要卷下（？）