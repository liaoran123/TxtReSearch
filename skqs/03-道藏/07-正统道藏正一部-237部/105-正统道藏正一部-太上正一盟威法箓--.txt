太上正一盟威法籙
　　經名：太上正一盟威法籙。撰人不詳，約出於南北朝，係早期天師道法籙。一卷。底本出處：《正統道藏》正一部。
　　太上正一盟威法籙
　　太上一官童子籙，
　　太上十官童子籙，
　　太上七十五官童子籙，
　　太上三五赤官斬邪籙，
　　太一護身將軍籙，
　　太上二十四治氣籙，
　　太上護身延年解一切災厄籙，
　　太上保命長生籙，
　　太上鳳凰解穢妙籙，
　　太上三五解妨害寶符妙籙，
　　太上老君授徐甲延生保命籙，
　　太上招財鎮寶妙籙，
　　太上九一河圖寶籙，
　　太上百五十將軍男仙靈籙。
　　太上一官童子籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上一官童子籙，自實悉言，被君召，即日聽署之後，要當扶助天師醫治百姓疾病，不得輕泄淫盜，鬲戾妬，行不正之事，自作一法，誹笑師主者，此魔鬼所嫉，但當慈仁育孝，敬老愛少，父母兄弟，更相承奉，常以五臘吉日於堂上祝家親九祖，二月八月同日祀社竈，其餘不得私祀他鬼神，一旦違犯，坐見中傷，不得怨道咎師，一如律令。
　　北一上官直使功曹二人，
　　北一上官郎吏虎賁百二十人，
　　北一上官正一功曹二人，
　　北一上官察姦鉤騎百二十人，
　　北一上官治病功曹二人，
　　北一上官三官僕射百二十人，
　　北一上官左官使者二人，
　　北一上官天騶甲卒百二十人，
　　北一上官右官使者二人，
　　北一上官天丁力士百二十人，
　　北一上官陰陽神央吏二人，
　　北一上官收氣食氣吏百二十人，
　　赤天歷旗剛風將軍百二十人，
　　赤天歷旗左右將軍百二十人。
　　保舉
　　監度
　　度師
　　太上十官童子籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣其請受太上十官童子籙，自實悉言，被君召，即日聽署之後，約當慈仁育孝，敬老愛少，父母兄弟更相承奉，常以五臘吉日，於堂上杞家親九祖，二月八月同日祀社竈，其餘不得私祀他鬼神，一旦違犯，坐見中傷，不得怨道咎師，一如太上老君律令。
　　上仙都直使功曹二人，
　　上仙都郎吏虎賁二百四十人，
　　上仙都正一功曹二人，
　　上仙都察姦鉤騎二百四十人，
　　上仙都治病功曹二人，
　　上仙都三官僕射二百四十人，
　　上仙都左官使者二人，
　　上仙都天騶甲卒二百四十人，
　　上仙都右官使者二人，
　　上仙都天丁力士二百四十人，
　　上仙都陰陽神决吏二人，
　　上仙都收氣食氣吏二百四十人，
　　上仙都陰陽官太醫吏二人，
　　上仙都剛風騎置驛馬上章吏二百四十人，
　　赤天歷旗剛風官驛將軍二人，
　　赤天歷旗剛風左官驛將軍二人，
　　赤天歷旗剛風右官驛將軍二人，
　　赤天歷旗剛風左將軍二人，
　　赤天歷旗剛風右將軍二人。
　　保舉
　　監度
　　度師
　　太上七十五官童子籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上七十五官童子籙，自實悉言，被君召即日聽署之後，約當慈仁育孝，敬老愛少，父母兄弟更相承奉，常以五臘吉日於堂上祀家親九祖父母，二月八月同日祀社竈，其餘不得私祀他鬼神，一旦違犯，坐見中傷，不得怨道咎師，一如太上老君律令。
　　上靈官直使功曹二人，
　　上靈官郎吏虎賁二百四十人，
　　上靈官正一功曹二人，
　　上靈官察姦鉤騎二百四十人，
　　上靈官治病功曹二人，
　　上靈官三官僕射二百四十人，
　　上靈官左官使者二人，
　　上靈官天丁力士二百四十人，
　　上靈官右官使者二人，
　　上靈官收氣食氣吏二百四十人，
　　上靈官陽神决吏二人，
　　上靈官收鬼食鬼吏二百四十人，
　　上靈官陰神决吏二人，
　　上靈官科車赤符吏二百四十人，
　　上靈官陽官太醫吏二人，
　　上靈官剛風騎置吏二百四十人，
　　上靈官陰官太醫吏二人，
　　上靈官驛馬上章吏二百四十人，
　　上靈官候神將軍二人，
　　上靈官候都神將軍二人，
　　上靈官候左都神將軍二人，
　　上靈官候右都神將軍二人，
　　上靈官候仕將軍二人。
　　保舉
　　監度
　　度師
　　太上三五赤官斬邪籙
　　維某年某月某日，某州縣鄉里，某官觀受某法條姓某，素被新出老君太上高皇帝王神氣在身，不能自分別，今齎信詣三洞法師臣某，請受三五赤官斬邪支兵，定三魂，安七魄；隨逐上下，行來出入，辟斥眾邪，收滅精怪，黿鼉龜龞狐狸老精，千歲妖孽，王相剛柔，羣凶故氣，不得妄犯弟子之身，一如太上老君律令。
　　天靈赤官直使功曹二人，
　　天靈赤官正一功曹二人，
　　天靈赤官治病功曹二人，
　　天靈赤官左官使者二人，
　　天靈赤官右官使者二人，
　　天靈赤官陽神决吏二人，
　　天靈赤官陰神决吏二人，
　　天靈赤官陽官太醫吏二人，
　　天靈赤官陰官太醫吏二人，
　　天靈赤官監邪將軍二人，
　　天靈赤官攝邪將軍二人，
　　天靈赤官誅邪將軍二人，
　　天靈赤官伐邪將軍二人，
　　天靈赤官斬邪左將軍二人，
　　天靈赤官斬邪右將軍二人，
　　天靈赤官陽官將軍二人，
　　天靈赤官陰官將軍二人，
　　天靈赤官護身將軍二人，
　　天靈赤官禽奇將軍二人，
　　天靈赤官陰神太醫吏二人，
　　天靈赤官陽神太醫吏二人，
　　天靈赤官監邪直符二人，
　　天靈赤官斬邪使者二人，
　　天靈赤官正一使者二人，
　　天靈赤官斬邪刺姦二人，
　　天靈赤官斬邪御史二人，
　　天靈赤官斬邪都護二人，
　　天靈赤官斬邪將軍二人，
　　天靈赤官斬邪禽奇二人，
　　天靈赤官斬邪玉女二十四人，
　　天靈赤官扁鵲醫吏二人，
　　天靈赤官斬邪青龍白虎朱雀玄武各三十六人。
　　保舉
　　監度
　　度師
　　太上護身將軍籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太一護身將軍神符籙，受任之後，太一真神五帝直符千乘萬騎隨逐弟子之身，度厄長存，當勤心敬法，尊崇大道，不得輕泄神文，一如太上老君律令。
　　皇天堂堂，覆弟子身，皇地厚載，弟子不開自通，不扶自行，日月同照，辟除五殃，聖神養育，坐食甘漿，王父相念，奉致仙方，王母相念，延年益壽，玉女相念，燌燒五香，真人相念，語笑相迎，兵人相見，摧折鋒鋩，力士相見，姦人敢當，橋梁即渡，水為不流，山林進止，辟斥道途，五兵鬼賊，逃避要頭，行無不通，止無不休，依科奉受，立得仙度，急急一如太上老君律令。
　　保舉
　　監度
　　度師
　　太上二十四治氣籙
　　係天師陽平等治，太上中氣，東西南北四部，將行督察二十四治，領二十四氣，監天都功統九州里社天師門下小臣，今有弟子應被逮召，應備法職，今輒選補二十四氣。
　　陽平治 太上中氣功曹平氣大品將軍一人，
　　鹿堂治 太上中氣大都功大品將軍一人，
　　鵠鳴治 太上中氣右領兵大品將軍一人，
　　漓沅治 太上中氣平五氣大品將軍一人，
　　葛璝治 太上中氣左領功曹大品將軍一人，
　　庚除治 太上中氣左監神氣大品將軍一人，
　　秦中治 太上中氣右領真氣大品將軍一人，
　　真多治 太上中氣右領監氣大品將軍一人，
　　昌利治 太上中氣左領行氣大品將軍一人，
　　隸上治 太上中氣左監白氣大品將軍一人，
　　涌泉治 太上中氣右監神氣大品將軍一人，
　　稠稉治 太上中氣右察氣大品將軍一人，
　　北平治 太上中氣東部行氣大品將軍一人，
　　本竹治 太上中氣南部行氣大品將軍一人，
　　濛秦治 太上中氣左領决職大品將軍一人，
　　平蓋治 太上中氣佐四部氣大品將軍一人，
　　雲臺治 太上中氣右領决職大品將軍一人，
　　濜口治 太上中氣西部行氣大品將軍一人，
　　後城治 太上中氣右領行氣大品將軍一人，
　　公慕治 太上中氣執氣大品將軍一人，
　　平崗治 太上中氣左領神大品將軍一人，
　　主簿治 太上中氣左察氣大品將軍一人，
　　玉局治 太上中氣右察氣大品將軍一人，
　　北邙治 太上中氣右領神大品將軍一人，
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上二十四治籙，修行供養，永為身寶，急急一如律令。
　　保舉
　　監度
　　度師
　　太上護身延年解一切災厄籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上護身延年解一切災厄籙，永為身寶，所有千災萬厄，永不相侵，子能持之，可以長生矣，急急如太上老君律令。
　　上仙官解年災厄童子十二人，
　　上仙官解連星厄童子十二人，
　　上仙官解筭盡厄童子十二人，
　　上仙官解死災厄童子十二人，
　　上仙官解官災厄童子十二人，
　　上仙官解疾病厄童子十二人，
　　上仙官解破財厄童子十二人，
　　上仙官解復連厄童子十二人，
　　上仙官解虎狼厄童子十二人，
　　上仙官解蟲蛇厄童子十二人，
　　上仙官解天羅厄童子十二人，
　　上仙官解地綱厄童子十二人，
　　上仙官解元辰厄童子十二人，
　　上仙官解橫禍厄童子十二人，
　　上仙官解水火厄童子十二人，
　　上仙官解劫賊厄童子十二人，
　　上仙官解刀兵厄童子十二人，
　　上仙官解刑獄厄童子十二人。
　　保舉
　　監度
　　度師
　　太上保命長生籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受保命長生籙，受任之後，要當扶助天師，醫治百姓，不得飲酒食肉，一旦違犯，坐見中傷，不得怨道咎師，一如太上老君律令。
　　太上保命神符護弟子之身長生，急急如律令。
　　雲鵲淺綠帔黃服青緣朱履
　　天靈官好生使者二人，
　　天靈官東斗注筭君吏九人，
　　天靈官保命使者二人，
　　天靈官南斗上生君吏三人，
　　天靈官長生使者二人，
　　天靈官西斗記名君吏七人，
　　天靈官扁鵲太醫二人，
　　天靈官北斗落死君吏五人，
　　天靈官除炁簿吏二人，
　　天靈官中斗大魁君吏十二人。
　　保舉
　　監度
　　度師
　　太上鳳凰解穢妙籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上解厄延年，除三災辟九厄，令耳目聰明，安魂定魄，保度衰厄，解除百穢，急急一如太上老君律令。
　　東方青帝木官解穢君吏九人，
　　南方赤帝火官解穢君吏三人，
　　西方白帝金官解穢君吏七人，
　　北方黑帝水官解穢君吏五人，
　　中央黃帝土官解穢君吏十二人，
　　天上地下解穢君吏百二十人，
　　解穢玉女百二十人，
　　九鳳破穢君將吏兵百二十人。 
　　東方青穢，南方赤穢，中央黃穢，西方白穢，北方黑穢，五方五色之穢，天穢地穢，人穢鬼穢，牛馬六畜之穢，濁不忏清死不妨生，從今解穢，令我長生。
　　保舉
　　監度
　　度師
　　太上三五解妨害寶符妙籙
　　太玄中一金闕寶符真格妙籙，高皇玉帝於紫微宮請西王母內篇之奧，有濟拔之科，隨世下化，救度生靈，解除妨害生屬，或犯三刑四殺，孤辰寡宿，天殺地殺，天年歲星，元辰六害，兒子父母死絕入墓中，生致得相妨，今請受解除大妨害籙，保身護命，延年益壽，和合年命，所剋悉乞消散，和睦六親，慈育九眷，父母兄弟宗族，基係受之於身，永保長生，一如太上老君律令。
　　上仙都直使功曹和神吏五人，
　　上仙都無上功曹合神吏十五人，
　　上仙都正一功曹和神吏五人，
　　上仙都虛無功曹合神吏十五人，
　　上仙都五帝功曹和神吏五人，
　　上仙都無為功曹合神吏十五人，
　　上仙都三天功曹和神吏五人，
　　上仙都赤天解妨合神吏十五人，
　　上仙都左官使者和神吏五人，
　　上仙都赤天解害合神吏十五人，
　　上仙都右官使者和神吏五人，
　　上仙都陰陽解元辰六害合神吏十五人，
　　上仙都陰陽使者和神吏五人，
　　上仙都陰陽解孤辰寡宿三刑四殺合神吏十五人。
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上解妨害寶符妙籙，釋除所犯六害孤辰煙火絕滅，衝破（糹＋勾）絞，五鬼八難，三刑四殺，父母不宜，男女所尅，並乞消除保宜福祿，更相悅喻，不得誹笑真人，一如太上老君律令。
　　保舉
　　監度
　　度師
　　太上老君授徐甲延生保命籙
　　無上玄元始氣玉皇高尊上帝真君生筭定壽，延年久視，保身護命，要聖靈文也，且玄科祕隱非凡所行，昔函谷關令尹喜先生，親承旨授傳流下世，宣於後賢，其有真仙之子，骨命合道者，可得奉佩此文，昔元狩元年，有東陵虛皇之子東方朔，親詣西王母清齎千日，祈請此法持佩在身，得獲真道徐甲授之，增筭千年，張道陵佩之，白日昇天，趙昇修行便證，正真子能依科奉受修持，即得延年久視，長生增筭益年，保身護命，辟除千災，消滅萬害，護法玉童玉女，天官君將吏兵，天丁力士定筭，直符益筭將軍等，各千萬眾，隨逐佩法者，身永不相離，子能奉持長生久視，生死獲道，斯法祕妙，非真勿傳，傳授不依科限，殃及七祖，逮兆生身，不得怨師咎道，一如太上老君律令。
　　老君曰：玄元始氣，生筭定壽，延年久視保身護命，長生昇仙變化，寶符攝錄，生筭將軍，定筭吏兵，益筭仙童，保筭玉女等，各千萬眾，隨逐佩籙者，身行住坐卧，出入遠近，纏身繞骨，防護營衛，永不相離，子能奉受，持佩修行，可以登仙。· 
　　太清子日子時，生筭延年久視，保身護命，定童王女各九千萬人。
　　太清丑日丑時，生筭延年久視，保身護命，定壽仙官各九千萬人。
　　太清寅日寅時，生筭延年久視，保身護命，定體地官九千萬人。
　　太清卯日卯時，生筭延年久視，保身護命，除死水官九千萬人。
　　太清辰日辰時，生筭延年久視，保身護命，東斗注筭君九千萬人。
　　太清巳日巳時，生筭延年久視，保身護命，南斗上生君九千萬人。
　　太清午日午時，生筭延年久視，保身護命，西斗記名君九千萬人。
　　太清未日未時，生筭延年久視，保身護命，北斗落死君九千萬人。
　　太清申日申時，生筭延年久視，保身護命，中斗大魁君九千萬人。
　　太清酉日酉時，生籌延年久視，保身護命，三台長生君九千萬人。
　　太清戌日戌時，生筭延年久視，保身護命，二十八宿消災君九千萬人。
　　太清亥日亥時，生籌延年久視，保身護命，三十五星除罪君九千萬人。
　　太清玄元無上三天無極大道太上老君門下，臣胎生凡短，耳目不明，昔以云云。
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受老君生筭定壽，久視保身護命，永為身寶，仙聖感應，奉佩之後，不得輕慢經文，誹笑道士，妬賢嫉能，欺凌寡弱，抑奪不平，行之不犯，十年可傳。
　　保舉
　　監度
　　度師
　　太上招財鎮寶妙籙
　　老君曰：紫微玉皇道君招財鎮寶者，蓋東海青童君之祕訣也，靈文隱祕，凡無所觀，昔黃帝於太白山親承西王母玄女奉受，乃獲富貴而登仙，有玉釜仙人傳流於世，自無宿福不可聞見斯文，寶籙招金召銀，錢帛日增，五穀充盈，奴婢保宜，田蠶倍收，商估有利，買賣倍還，財去復來，保護家門，賊寇無傷，凶徒惡倡，慈心相向，奉受修行，家門富貴，男忠女貞，年長命遠，福蔭後偷，官祿日增，仕君得意，人所愛敬，出入遠近，四路開通，官私敬仰，萬惡不仟，龍蛇虎獸，永自潛伏，五瘟疫鬼，遠進千里，斯籙寶祕，非真勿傳，子能持之，深宜慎焉。
　　老君曰：紫微中閤招財神符，常以丙子丁丑壬寅癸卯戊申戊午滿成收開，日朱書帶之，招五方錢財，令人富貴，興估萬倍，買賣返還，符神九千九百九十九人侍衛人身。
　　老君曰：紫微中閤鎮寶神符，用前六富日朱書帶之，男左女右，所求如意，萬願從心，錢財充足，六畜蕃息，保宜田蠶，官私敬仰，萬厄不臨，符神吏兵九千九百人侍衛弟子之身。
　　老君曰：紫微中閤興佑神符，依以六富日書而帶之，興佑覓利，所求皆得，萬願從心，常能清諍，帶此神符萬病不侵，錢財倍益，符神吏兵三千九百九十人保護受者之身。
　　太清招天庫藏金銀錢帛吏兵直符使者百萬人，
　　太清招地庫藏金銀錢帛吏兵直符使者百萬人，
　　太清招東方角姓金銀錢帛吏兵直符使者百萬人，
　　太清招南方徵姓金銀錢帛吏兵直符使者百萬人，
　　太清招西方商姓金銀錢帛吏兵直符使者百萬人，
　　太清招北方羽姓金銀錢帛吏兵直符使者百萬人，
　　太清招中央宮姓金銀錢帛吏兵直符使者百萬人，
　　太清招九州百二十郡大富長者金銀錢帛吏兵直符使者百萬人。
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上老君招財鎮寶妙籙，修行供養，以為身寶，受法之後，上不違天，下不負地，中不輕師，慢法欺孤賤寡憎老愛少，一旦違科，臧筭九年，受之不犯，十年可傳，一如太上老君盟科律令。
　　保舉
　　監度
　　度師
　　太上九一河圖寶籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上九一河圖元紀九皇隱諱長生不死之訣，九府靈官下衛弟子之身，卻邪納正，同會玉帝之前，一如太上老君律令。
　　第一陽明星玉皇九辰君，天樞星陽明之魂也，對西門上真皇夫人。
　　第二陰精星玉皇主華辰君，天旋星陰精之魂也，西北門上仙皇夫人。
　　第三真人星玉皇主仙辰君，天機星真人之魂也，對東門明皇夫人。
　　第四玄冥星玉皇主上飛蓋君，天權星玄冥之魂也，對南門華皇夫人。
　　第五丹元君玉皇金魅七辰君，天斷星丹元星靈也，對北門中皇夫人。
　　第六北極星玉皇北辰華君，北極星北極魂靈也，北極門元皇夫人。
　　第七天關星玉皇悲靈北蓋君，搖光星天關魂，大明兩門下北門虛皇夫人。
　　第八左輔星玉皇帝尊九辰君，洞明星輔星魂，精陽明西門帝皇夫人。
　　第九右弼星玉皇帝真元辰君，隱元星弼星魂精也，東南門上皇夫人。
　　九官取宜裝
　　陽明大尉府九百二十品，九億萬諸靈官，飛龍騎吏繡衣使者，玉童玉女各九億萬人。
　　陰精上宰府五百五十品，九億萬諸靈官飛龍騎吏繡衣使者，玉童玉女各九億萬人。
　　真人司空府七百七十品，九億萬諸靈官飛龍騎吏繡衣使者，玉童玉女各九億萬人。
　　玄冥游擊府八百八十品，九億萬諸靈官飛龍騎吏繡衣使者，玉童玉女各九億萬人。
　　丹元斗君府七百二十品，九億萬諸靈官飛龍騎吏繡衣使者，玉童玉女各九億萬人。
　　北極太常府七百七十品，九億萬諸靈官飛龍騎吏繡衣使者，玉童玉女各九億萬人。
　　天關上帝府七百七十品，九億萬諸靈官飛龍騎吏繡衣使者，玉童玉女各九億萬人。
　　輔天尊玉帝府九百二十品，九億萬諸靈官飛龍騎吏繡衣使者，玉童玉女各九億萬人。
　　弼大帝真府九百九十品，九億萬諸靈官飛龍騎吏繡衣使者，玉童玉女各九億萬人。
　　保舉
　　監度
　　度師
　　太上百五十將軍男仙靈籙
　　維某年某月某日，某州縣鄉里，某宮觀受某法籙姓某，素被新出老君太上高皇帝王神氣在身，不能自分別，今齎信詣三洞法師臣某，請受太上百五十將軍男仙靈籙，自實悉言，被君召即日聽署之後，要當扶助天師醫治百姓，不得飲酒食肉，輕淫盜取，鬲戾妬。行不正之事，自作一法，誹笑師主，此魔鬼所嫉，但當慈仁育孝，敬老愛少，父母兄弟更相承奉，常以五臘吉日於堂上祀家親太祖，二月八月同日祠社竈，其餘不得私祀他鬼神，一旦違犯，坐見中傷，不得怨道咎師，一如太上老君律令。
　　上仙都直使功曹十五人，
　　上仙都正一功曹十五人，
　　上仙都治病功曹十五人，
　　上仙都左官使者十五人，
　　上仙都右官使者十五人，
　　上仙都陰神决吏十五人，
　　上仙都陽神决吏十五人，
　　上仙都陰官太醫吏十五人，
　　上仙都陽官太醫吏十五人，
　　上仙都陰官功曹十五人，
　　上仙都陽官功曹十五人，
　　赤天歷旗剛風大將軍五人，
　　赤天歷旗剛風左將軍五人，
　　赤天歷旗剛風右將軍五人，
　　赤天歷旗中官剛風大將軍五人，
　　赤天歷旗中官剛風左將軍五人，
　　赤天歷旗中官剛風右將軍五人，
　　赤天歷旗中官大將軍五人，
　　赤天歷旗左中官將軍五人，
　　赤天歷旗右中官將軍五人，
　　赤天歷旗剛風官大將軍五人，
　　赤天歷旗剛風左官將軍五人，
　　赤天歷旗剛風右官將軍五人，
　　赤天歷旗剛風騎大將軍五人，
　　赤天歷旗剛風左騎將軍五人，
　　赤天歷旗剛風右騎將軍五人，
　　上仙都郎吏虎賁千二百人，
　　上仙都察姦鉤騎千二百人，
　　上仙都三官僕射千二百人，
　　上仙都天丁力士千二百人，
　　上仙都天騶甲卒千二百人，
　　上仙都收氣食氣吏六十人，
　　上仙都收神食神吏六十人，
　　上仙都收鬼食鬼吏六十人，
　　上仙都收邪食邪吏六十人，
　　上仙都收毒食毒吏六十人，
　　上仙都科車赤符吏六十人，
　　上仙都剛風騎置吏六十人，
　　上仙都驛馬上章吏六十人。
　　上靈官直使功曹十五人，
　　上靈官正一功曹十五人，
　　上靈官治病功曹十五人，
　　上靈官左官使者十五人，
　　上靈官右官使者十五人，
　　上靈官陰神决吏十五人，
　　上靈官陽神决吏十五人，
　　上靈官陰官功曹十五人，
　　上靈官陽官功曹十五人，
　　上靈官陰官太醫吏十五人，
　　上靈官陽官太醫吏十五人，
　　上靈官驛騎大將軍五人，
　　上靈官左驛騎將軍五人，
　　上靈官右驛騎將軍五人，
　　上靈官都驛騎大將軍五人，
　　上靈官左都驛騎將軍五人，
　　上靈官右都驛騎將軍五人，
　　上靈官都官大將軍五人，
　　上靈官左都官將軍五人，
　　上靈官右都官將軍五人，
　　上靈官都督騎大將軍五人，
　　上靈官都督左騎將軍五人，
　　上靈官都督右騎將軍五人，
　　上靈官中都騎大將軍五人，
　　上靈官中都左騎將軍五人，
　　上靈官中都右騎將軍五人，
　　上靈官郎吏虎賁千二百人，
　　上靈官察姦鉤騎千二百人，
　　上靈官三官僕射千二百人，
　　上靈官天騶甲卒千二百人，
　　上靈官天丁力士千二百人，
　　上靈官收氣食氣吏六十人，
　　上靈官收神食神吏六十人，
　　上靈官收鬼食鬼吏六十人，
　　上靈官收邪食邪吏六十人，
　　上靈官收毒食毒吏六十人，
　　上靈官科車赤符吏六十人，
　　上靈官剛風騎置吏六十人，
　　上靈官驛馬上章吏六十人。
　　一者不殺當念眾生，
　　二者不色淫犯非法，
　　三者不盜取非義財，
　　四者不欺善惡反論，
　　五者不醉常思淨行。
　　保舉
　　監度
　　度師
　　太上正一盟威法籙竟