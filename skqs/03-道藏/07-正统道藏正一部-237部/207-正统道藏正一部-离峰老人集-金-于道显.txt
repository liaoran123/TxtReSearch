離峰老人集卷上_七言律詩
　　經名：離峰老人集。金全真道士于道顯著。二卷。底本出處：《正統道藏》正一部。
　　七言律詩
　　述懷
　　翠巖西畔道人家，門外閑田褊野花。
　　蝴蝶紛紛猶是夢，遊蜂忽忽未忘衙。
　　雲問童子擔靈藥，空裹仙人步彩霞。
　　閑想紅塵名利客，不知壺內有天涯。
　　又
　　漠漠青姻鎖翠微，瀟瀟落葉四簷飛。
　　紅塵事少夢魂好，碧漢雲橫星斗稀。
　　水玲霜清魚不食，山窮木瘦樹無衣。
　　道人度日疏慵裹，門外紛紛總是非。
　　又
　　紅塵汨汨幾時休，去作逍遙物外遊。
　　好水好山行不盡，奇花奇果景何幽。
　　風來藥圃清香細，月到芝田紫艷浮。
　　閑向林泉佳處隱，世問何事上眉頭。
　　又
　　南山一望勝天平，天宇浮嵐入眼清。
　　自古神仙多隱跡，至今羽士學長生。
　　人間興廢成今古，雲氣翻騰變晦明。
　　只有老松並怪石，青青不改四時榮。
　　又
　　達人生死莫能拘，解著神機應萬殊。
　　顯即恰如雲綻月，晦時還似蚌含珠。
　　冥冥內照靈明主，赫赫融開造化鑪。
　　鍊就金丹無晝夜，萬條紅焰晃冰壺。
　　又
　　暑往寒來氣自然，西風又是桂花天。
　　山空木落烏依樹，霜降水寒魚在淵。
　　物外雲朋忽相訪，洞中幽客正高眠。
　　杖華輕燭琅牙響，喚起華胥夢裹仙。
　　又
　　不學參玄與問禪，一庵瀟灑寄林泉。
　　空中天籟宮商意，物外家風道德篇。
　　一枕閑眠芳草畔，數聲樵唱夕陽邊。
　　此身未得膠鸞去，且作逍遙陸地仙。
　　又
　　傍人笑我太風魔，這箇風魔會得麼。
　　已與沙鷗盟夢岸，更隨山鹿上姻蘿。
　　三竿日底劓夠睡，一曲人問踏踏歌。
　　歸去吾鄉安穩處，看他平地起干戈。
　　偶書
　　翩翩風袖碧雲端，曾伴洪崖到洞天。
　　去馭華芝鸞下界，來柄琪樹鶴千年。
　　紫霞吐焰籠丹鼎，明月生光罩瑞蓮。
　　蒼佩一時低拂地，金童傳下玉皇宣。
　　姻霞亭
　　危亭縹緲出雲霄，十二欄干眺望饒。
　　迴首塵寰如撮土，有時天籟自吹簫。
　　遠山木末重重翠，細柳風中萬萬條。
　　咫尺姻霞人不到，蓬壺仙路信非遙。
　　示人
　　為佛為仙在寸心，可能塵世廢光陰。
　　蹉跎望道期程遠，迤邇勞生歲月深。
　　已醉利名濃似酒，不將神氣惜如金。
　　琴心三疊胎仙舞，欲作玄門座右箴。
　　因迷人索路作
　　六窗通達見天光，徹去藩籬是大方。
　　至道有歸皆坦直，迷人著處自彷徨。
　　程程盡是長安路，在在無非廣漠鄉。
　　傳塞挾書都撥置，更於何處覓亡羊。
　　答人
　　有人向我問玄珠，一點靈光照玉壺。
　　亙古亙今長不滅，先天先地幾曾無。
　　六塵堆裹存真宰，七寶山頭弄假軀。
　　此箇家風人會得，不勞足力駕雲輿。
　　又
　　悟時拂散利名塵，作箇逍遙自在人。
　　閑向溪頭盟水烏，偶來林下睡莎茵。
　　紛紛俗事終無限，擾擾愚人不識真。
　　只見目前生與滅，那知壺內有長春。
　　寄郎大師俗隱
　　已別經今十有年，歲華易得道依然。
　　韜光晦跡潛真士，接物隨機應世賢。
　　鄭圃生涯畦隴外，漆園意氣水雲邊。
　　百年拔宅超雲漢，人世清名萬古傳。
　　示張都監
　　莫戀浮華悟此身，好將恬淡養天真。
　　眼前便是夢中夢，覺後方知身外身。
　　壺內好栽無影樹，洞中先得未萌春。
　　紛紛俗輩應難辯，赫赫天光日轉新。
　　幽居
　　門外清流屋上山，偶來此地寄安閑。
　　書因遮眼有時讀，名惡為賓無意攀。
　　脩竹種成千萬箇，茅廬結就兩三問。
　　幽情猶有雲相友，暮卷朝舒數往還。
　　示小張仙
　　兒童笑指布袍寬，上界仙衣總一般。
　　鶴唳青霄雲冉冉，鸞嗚鳳闕月團團。
　　金童紫府分瓊屑，玉女丹臺輥魄丸。
　　昨日玉皇忙韶下，已書名字上仙班。
　　示玉溪庵主
　　道人腳底片雲生，欲作逍遙物外行。
　　盡把黃塵衣上拂，卻將明月杖頭橫。
　　數峰平地畫圖起，一見使人毛骨清。
　　便欲終焉謀此地，儘他世上利和名。
　　示石蝸楊庵主
　　落魄誰知卻丈夫，人問富貴視如無。
　　居鄰雲水安常靜，委分簞瓢不強圖。
　　但得物來心似鏡，從他人笑貌如愚。
　　虛空蕩蕩無遮障，萬里青霄一顆珠。
　　寄張官欲出家
　　丈夫臨庾莫徘徊，好念柄真早早來。
　　大道悟時須寂滅，浮生識破盡塵埃。
　　亦憑假合修丹藥，暫借精神結聖胎。
　　脫了陰陽無造化，先天一物照靈臺。
　　寄李庵主
　　心地逍遙氣自和，從他人世自風波。
　　玉輪欲見清光滿，寶劍猶須利石磨。
　　斫卻孽蠡閑障礙，會看丹桂復婆娑。
　　爛然一色成金界，塞滿乾坤不厭多。
　　寄嵩州劉二官
　　蓋世功名身外事，掀天富貴世問榮。
　　覺來只是須臾夢，悟後元無寵辱驚。
　　寶月天心人共見，驪珠海底獨增明。
　　人問上士懷仁惠，正好將心進一程。
　　示韓會首
　　力命窮通各有因，不須呻訴笑聲頻。
　　恢恢天網疏無漏，密密樞機暗有神。
　　日月虧盈皆運數，陰陽生殺豈疏親。
　　我觀造化南柯夢，誰作連然睡覺人。
　　示劉姑
　　跳出紅塵須做徹，心清意靜添央烈。
　　寶劍騰輝萬焰寒，瓊花開滿群芳滅。 
　　紫府真人下玉京，雲車月席旌幢列。
　　手掌還丹晃太虛，比時不用黃金屑。
　　示朮虎萬戶
　　功成名遂早歸山，落得身安心更閑。
　　返視紅塵真墨夢，竟無靈藥駐朱顏。
　　居連蓬島何由俗，門寄姻蘿不用關。
　　忽有一丸金彈出，飛勝來往照人問。
　　示夾谷都統
　　得失窮通任自然，不須欣喜與憂煎。
　　今生富貴前生種，見在修持過去綠。
　　廣武坡頭些子快，杜郵亭下幾多愆。
　　還一報何年盡，學我同修物外仙。
　　寄張副使
　　莫戀浮華慾境侵，蓬壺仙景轉難尋。
　　丹臺神鑪浮埃翳，月殿靈芝野草深。
　　試問窮他無盡事，何如悟取本來心。
　　殷勤下手三千日，鍊就壺中一井金。
　　示道人
　　學道先須泯見知，眾中緘口最相宜。
　　休憑六六為玄妙，莫論三三做執持。
　　澄徹靈源觀隱奧，剔開慧眼認希夷。
　　探根固蒂長生術，以至無為無不為。
　　示張庵主
　　昔日曾聞上古仙，巢居穴處到今傳。
　　民如野鹿那知謝，上若標枝亦自然。
　　善惡兩忘遊廣模，死生一貫泯諸綠。
　　折衡剖斗知何日，再變鴻蒙作此天。
　　示翟監丞浩然
　　野客今逢翟浩然，幾時相伴住林泉。
　　功成名遂身須退，跡晦光韜地自偏。
　　混沌鑪中燒大藥，鴻濛鼎內煮金鉛。
　　丹成服了朝元去，得處華陽不夜天。
　　示眾會首
　　光陰有限風中燭，身世無憑水上嘔。
　　當念朱顏須改色，休教白髮早臨頭。
　　貪中愛慾消磨盡，妙裹希夷子細搜。
　　身入大方圓覺海，太平國裹信遨遊。
　　贈溫迪罕明道
　　往日聞名今日逢，坐問忽爾起春風。
　　氣和面上桃花色，神定鑪中丹藥紅。
　　嬰詫綢繆歸紫府，虎龍交媾入離宮。
　　逍遙海上求玄訣，路入蓬萊一線通。
　　寄紇石烈先生
　　兀兀騰騰自在身，相將談笑出紅塵。
　　脩程穩入三山路，和氣融開十月春。
　　洛下香分梅萼破，水南青入柳梢新。
　　肯來此處同修鍊，不作勞生夢裹人。
　　示翟浩然
　　大覺纔知大夢休，便乘物化恣遨遊。
　　神如霄漢離籠鶴，身似江湖不繫舟。
　　玄理卻於枯木得，繁華都付落花流。
　　而今不復行藏問，蟆屈鯨掀信自由。
　　繼人韻
　　雲海相逢得道人，料應秋水作精神。
　　來乘白鹿遊三島，去跨青鸞謁五真。
　　鼎內鍊成千歲藥，性中消盡六根塵。
　　先生已獲神仙術，德不孤兮必有鄰。
　　贈王大夫
　　鶴髮霜髯世異人，肯來此處話長春。
　　好栽月裹枯根樹，便鍊壺中無價真。
　　但得修完天地缺，何須陶鑄枇糠身。
　　蓬萊要到君須到，可與草仙作近鄰。
　　示司天臺判
　　擾擾塵中悟一真，飄蓬便作自由身。
　　青雲放鶴心無擊，赤水藏珠道不貧。
　　壺內樓臺三島景，洞中花木四時春。
　　青鸞白鶴翱翔處，金碧寥陽一樣新。 
　　寄顏小仙
　　後生可畏我憐渠，血氣方剛汝畏無。
　　暫向紛華留視聽，便於黛鍊費工夫。
　　心如鐵石愆初志，景逼桑榆失後圖。
　　但著此心相警戒，暗中自有聖賢扶。
　　示李道人
　　清虛可鍊道心堅，寂寞能黑智慧圓。
　　金玉滿堂終棄物，丹砂一粒卻延年。
　　人問貪作紛華夢，物外那知道化綠。
　　此理若能迴首得，會看箇裹起飛仙。
　　勸世
　　浮名浮利總悠悠，擊綰人心早晚休。
　　一向經營忘了日，幾曾富貴到枯髏。
　　寶山有分空迴首，苦海無涯強出頭。
　　性命懸絲如傀儡，不知人戲作風流。
　　過連昌
　　連昌宮闕已平沙，不見乘鸞只見鴉。
　　依舊嵩峰橫木末，無窮洛水去天涯。
　　霓裳曲罷山禽語，端正樓空野草花。
　　千古繁華留不得，幽棲今屬道人家。
　　示史道人
　　區區名利古今情，得亦驚來失亦驚。
　　蝴蝶夢中無至覺，白駒隙內競浮榮。
　　銅山寵詔千年調，金谷危樓一旦平。
　　爭似道人休歇去，水邊林下過平生。
　　又
　　遊仙枕上夢初醒，竹屋風來拂面清。
　　已聽漏聲炯外轉，更看斗尾樹梢橫。
　　塵凡消盡渾無跡，龍虎交時自有聲。
　　放出紫毫金一粒，飛騰上下鬼神驚。
　　寄郭庵主
　　浮生忽忽葉辭柯，百歲光陰已半過。
　　塵外青山空悵望，鬢邊白髮轉添多。
　　歲云暮矣能無感，君不歸兮可奈何。
　　我與沙鷗盟已了，此迴休更負姻波。
　　示渠知觀
　　一氣寥寥出杳茫，已先剖判統陰陽。
　　區分造化旱靈祖，囊括虛無萬彙昌。
　　動處玄機酬物變，靜來虛室發天光。
　　學人切莫尋蹤跡，認取真空是法王。
　　示亢官人
　　為官何似學神仙，真靜真清養浩然。
　　日日玉爐燒大藥，時時金鼎鍊紅鉛。
　　蒸生瑞氣騰清漢，種就金蓮罩紫姻。
　　功滿朝真廣寒去，相隨同赴大羅天。
　　寄張提控
　　幾年與我約林泉，卻為虛名一旦牽。
　　沙塞雖逼猶有志，瑤池非遠尚無綠。
　　柄遲雲壑道家事，指顧英雄將士權。
　　直待功成名遂日，退身復證大羅仙。
　　示嵩州蒲察知觀
　　玄元至道本無言，恬淡清虛盡自然。
　　壺內一天新世界，洞中三島別山川。
　　丁公未娶離宮汞，玉妮深藏坎戶鉛。
　　混沌等閑休鑿破，免教鍊石補青天。
　　示郭知觀
　　一瓢誼粥是生涯，與道相為友者耶。
　　靜似澄江浮日月，動隨冥鶴去姻霞。
　　青生霜鬢星星髮，黃吐丹田寸寸芽。
　　更待七還功了後，九陽宮裹看金華。
　　示趙先生
　　澗水金山可隱居，我來此地作蓮廬。
　　道鄉著腳程程穩，世事迴頭日日疏。
　　架上塵書三兩卷，門前姻橋幾千株。
　　邇來泰定天光發，一段靈明結寶珠。
　　示樂經歷
　　寵辱於身事若何，一端著處損沖和。
　　光陰迴首漸將少，金玉滿堂誰厭多。 
　　不向壺中尋日月，空贏心上起干戈。
　　爭如早悟無生計，劫外靈光壞得麼。
　　又
　　四大身為造化鑪，五行真火鍊虛元。
　　炎炎海底生紅焰，昧昧塵中顯太虛。
　　有相形軀終假合，無生法性是真如。
　　靈童鑿透崑山玉，價直連城買得無。
　　寄張提控
　　白髮匆匆已滿頭，紅顏忽忽暗中偷。
　　神仙有分須輕舉，世事無涯莫苦求。
　　幻影不禁風裹燭，浮生非久水中嘔。
　　功名總是何樓物，饅過聰明人不休。
　　示人
　　誰識人問自在仙，饑來喫飯困來眠。
　　一庵避地堪容膝，半紙虛名不值錢。
　　明月當空正端正，清風為我每周旋。
　　堂前不種閑花草，自有琅訐翠接天。
　　贈嵩州王押司
　　子細分明舉似賢，道之一字屬塵綠。
　　至虛至寂那容叩，精妙精微不許傳。
　　靜裹光明天有眼，玄中造化火生蓮。
　　大千歷褊俱無礙，一顆神珠處處圓。
　　示寧海郝縣令
　　說與人問大丈夫，人人都有夜明珠。
　　昔年愛欲塵深昧，今日磨聾垢自無。
　　一段光明如寶鑑，十分皎潔若冰壺。
　　崑崙頂上靈泉降，澆灌瓊花永不枯。
　　太和贈孫提控
　　莫戀浮華恨此身，好於靜處養天真。
　　人生到了成何濟，世事從來欺得人。
　　積德何愁仙路遠，忘情自是道綠親。
　　華胥夢斷陽神出，化國同遊不夜春。
　　遊角子山
　　流行坎止信閑綠，角子山遊亦偶然。
　　已作浮萍常泛泛，不妨風袖又翩翩。
　　數峰平地如圖畫，百烏幽林自管絃。
　　咫尺七還功了畢，人問勝處盡飛仙。
　　示元道人
　　虛名終日饅區區，借問流光駐得無。
　　只見浮雲蠅競血，不知幻夢月驚烏。
　　多生貪愛塵綠重，迤漸摧殘玉性枯。
　　說與聰明端記取，身中惜護夜明珠。
　　誡廚
　　齋廚薪爨日忙忙，糊口都綠臭穢囊。
　　千食一耕非易致，百鞭匙飯已多傷。
　　惜如腦髓人問物，不自鋤耕道舍根。
　　忘卻息心常臧戒，披毛戴角與他償。
　　自詠
　　海上飄蓬四十年，年來年去久偷然。
　　春風自遠無生地，秋月長臨不夜天。
　　定起肘邊猶有柳，景忘腳底已無蓮。
　　殷勤寄語塵中友，早晚雲溪結此綠。
　　又
　　落魄雲溪一散人，小窗高臥養天真。
　　夢中既悟終無夢，身外方知更有身。
　　寒月挂空千歲朗，韶華著物片時新。
　　爭如認取長生理，無古無今一樣春。
　　繼孫伯英韻
　　孤身到處便投棲，踏碎姻霞路不迷。
　　翠烏天邊誰信息，白雲風外自束西。
　　玄霜搗出蟾中兔，真火驅來日內鸚。
　　收向玄中成久視，一靈真性與天齊。
　　贈孫伯英
　　高人久已厭京華，卻憶仙山臥彩霞。
　　竹杖芒鞋為伴倡，藥鑪經卷作主涯。
　　饑餐橡實和山芋，渴飲松黃與石茶。
　　彼是此非都不校，只知身屬大方家。 
　　又
　　應物隨機信自然，自然之內隱真仙。
　　不須斷簡窮經論，已向拈花悟祖禪。
　　心定儘他閑仗倆，神安得此好因綠。
　　箇中便是全真趣，何處雲山覓洞天。
　　又
　　學仙大抵要叢林，舉動無令熟境侵。
　　名利場中休著腳，聖賢分上好留心。
　　既從一簣成千仞，須把微陰作寸金。
　　神氣結成無漏體，姻霞別有好知音。
　　又
　　美目脩容得幾秋，忽然枯骨臥荒丘。
　　生前仗倆千般巧，到此英雄一旦休。
　　迷後悲歡為實相，覺來生死若浮嘔。
　　箇中靈物何嘗壞，留與行人作悟頭。
　　贈鄭令史
　　可憐鬢髮已蒼蒼，牒訴堆中盡日忙。
　　世利既如湯沃雪，筆尖剛甚薑搖芒。
　　甘肥適口全家樂，冤債臨頭一己償。
　　顧我此言如藥石，願君服了也心凍。
　　贈張庫副
　　紅塵早晚賦歸休，作伴逍遙雲水遊。
　　了卻一生容膝計，勝如三載抱官囚。
　　壺中自有延年藥，世上終無不死由。
　　異日功成超達去，瑤池會裹列仙儔。
　　寄王縣令
　　是非場上好抽身，作箇無憂自在人。
　　華杖便遊雲外路，芒鞋不到世問塵。
　　舉頭明月堪為友，到處青山總是鄰。
　　卜箇小庵安穩地，松窗高跡養天真。
　　寄嵩山季先生
　　遙望束南翠萬重，先生高外此山中。
　　紛華識破塵綠盡，微妙蒸開法眼通。
　　世上有書都拂卻，目前無法可牢籠。
　　殷勤更與含靈便，完取垂成一簣功。
　　寄西山董道人
　　出家鍛鍊藉叢林，切忌離群快此心。
　　試問浮雲僧不義，何如流水覓知音。
　　曾經巧琢方成玉，吹盡殘砂始見金。
　　見說蓬瀛多益友，更休取次廢光陰。
　　梁老姑告
　　學人莫事苦熬煎，大道元來本自然。
　　真靜真清成運用，不調不琢就方圓。
　　五明宮內生芝草，七寶山頭長瑞蓮。
　　折得一枝歸縹緲，瑤池會裹薦諸仙。
　　示王庵主
　　仙風只合住林泉，識破塵綠覓道綠。
　　拂盡紛紛心上境，修成默默性中玄。
　　天光發泄迷雲散，法眼開通慧月懸。
　　更把銀河顛倒捲，洞中澆溉紫金蓮。
　　示梅仙
　　天然道骨慕真修，自是紅塵不得留。
　　野馬已知窗日短，醞鸚肯向瓷天遊。
　　壺中鍊得長生藥，海上從他不繫舟。
　　更好暮天歸去後，一輸明月碧江秋。
　　示嵩州張倉使
　　要作全真門下客，便攜節杖出紅塵。
　　磨開寶鑑生光焰，鍊就丹砂伏鬼神。
　　萬染悉除心上境，一言喚覺夢中人。
　　迴頭返顧區區者，盡為聰明喪本真。
　　題石禍庵
　　極目姻嵐鎖翠微，道人來此便忘機。
　　眼前總是真清靜，耳畔全無閑是非。
　　遠岫雲邊橫翡翠，細泉門外滴珠璣。
　　紅塵咫尺如天遠，寂寞松陰晝掩扉。
　　贈石禍趙繼先
　　識破浮生水上嘔，一塵不許到心頭。
　　有時黃卷拈來罷，無限青山興便遊。 
　　莫笑一瓢成活計，卻令千古仰風流。
　　有人來問修行法，食飽無餘事事休。
　　寄張倉使
　　此身有限莫蹉跎，百歲光陰撚指過。
　　正憶黃金囊裹少，不知白髮鬢邊多。
　　臨頭生死誰能免，滿眼兒孫不奈何。
　　爭似聞身強健日，早邀明月赴姻蘿。
　　示楊會首
　　休言火裹長金蓮，莫說家中有洞天。
　　大抵出家離愛慾，直須絕慮造幽玄。
　　磨磚作鏡終無假，拂石成羊亦是權。
　　若到神通無礙處，便教平地也為仙。
　　秋日示完顏道人
　　朝來白帝作霜威，似與乾坤助殺機。
　　木杪不禁群葉下，天涯更促亂鴻歸。
　　紅塵遠客愁絲鬢，紫塞征人病鐵衣。
　　唯有仙家無箇事，一杯誼粥掩柴扉。
　　太清宮述懷
　　睡起逍遙閑放意，瘦飾扶我到棲真。
　　風中紅紫時時落，雨後琅訐日日新。
　　勝地自然生瑞氣，蒼天不住走紅輪。
　　仙翁忘卻人問世，外聽晨鐘恰轉身。
　　示趙道人
　　收拾精神向內觀，莫教窮賊外相瞞。
　　六門玄鑰塵根斷，七返還丹道氣鑽。
　　玉露降時珠顆顆，金霞飛處月團團。
　　水精樓閣真人位，赤鳳烏龜上下蟠。
　　張姑告
　　一鑪春雪下工夫，鍛鍊須成顆顆珠。
　　萬道銀霞光錯落，千般瑞彩色模糊。
　　嬰兒採得靈芝草，詫女偷開造化鑪。
　　有箇真人閑作戲，杖挑明月弄虛元。
　　贈清平李道人
　　老大看書目不禁，只宜靜處養虛心。
　　百骸和暢神無夢，四體沖融息自深。
　　鑿破荊山搜璞玉，撥開丹鼎覓真金。
　　我今說與神仙訣，可付諸人惜寸陰。
　　王副觀告
　　說與人問烈丈夫，時人都有夜明珠。
　　昔年埋沒諸塵昧，今日鐲除片意無。
　　一段光明如素練，十分皎潔若冰壺。
　　崑崙化作靈泉液，澆灌瓊花永不枯。
　　贈師會首
　　釋氏拈花猶示現，達磨面壁正遲留。
　　本來靈物無圓缺，自是人心妄贅瘤。
　　大道忘言非有說，谷神不死覓無由。
　　至人一得慵開口，渴飲飢餐萬事休。
　　贈張會首
　　淵默雷聲各自如，箇中消息本虛無。
　　蓮廬生死非由智，土木形容不是愚。
　　數息區區閑仗倆，餐霞屑屑淺工夫。
　　要知世外神仙訣，奪取驪龍頷下珠。
　　五言律詩
　　寄洞霄宮完顏提點
　　寄語洞霄客，天姿幸有餘。善行本無跡，處世不如愚。
　　念此膏然燭，輸他蚌隱珠。光明休外現，惜此養殘軀。
　　寄郎大師
　　寄語西山老，山居亦樂哉。萬綠俱嚼蠟，一念自寒灰。
　　去烏稽頤送，新詩信手裁。高真多愛惜，不放出頭來。
　　述懷
　　麻衣與葛巾，天地一閑人。蕩蕩超三界，巍巍出六塵。
　　洞中仙不老，壺內景長春。走上崑崙頂，回頭看北辰。
　　又
　　道念堅彌熟，人情自遠疏。清虛為活計，寂淡養真如。
　　鉛汞烹金鼎，玄霜鍊玉鑪。功成歸去後，永永住仙都。
　　示中京舞會首
　　冷翠嵩峰逼，幽棲澗水依。人情漸疏薄，道念益精微。
　　鸞鶴丹庭聚，雲霞寶殿飛。解蘭亦何者，一去不來歸。
　　繼雷公韻
　　信步入林泉，蹉跎四十年。月中不用指，魚後已忘荃。
　　歲月行如此，情懷亦淡然。仙山未歸去，應物且隨綠。
　　五言絕句二十二首
　　世事般般了，浮生事事休。頓然三界外，不挂一絲頭。
　　大道極幽玄，清虛合自然。撥開三昧眼。別看一重天。
　　有相明無相，真空混色空。有無俱不染，一點太虛中。
　　欲作無礙身，還卻輸迴債。剔正性中燈，照破虛空界。
　　茅廬寄城角，誰識是仙鄉。地僻人行少，心清道味長。
　　頭頭俱是道，物物總為明。未敢全相許，忘言自太平。
　　颯颯秋風起，飄飄亂葉飛。這些端的事，全體露玄機。
　　世外養高士，塵中異俗人。放開清靜眼，看破利名塵。
　　解脫本吾事，死生非我關。心如空月朗，身似野雲閑。
　　白雪性中真，百紛那得塵。撥開無縫鎖，跳出自由身。
　　色身元有屬，實性豈無根。試向中問覓，依然主宰存。
　　枝倆都休盡，聰明自到來。形難鏡中遁，節向刃邊開。
　　愛滯凡情重，心澄道味真。兩全無是理，一割正須人。
　　大巧元如拙，囊錐莫出頭。一朝原兔盡，良犬汝無憂。
　　渤海一遊遨，千重雪浪高。試將山餌擲，若箇是神鱉。
　　生者本無生，死者亦非死。悠悠生死中，無人知此理。
　　四大作神奇，五行為臭腐。改換百千般，翻騰一萬古。
　　世情元有限，大道即無邊。苦悟浮生夢，心如出水蓮。
　　既作逍遙客，須尋物外人。相逢無一語，目擊道先親。
　　紅塵不到處，此地養疏慵。說與同心友，浮生總是空。
　　功名何日盡，富貴幾時休。識破浮生夢，還如水上嘔。
　　我欲拋香餌，神鱉不上鉤。卻回孤棹去，月玲碧江秋。
　　六言絕句二首
　　道本無言無說，只要君心猛烈。撥開萬里閑雲，推出一輸明月。
　　黑汞鍊成白雪，赤鉛結就黃芽。燈下手親分付，深藏自己靈砂。
　　離峰老人集卷上竟 
　　離峰老人集卷下_七言絕句
　　偶得
　　寂寥雲水幾星霜，收得神仙不死方。
　　二物都來十六兩，跨將赤鳳入仙鄉。
　　鍊心
　　道人方寸已寒灰，無限塵紛境自迴。
　　總把乾坤為妙用，此身到處即蓬萊。
　　贈移刺大師
　　壺中仙景本非常，萬象森羅自發光。
　　清靜鍊成無漏體，沖和養就法中王。
　　談人說我何時盡，競利貪名有底愁。
　　若悟此身還有限，蠅頭蝸角一時休。
　　王道人告
　　口訣叮嚀舉似賢，飢時喫飯倦時眠。
　　靈臺瑩靜塵難染，寶鑑無痕性自圓。
　　寄德順州移刺答節副
　　功名未了心先了，塵俗俱忘性不忘。
　　更著慧風吹萬籟，真空獨現一輸光。
　　贈門使
　　姻霞堆裹有知音，名利場中少用心。
　　但得一枝棲宿處，何勞苦苦覓深林。
　　贈太－宮姜大師
　　靈杖剔開名利鎖，慧刀割斷是非疆。
　　天然世外騎鯨客，自是神遊不夜鄉。
　　寄郎大師
　　雲溪高枕臥姻霞，栽接長生不謝花。
　　可與群仙為領袖，已調和氣褊天涯。
　　又
　　山南瑞氣騰騰長，水北金花蕊蕊開。
　　時有靈音傳好信，玉虛殿上選仙材。
　　又
　　淡淡姻霞淺淺山，此身長在翠微間。
　　白雲空谷無人到，贏得身心竟日閑。
　　睢州吳道人請住庵
　　隱跡雲溪數載問，隨風偶爾到人間。
　　黃塵著腳非吾事，部領白雲歸故山。
　　示酈陵縣劉會首
　　看錢虜與抱官囚，擾擾塵中甚日休。
　　有數光陰銷易盡，無涯歲月去難留。
　　洛州寨尼院主告頌
　　頭頭盡是西來意，物物全明祖佛心。
　　心意兩忘成妙用，不須爭裹苦沈吟。
　　合流鎮木夾錄判索
　　一衣一食莫剛求，但得隨綠過便休。
　　贏得省心兼省力，更無閑事上眉頭。
　　示西華縣李庵主
　　山頭滾滾湧靈泉，海底炎炎結瑞蓮。
　　既濟陰陽丹自結，水晶宮裹會諸仙。
　　西華縣胡會首告
　　若悟輪迴早早迴，金蓮休向火中栽。
　　縱然栽得根苗活，到底全無一朵開。
　　西華縣張庵主告
　　不戀空華與世華，道人活計淡生涯。
　　興來兩卷閑文字，困外松軒看晚霞。
　　西華縣賈道人告
　　斷鶴續晃忘分與，夷山盈壑昧生綠。
　　一瓢自足幽人樂，寸地常虛大覺仙。
　　示陳州昌姑
　　道人心地玲如冰，不假營求道自生。
　　萬籟無聲心泰定，一輸秋月皎然明。
　　陳州完顏舍人告
　　抽添問隔炎炎火，既濟陰陽旋旋燒。
　　鍊就純陽神自出，無生路上恣逍遙。
　　陳州完顏姑姑告
　　盡日窮年無處尋，得來元不費光陰。
　　靈明一點真消息，為佛為仙是此心。
　　陳州孫姑告
　　掃蕩群情事事無，莫教塵土翳冰壺。
　　胸中一物神光現，萬道紅霞罩寶珠。
　　贈息州蒲察從宜相公
　　功成名遂早歸山，策杖逍遙到處閑。
　　明月光中融妙用，白雲探處鍊神丹。
　　陳州完顏大哥告
　　剪除荊棘開心地，掃蕩荒蕪種瑞蓮。
　　颯颯情風生玉葉，輝輝新月照壺天。
　　贈陳州坐園張道人
　　六慾遣回身自在，一塵不染性逍遙。
　　栽成火裹無根樹，放出靈葩永不凋。
　　徐姑告
　　功名恰似石中火，富貴揮如水上嘔。
　　撒手便登雲外路，是非人我一時休。
　　寄劉三仙
　　睢陽相別久徘徊，望斷春雲不到來。
　　惜取龍泉無價劍，寶光休使染塵埃。
　　贈湖頭宋庵主
　　此身天地一孤蓬，信意蹉跎西復東。
　　不及草庵閑打坐，歸來高跡養吾慵。
　　長平郭官人告
　　火風地水役來由，聚則成形散即休。
　　半紙功名虛費力，百年撈攏水中嘔。
　　潤流鎮王妙堅告
　　一片閑心志莫移，疑團打破證無為。
　　胸中記取全真性，一旦古常存幾箇知。
　　臨顯縣王會首告
　　老卻春光人倦遊，花殘蝴蝶更添愁。
　　不知桂影無凋謝，香滿人問甚日休d 
　　臨顯縣邵會首告
　　不會擒猥鎖馬顛，飢來喫飯倦時眠。
　　冥然一枕華胥夢，始覺壺中別有天。
　　寄和典史
　　幾載持竿釣巨鱉，鯨銳白眼戲波濤。
　　絲綸收拾西歸去，空渡滄瞑又一遭。
　　贈舞陽縣烏古論縣丞
　　神仙活計苦無多，滌慮忘情氣自和。
　　欣則擭竿尋野徑，困來高枕外姻蘿。
　　示完頗姑姑
　　松窗石枕惟便睡，竹徑人來尚未知。
　　驚覺披衣時斂坐，形如槁木，眼如眉。
　　孟寨張會首告
　　頓拋世網復全真，洗滌靈宮養谷神。
　　常要情虛無箇事，桂花開徹且邊新。
　　贈禹知觀
　　隱隱遙山鎖翠姻，亭亭碧蟑近林泉。
　　鑿開混沌些兒景，偷得壺中一點天。
　　南陽縣俎道人告
　　三界有牆猶恨窄，四維無處不為園。
　　黃華翠竹皆吾事，雲即雲兮山即山。
　　贈程庵主
　　手執絲綸四十秋，但逢波浪便拋鉤。
　　鯨統不肯吞香餌，空駕虛舟獨自遊。
　　贈木虎夫人
　　人生只解念彌陀，自己彌陀會得麼。
　　認得本來無相祖，不須身外苦奔彼。
　　贈亢官人
　　莫比山高與海深，學人空費遠搜尋。
　　目前自有長生道，凡聖皆由一寸心。
　　贈洛陽薛會首
　　近水臨山鎖翠微，利名著腳卻忘歸。
　　此身不屬紅塵客，臥看白雲天外飛。
　　移刺答道人告
　　道人行止莫蹉跎，心鏡須憑一志磨。
　　痕垢盡時光自現，不離方寸見彌陀。
　　貴姑告
　　踏褊天涯覓也無，得來元不用功夫。
　　百年拋卻紅塵事，有箇真人駕得車。
　　姬磨樊會首告
　　有相綠中無礙身，古今誰解識疏親。
　　百年拋下孃生袋，一箇真人駕日輸。
　　陳州唐括提控告
　　世網掣開身自在，凡籠跳出性尤閑。
　　攜節直入姻霞路，驚起白雲滿故山。
　　馬會首告
　　既為學道好參同，祕訣傳來便有功。
　　一點靈明清似水，鍊成丹藥鼎中紅。
　　陳會首告
　　身居苦海休言道，頭戴恩山莫論禪。
　　若是兩家俱放下，不須掘地去尋天。
　　史都監告
　　郭外之田數畝園，絲麻擅粥保殘年。
　　不圖跨鶴乘雲去，且向人問應幻綠。
　　曹會首告
　　大道無言在寸心，不須千里遠追尋。
　　胸中自有圓明鏡，莫使塵埃昧得深。
　　寄馬文卿
　　悟來休得廢光陰，一寸光陰一寸金。
　　愛海波中留不住，亂雲深處覓知音。
　　宿州紇石烈問前程
　　于氏高門元有漸，燕山丹桂豈無因。
　　不須若問前程事，真正無私是吉人。
　　贈蕭縣宋大師
　　先生策杖便從容，把握靈珠在掌中。
　　好向雲山柄隱去，閑窗高臥飲松風。
　　懶窩自詠
　　懶漢今來住懶窩，禁持意馬已蹉跎。
　　飯餘只解堆灰坐，更有慵人似我麼。
　　贈高姑
　　誰識當場傀儡身，一重皮肉一堆塵。
　　百年線斷無消息，去了當場把戲人。
　　示獨吉監丞夫人
　　四象合成癡肉塊，五行結就臭骷髏。
　　狀同傀儡親曾看，箇箇能言解點頭。
　　贈劉姑
　　水晶宮裹結紅蓮，證果無為大覺仙。
　　冉冉便登雲外路，騰騰飛入紫微天。
　　贈奧屯經歷夫人
　　七十光陰已半過，勸人進道莫蹉跎。
　　無常一旦臨頭逼，兒女雖親替得麼。
　　樂道人告
　　若論修行萬事休，胸中不挂一絲頭。
　　寂然萬籟無聲跡，有箇靈童駕火牛。
　　小楊姑告
　　道人無礙鐵心腸，躍出三山混渺茫。
　　遙指白雲深處去，蓬萊元是舊家鄉。
　　贈大楊姑
　　五行結就臭皮囊，一顆神珠裹面藏。
　　靜即心花通體瑩，動時無處不輝光。
　　徐道沖告
　　道人真實最相宜，食飽無餘步翠微。
　　困即和衣溪上臥，覺來收拾亂雲歸。
　　仝姑告
　　人能清靜絕熬煎，恬淡虛無養浩然。
　　腦後剔開三昧眼，心中明徹自家天。
　　門人問如何是了達
　　你來問我求了了，世事紛紛都盡勦。
　　一輪明月正當天，萬里無雲光皎皎。
　　示高仙
　　從來劣性要隄防，舉動靈苗已損傷。
　　且把芒繩牢擊守，待他心境兩俱忘。
　　劉姑告
　　長生路上逍遙客，不夜鄉中自在仙。
　　逗引靈童歸紫府，調和玉女種金蓮。
　　贈孫天和
　　慧刀割斷利名彊，物外逍遙萬慮忘。
　　撒手便登三島路，程程都是白雲鄉。
　　又
　　無名窟裹毒蛇藏，舉起頭來物便傷。
　　寄語行人須著意，往來常切要隄防。
　　贈尚道人
　　半紙虛名空似響，百年短景疾如梭。
　　鬢邊白髮新添甚，臉上紅顏暗換多。
　　贈高都監
　　清風古道少人行，濁水淤泥抵死爭。
　　可笑一般愚蠢物，枕糟藉麴過平生。
　　徐道沖問道
　　你有真師更問誰，同茶同飯幾曾離。
　　我今指破知端的，舉念生心總是伊。
　　贈小張仙
　　從來仗倆都除盡，一旦古靈明倒過來。
　　拾得這般真受用，世問無處不蓬萊。
　　展姑告
　　了得真源萬事無，塵綠不許污靈珠。
　　水源澄諍全身現，雲散寥天月自孤。
　　博志堅告
　　修行非易亦非難，下手先除人我山。
　　鍛鍊真空同一體，自然心似白雲閑。
　　李姑告
　　漠漠春姻日漸長，江梅猶帶返魂香。
　　洞天先得真消息，催逼束君造化忙。
　　初春
　　臘盡春回白晝長，洞天先得好風光。
　　束皇來約群仙會，歸去碧雲衣袂香。
　　臨穎李縣尉告
　　風裹微聞松桂香，山堂明月玲輝光。
　　道人夜靜偷然坐，萬籟無聲一味凍。
　　李姑問行程
　　渺邈蓬壺咫尺問，行人迷隔萬重關。
　　牧童不指襄城路，黃帝猶尋大塊山。
　　贈周姑
　　勢利看來玲似冰，道人於世已忘情。
　　昨宵一枕遊仙夢，穩駕金鸞朝玉京。
　　贈移刺答院
　　心灰玲落無姻火，枯木形骸不放芽。
　　直待三陽真火降，堂前鐵樹也開花。
　　尼長老問修行
　　你來問我修行訣，我今與你叮嚀說。
　　掃盡群陰現本真，青霄挂起一輪月。
　　又
　　去住逍遙信自然，龜長蛇短祖師禪。
　　山頭一片清凍境，始見壺中別有天。
　　董志源告
　　慧刀舉處散群迷，進出銀霞萬道飛。
　　滅卻陰尸多目鬼，蓮花帳裹露希夷。
　　贈會首薛六郎
　　先天靈物有無中，動即隨機靜即空。
　　萬物之中常作主，千般運用應無窮。
　　春遊
　　年老心嫌衣帶長，強攜節杖看春光。
　　滿園桃李皆相羨，都道肌膚似沈郎。
　　廚張問生死事
　　昔時死者何曾死，今日生來有甚生。
　　生死到頭元有甚，安時處順要分明。
　　遊雲溪
　　眾仙邀我探春來，縷縷春紅相問開。
　　俟入桃源即非夢，人問何處覓蓬萊。
　　張悟真告
　　壺中一粒紫金砂，鍊就光生萬道霞。
　　服了不知浮世隘，頓然身在大方家。
　　周姑告
　　般般識破都為夢，事事諳來總是空。
　　悟得不空安分過，從他烏兔走西束。
　　張懷遠告
　　物物般般總不迷，迴頭參破老禪機。
　　莫教流落人問世，無相天真要執持。
　　劉令史告
　　真清真靜逍遙客，無執無持自在仙。
　　策杖便歸雲外去，草鞋踏破洞中天。
　　贈孫大師
　　惜神養氣固靈田，境靜心閑道自然。
　　赫赫光中生瑞草，炎炎火內結紅蓮。
　　石禍玉溪庵閑遊三首
　　道人策杖看西山，心似白雲到處閑。
　　一枕困來仙闕夢，豈知身在翠微問。
　　忽憶逍遙物外游，便攜華杖步林丘。
　　騰身直上三峰頂，虛徹靈源萬慮休。
　　昨憶仙遊到此山，箇中景物共閑閑。
　　白雲出岫亦無意，幽烏與人皆偶還。
　　辛先生告
　　道人心定寂寥居，皎潔圓明似玉壺。
　　雲去雲來俱不礙，無生無滅證無餘。
　　劉先生告
　　大道虛無本自然，不勞苦苦用多言。
　　但教心上無塵垢，一點靈明光自圓。
　　亳州太清宮陞堂
　　我是雲溪懶丈夫，祖庭羽客強相扶。
　　無疆聖壽祝延外，看有金鱗上釣無。
　　太清宮棲真庵述懷
　　清風招我到棲真，境界脩然斷世塵。
　　猶有歲寒君子竹，窗問橫影弄精神。
　　竹裹啾啾百烏喧，竹齋呼起日高眠。
　　將迎不斷人如識，我自胸中獨悄然。
　　疏懶從來百不拘，披襟閑看老莊書。
　　忽然讀到忘言處，枯木形骸等太虛。
　　西郊火老暫開顏，頓覺幽庭枕蕈寒。
　　萬里碧天清似水，那堪梳月半銜山。
　　讀忘意論
　　檢褊南華覓也無，得來元不費功夫。
　　須知自有天真在，一點靈明常湛如。
　　記夢
　　夢中親觀聖賢來，白鶴青鸞下玉臺。
　　一簣大還功未就，瑞雲繚繞復重迴。
　　又
　　寒窗寂寂枕書眠，覺後檠燈尚儼然。
　　簷外月華明似晝，風停姻靜太平年。
　　示時官
　　一行作吏莫傷民，百計施恩與日新。
　　入則敬親出則悌，外全仁義內全真。
　　張姑告
　　世務多般不可窮，人問事事轉頭空。
　　迴頭記取先天物，劫壞長存無始終。
　　世上功名不可求，人問富貴轉頭休。
　　爭如早作歸山計，一片白雲天外遊。
　　勒姑告
　　水南水北路交相，人去人來有底忙。
　　爭似一庵閑打坐，寸心無事自清凍。
　　霍道人告
　　假軀六十過半百，蒼顏已老髯鬚白。
　　擾擾紅塵已倦遊，雲山且作炯霞客。
　　康國寶殿試至
　　迢迢溪上水雲平，岌岌山問道路生。
　　但得秋風片帆至，扣門一見眼增明。
　　石媧贈石道人
　　欲求罔象得玄珠，既得玄珠事事無。
　　切莫法中尋有相，須知無上證如如。
　　杜鵑
　　青山靄靄亂雲低，切切幽禽晝夜啼。
　　啼得血流誰解意，聲聲猶道不如歸。
　　示杜道
　　人綠葉陰陰障夕陽，白雲片片渡秋塘。
　　道人不解紅塵事，隱跡林泉寵辱忘。
　　贈曹道人
　　我愛林泉景最幽，白雲深處水東流。
　　道人不管興亡事，一片身心得自由。
　　懷州高姑告
　　道人活計不憂貧，玲淡家風不染塵。
　　雲散月華明似晝，迴光得見箇中人。
　　石禍董七郎告
　　古道家風不可求，翻騰故紙幾時休。
　　爭如撇下歸家去，月白青霄水自流。
　　寄田戶店曹孔月其人以水牛自稱
　　寄語曹家老水牛，芒繩穿鼻拽迴頭。
　　時時更與加鞭箠，白到全身得自由。
　　全道人告
　　人間莫得辯癡愚，辯得愚癡卻是迷。
　　要識清虛端的理，白雲深處悟希夷。
　　嵩州李姑告
　　萬路千差獨往迴，靈山採得寶珠來。
　　春風莫露閑消息，箇裹雲苞尚未開。
　　萬水千山路不差，蟾宮先得桂枝花。
　　殷勤為獻丹陽父，許占蓬萊第一家。
　　嵩州張姑告
　　悟取無言理最深，不須遠走訪知音。
　　忽然放下頭頭是，一片清虛玲淡心。
　　贈嵩州獨吉太守
　　碧山深處白雲閑，卻憶雲閑偶到山。
　　烏道暗通姻樹外，木人還過翠微問。
　　王道人告
　　勤磨慧劍斷愚癡，吐出靈光泯見知。
　　從此身心無堅礙，元君到處自相隨。
　　郎十二先生告
　　萬水千山路不差，山迴路轉景尤嘉。
　　故人相見無他語，坐對覃峰看彩霞。
　　贈石禍馬道人
　　山村寂寂近林泉，春盡無人柳帶姻。
　　別後欲知何處去，蓬萊閑看玉壺天。
　　贈張仙
　　道人著力向前修，海角天涯作盡頭。
　　踏破鐵鞋方省悟，千山萬水一齊休。
　　鄧城縣賀先生告
　　道人真實是功夫，不用丹經與子書。
　　悟得一言行不盡，端然靜坐貲盧都。
　　為唐庵主姑姑壽
　　劫外靈芝不假春，壺中境界更無塵。
　　天邊爍爍榆長白，月裹團團桂自新。
　　王道人告
　　跳出紅塵身自在，箇中生死轉分明。
　　縱橫無礙逍遙性，何必飛騰十萬程。
　　小李姑告
　　洗滌塵情事事無，靈臺瑩徹似冰壺。
　　不須更問祖師意，拍塞虛空一顆珠。
　　示邊大郎
　　七十年來老滑頭，談禪論道幾時休。
　　直饒萬法俱明徹，不到灰心玲似秋。
　　常姑告
　　尋師訪道苦參求，籠絡身心不自由。
　　無限玄談都拂卻，一輪明月出山頭。
　　贈韓會首
　　躍出紅塵萬事休，已將身世付虛舟。
　　碧波深處拋香餌，未信金鱉不上鉤。
　　贈木虎都統
　　策杖飄蓬恣意閑，雲朋來謁水雲問。
　　相逢一席無生話，不覺紅輸西下山。
　　趙道人告
　　一夕秋風萬葉凋，道人活計轉寥寥。
　　煩襟洗盡塵勞事，咫尺蓬壺路不逼。
　　示許姑
　　修仙先要除人我，學道須防較是非。
　　七寶山頭姻火滅，五明宮裹證牟尼。
　　贈張副使
　　身是飄飄一葉舟，不辭風浪故來遊。
　　姻波深處拋香餌，不得神鱉不肯休。
　　又
　　布袍策杖飄飄去，一片孤雲天地問。
　　到處不能為雨露，卻歸林下伴青山。
　　贈張小－郎
　　秋風掃蕩乾坤靜，萬里無雲點太清。
　　唯有一輪無相月，先天先地轉分明。
　　示漢陽馬姑
　　束西行腳天涯客，南北求玄自在仙。
　　參得祖師劫外眼，歸來卻見自家天。
　　示王姑
　　十載諸方負杖華，豈知行住自相隨。
　　卻於販骨聰明鬼，喚起先天先地師。
　　示周道人
　　磊磊男兒七尺軀，刀頭舐蜜卒非夫。
　　須知自有天然寶，枉向驪龍覓頷珠。
　　寄沔池納蘭縣令
　　為官公正勝為道，此語宜書仕子紳。
　　莫謁麻衣方外客，且將良藥濟殘民。
　　贈宋大師
　　不看丹經與子書，快來心上一塵無。
　　此身便約雲為友，去住與之同卷舒。
　　元道人告
　　大道虛無本自然，從渠委曲且隨綠。
　　窮通貴賤俱由命，巧拙賢愚只在天。
　　贈中京張孔目
　　久戀紅塵來往頻，林泉豈識有高人。
　　貪看日上花梢露，失了壺中不夜春。
　　王會首告
　　鑿開混沌見天真，跳出紅塵自在人。
　　聊向鏡中觀物化，莫教化卻自家身。
　　贈張副使
　　我本持竿釣巨鱉，從渠風惡起波濤。
　　但教神物吞香餌，萬里扶搖不憚勞。
　　贈司天臺判
　　高人策杖扣刑扉，來訪簞瓢一布衣。
　　目擊道存忘意論，虛心而往實而歸。
　　柴姑告
　　身中寂寂閑機少，境上融融和氣多。
　　兩袖清風常左右，一條紅練出姻蘿。
　　寄張道人
　　已向絲綸脫此身，百端香餌不相親。
　　長江好在無邊浪，莫使風塵到錦鱗。
　　贈趙會首
　　春光屈指又經秋，販骨何時是盡頭。
　　恩愛結成他活計，此身作下馬和牛。
　　贈偃師縣趙散人
　　悟時咫尺是蓬萊，迷後重重不盡埃。
　　一點孤燈纔剔正，莫教油盡暗還來。
　　贈老史道人
　　壺中金碧好樓臺，月裹瓊花爛慢開。
　　鶴唳青霄丹鳳舞，彩雲深處有蓬萊。
　　贈趙道人
　　靈臺一點本無塵，幻出空身即法身。
　　道在性中休別覓，隨機應物即天真。
　　示龍窩張會首
　　吾家門戶幾人知，知者須明造化機。
　　清靜之中含妙用，無為之內隱玄微。
　　全姑告
　　割烹誰忍能嗚及，斤斧終難擁腫施。
　　才與不才俱是用，此生木鴉復何為。
　　田道人告
　　學道先須達自然，自然然後得真仙。
　　濃粒淡抹空顛倒，想爾鑽冰不得燃。
　　示南京三相公廟寇姑
　　真清真靜永綿綿，鍊氣先須識自然。
　　一粒丹砂功九轉，瑞霞萬道罩金仙。
　　示元仙
　　初心入道戒蹉跎，正好叢林細琢磨。
　　莫遣新塵侵寶鑑，更防舊境損天和。
　　示梁道人
　　皎潔玄珠映太陽，水晶宮裹發輝光。
　　身中有此無窮寶，卻為浮生抵事忙。
　　過孟津
　　滔滔姻浪向束流，浴日浮雲是幾秋。
　　若得靈搓遊大海‘，扶桑國裹看瀛洲。
　　示木匠楊仙
　　走褊千山與萬山，此身猶似白雲閑。
　　歸來臥看青霄月，聒耳松風徹骨寒。
　　董知觀告
　　大悟纔知無做作，玄言祕語齊拂卻。
　　撒手束西信自然，策杖逍遙遊廣漠。
　　贈嵩山田道人
　　得到逍遙謁故人，依然雲隱養天真。
　　西風吹落松梢月，坐待扶桑輥日輪。
　　告縣楚會首
　　全真門裹選仙材，踏破雲山特地來。
　　吾道易行不虛語，世綠倒過即蓬萊。
　　詠雪
　　朔風凜冽亦雄哉，吹落天花褊地開。
　　桃李未知天意動，臘梅先覺化工來。
　　偃師縣稅務李都監告
　　解出無涯欲浪來，聰明端勝選仙材。
　　先天靈寶人難覓，寄向南宮無影臺。
　　示史道人
　　眾妙之門日日新，家風玲淡絕纖塵。
　　閑招雲外長生客，同賞壺中不謝春。
　　自樂
　　風過庭松喚午眠，覺來石鼎尚沈姻。
　　不求羽化乘雲鶴，且作人問陸地仙。
　　辭太清宮
　　去去西風吹道衣，祖庭未得遂真依。
　　他山猿鶴閑綠了，管領白雲容再歸。
　　寄尚仙
　　冥中鬼趣時時遣，物外玄門日日開。
　　墨子悲絲元自染，楊朱泣路未歸來。
　　李官人告
　　萬里姻波一葉舟，輕帆短棹泛中流。
　　蟾光影裹閑垂釣，那計鯨魚不上鉤。
　　寄陳州道友
　　功成名遂好抽身，作箇林泉自在人。
　　採得日魂為大藥，鍊成月魄現陽神。
　　寄費莊李官人
　　學仙未到棄塵綠，海嶽涓埃積漸然。
　　更向玄門輕進步，蓬萊別有洞中天。
　　寄白沙道友
　　猿馬輕狂牢鎖閉，休貪世樂心如醉。
　　悟來跳出死生關，一靈真性無凝滯。
　　贈李道友
　　仙人五畝小蓬瀛，四百秋波分外清。
　　視聽不須關耳目，希夷路上坦如平。
　　示口天薑悶友
　　人人只解念彌陀，自己彌陀會得麼。
　　記取本來無相祖，不干般若與波羅。
　　李會首告
　　眾妙之門日日開，家風峻古絕纖埃。
　　雖然淡薄無餘事，不許等閑人入來。
　　示任姑
　　打破疑團笑一場，不須來往褊諸方。
　　胸中有物明如月，卻覓他人夜燭光。
　　示史道人
　　物外玄微世上名，一邊敗後一邊成。
　　後來蓬島洲中客，不在那鄂路上行。
　　示陳會首
　　一灣流水逵雲溪，晝夜泠泠說道機。
　　多少往來名利客，貪觀風浪隔玄微。
　　示王道人
　　直鉤不鉤波中月，數罟難撈水底雲。
　　用盡身心離道遠，諸綠放下許傳君。
　　寄隴西老人
　　逼望束南木葉飛，滿空秋氣逼人衣。
　　仙翁已達丹霄景，閑對青松吸翠微。
　　小李姑告
　　出家須是學神仙，好與長生作善綠。
　　但肯此中留一念，瑤池會裹結金蓮。
　　示劉令史
　　紛華塵外三山客，苦海波中一葉舟。
　　試擲絲論深浪裹，游魚若箇肯吞鉤。
　　示姬磨李道人
　　息慮忘機任自然，不須訪道與參禪。
　　因循一片閑雲起，礙卻壺中不夜天。
　　示峽石縣冀會首
　　夢中又說夢中事，覺後纔知夢已休。
　　拂石南溪觀物化，滔滔依舊水束流。
　　寄陝州會首
　　神丹常在掌中握，玄鑑只宜心上安。
　　照破世問虛幻境，自然身似野雲閑。
　　示玉溪庵王道人
　　人生何處不逍遙，論甚山村與市朝。
　　但得寸心諸畏盡，虎狼群裹也囂囂。
　　示費莊夏會首
　　我家門戶本幽玄，寂寂寥寥任自然。
　　脩短纖洪都莫話，飢來喫飯倦時眠。
　　太清宮退堂
　　我本桃花峰上客，忽遺塵跡在人問。
　　祖庭雖好因綠早，且放白雲歸故山。
　　又
　　風馭飄飄來祖庭，瑞姻芳草桂花馨。
　　因綠未合須迴首，卻入伊川臥錦幌。
　　還長生觀
　　識破從來古面皮，千非萬謗任從伊。
　　輕姻薄霧空遮障，依舊遙山不皺眉。
　　自詠
　　截斷當頭竅不嗚，玄珠收入寶花瓶。
　　從今更不矜愚智，閑了將軍便太平。
　　遊老君山
　　飄飄風袖出山門，迴首青山似老君。
　　試聽清泉山伴語，分明說盡五千文。
　　示雉岔山胡道人
　　亂山深處結茅齋，萬頃雲姻撥不開。
　　採藥仙童風袖裹，異香隨得紫芝來。
　　示張會首
　　為仙為佛要功夫，塵念塵心子細除。
　　待得靈明光宇宙，始知糟粕世問書。
　　蒲察提控夫人告
　　我愛林泉景異常，天風吹散桂花香。
　　行人欲去還迴首，笑殺浮生有底忙。
　　蒲察夫人壽
　　道人亦欲祝渠壽，世事冥然總不知。
　　一粒仙丹煩領略，松齡鶴籌未為奇。
　　贈孫太師夫人
　　功名未了身先老，白髮蒼顏下手遲。
　　頓悟此身非我有，真空不動片雲飛。
　　田會首告
　　炳煥靈明是此心，片言遮障作重陰。
　　清虛自有真消息，莫向諸方法上尋。
　　馬姑告
　　造化無窮盡自然，不須身外更求仙。
　　天光發處凡情滅，寶鑑明時道眼圓。
　　離峰老人集卷下竟