上清太上開天龍蹻經
　　經名：上清太上開天龍嬌經。撰人不詳，約出於南北朝。假託寧封真君授黃帝，官三清及三洞真經形成始末。五卷。底本出處：《正統道藏》正一部。
　　上清太上開天龍蹻經卷之一
　　黃帝請問南君訣第一
　　軒轅黃帝夙植仙津，上感神精，誕靈特秀，位承天帝，復道求真，清齋玄闕，越雲臺山拜參育君，請問三洞曰：朕承洪緒，雖統萬機，每請真要，奉修玄旨，心形奔躁，聖道幽微，奧理虛凝，未能玄悟。洞玄靈寶，五篇通生，洞神仙經，普垂色像，大洞聖教，義貫虛无，託質通虛。三寶齊禀，凡情惑滯，至道難明，三洞通生，通同一不？
　　甯君答曰：玄元始氣，三洞玄根，三清三界，普垂應體，仙真聖位，九品玄階，三洞混通，應感有異，歷劫應化，三寶齊臨，高聖下凡，隨機降授。上聖傳道，應說離言，中真傳德，寄言通理，下界傳經，因言修習，開度有賢，三等斯別。
　　黃帝再拜，跪請啟白：敢問其道，三品互差，願示其要，令无疑惑。
　　甯君告曰：三境三界，通礙見殊，高聖下凡，悟有深淺，洞通无礙，名為三洞，三洞通方，感報不等。言上聖傳道者，至道玉帝於龍漢劫時，應為天寶大洞聖君，上生玉清十二聖天，當傳聖道，而與鬱單天帝九天丈人、禪善天帝九天真皇、須延天帝元始天王，各教三天九品聖道；赤明劫時，應為洞玄靈寶真君，次生上清十二真天，傳於真道，而與寂然天帝元始先生、不驕樂天帝高上元皇、應聲天帝虛皇玉帝，各教三天九品真道；上皇劫時，應為神寶洞神仙君，次生太清十二仙天，傳於仙道，而與梵輔天帝萬始先生、清明天帝紫虛帝君、无愛天帝太真五皇，各教三天九品仙道。此是上聖而傳其道也。言中真傳德者，太易時傳授太帝君，太始時傳授天帝君靈陽子，太初時傳授太微帝君，太極時傳授太微天帝君，太素時傳授金闕後聖太平李真君、上相素童君、上相青童君、九玄帝君。此是中真而傳其德也。言下界傳經者，應化法門十二等事：一者本文，三洞宣說；二者神符，奉宣告信；三者玉訣，示无疑難；四者靈圖，圖寫相好；五者譜錄，歷代授道；六者戒律，防非禁惡；七者威儀，庠序軌格；八者方法，修行節度；九者術數，隱景貴形；十者記傳，傳示學人；十一者讚頌，歌誦聖德；十二者章表，章請表奏。三洞通達應感，證綠三乘，積功證果亦別。隨功高下，上生諸天，諸天果報，乘經說證，三十六部，證品生天，三十六天，隨經修品，上證道果，因有發修，解脫有緣，自然正性也。
　　黃帝再拜，又重啟曰：三十六部，三品應緣，三十六天，隨經修品，經證天品，依經生天，三品感經，凡情暗弱，未曉道源，證品通不？
　　育君告曰：三洞經法，天尊相門，應感通生，皆從相立。身光洞耀，朗徹太空，境界天人，咸皆禀植。三寶應象，九帝翼形，妙有通滋，始成神識。神清智朗，志鑒慧明，氣濁神昏，暗彰斯起。體洽大道，境界通玄，靜念身神，三清洞合。八景保舉，奠策雲軿，九天翼形，潜昇淨境。三十六部，洞瑩爾身，三十六天，念隨心克，諦聽吾言，方為汝說。
　　甯君告黃帝曰：至道无象，无形无名，從本降跡，漸顯三身。從起三身，而演三洞，三境三界，凡聖顯差，九天九人，感象通貫。三寶漸頓，三乘接生，皆起法身，身光相好。三身相好，境界垂形，應感天人，同滋嚮象，皆從相好，而植其神，上稟玄精，始成妙用。
　　第一法體，玄徹幽微，真一妙智，清淨无礙，上顯法體三十六門，應演三洞三十六相，上下相合，七十二相。
　　第二應身，應體顯象，三境三界，上下圓明，降氣生神，而成靈識，无量功德，福備人天，應感業緣，隨功證宅，上顯三境三十六天，下應三界三十六帝，上下通應，七十二相。
　　第三化體，開化人神，皆含三洞，九氣生育，倣天象地，合為識靈，內顯化身三十六相，外示生人三十六相，內外相合，七十二相。三十六部，是无相源，從理寄言，令銓其理，應生境界，福備十方。歸根返本，以立階品，證果進位，超昇大羅，體解大道，入真實際，圓滿清諍，澤被黎民，善開方便，示有為法，通生妙用，而起識神，萬化應緣，一相空靖也。
　　甯君告黃帝曰：窈寂法身，而生空洞，空洞之內，而生太源，太源之化，三氣生焉。上氣曰始，中氣曰元，下氣曰玄。玄氣所生出乎元，元氣所生出於始，此氣之本，宗於象帝之先，故曰玄元始氣也。玄元始氣，三境玄根，上應三境，而立三尊，中生三界，三乘接引，通為三元，生人三官。故此三氣，品施生焉，三生萬有，根源本始也。
　　甯君告黃帝曰：三清天中玄元始氣，以三合五，化為八景神，各生八方，而為二十四帝者。上為三清二十四宮，紫虛仙府，降為四梵，四八化生，各為三界二十四宮，普為一天二十四氣內生人身二十四體。故此三元三部八景二十四帝，帝各三元，元各五神，合為三百六十神。六六品族，合氣生神，上為三清六十四梵氣，二六相合，三十有二，降生三界三十二天，普通一天三十二帝。二十八宿，璇璣玉衡，故生一天三百六十日，一月三百六十時，一地三百六十名山，一人身中三百六十骨也。
　　甯君告黃帝曰：玄元始氣，合生九氣，故為九帝。上為九天，中生九天，下為九地。諸天九聖皆備形神，生人九戶，禀道生立。又生比地，九野分方，上通五帝，四運周緒，九氣列正，陰陽五行，人民品物，並受成生也。
　　甯君告黃帝曰：三清九天各生八方，而為七十二官。三元各有二十四帝，上為二十四真，中為二十四神，下為二十四生。三元八景，品族生神，合中九宮，八十有一，通生諸天八十一分，普生諸地八十一域，內生人身八十一關節也。
　　甯君告黃帝曰：正一大道，以出真帝，正一玄真，而生大神，三元解變，則一之所生。故玄功歸一，萬事生焉，此至道之祖宗，元氣之根始也。從本降跡，普植形神，因无名立有名，寄有名詮无名，通為境界，應氣生神。三洞通化，以為天尊三公天也；九天通化，應為天尊九卿天也；仙真聖位各證九品，故有三九二十七位，故為天尊二十七大夫天也；九天初構，上下重疊，及其分應，則列八方，故有九九八十一位，故為天尊八十一元士天也。通前三公、九卿、二十七大夫、八十一元士，各生氣象，故為天尊百二十郡天也。又於百二十郡等天，內為五曹，外為五官，各生十神，合為天尊千二百縣官天也。又於千二百縣中，各有三元，元各五鄉，故為天尊萬八千鄉天也。又於萬八千鄉天，各禀五氣，以為五天亭，故為天尊三萬六千亭天也。又於三萬六千亭中，亭各五候，合為天尊十八萬候。故此官屬，通生諸天，又備人神，各禀氣象，並得安立而植生根，紫戶玉閣，三萬六千關節，根源本始一時生神也。
　　甯君告黃帝曰：吾昔承玉帝開天上經，三洞法門萬化根始，降生境界，而植形神，應感眾靈，普禀官屬。三清上境三洞玄根，下生三界，二景通合，四緒御運，五氣遞興，百六數交，劫有生滅，諸天壽限，高下不同，隨功證報，見有差別。故演三洞，道君奉宣，當度有賢，歷劫開受。汝今請問向序應生，諦聽吾言，示汝寶訣。元始開化，通貫天人，身生相好，境界通稟，虛无應體，寄象立言，因有發修，方登空寂，三洞接引，九品降差，妙極道源，冥通玄一，體解幽曠，識朗慧微，三清妙門，俯念斯感。
　　甯君告黃帝曰：吾昔承大帝，昔往初劫，龍漢開圖，內淇混沌，十號化身，託迹諸天，成立諸法，離言說道。天礙生津天中之尊，无形化生於大羅天明霞觀中，而演三洞三十六部，降生三境三十六天。三洞法門，萬行根始，下生三界，品物流形，八方已下，各生五億五萬五千五百五十五億等，无極三界比地等天，八方皆有三千大千世界。无極三界皆禀三清，三元上下三十六天，每天四方，四九列位，上應天璣三十六門，普為比地三十六音，一塵之內三十六氣，天人相感，同禀道生。三十六地嚮象通感，三洞通化，凡聖有殊，應感隨機，復有九種：上下聖教，上通玉清；中上真教，次通上清；下上仙教，次通泰清；上中聖教，次通无色；中中真教，次通色天；下中仙教，次通慾界；上下聖教，下接利根；中下真教，下接平根；下下仙教，下接鈍根。三乘漸頓，三根不同，三界天人，三寶接引，三清聖教，三洞玄階，上帝道鄉，曠理虛漠，通生妙有諸天良梯。
　　道性虛凝，不生不滅，无來无去，顯衆妙門，恍惚隨迎，示真實法。諸天受樂，從有發修，因緣行業，根本果始，證果超拔，從此六門。慈悲善忍，四等俱備，雌柔懃信，諫諍止息，耽行有德，心捨无德，念念增廣，福德慧隆，天眼了達，察无相想。想既已去，色形又无，捨識增修，无有勞動。既无動作，輕塵都忘，超世生滅，至四人境，壽福浩劫无礙，化身託下救凡，積功昇進，昇玄證果。又登四梵，漸昇太清，登入九仙，次昇上清，登入九真，次昇玉清，昇入九聖，上至上聖上上聖果，功德充滿，昇道入无，忘功忘果，自然正性，與道混合，冥會虛空天尊，通身常住湛寂。
　　甯君告曰：三洞開化，普植天人，一切官屬，咸皆禀受，有物生主，无形常存，境界應身，皆為天帝，普為上下三十六天尊。又於比地三十六音，主諸天世界，通含三十六帝，形下地上方，通管三十六音氣三十六部，普度无崖三十六天，昇進階品。三清聖衆妙寂常常，三界九地四運適速。三界劫壞，混沌无生，三清三寶，更降元氣，每劫重造，三氣為宗，三寶通生，九運不等。故无色界上元頂天，其天氣相交三千三百度，為小陽九、小百六；其天氣相交六千六百度，為中陽九、中百六；其天氣相交九千九百度，為大陽九、大百六。色慾下界與上互差，下短上長，歲月有異。其上无色天氣相交三千三百度，次下色界中元頂天，即有六千六百度，又下慾界下元頂天，加有九千九百度。其上无色小陽九，其中色界中陽九，其下慾界大陽九。其下慾界萬劫齊粉，其中色界百迴劫壞，其上无色一迴普沒。又於慾界九土亦異，天地相交三千三百度，三土受衰，水火兵病，饑饉餓死；六千六百度，六土受害；九千九百度，九土並損。故顯太一布氣流行，太歲宮氣更相之適，遍被家國，內及人身，所至之宮，隨神見疾，三期逆順，交錯八方，三十六載十二周滿，此是小會，積數成灾，轉讀是經，方兔斯患。大小劫會，九氣終時，業果不定，上下報異。
　　上清太上開天龍蹻經卷之一竟
　　上清太上開天龍蹻經
　　經名：上清太上開天龍嬌經。撰人不詳，約出於南北朝。假託寧封真君授黃帝，官三清及三洞真經形成始末。五卷。底本出處：《正統道藏》正一部。
　　上清太上開天龍蹻經卷之二
　　三洞通生元置品第二
　　是時黃帝拜參甯君，請問三洞尊經三品傳道，啟問說已，又拜稽首，復請訣曰：三洞尊經上生三境三十六天，三十六部既生，境界各有三十六天，三十六天亦是三十六部以不？
　　甯君答曰：玄元始氣，三境玄根，三十六部，生天法宅，三洞降德為天人之生主，九聖通化為象帝之玄根，三十六部為境界之生門，三十六天為入道之階品。故因經以開導，明氣象以通於經，開逕路以證道鄉，藉證修而登聖果，浄身神以通道境，修盟約以祛惑情。三十六部洞觀齊臨，三十六天隨心嚮應，三清上境，下界應緣，三界昇墜，劬在心首，階品不等，故立界名，隨根應感，凡有五種，諦聽吾言，方為汝說。
　　甯君告黃帝曰：吾昔承道主，生化法王，天中之尊，皆悉禀受。初降妙一，聖化初始，始生於元，元通真道，元生於玄，玄主仙教。仙真聖位，三洞玄尊，三寶立位，三號亦別。故於龍漢初時，元始開圖，應為玉清天寶聖君，號為大洞无形天尊，而說大洞十二部經，而教玉清十二聖天。次於赤明劫時，應為上清靈寶真君，號為洞玄无名天尊，而說洞玄十二部經，而教上清十二真天。次於上皇劫時，應為泰清神寶仙君，號曰洞神元始天尊，而說洞神十二部經，而教泰清十二仙天。三十六部經生於諸天，天人察受，故名三界。三乘漸頓，接引通方，開度有賢，應身降受，歷代教化，天尊通神三洞寶經，隨方顯用。
　　甯君告黃帝曰：元始應身，七十二相，上生三境，下生三界，皆禀三洞，品物流形，生天元始，故稱天尊。三十六部天尊，化體三界之內，三寶接生，應感不同，故為元色、色、慾界也。又為衆生根性參差，雖同一天，咸有五種。一者三洞三界，二者應化三界，三者反出三界，四者流來三界，五者輪迴三界。古旦二洞三界者，三十六部，上生三境三十六天，中生三界三十六帝，下生九壘三十六土皇，天人相通，三乘接引，精氣相貫，皆禀三洞，善貸得生也。其二應化三界者，三部八景，應為陰陽，四時變化，見有生老。其三反出三界者，至道妙氣，灌養生神，雖居躭著，不為所染，起羣絕俗，離有為門，反此囂塵，獨超上道也。其四流來三界者，從道妙本，寄備陰陽，形染六情，見起通執，善善相繼，惡惡相續，流轉見報，入善惡門也。其五輪迴三界者，躭染見著，而墜三塗，流輪惡道，不能得出，永沈苦海，長淪愛慾也。
　　甯君告黃帝曰：元始應演三洞尊經，通成境界，接引階品，无有為有，開化天人，令登元相，以入空解，上顯三境，三洞通方，下生三界，應感三種，一者豁爾虛空，二者質礙形色，三者緣慮心體。言一者豁爾虛空者，空洞道氣，混化太虛，應象立无，而成境界，山河石壁，嶮岨幽深，端正好醜，以為躭滯，天人六道，感有見元，故云一者豁爾虛空也。言質礙形色者，應化三界三十二天，生處陰陽，而成有體，從道妙一，善貸生津，寄託胞胎，世間父母，兩半相合，而執有形，具足諸根，是為色聚；既根成就，生六種識，而起分別，是為識聚；既妄聚塵，分別假相，而生戀著，是為想聚；倒想聚已，妄生憎愛，而起貪嗔，是為行聚；既覩聚合，妄想堅成，執見愚癡，而生惡行，淪沒三塗，不能得出，是故名為質礙形色。言緣慮心體者，即體是報，由業緣生，善智慧者返道復源，愚癡濁辱流浪惡道，隨其所報應感，見生六慾四心，為以界畔，是故名為綠慮心體也。是故為說三界感差，受報各異，而有五種：一者未入三界繫縛之位，雖生其域，非三界因，出於生滅，上生四人天也。二者感生无色業，上出色慾，猶四輕塵捨識，增修妄形神净也。三者感生色界之業，為色深重，漸捨六塵三度，重捨十八天報。四者感生慾界之業，六慾躭染，故感六天。五者感生三惡道業，為躭六慾，三毒見生，而落畜生餓鬼地獄道也。
　　上清太上開天龍蹻經卷之二
　　通生官屬元置品第三
　　甯君告黃帝曰：元始天尊昔於大羅明霞觀中，應生境界，而演三洞三十六部。大洞上品十二部經，具有三洞三十六部尊經之福，何以故？大洞聖教通真生仙，兼包衆經一切官屬，故有洞玄、洞神，三十六部上品功德。洞玄部中不及兼上，唯通於下，而攝洞神，故有二十四部真仙之力。洞神仙經不及於上，唯有洞神十二部經生仙之福。三洞應化，通起生源，三寶接引，麄妙有別。從道妙氣，降跡生神，无有為有，有无所有，體解大道，發无上心，解脫无為，常樂我諍也。洞玄真教，中乘應緣，從聖降真，通玄入妙，故說應化，開方便門，知有不有，從有發修，无愛染心，離有為境，修習正觀，安住中道。洞神仙教，寄備因綠，故立境界諸天官屬，開化人神，成立諸法。三寶通化，仙為生門，從生發修，入无相體。故顯應化，仙陽生首，從生遷仙，遷仙入真，遷真入聖，遷聖入道。三洞妙有，以氣為宗，宗生於始，始生於元，元生於玄。始氣通聖，上生玉清；元氣主真，中生上清；玄主仙教，下生泰清。三清應象，三寶通臨，三十六部，應天教授，三十六天，三洞生根，三界禀氣，應界修品，七十二相，境界垂形，八十一好，表生大有。故於龍漢劫時，號為无形天尊，應為玉清天寶聖君，以為大洞之尊玉帝，而生九萬九千九百九十億萬氣，一氣各生九萬九千九百九十億萬里，一氣各生九萬九千九百九十億萬歲，歲里數終，曆分相合，下通三界，以為大劫也。次於赤明劫時，號為无名天尊，應為上清靈寶真君，為洞玄之尊君，而生九萬九千九百九十九萬氣，一氣各生九萬九千九百九十里，一氣各生九萬九千九百九十萬歲，歲里數終，曆分相合，下通三界，以為中劫。次於上皇劫時，號為元始天尊，為洞神之尊神，而生九萬九千九百九十萬氣，一氣各生九萬九千九百九十萬里，一氣各生九萬九千九百九十萬歲，歲里數終，曆分相合，下通三界，以為小劫。天尊言：吾今應相，境界通身，上顯諸天，下應萬象，歷劫應化，開度兆人。有道上賢，降為師授，或生下界，與物混冥，託質通凡，沈浮莫辨，與道通化，應接有緣，為受是經，令開慧解，潜行救度，不恃有恩，志淨神清，為宣是法。
　　甯君重告黃帝曰：三清九帝，八景通方，應生三境，通為接引，下降三界，品物成形，開心天人，同禀官屬。故玄元始氣，各生八景而為二十四帝，九天各生八景而為七十二官。言二十四帝化為二十四神，二十四神化為二十四氣，氣亦成神，神亦成氣，散之為雲霧，合之為形影，出之為造化，入之為真一，上結三元，言結萬物。神真變化，无有定名，百神之中，皆以三合成德。天地之極，上境二十四帝，下為三界二十四氣。二十四帝，帝各三元，元各五神，合生三百六十神，混通三界三百六十神，各生一天三百六十宮，各生一歲三百六十日，又生一月三百六十時，各生人身三百六十骨，普生一地三百六十名山。下通天氣，八景齊臨，上灌生津，合氣同植。无極三界，普禀此原，天人相通，萬境通貫。八景開化，應象立原，二十四帝上生三百六十神，六位而成，合為六十四梵氣。六位相合，三十有二，三十二歲，天一周也。故明三界三十二天。三清九氣，上下通神，傍貫璇璣，四運明朗。三洞天曆，歲為三元，六位陽辰，為六齋月。八景通運，八節修門，十直朝尊，奉修十善。燒香願念，功感諸天，然燈續明，拔生救死，香花寶蓋，供養諸天，轉讀尊經，令通慧解，上懺七祖先代宿殃，下為含靈同滋法澤。三清衆聖俯鑒丹誠，三界宮屬同垂監瑛，三宮清淨，九戶圓明，五藏曉徹，六府通慧。八十一好，光生八十一關機，三十二相，通明三百六十骨，三十二帝表現玄虛，三十六天顯登頂相。八景備衛，九天翼形，駕景策龍，上登玉清也。
　　甯君告黃帝曰：大道生化，无物不通，大包无外，細入无間，无物不禀，元物不生，无物不度，无物不成。開廓太空，分為十等，從上大羅下及三清，而為七分，上及傍普，皆備太空，以為道境，故玄都玉京山上，而有七覺之氣也。大羅已下而生三境，合為七分，傍備太空，通為聖境。復次三清八方正中，各於其下又為一分，而生比地五億億、五萬億、五千億、五百億、五十億、五五億等。无極三界，皆感五氣五運生成，故通天地五十五數。三元上下，皆以三洞合通九帝、一十二天，總合三元三十六帝。正中八方普禀三清，唯感四序三十二天、三百六十度，以成二十八宿。五運生化，雖感道原，分應通凡，從上第八分也。復次各於无極三界已下，又為一分，以為九壘三十六土皇。皆禀三界，上通三清，每年八節四季之日，錄人善惡，上奏三清。善惡罪福，上下計會，此通從上第九分也。復次九壘之下，而有八門九幽地獄，上是陽考，下主陰罰，上下各九，亦名十八大地獄也。於此獄下大風澤之炁，似風非風，似水非水，識苦性昏，不可分別，擎持地輪，全不傾倒，此是從上第十分也。
　　甯君告黃帝曰：三洞通化，九氣混生，天有三十．六曹君，地有三十六司府。三境下降，九氣通生，九壘上騰，三界通感。一天境域，二景合明，三光齊臨，四緒咸備，璇璣混合，總統彌羅，廣覆生神，應氣成熟。周天曆紀運度玄關，九壘土神各為比地。太歲太陰大將軍，歲德建破之神。若有行人奉修三洞三清上經，當勉下地九土靈祇，不為作害。故第一之地名元德，其氣上青中黃，是元土卿所治，厚一萬一千一百一十里，土象百官悉治其中。第二之地皇德，其氣通黑，是元庭土丞所治，土家百官亦治其中。第三之地帝德，其氣通蒼，是虎口土龍所治，土家百官亦治其中。第四之地王德，其氣通黃，是元心土大將軍所治。第五之地人德，其氣通赤，是元福土令所治。第六之地地德，其氣通白，是元骨土長所治。第七之地里德，其氣通紫，是始甲六父母所治。第八之地復德，其氣通青，是始賢土宗正所治。第九之地昌德，其氣通綠，是軒始土下有二千石所治。九地土官，各管土府，上通比地十二神官也。
　　上清太上開天龍蹻經卷之二
　　上清太上開天龍蹻經卷之三
　　至道法身應生相好元置品第四
　　是時黃帝越雲臺山，參拜宵君，請問三洞三等開度應接天人，次問三寶通生境界，又問境界通生天人，人通道生，生通道體，道通无外，普備形神，至道無私，感化何異？
　　甯君告黃帝曰：三洞九帝，九天生門，仙真聖位，各有九品、二十七位。三洞品階，從凡遷仙，八十一等，本為三界迷暗參差，故立三乘，以為階品。至道玉帝，功備十方，故立三寶，三尊不同，應顯三身，三體各異。故於龍漢劫時，應以聖教，號為無形天尊；赤明劫時，應以真教，號為無明天尊；上皇劫時，應以仙教，號為元始天尊。三寶應教，三乘有差，應化法身，本跡亦別。昔於初劫龍漢，開圖於大羅天明霞觀中，而演三洞三十六部，應生境界，各有三十六天，內演十號，混沌天元。玄元始氣，應為玄象，明光洞煥，九色重暉，八景圓明，而生相好，應生境界，化體成人，人天果報，凡聖不等，三身相好，上中下殊，開立人神，皆禀化體也。
　　甯君告黃帝曰：吾昔於初劫，至道玉帝無形天尊，於大羅天明霞觀中，闡三洞應生十號，敷九帝而立九天，仙真聖位為三寶之玄津，二十七位為境界之修品；三十六部，上為三境之玄根，下為三界三十六天之感宅；七十二相，境界垂形；八十一好，人天生本。消息變化，遍備大千，吐納應身，通生五億。無極三界，傍亘無涯，境界通神，上下俱禀，每劫應現，名號有殊，歷代化身，尊名有別。第一號源，源是源本；第二號混，混不可分別；第三號沌，沌是朴大；第四號溟，溟是溟然；第五號涬，涬然無際；第六號濛，濛如細霧；第七號澒，澒如澒涌；第八號始，始氣凝於大羅；第九號元，元善之長；第十號玄，玄主上天。玄之又玄，天中尊主，位稱陛下，上備生原。是故無名天尊，上從大羅八號始氣，初生玉清，應以聖教，大洞法門；次從玉清九號元氣，下生上清，應以真教，洞玄法門；次從上清十號玄氣，下生泰清，應以仙教，恫神法門。復次三境下生三界，境界相感，三乘互差，三境接引，三界亦別。玉清聖境，下通無色；上清真境，下通色界；泰清仙境，下通慾界。復次三洞通生人神，天人相通，九戶齊甯。玉清聖境，生人上一，泥丸上宮；上清真境，生人中一，真為絳宮；泰清仙境，生人下一，黃庭仙宮。故人下一黃庭元王，以為生神含氣命主。仙道主生，因生修習。仙之言遷，遷昇太清；遷仙入真，上昇上清；遷真入聖，上昇玉清；遷聖入道，上昇大羅，至道之境，曠理凝漠也。 
　　上清太上開天龍蹻經卷之三
　　元始應演三洞三十六相元置品第五
　　是時黃帝拜受甯君，為演天尊開化事已，復更啟問生天元由。玄元始氣，三境玄根，降生三界，萬象通備，天尊十號，三洞生由，三境三界，普禀斯感，元始降化，應相成天，天既有生，相門何在？
　　甯君告黃帝曰：吾昔承天尊，於大羅天初生境界，開化形神。故立天帝，建設生津，為諸大聖，而演《太上開天上經》，七十二相，三種應身，八十一好。三度化體，從本降跡，漸顯有為，故顯法身，復次應身，更示化身。通生境界，同禀相身，一切天人，皆感生用，始成靈爽，而有識神也。玄元始氣，三洞本原，三十六部，境界階品，玉京玄臺，三洞應成，紫微金闕，九氣通立。故示法體，以顯天容，應化通凡，人天證宅。三洞妙本，通立身光，境界垂形，應緣斯起。妙辯無礙，是曰聖真，高上莫過，是為相體。故顯九變，九一化形，四九通方，三十六等。三十六相，三度應身，解脫囂塵，是真實際。妙而無礙，應為至一；光明無上，應為皇一；百神聖宗，應為帝一；純粹湛然，應為真一；萬善之長，應為元一；司陰真宰，應為天一；虛通無礙，應為玄一；長生大主，應為太一；盟威法王，應為正一。於此九一，內顯虛用，寂曠元闕，故顯為希；緬平無礙，而示於夷；妙辯無方，應之為微。大包無外，普備為空；同物受納，通容為洞；豁然不滯，應為妙無。於此妙無，漸顯應教，而示意神，次立志神，復次念神，三念發迹，應教起用。故從正智，而生實智，復次實智，而生權智；於此權智，而顯三寶，精神氣也。言精者，以靈智為主；神者不測，以變化為功；氣者氣象，以生成為用。功用既異，故謂為三，體不可分，故名三一。於此三一，又示三體，一者以色心為體，二者以三洞為體，三者以妙德為體。言色心為體者，寂地本身，以真一妙智為體。言三洞為體者，修進階次，應品立元，證果昇位，廣度一切，為大智慧。原色是累，礙昇進階法，九聖以還，皆求進品，既滯慾累，並言有色，真道累盡，惟有妙心。上證道果，具一切德，寂不可見，名為妙無；動時隨迎，同物有體，心色雖妙，物得見之，故名妙有。以位感報，狀結昇玄，進登上聖，至上聖果。忘因忘果，自然正性，同於大道，與物混瞑，高上莫過，始稱天尊。故於天尊漸顯應身，而生境界。玄元始氣，遍備身光，三氣化形，而演三洞。始為青光，上生於天；元為白光，中生於人；玄為黃光，下生於地。元始天尊於此三色，合生九光，遍起法身，光明洞耀。始生於混，混為蒼光；混生於洞，洞為赤光；洞生於浩，浩為青光；元生於昊，昊為綠光；昊生於景，景為黃光；景生於逐，遯為白光；玄生於融；融為紫光；融生於炎，炎為碧光；炎生於演，演為烏光，九色光耀，瑩徹法身。於此九光，通生於界，上生三境三十六天，以示天容，虛無洞曉；下生三界三十六帝，權應化身，善貸生門，漸頓引甯，故名三洞三十六相也。 
　　上清太上開天龍蹻經卷之三
　　天尊法身應生三界三十六相元置品第六
　　甯君告黃帝曰：吾昔承天尊，於大羅天而演《太上開天元置品經》，應身生相，境界垂形，上為三清三十六天尊，下生三界三十六天帝，故顯凡聖應顯通方七十二相。人天報異，三清上境，妙寂常常，九品玄階，忘功證報；三界之內，為有見生，妄想堅成，而執躭著。故設應感三十二天，寄備陰陽，通生攝受，玄元始氣，八景圓明，上為四梵三界頂。
　　天尊曆運開生，下為三界，上下相重，三十二天帝，總御四八，大象交周，九氣相參，而成運度。三十二帝傍貫璇璣，皆為一天二十八宿也。九天重壘，亦為八方比地九宮。四天王天上下相重，亦為四方四八生主。皆禀九氣，兩半相和，本跡合通三十六位，故為上下相重三十六帝也。天降一氣，則五氣生焉，寄備陰陽，合氣成體。故陽有少陽、太陽，陰有少陰、太陰。故陽中之陰為木，陽中之陽為火，陰中之陽為金，陰中之陰為水，和中之和為土。少陽之氣各為一天，皆為東方九氣青天，而生東方太皇黃曾天、太明玉王，應為正一。於此九一，內顯虛用，寂曠元闕，故顯為希；緬平無礙，而示於夷；妙辯無方，應之為微。大包無外，普備為空；同物受納，通容為洞；豁然不滯，應為妙無。於此妙無，漸顯應教，而示意神，次立志神，復次念神，三念發迹，應教起用。故從正智，而生實智，復次實智，而生權智；於此權智，而顯三寶，精神氣也。言精者，以靈智為主；神者不測，以變化為功；氣者氣象，以生成為用。功用既異，故謂為三，體不可分，故名三一。於此三一，又示三體，一者以色心為體，二者以三洞為體，三者以妙德為體。言色心為體者，寂地本身，以真一妙智為體。言三洞為體者，修進階次，應品立元，證果昇位，廣度一切，為大智慧。原色是累，礙昇進階法，九聖以還，皆求進品，既滯慾累，並言有色，真道累盡，惟有妙心。上證道果，具一切德，寂不可見，名為妙無；動時隨迎，同物有體，心色雖妙，物得見之，故名妙有。以位感報，狀結昇玄，進登上聖，至上聖果。忘因忘果，自然正性，同於大道，與物混瞑，高上莫過，始稱天尊。故於天尊漸顯應身，而生境界。玄元始氣，遍備身光，三氣化形，而演三洞。始為青光，上生於天；元為白光，中生於人；玄為黃光，下生於地。元始天尊於此三色，合生九光，遍起法身，光明洞耀。始生於混，混為蒼光；混生於洞，洞為赤光；洞生於浩，浩為青光；元生於昊，昊為綠光；昊生於景，景為黃光；景生於逐，遯為白光；玄生於融；融為紫光；融生於炎，炎為碧光；炎生於演，演為烏光，九色光耀，瑩徹法身。於此九光，通生於界，上生三境三十六天，以示天容，虛無洞曉；下生三界三十六帝，權應化身，善貸生門，漸頓引甯，故名三洞三十六相也。
　　上清太上開天龍蹻經卷之三
　　九色寶光各生八景八十一好元置品第七
　　甯君告黃帝曰：吾昔承天尊，於大羅天而演《太上開天元置品經》，託身立相。萬象法門內寂，法身應為化體，身光洞耀，表現玄虛，應相生天，而成相好。相者是本，從寂宣言，好者是跡，因言明理。因言宣理，開度有緣，從理寄言，接引階品。故顯身相，洞貫諸天，相中生好，更示生體，九光洞徹，上下通暉，境界圓明，普無隔礙。九天重壘，各生八方，內含九天，本跡雙應。八十一好，通備形神，三十六部，證緣無滯。九一通化，妙辯無方，九色寶光，始一為主，玄元始氣，合生九門，三號各三，故為九一。至一始聖，混為蒼光；皇一始聖，洞為赤光；帝一始聖，浩為青光；元一元真，昊為綠光；真一元真，景為黃光；天一元真，遯為白光；玄一玄仙，融為紫光；太一玄仙，炎為碧光；正一玄仙，演為烏光。九天合德，普植形神，八景圓明，境界通立。九天妙一，上下重暉，亦為比地，而生好體。上上第一鬱單聖天，亦為一天，比地一宮，九氣生門，始一天主，皆為鬱單之野，清浄世界。其次第二禪善聖天，亦為一天，比地二宮，延福鄉天，仁靜世界。其次第三須延聖天，亦為一天，比地三宮，大堂鄉天，納善世界。其次第四兜術真天，亦為一天，比地四宮，無福田天，用賢世界。其次第五不驕樂真天，亦為一天，比地五宮，大福堂天，中方世界。其次第六應聲真天，亦為一天，比地六宮，福德鄉天，延賢世界。其次第七梵輔仙天，亦為一天，比地七宮，福堂州天，盛行世界。其次第八清明仙天，亦為一天，比地八官，福集教天，長安世界。其次第九無愛仙天，亦為一天，比地九宮，宛黎城天，棄賢世界。九天重壘，各有八方，故有九九八十一好也。
　　上清太上開天龍蹻經卷之三竟
　　上清太上開天龍蹻經卷之四
　　應身三清三十六相元置品第八
　　甯君告黃帝曰：吾昔承天尊，於大羅天為諸大聖而演《太上開天元置品經》，身生應身七十二相，上生三境三十六天，下生三界三十六帝。三十六部，三洞法門，九品化生，萬象宗本，生天元始，是稱天尊，無上法王，號為玉帝。三十六部，境界玄梯，三十六天，三洞昇品。玄元始氣，三合成身，九色寶光，褊玆法體。始生混氣，混為蒼光，不假日月，自然明朗，蒼示通生鬱秀增長，布褊色象，名為鬱單，廣備開生，應無量體，證果立位，上登玉清，功德無量，始登聖果，故立鬱單無量天九天丈人，萬善之長。故顯第一上聖證品，而立無形清微天；次顯第二高聖證品，而立元精波羅摩辱天；次顯第三大聖證品，而立□色無量德羅天。復次第二，混生於洞，洞為赤光，不假日月，自然明朗，示定善行體，能修定善，壽命無量，故號上上禪善天九天真王，備中聖道，福報無量，而立此天，神通變化。故顯第四神聖證品，故立玄微上虛禹餘天；次顯第五玄聖證品，而立玄清那首約淨天；次顯第六真聖證品，而立梵行稽那邊淨天。復次第三，洞生於浩，浩為青光，不假日月，自然明朗，示以高舉須修延年，顯以三氣，開度幽明，故號梵監須延天元始天王，通真證聖。故顯第七仙聖證品，而立玄梵羅迦淨明天；次顯第八靈聖證品，而立元上上靈赤天；次顯第九至聖證品，而立大梵行如天。復次第四，元生於昊，昊為綠光，不假日月，自然明朗，示以端寂無聲，廣容通度，德業通容，昇進道境，故號寂然兜術天元始天王，立真實智。故顯第一上真證品，而立寶光玄妙天；次顯第二高真證品，而立飛梵福德天；次顯第三太真證品，而立虛梵際淳天。復次第五，昊生於景，景為黃光，不假日月，自然明朗，示以行人不驕而樂，慶密是彼，故名不驕樂天高上元皇，教中真道。故顯第四神真證品，而立大梵近際天；次顯第五玄真證品，而立行梵快利天；次顯第六仙真證品，而立虛無結愛天。復次第六，景生於遯，遯為白光，不假日月，自然明朗，示以真道應聲相通，蔥修真戒，令不惑亂，或畏魔王應聲化形，隨心所慾而亂行人，應此身相，深戒所慾，故顯此天，令不退墮，故號洞元化應聲天，其天帝主虛皇玉帝，應宣正行。故顯第七天真證品，而立大梵道德天；次顯第八靈真證品，而立梵行須達天；次顯第九至真證品，而立極梵阿那天。復次第七，玄生於融，融為紫光，不假日月，自然明朗，示以靈化統任無崖無極三界，總統天關，皆為中升，上為七元，普為人首，洞通七戶，故號靈化梵輔天萬始先生，通生妙混，應為仙主，而統生門。故顯第一上仙證品，而立徹梵道德天；次顯第二高仙證品，而立虛梵識慧天；次顯第三天仙證品，而立空梵伊檀天。復次第八，融生於炎，炎為碧光，不假日月，自然明朗，示以重霄虛玄高遠，清明洞耀，瑩鑒形軀，降氣三元，生人三宮，內為五臟九府華蓋，上應金華應天華府，故名高虛清明天帝真，華府命元也。紫虛帝君，通灌生體，此天中人，業行高遠，上生重霄，超出三界，上進仙品，昇解脫門。故顯第四神仙證品，而立緣梵慧入天；次顯第五玄仙證品，而立玄梵念慧天；次顯第六真仙證品，而立雲梵阿檀天。復次第九，炎生於演，演為烏光，不假日月，自然光明，示以無想無慾，能離胞胎之結，無復存形之愛，而得無想之心，無結之業，極果之人，上證此天，故言無想無結無愛天，其天帝主太真玉皇，為說五慾，念想假空。故顯第七天仙證品，而立洞微含那天；次顯第八靈仙證品，而立玄上滅然天；次顯第九至仙證品，而立極色若那天。九一應體，以示應身，三洞通形，而演三十六部，應生三境三十六天，從無生有，漸寄語言，不住於有，性無所礙，是名應身三十六相也。
　　上清太上開天龍蹻經卷之四
　　天尊應降為三界三十六相元置品第九
　　甯君告黃帝曰：昔往龍漢，元始開圖，无形无名，天尊於大羅天，上生三清三十六天，下生三界三十六帝，身放五色應化身光，為諸天帝而說《太上開天元置品經》。先立四梵北真上天，以為東華、西靈、南極，四天重壘，四緒合成，各生八景。四八通運，故為四八三十二天。內含四梵三十六相，應生十號，託跡諸天。一號自然，是物根本；二號無極，莫知所窮；三號大道，普包滋育；四號至真，真是至純；五號太上，極大窮高；六號老君，歷代應接；七號高皇，光明極上；八號天尊，天中宗尊；九號玉帝，玉美尊主；十號陛下，諸天上帝。高上莫過，天中之尊，位稱陛下，更無過上。七十二相，上下洞明，八十一好，傍照無極。上無四帝，下備四方，四梵通生，而立四緒，四天各八，三十二門，合中四九，三十六品。故上三清九天妙氣，降生三界，九□應生，從上第一鬱單無量第一上天，姓生於混，混為蒼色，上結四梵太清等天，次生四人，而生二萬二千氣，而成太極平育賈奕天。此天中人，壽一兆九千三百二十七萬三千五百二十八億三千二百萬歲，上進階品，其次第二上上禪善天，從此天中氣漸流降，混生於洞，洞為赤光，上生三萬三千氣，而成龍變梵度天。此天中人，壽九千六百六十三萬六千七百六十四億一千六百萬歲，上進階品。其次第三梵監須延天，從此天中氣漸流降，洞生於浩，浩為青色，而生四萬四千氣，而成太釋玉隆騰勝天。此天中人，壽四千八百三十一萬八千三百八十二億八百萬歲，上進階品。其次第四寂然兜術天，從此天中氣漸流降，浩生於昊，昊為綠色，上生五萬五千氣，而成太虛無上常融天。此天中人，壽二千四百一十五萬九千一百九十一億四百萬歲，上進階品。此上四人，喜樂悉靜。其次第五波羅尼密不驕樂天，從此天中氣漸流降，昊生於景，景為黃色，上生六萬六千氣，而成太素秀樂禁上天。此天中人，壽一千二百七萬九千五百九十五億五千三百萬歲。此天中人，氣觀轉妙，增修四等，稍除餘習，上生四民天也。其次第六洞元化應聲天，從此天中氣漸流降，景生於逛，遯為白色，上生七萬七千氣，而成太文翰寵妙成天。此天中人，壽六百三萬九千七百九十七億七千六百萬歲。於此天中，又恐都失，便觀此識，若有若無觀，即生太素秀樂禁上天。其次第七靈化梵輔天，從此天中氣漸流降，遯生於融，融為紫色，上生八萬八千氣，而成淵通元洞天。此天中人，壽三百一萬九千八百九十八億八千八百萬歲。於此天中，又患心識勞動，便作捨識意修，得生太文翰寵妙成天。其次第八高虛清明天，從此天中氣漸流降，融生於炎，炎為碧色，上生九萬九千氣，而成皓庭霄度天。此天中人，壽一百五十萬九千九百四十九億四千四百萬歲。其天中人，六色□□，□諍都無，如虛空也。相既已盡，色形又無，便存心識，以入氣觀，得生淵通元洞天。此是無色，麓色都無，為對下界，由有六輕塵，色聲香味，更無觸體，故感四天三界上報。其次第九無結無愛天，從此天中氣漸流降，炎生於演，演為烏色，上生二百萬氣，而成無極曇誓天。此天中人，壽七十五萬四千九百七十四億七千二百萬歲。其天中人，五色塵細爭，由有一輕色塵。其次第十，從上第一鬱單無量天中，氣漸流降，演生於混，混為蒼色，上生三百萬氣，而成上揲阮樂天。此天中人，壽三十七萬七千四百八十七億三千六百萬歲。其天中人，四色塵細淨，由有二輕色塵。其次第十一，從上第二上上禪善天中，氣漸流降，混生於洞，洞為赤色，上生四百萬氣，而成無思江由天。此天中人，壽一十萬八千七百四十三億六千八百萬歲。其天中人，三色塵細爭，由有三輕色塵。第十二從上第三梵監須延天中，氣漸流降，洞生於浩，浩為青色，上生五百萬氣，而成太黃翁重浮容天。此天中人，壽九萬四千三百七十一億八千四百萬歲。其天中人，二色塵細□，由有四輕色塵。．第十三從上第四寂然兜術天中，氣漸流降，浩生於昊，昊為綠色，上生六百萬氣，而成始皇孝芒天。此天中人，壽四萬七千一百八十五億九千二百萬歲。其天中人，一色塵細諍，由有五輕色塵。第十四從上第五波羅尼蜜不驕樂天中，氣漸流降，昊生於景，景為黃色，上生七百萬氣，而成顯定極風天。此天中人，壽二萬三千五百九十二億九千六百萬歲。其天中人，六色細□，由有六輕塵。第十五從上第六洞元化應聲天中，氣漸流降，景生於遯，遯為白色，上生八百萬氣，而成太安黃崖天。此天中人，壽一萬一千七百九十六億四千八百萬歲。其天中人，一色塵□淨，五色塵細淨。第十六從上第七靈化梵輔天中，氣漸流降，遯生於融，融為紫光，上生九百萬氣，而成元載孔昇天。此天中人，壽五千八百九十八億二千四百萬歲。其天中人，二色塵□□，四色塵細淨。第十七從上第八高虛清明天中，氣漸流降，融生於炎，炎為碧色，上生二千萬氣，而成太煥極瑤天。此天中人，壽二千九吞四十九億一千二百萬歲。其天中人，三色塵□淨，三色塵細諍。第十八從上第九無想無結無愛天中，氣漸流降；炎生於演，演為烏色，上生三千萬氣，而成玄明恭慶天。此天中人，壽一千四百七十四億五千六百萬歲。其天中人，四色塵□淨，二色塵細□。第十九從上第一鬱單無量天中，氣漸流降，演生於混，混為蒼色，上生四千萬氣，而成觀明端□天。此天中人，壽七百三十七億二千八百萬歲。其天中人，五色塵□□，一色塵細淨。第二十從上第二上上禪善天中，氣漸流降，混生於洞，洞為赤色，上生五千萬氣，而成虛明堂耀天。此天中人，壽三百六十八億六千四百萬歲。其天中人，六色塵□□，由有細色塵。第二十一從上第三梵監須延天中，氣漸流降，洞生於浩，浩為青色，上生六千萬氣，而成竺落黃茄天。此天中人，壽一百八十四億三千二百萬歲。其天中人，一色塵□染，五色塵細淨。第二十二從上第四寂然兜術天中，氣漸流降，浩生於昊，昊為綠色，上生七千萬□，而成耀明宗飄天。此天中人，壽九十二億一千六百萬歲。其天中人，二色塵□染，四色塵細淨。第二十三從上第五波羅尼密不驕樂天中，氣漸流降，昊生於景，景為黃色，上生八千萬氣，而成玄明恭華天。此天中人，壽四十六億八百萬歲。其天中人，三色塵□染，三色塵細諍。第二十四從上第六洞元化應聲天中，氣漸流降，景生於遯，遯為白色，上生九千萬氣，而成赤明和陽天。此天中人，壽二十三億四百萬歲，其天中人，四色塵□染，二色塵細淨。第二十五從上第七靈化梵輔天中，氣漸流降，逛生於融，融為紫色，上生二億萬氣，而成太極蒙翳天。此天中人，壽一十一億五千二百萬歲。其天中人，五色塵□染，一色塵細淨。第二十六從上第八高虛清明天中，氣漸流降，融生於炎，炎為碧色，上生三億萬氣，而生虛無越行天。此天中人，壽五億七千六百萬歲。其天中人，六色塵俱染，初出慾界，由有輕慾塵。第二十七從上第九無想無結無愛天中，氣漸流降，炎生於演，演為烏色，上生四億萬氣，而成上明七耀摩夷天。此天中人，壽二億八千八百萬歲。其天中人，五慾根□淨，一慾根□染。第二十八從上第一鬱單無量天中，氣漸流降，演生於混，混為蒼色，上生五億萬氣，而成元明文舉天。此天中人，壽一億四千四百萬歲。其天中人，四慾根□□，二慾根□染。第二十九從上第二上上禪善天中，氣漸流降，混生於洞，洞為赤色，上生六億萬氣，而成玄胎平育天。此天中人，壽七千二百萬歲。其天中人，三慾根□淨，三慾根□染。第三十從上第三梵監須延天中，氣漸流降，洞生於浩，浩為青色，上生七億萬氣，而成清明何童天。此天中人，壽三千六百萬歲。其天中人，二慾根□淨，四慾根□染。第三十一從上第四寂然兜術天中，氣漸流降，浩生於昊，昊為綠色，上生八億萬氣，而成太明玉完天。此天中人，壽一千八百萬歲。其天中人，一慾根□淨，五慾根□染。第三十二從上第五波羅尼密不驕樂天中，氣漸流降，昊生於景，景為黃色，上生九億萬氣，而成太皇黃曾天。此天中人，壽九百萬歲。其天中人，六慾根俱染，是名慾界。故此顯明天尊降生三界，下顯三十六天，天人之相也。
　　上清太上開天龍蹻經卷之四
　　九京九山通生天人八十一好元置品第十
　　甯君告黃帝曰：吾昔承天尊，於大羅天而演《太上開天元置品經》，應身生好，普垂色象，故顯法體，應物成科，下降生津境界，通貫三清聖境。玉京之山，山有十重，而有十名：一曰蓋天首山、二曰彌玄上山、三曰羅玄洞虛山、四曰高上真元山、五曰衆寶幽劫刃山、六曰無色大覺山、七曰周觀洞玄山、八曰景華太真山、九曰不思議山、十曰太玄都玉京太山。山最上一重三清天蓋，總統彌羅，上為玄臺，在下九重應為九天，各生八方九氣天關，混為九九八十一宮。內顯天尊應為身好，通生大有而植形神，境界天人同禀法象，山高岫遠欲陸難昇，七寶光明示無隔礙，三十六帝九色流輝，玉京天蓋顯登頂相。此山應化，通生天人，降生三界，上為四梵，下生應化三十二天，復為三界。每一天心，皆為玄臺。崑崙上宮，亦名玉京，玄都之山，金城九重，下統九氣，玉樓十二，八景持區，各揔一天，四氣生甯，中為天柱，上通天關，總氣上元三十五分，合為璇璣六百生主。亦生人首，頭象崑崙，總統三宮，九戶成體，三元八景，各備生神，五運七元，一身華蓋，下腎溺水，而遠靈關，神龜呼吸，奮為雲雨，皆稟玉京崑崙生好也。
　　上清太上開天龍蹻經卷之四竟
　　上清太上開天龍蹻經卷之五
　　元始化身而立三清三十六相元置品第十一
　　甯君告黃帝曰：吾昔承天尊，於大羅天為諸天帝而演《太上開天元置品經》，託身立相，境界垂形。玄元始氣，九聖通體，七十二相，遍備天人，九色身光，洞朗明徹。上部九變，三境通形；中部九孔，九一通化；下部九名，九土通神。三十六相，三宮通顯。頭象大羅，圓通無礙；腦有九宮，九天應身；心有九孔，九聖洞明；下部九名，應垂生體。腦九宮者，第一太皇宮，太上君后居之；第二玉帝宮，玉清神君居之；第三天庭宮，上清神君居之；第四極真宮，太極神君居之；第五玄丹宮，真君居之；第六流珠宮，神仙居之；第七丹田宮，上元赤子真人帝君之卿天帝君居之；第八洞房宮，左有無英公子、右有白元君、中為黃老三魂居之；第九明堂宮，左有明童真官、右有明女真官、中有明鏡真官居之。太一真人是腦之精，生人三元，九宮生神也。中一絳宮心有九孔，通於九真，中元真人居其中宮，丹皇君輔皇卿共治絳宮，而守絳宮九真之道。與物混通，應為至人；變現無方，應為聖人；真淳妙化，應為真人；普度遷昇，應為仙人；神通無礙，應為神人；達有通無，應為靈人；妙辯通微；應為賢人；抱道懷德，應為道人；功行兼濟，應為行人。心有九孔，應生九人，九種通方，備中一相也。下元嬰兒，守元陽宮，位為黃庭元王，右有保弼卿，而守下一黃庭宮。桃康命君精通玄象紫霞，三匝黃雲，四纏胞胎，命門生神之主。上通九天，下通九地，內生一身而為九神，上有九人，三三為位。左有韓眾，右有范蠡，中有大成子；左腎為司徒公，右腎為司空公，中有太一君；左有青腰玉女，右有白素玉女，中有玄光玉女。玄光玉女者，道之元氣，生成之母，降氣下一胞胎之府，三清妙化，九氣降神，生人三宮二十七位，內合九神三十六相也。
　　上清太上開天龍蹻經卷之五
　　元始化身而生三界三十六相元置品第十二
　　甯君告黃帝曰：吾昔承天尊，於大羅天而演《太上開天元置品經》，託身立相，應體生天，開化人神，普垂色象。上為三清無形化主三十六天尊，降生三界應化立形三十六天帝。二景通運，五合生成，各為天關天皇大帝，東極中辰中央星也。吾為上首，作生人父也。從道父母，寄備因緣，託化陰陽，而成有體。青陽元氣為太陽精，東王父也。太和之氣以為陰精，西王母也。上結四梵，三界頂天，下治崑崙，上通九氣。金城九重，玉樓十二，總統二景，四運□□。上生人目，日月通光，下生兩乳，為日月會。日夜昇降，否泰互差，天人同道，幽顯見異。三清三尊、帝一太一帝君等神，通生天人，皆禀氣象。無量妙一，結為紫戶，天中王氣，上為腦精。頭圓法天，頂為玄蓋，百神靈宗，身生窟宅。津液山源，一身命主，頭為高臺，象天崑崙。髮是明堂，晨辰臨精，腦有九宮，三清通貫。面為尺宅，真人之宮，上關七戶，七元相通。身為玉樹，足為地關，口為心關，手為天關。眉是白元，為人華蓋，上為交止，而合三元。帝君生氣，以養神童，左右真人，通光徹視。自是太一，通神日月，左為王父，陽景滋軀，右為王母，陰光定體。鼻為天門，通天玉液，金匱之鄉，神之門戶。上挾日月，歸於中斗，營室之中，璇璣玉衡。口是絳宮，心之朱淵，舌為靈根，五音金鑰。無英公子，長生龍轅，齒為茂胎，胃宮威刀。耳是帝君，通響聰門，喉為玄關，職池之精。受符復下，傳付太倉，腸為氣城，腹為氣邑，腎為玄谷，上應南斗。大腸三十六盤，命禀三十六天。小腸各有二丈四尺，普感八景二十四帝。下元玄氣，為大鴻臚，中元元氣，為八十一元士，上元始氣，為高車使者，通神上皇九天玉帝也。膽為天子大道君，脾為皇后貴女，心為太尉公，左腎為司徒公，右腎為司空公。肝為青陽東宮，主鍊三魂蘭臺府；肺為玉堂西宮，主鍊七魄尚書府；心為絳宮，朱雀關門元陽府；腎為北極幽關，玄武內門幽昌宮太和府；脾為明堂宮，侍中內侍省門太素府，內為太倉天子之厨，吾之舍也。膽為紫微宮無極府，胃為上海，日月所宿，臍為下海，日月更處。中有神象，呼吸流氣，作為風雨，通行四支，無不周至。臍傍五城，五藏神也。十二朱樓，十二子也。外有八神，八景匡識，內生人身，應天八節。三焦神六人，左社右稷，風伯雨師，雷公霹靂，以為震動，而起識神。上下陰陽，日月通宿，崑崙弱水，晃晃玄玄，冥冥之淵。日月之行，故天晝日日下照於地，萬物皆得其明。人亦法之，晝日日下照於臍下。故萬物皆得其明，夜日在胃中，上照胸中，萬神遊戲，相與語言，人識交故，所以有夢也。故上三洞玄元始氣，三合生神。上元始氣生人上一，華蓋之下泥丸上宮上元赤子，上通天氣，位為腦精泥丸天帝，右有帝卿，守人上宮三魂七魄，五日一來，而朝受事也。中一絳宮元氣所生中元真人，生人中宮，右有輔皇卿，共治中宮，主四支五藏、筋骨五內、三魂七魄，三日一來，而朝受事也。下一黃庭宮玄氣所生下元嬰兒，守元陽宮，位為黃庭元王，右有保鎮弼卿，共守命門津液之神、三魂七魄，一日三來，而朝受事也。三洞流布，九氣結形，三十六天，同為滋身相。髮為青城君，頭為三台君，兩眉為八極君，兩目為玄爽君，左耳為聰明君，右耳為决明君，鼻為天戶君，口為牙門君，脣為玉戶君，齒為二十八極元仕君，舌為元極君，咽為校尉君，喉為九卿君，肝為絳宮君，肺為玄爽君，膽為長命君，心為丹田君，脉為紫帛君，胃為太倉君，脾為黃庭君，左腎為玄妙君，右腎為元正君，大腸為太倉君，小腸為導引君，腹為大道君，三焦為玄老君，左腳為小車君，右腳為徘徊君，左足為雷電君，右足為雲氣君。天尊言：三十六生氣君者，應起吾身，通生相體，普植天人，同滋識用也。天尊言：若人戹疾，恐怖不安，誦念生神，聖降神就，生道增益，命盡更延。若識生源，冥通上境，天人相貫，上感玄根，八景鑒明，九天通識，身神響應，影赴隨形，密意生愆，禍從外尅，罪福報應，毫分無差。境界法門，念隨心立，欲尋玄路，舉趣日前，志靜神清，道通無礙也。
　　上清太上開天龍蹻經卷之五
　　元始化身通生境界而植人神八十一好元置品第十三
　　甯君告黃帝曰：吾昔承天尊，於大羅天而演《太上開天元置品經》，元始應體，萬象法門，三洞九帝生身法宅，三境三界三寶，接生九天九人，三乘通感，應玆法體，普備十方，託氣化形，皆禀好象。故應化身，妙一成立，在天天一，在人人一，在地地一，同感妙一，兩半生神。三元肇分，八景成別，上一散為二十四真，中一散為二十四神，下一散為二十四賢。三元八景七十二神，依變七十二方經，三天各二十四帝，內含九宮八十有一，故應九九而生其好。上元八景洞真部，中元八景洞玄部，下元八景洞神部，三部八景二十四神，正是二十四氣。氣亦成神，神亦成氣，散之為雲霧，合之為形影，出之為造化，入之為真一。上結三元，下結萬物，神真變化，無有定名，百神中皆以三洞三合成德。天地之極上境二十四帝者，正是下方二十四氣是也。二十四帝，帝各三元，合七十二元，元各五神，而生三界三百六十神，合為六十四梵氣，混氣三十二天帝。故生一天三百六十神，一人三百六十骨。上為三宮，生人二十七天關；中為三宮，生人二十七神機；下為三宮，生人二十七靈節。混通三元，八十有一，因玆法象，而植形神，通道生津，始成靈識，故應生人八十一好也。
　　甯君告黃帝曰：吾昔承元始天尊，而演三洞身光相好，應化通生七十二相，本跡雙顯，上生三境福力莊嚴無量功德三十六相，下生三界應報見生善惡命根。隨緣感宅，故應三界三十六相，境界通應，以示人天三身，各顯七十二相。內明三洞而植其神，外顯通生始應天體，於此天象通象生人，普植黎元，皆察三洞三十六門，而生神識三十六相。三洞通玄七十二相，境界相貫八十一好，九九化生三身應相。三度通應，皆從九一，而生九天九色寶光，通為九戶，遍玆境界，廣備太空，並感道源，而成識用，外通玄象，俱是化身，內靜虛通，是吾正性也。
　　是時黃帝拜受甯君，請問大道通生於人。甯君為演上宣玉帝生天化體，應相成人，三洞化形，九天合德，天人通貫，法象齊臨，妙一同滋，五德咸備，開天要訣。釋滯除疑，曉洞玄津，邇趣遐感。又白請問啟甯君曰：三洞聖路，元始通生，天通於人，人通於道，德道修真，玄關何在？
　　甯君答曰：神符告命，萬帝俱朝，佩服矯符，三洞通啟，九地保舉，八景營形，聖境真鄉，潜昇往至。汝可諦聽，受吾蹻符，昇虛入無，皆從此起。
　　經是逕路，趣道來由，符是玄樞，入道法戶也。
　　黃帝拜謝，又白啟曰：生天相好，感象成軀，神淨身明，入道方急，志求仙路，願示寶文，幸及神顏賜垂聖目，請乞受持，奉修祕旨。
　　育君告黃帝曰：元始應相，境界垂形，天人相通，報力隨感，九天應化，尚自不同，九品上人，骨相皆別，輕重有異，報應無差，夙有玄名，始有仙相。汝先代有慧，慶及今生，昇入仙階，奉吾此籙。大道無象，應相立形，應相生天，始名相體。凡學仙道，未可即成，皆藉先緣，仙相後感。言龍蹻符者，雲綱蹻舉，昇虛入無，乘氣御龍，上至玉帝，元始告命，太上為宣，方始至於遣吾傳授也。吾今宣道，為汝宣經，應感見吾，即吾非有，道通無外，授汝寶章，仙籍通天，天亦通汝，應合得道，名舉將來，始受汝符，告命之信也。神符神籙，元天命門，神印神經，三天告始，志念吞服，六符圓明，佩帶靈圖，七元通啟，九天命召，九地奏名，神昇於天，經道雙顯。符經異目，受說不同，次授蹻符，別為一錄，可傳後代有道聖君，密而修之，非賢不度也。
　　上清太上開天龍蹻經卷之五竟