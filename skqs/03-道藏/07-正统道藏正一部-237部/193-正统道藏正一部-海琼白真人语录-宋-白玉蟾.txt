海瓊白真人語錄
　　經名：海瓊白真人語錄。四卷。南宋彭耜等編。底本出處：《正統道藏》正一部。
　　目錄
　　卷一
　　師徒問答
　　傳度謝恩表文
　　神霄吟三絕
　　飛仙吟贈留紫元
　　華陽吟三十首
　　題天慶觀
　　題嶽祠．
　　乳燕飛華屋
　　贈藥珠侍經潘常吉
　　贈紫華侍經周希清
　　卷二．
　　鶴林法語
　　卷三
　　武夷升堂
　　常州清醮升堂
　　廬士升堂
　　平江鶴會升堂
　　東樓小參
　　冬至小參
　　西林入室
　　西林架造鐘樓普說
　　卷四
　　泥丸真人羅浮翠虛吟
　　海瓊君萬法歸一歌
　　勸道文
　　傳法明心頌彭鶴林
　　黃錄借職奏狀
　　陳情表
　　與彭鶴林書
　　十月二十一日瓊山老叟白某致書
　　海瓊白真人語錄卷之一
　　紫壺道士謝顯道編
　　師徒問答#１
　　真師海瓊白君，與鶴林彭相，紫元留元長，於中秋之夕，星垂月落，煙起露下，千家閉戶，一路無人，相與擭手過榴花洞。須臾天曉，盤磚忘歸，坐於磐險之上，命二子共席左右焉。顧謂之曰：天上人間，今夕何夕？神霄路邈，紫府人稀。二子學仙久矣！顧無疑可以問乎？
　　真師曰：老子云：有物混成，先天地生。多少是說得好也。後人謂之道，謂之心，謂之性，謂神者，謂炁者，謂一念者，謂法謂教，謂術謂情者。嗚呼枝分派別，豈知乎有物混成者存哉！ 
　　真師曰：大造無聲，風自嗚，籟自動；冬去冰須浮，春來草自生，燕夏至鴻，秋歸，霜天梅花開，月夜螢火明。此自然而然爾。參到此處，口欲言而辭喪，心欲綠而慮忘。
　　真師曰：大造無為，元功不宰。或問何如？曰：巢知風，穴知雨。噫！人哉。
　　真師曰：世問所有一切法，法中所有一切門，此皆合藥之方，治病之藥也。須知湯使，其藥始驗。或問：湯使何如？曰：心乃法之湯使也。
　　真師曰：一日雷部將吏報言，但有一處安香爐，即是神霄玉清府。元長問曰：經中有謂神女三千六百，常在我傍，嘆中有云劫吾身中三萬六千神。夫經呪皆太上語也，謂之有耶？無耶？真耶？妄耶？答曰：夫人身中有內三寶，日精氣神是也。神是主，精氣是客。吾是主，金童玉女是客。所言神女三千六百，及乎三萬六千神者，此皆精氣所化。今人心猿意馬，一日千里，又況精衰於淫？氣竭於嗔。更且眼隨色轉，耳被聲瞞，所益於己者幾何，而所喪者不可勝言也。曾不知神光外散，氣力四馳，既精氣不存，而欲金童玉女在左右，可乎？萬神一神也，萬氣一氣也，以一而生萬，攝萬而歸一，皆在我之神也。
　　真師曰：人之一念，聚則成神，散則成氣。神聚則謂之魂，氣聚則謂之魄生。曰：人死曰鬼，陽曰魂，陰曰魄。
　　真師曰：《北斗經》非太上所作，蓋漢時張正一所紀太上之旨，以為之。今人不知經旨，徒然瞻星禮斗。夫人之身所有一氣，東升西沉，上升下降，亦如天地。天地之氣日陰與陽，人所稟亦如之。若夫天之北斗，晝夜常輪，以分陰陽，以定時刻，故天地以之常存。胡不思人身一氣，統之者誰？能知所統之者，則知身中之北斗也。《斗經》云：家有《北斗經》，六畜保興生。此蓋身中北斗，宰制其氣，則眼不欲視，耳不欲聞，鼻不欲香，舌不欲味，身不欲觸，意不欲思。畜此精華，自然至於宅舍安寧，子孫榮盛也。
　　真師曰：北極驅邪院，本只有崔、盧、鄧、竇四將，今卻增四名。梅仙考召院，本只有潘、耿、盧、查四將，令亦增四名。此皆後人所增，即非本法所有。
　　真師曰：古法官有用黃、劉二將者，又有高、丁二將者，復有用焦、曾二將者，用桑、何二將，許、謝二將者。在其所受於師者，用無不靈驗。
　　真師曰：《天心紫文》云：三元洞虛，五行洞華，八卦洞晨，十方洞真。今人行八卦洞晨法，卻使動神字，是不知其所始，迷以傳迷，有如此者。
　　真師曰：古無酆都法，唐末有大圓昊先生，始傳此法於世，以考召鬼神。其法中只有八將三符四呪，及有酆都總錄院印，後人增益，不勝繁絮，似此之類，安有正法。
　　真師曰：法中明言北極驅邪院，盍云天機院，是故南極有天樞院，如天上左有天樞省，右有天機省。綠天機是北極之內院，驅邪則外院也。彼天樞亦是南極之內院，而南極又有進奏院在外也。相問曰：人之一念，自可感動天地，今凡發章奏，差將吏，既以焚化，自可上達，又何謂六天妖魔得以遏截者耶？答曰：一念之誠，與道合真，故可感召真靈，無疑矣！古者有孝心，有誠心，有義心，有慈心，有剛心，有忠心，皆於肘饗之問，感天動地。蓋其一心之專，一念之正，所以然也。今人焚章，疏達帝宸，此則科教使之爾。綠心念之感，如以箭射物也。彼章疏之感，如持鎗刺物也。箭雖遠而急至，鎗雖近而難及，故章疏是有形之物，妖魔得以遏截。如心念出於無形，則妖魔如何遏截也。元長問曰：夫人念念紛起，起滅不停，因何此念不能感召？答曰：子不見貓之捕鼠乎！吃雙目瞪視而不瞬，四足踞地而不動，心無異綠，意不妄想，六根順向，首尾一直，所以舉無不中者也。
　　真師曰：混沌既分，三才始立，人居天地之中，其形雖小，其神實大，其形雖卑，其神實高。玉蟾向時詣闕奏事，其章疏上寫字如粟，及至天都，其字如盞。始者在人間時，章疏之紙亦甚短小，及至天中，章疏高丈餘，闊二丈。以此觀之，《大梵隱語》所謂雲炁結成，一丈之餘，天真皇人，按筆乃書，此之意也。昔者觀《清源志》見天書于龍潭之上，有曰詔黑赤，示之鯉魚。昌黎辨之曰：此上帝斬龍之文也，其字不過一寸。想其在天，亦不止一寸也。以今觀之，此無他，天大所，變者大，人小所現者小。譬如人之照鏡，鏡大面亦大，鏡小面亦小。自今而後，凡有章疏紙，須高一尺，不可過高，字須大如粟，不可過大。此語不誣也。元長問曰：嘗疑鍊度是兩件事，不知是否？答曰：《度人經》云生身受度一也，又云死魂受鍊二也。今觀《朱陵景仙度命錄》文，有曰：南昌宮所攝二宮：一曰上宮，一曰下宮，上宮主受鍊司事，下宮主受度司事。生身在下土，故以下宮主之，死魂升上天，故以上宮主之。總而名之，曰朱陵火府，亦曰南昌鍊度司。今人所稱南昌上官受鍊司，真官典者，所用受鍊司印，卻併主生身受度符錄事，委是無據。既言南昌受鍊司，而又稱上宮受鍊司，此又無據。今不須言上宮下宮，亦不須說受鍊受度，但云南昌鍊度司，卻用本司印，方有所本爾。其印文曰：南昌鍊度司印。只用人間疊篆，方圓一寸三分。元長問：呈步如何？答曰：罡步多禹，禹步惟五，能合五行，久久升舉。大率罡步多以五步，推五行生剋，步之如貓犬之伏蛇，進五步，退亦五步；進七，退亦七，四方按五行生成之數，及至蛇伏，然後害之。但看伏鼠亦然。且貓犬之伏蛇，進退之間，或為人所衝擊，或為人所叱喚，纔轉身，即蛇得而害之。蓋呈步不成也。如八門遁甲，隱身循形之法，大要在罡步神哉！相問：世所傳陰陽斗，亦有疑焉！答曰：今人以左腳起初星，念魁至魒，為陽斗；以右腳起初星，念貪至破為陰斗。謬哉！是無據之論也。《飛神謁斗經》云：順則為陽，逆則為陰，從魁至鱷則為順，自魒而魁則為逆。大要只云：子欲飛神，莫性真人。真人，第三星也。外此皆丁步。丁步則為踏，單步則為點。如曰不然，吾不知矣！
　　梠問：召將或用叱咄，可乎！答曰：前輩有云：敬之如君父，驅之如僕使。蓋呼召將吏之說，則是以神感神也。人若無威，則神不全。凡呼召時，須是秉太上之勑命，則左右呵斥，儼然若存。庶幾可以我之神而役彼之神也。
　　真師告相云：今但專佩一籙，專受一職，專行一法，專判一司文字，於一司將吏前，專用一符一水，不過只是心與神會，用之則靈耳。恰如真龍，但一滴水，便作滂沛，豈用如許繁耶！元長問曰：近世有行靈寶法者，不曰無此法也；復有行圓通法者，亦不曰無此法也；更有行混元法者，亦不曰無此法也。然其門類之多，呪訣之繁，而於道則不甚正一也。古者以正一傳教，故所行之法，簡而且易。今曰靈寶，何異圓通？今曰圓通，何異混元？今日混元，何異正一？夫人之心，本自圓通，本自靈寶，本自正一，本自混元。以人之一心，而流出無窮無盡之法，蓋如天之一炁，生育萬物也。而又曰混元是一階，靈寶是一階，圓通是一階，正一是一階，譬如杜鵑烏，或曰子規，或曰謝豹，或曰白帝魂，或曰映山紅，或曰搗藥禽，或曰蜀烏，其實一杜鵑也。
　　真師曰：法法從心生，心外無別法。元長問曰：近觀靈寶法之旁門，又有曰圓通一法，復有太上爭明院法一階，或有用太上摩明院印者，或有用圓通印者。其印文有靈寶圓通，混化玄祕，八字列於八方。其印之中，又有司院省府四字，其印內文卻圓，外文卻方，蓋取圓通之意。以愚意觀之，靈寶圓通，混化玄祕，此心印也。故欲以此木印而盡此八字，可乎？所謂司院省府，此靈臺也，故欲以此木印而為此司院省府，可乎？殊不知靈寶本是圓通，圓通本是冷明，又何必尋枝摘葉，如許之繁哉？答曰：誠是圓通法，所造一顆印，說要圓通卻不圓通。元長問曰：巫法有之乎？其正邪莫之辯也。答曰：巫者之法，始於娑坦王，傳之盤古王，再傳於阿修羅王，復傳於維陀始王，長沙王，頭陀王，閭山山在閭州九郎，蒙山七郎，橫山十郎，趙侯三郎，張趙二郎，此後不知其幾。昔者巫人之法，有曰盤古法者，又有曰靈山法者，復有問山法者，其實一巫法也。巫法亦多竊太上之語，故彼法中多用太上呪語。最可笑者，昔人於巫法之符下，草書太上在天，今之巫師不知字義，卻謂大王在玄。呵！呵！元長問曰：法中念祝何如？答日：呎者，祝之義也。夫祝之之意，欲以達乎天地神明，果爾則世問善惡之祝，在在報應耳。今又不然，何哉？是未知所以呎之之意也。夫井蛙之聒太清，穴蟻之噪上靈，則猶今人之祝也。是豈可以祝取報應哉！如法中呪語，一則太上金口所宣，二則往往皆將吏旗號，所以呪之要，在乎法法。所以嘆，將吏亦從之，高真亦聞之。如今人念呪之不效者，何哉！蓋不審此呎意也。呪之意，義貴乎心存目想，則號召將吏，如神明在前之說。元長問曰：《救苦經》云：天上三十六，地下三十六，太玄無邊際，妙哉大洞經。或以為陰陽二黑、七十二候，是否？答曰：此乃人身中事也。泥丸象天，屬乾乾數四，乾金甲子，金數四，乾用九。尾閭象地，屬坤，坤數六，坤用六。故四九三十六，則謂之天上，六六三十六則謂之地下。此言人之頭上有三十六脈，腹下有三十六絡，天地亦如之。惟人之心，視之不見，聽之不聞，故曰太玄無邊，妙哉！．大洞也。梠問曰：有五戒：其一曰不飲酒。然酒亦不害於道，愚恐昏迷其性故也。酒果可戒乎？答曰：《藏經》太上云：高才英秀，惟酒是耽，麴蘗薰心，性情顛倒，破壞十善，興起十惡。四達既荒，六通亦塞。
　　真師告相云：女仙萼綠華謂羊權曰：修道之士，視錦繡如弊垢，視爵位如過客，視金玉如瓦礫。無思無慮，無事無為，行人所不能行，學人所不能學，勤人所不能勤，得人所不能得。何者？世人行嗜慾，我行介獨；世人學俗務，我學恬漠；世人勤聲利，我勤內行；世人得老死，我得長生。真師曰：古人有言：智過於師，方堪傳授；智與師齊，减師半德。而況書云：師勞而功半，師逸而功倍者，此也。
　　師曰：天下物惟有水銀與腦子假不得，教中以精比水銀，謂之汞，以頭髓謂之腦，蓋水銀易飛，腦子易走。且如水銀、腦子，雖封鎖在密處，但有所以引之，飛走則失其所在，如椒之透水銀是也。今人精髓多為淫所攝，遂至枯竭。哀哉！
　　真師曰：先師陳泥九，昔在徽廟時，嘗遇大洞真人孫君與之曰：昔者元始天尊與太上老君所說經，採摭編錄，自成一藏。且如《北斗經》、《南斗經》、《消災經》、《常清靜經》、《天童經》、《靈寶度人》等經，玉皇天尊號，從上諸事，皆有實跡。相問日：今之瑜伽之為教者，何如？答曰：彼之教中謂釋迦之遺教也。釋迦化為穢跡金剛，以降螺髻梵王，是故流傳此教，降伏諸魔，制諸外道。不過只三十三字金輪穢跡呪也。然其教中有龍樹醫王以佐之焉！外此則有香山、雪山二大聖，豬頭、象鼻二大聖，雄威、華光二大聖，與夫那文太子、頂輸聖王，及深沙神、揭諦神以相其法，故有諸金剛力士以為之佐使，所謂將吏，惟有虎伽羅、馬伽羅、牛頭羅、金頭羅四將而已，其他則無也。今之邪師雜諸道法之辭，而又步罡捻訣，高聲大叫，胡跳漢舞，搖鈴撼鐸，鞭麻蛇，打桃棒，而於古教甚失其真。似非釋迦之所為矣！然瑜伽亦是佛家伏魔之一法。相問曰：鄉問多有喫菜持齋，以事明教，謂之滅魔。彼之徒且曰太上老君之遺教，然耶？否耶？答曰：昔蘇鄰國有一居士，號曰慕閣，始者學仙不成，終乎學佛不就，隱於大那伽山，始遇西天外道，有日毗婆伽明使者，教以一法，使之修持，遂留此一教。其實非理，彼之教有一禁戒，且云盡大地山河，草木水火，皆是毗盧遮那法身，所以不敢踐履，不敢舉動。然雖如是，卻是在毗盧遮那佛身外面立地。且如持八齋，禮五方，不過教戒使之然爾。其教中一曰天王，二曰明使，三曰靈相土地，以主其教。大要在乎清爭光明，大力智慧八字而已。然此八字，無出乎心。今人著相修行，而欲盡此八字，可乎？況日明教，而且自昧。
　　真師云：或凡或聖，如影隨形，一為無量，無量為一。譬彼日月現於眾水，日月之光，本無彼此，隨水而生，逐眼而現。一水千眼，千日千月，一水一眼，一日一月，千水一眼，一日一月，千水千眼，千日千月，如影隨形，亦復如是。取亦不得，捨亦不得，不取不捨，亦不可得。相問曰：世之所言陰丹陽丹，此外丹耶？內丹耶？答曰：外丹難鍊而無成，內丹易鍊而有成。所為陰丹陽丹者，即內丹也。丹者，心也，心者，神也。陽神謂之陽丹，陰神謂之陰丹，其實皆內丹也。脫胎換骨，身外有身，聚則成形，散則成黑，此陽神也。一念清靈，魂識未散，如夢如影，其類乎鬼，此陰神也。今之修丹者，可不知此。
　　真師告元長曰：《赤靈玉文》云：東極寶華，西極太清，北極驅邪，南極天樞。此乃四極，而中極五雷實掌四極之司。今都天大雷，盡出神霄玉樞之上，謂之景霄大雷。景霄雖在神霄之下，乃元始駐蹕之司。向者天真遣狼牙猛吏雷部判官辛漢臣，授之先師陳翠虛，翠虛以授於我，今以付子，子宜祕之。
　　真師曰：神歸浩渺須彌小，炁入虛無芥子寬。
　　真師告相曰：爾謂十一曜呪，誠是太上所說，明矣乎？日：誠哉！曰：嘻！彼呪中有謂甘石推流伏，然甘德石申，皆星翁也，卻是春秋戰國時人。甘石未生，此經先有，質之於此，豈太上語哉？嘻！ 
　　真師告元長曰：爾謂世間混元如意之法，誠然乎？曰：然。曰：嘻！彼法中有呪。云北極佑聖真君律令，又曰三天扶教輔元大法師律令。果爾，則可疑也。佑聖乃周時人，天師乃漢時人，若是混元法已在太上之先，亦不應用太上老君律令也，況佑聖與天師乎！何哉？謂混元也。嘻！
　　梠問曰：近聞圓通一法，嘗竊疑之，彼之法印，內圓外方，中有五行，外有八卦，省府司院列於四方，以靈寶圓通四字為宗，以混化玄祕四字為本。其間攘拾諸法符圖呪訣，創為一家，謂之圓通大法。先生然之否乎？日：神無方，故曰圓，黑無體，故曰通。古者圓通之說，即是神炁混合，出入虛無，還返混沌。今若以形器卦數為之，其與真箇圓通，不亦遠乎？況古無此法。嗚呼！邪師過謬，非眾生咎。
　　真師告相云：汝知斗中擎羊陀羅二使者否？曰：願聞其說。曰：擎羊乃人間之字，在天上則是掌善之音，陀羅乃人間之辭，在天上則是都大之字。擎羊使者手執玉瓶，金色蓮花；陀羅使者手持金盤，白懈首香爐。若世俗之見，誤矣！ 
　　真師曰：先師嘗言：人間有甚快樂也。然苦樂常相循環，樂無百年，若有萬劫。今之世者有錢底守死，無錢底討死，未見天下人與錢爭命，不與命爭錢。噫！
　　真師告元長曰：爾知吾所說法，皆心法否？曰：知之。曰：如何是心？曰：不知。曰：爾既不知，何以行持？曰：凡所有法，無非心法。曰：爾且行持，久而知之，知則不知，不知則知。爾雖不知，何異於知？相與元長聞斯語已，踴躍悲慨，大有警悟。海瓊君笑而起。
　　傳度謝恩表文
　　高上神霄玉清府雷霆令，統五雷將兵，提領雷霆都司鬼神公事，臣玉蟾言，以今月十五日，伏為上清太華丹景吏神霄玉府西臺令，行仙都風雷判官，臣彭相，上清大洞玄都三景法師，太乙雷霆典者，九靈飛步仙官，簽書諸司法院鬼神公事，臣留元長，太上正一盟威法師，充驅邪院判官，南昌典者，九靈飛步仙官，兼管雷霆都司鬼神公事，臣林伯謙，太上三五都功職籙，神霄玉府右侍經，臣潘常吉，太上三五都功職錄，神霄玉府右侍經，臣周希清，太上三五都功法錄弟子，奉行天心正法驅邪院判官，兼幹五雷使院事，臣胡士簡，太上正一盟威法師，行上清混元天心五雷大法，差充主管驅邪院事，兼雷霆都司事，臣羅致大，太上三五都功紫虛陽光祕籙弟子，行上清北極天心正法金闕內臺鍊度典者，驅邪院右判官，臣陳守默，太上正一盟威法師，行靈寶天心玉晨五雷大法九靈飛步仙官，主管驅邪黃籙院事，臣莊致柔等臣，付以道法，奏准玉格，注授前件差遣，即日具表，恭詣闕庭，稱謝天恩者。伏以法有正傳，幸相承於師訓，職無虛授，期仰答於天恩。敢因拜既之私，輒控由中之捆。臣等蛄如幻，螻蟻何知，忝編中國之泯，實出大鈞之造。仰乾坤之覆載，荷日月之照臨，坐食懷慚，奚功及物。探惟曠劫，以迨今生，粵有此身，而迄玆際，三惡不善，殺盜邪淫，六根無明，貪嗔癡愛，罪洪如海，業重於山。賴上真開懺謝之門，使至蠢有披陳之路，既與原已往之咎，復為弭未萌之災，更昧皈依，實負陶鑄，夙綠契道，遇神霄五雷之書，凡質希仙，受太上九靈之旨。故得掌心握印，筆下飛符，役使風霆，區別人鬼，濟生度死，輔正除邪。豈墮身於塵堂之問，敢飛步於魁罡之上。古來傳授，今故奉行，內鍊刀圭，外儲功行，體天行化，佐國救民。恭惟高上神霄玉清真王，長生大帝陛下，道大難名，德博而溥，群生父母，王界月師。端九流於萬熙之先，御八極於太空之表，慈悲濟世，方便度人。臣刻牘東臺，厠員西府，講分符破券之典，效敵血飲丹之儀，誓領將吏，以立殊勳，全賴符圖，而闡大教。淵衷俯鑒，真陰潛孚，願清海嶽之埃，而鎖妖魔之洞，庶闢虛無之闖，再揚正一之風。干冒天威，遵稟帝命，如蒙覆護，俾遂設施。體未洞真，胎黑更資於玉黑，神其入妙，心天允合於遊天。臣等謹具表奏以聞。誠惶誠恐。頓首！稽首！再拜謹言。
　　太歲戊寅嘉定十一年十月日具位臣玉蟾表奏。
　　神霄吟三絕
　　渺渺神霄天，玉京何當曉，瓊花露濕藥，琪樹風嗚條。
　　瑤妃侍雲笈，羽童舞金翹，嗟彼世間人，紅塵徒朝朝。
　　紫瓊飛清都，翠雲護絳闕，不見有星辰，俯視但日月。
　　下世二千年，不敢向人說，吾已成金丹，留下飛仙訣。
　　玉皇香案吏，金闕禁垣卿，寶爐烹日月，鐵尺鞭雷霆。
　　曉鍊西山雲，夜前北斗星，城南告樹精，吾家在瑤京。
　　吾師海瓊君，飛錫於康廬之間。嘉定戊寅春，有書相期於武夷，子以宗幕，銜檄中都，夏往秋回，價舟尋盟，杳不可覓。遂留三絕以紀。曾經云：細君周希清聯鑣來游。是年重九，紫元子留元長子善書。
　　止止菴前九曲溪，我來倚櫂對斜暉，逢人還問師歸未，但見龍蛇壁上飛。
　　真師默跡，飛動壁間。
　　飛步來尋換骨巖，空餘遺蛻窆垠函，紫元豈是無仙分，底事憑誰為指南。
　　今朝恰恰是重陽，洞裹風飄桂子香，卻與細君同採菊，歸來滿泛九霞觴。
　　飛仙昤贈圖紫元
　　夜騎玉鱉採明月，藥殿瑤臺寒徹骨，三十六天不閉門，風吹琪花散飛屑。
　　蕭誰嗚處隊仗多，八萬霓裳歌白雪，紫皇宴罷駕方出，整衣端簡去朝謁。
　　火鈴將軍呵一聲，左右萬真聳毛髮，奏云臣是雷霆吏，舊因罪去辭丹闕。
　　紅塵埋身平至耳，餐青飲綠守苦節，飛神登天來正渴，是帝有酒覓一啜，
　　使臣一醉放臣歸。歸去人間向人說，鳳凰閣下問歸途，瓊童玉女卻問子，
　　天上日長太清虛，人間還似此間無？搖頭不答徑拂袖，白雲眇眇迷清都，
　　洞中猿鶴更相認，白石爛兮青松枯。
　　華陽吟三十首
　　家在瓊崖萬里遙，此身來往似孤舟，夜來夢趁西風去，目斷家山空淚流。
　　海南一片水雲天，望眼生花已十年，忽一二時回首處，西風夕照咽悲蟬。
　　一從腳別海南船，身逐雲飛江浙天，走遍洞天尋隱者，不知費幾草鞋錢。
　　白雲和我到天台，眼入青山意豁開，到彼山中還又起，空令到處夜猿哀。
　　拄杖尋身入武夷，慢亭峰下雪花飛，行從九曲灘頭看，萬壑千巖翠打圍。
　　武夷結草二年餘，花笑鶯啼春一壺，流水下山人出洞，巖前空有鍊丹爐。
　　得訣歸來試鍊看，龍爭虎戰片時間，九華天上人知得，一夜風雷撼萬山。
　　白馬江頭嘯一聲，紅光紫霧水中生，急抽匣內青蛇劍，纔得黃河徹底清。
　　渴飲金波數百鍾，醉時仗劍指虛空，腳根戲躡交乾斗，長嘯一聲天地紅。
　　移將北斗過南辰，兩手雙擎日月輪，飛趁崑崙山上出，須臾化作一天雲。
　　戲泛金船到海涯，暗隨海水度流沙，一從登著蓬萊岸，去看瓊臺闈苑花。
　　人身自有一蓬萊，十二層樓白玉階，姹女金舫常譙會，堂前夜夜牡丹開。
　　怪事教人笑幾回，男兒今也會懷胎，自家精血自交媾，身裹夫妻是妙哉。
　　一吟一醉一刀圭，真氣真精滿四肢，若到酒酣眠熟後，滿船載寶過曹溪。
　　元神夜夜宿丹田，雲滿黃庭月滿天，兩箇鴛鴦浮綠水，水心一朵紫金蓮。
　　飢餐一兩黑龜肝，寒向丹田猛火山，但見心頭無點事，不知人世有飢寒。
　　青牛人去幾多年，此道分明在目前，欲識目前真的處，一堂風冷月嬋娟。
　　片餉工夫鍊汞鉍，一爐猛火夜燒天，忽然神水落金井，打合靈砂月樣圓。
　　一泓神水滿華池，夜夜池邊白雪飛，雪裹有人擒玉兔，趕教明月上寒枝。
　　不動絲毫過玉關，關頭自有玉京山，能於山內通來往，風攪九夭霜雪寒。
　　誰識週天造化功，于今蹙在片時中，只將鈆汞入真土，鍊出金花滿鼎紅。
　　昨夜三更雷撼山，九天門戶不曾關，曹溪路上分明見，有箇金烏入廣寒。
　　曹溪一路透泥丸，只在丹田上下間，解使金翁媒姹女，朝雲暮雨滿巫山。
　　秪將戊己作丹爐，鍊得紅丸化玉酥，慢守火爻三百日，產成一顆夜明珠。
　　絳閱仙都一散郎，偶來人世且佯狂，身中自有長生寶，夜夜飛神謁上蒼。
　　家在神霄九黑天，天中樓殿貯群仙，偶然來到人間世，料想神霄未一年。
　　玉皇殿下一仙童，曾掌符書守藥宮，因甚俗緣猶未斷，于今幻質入塵籠。
　　氣蓋山河心膽麤，不能學劍不搜書，夜來攘得乾坤動，火候溫溫守玉爐。
　　夢幻之身不久長，桑榆能幾耐風霜，何如跳去利名窟，贈汝長生不死方。
　　拈弄溪山詩仗巧，吐吞風月酒神通，且將詩酒瞞人眼，出入紅塵過幾冬。
　　題天慶觀
　　買得螺江一葉舟，功名如蠟阿休休，我無曳尾乞憐態，早作灰心不仕謀。
　　已學漆園耕白兆，甘為關令候青牛，刀圭底事憑誰會，明月清風為點頭。
　　題嶽祠
　　南來一劍駐三山，分得平生風月懼，誰宰旌陽應施藥，本求勾漏為修丹。
　　蒙莊且慕漆園祿，李老嘗為柱下官，我視榮華真慣見，何如早鍊碧琅訐。
　　乳燕飛華屋
　　極目神霄路。斗杓南、丹華翠景，紅霞紫霧。手折琪花今似夢，十二樓臺何處？猶記得當時伴倡。東府西臺知誰主？憶當時、自瀉金瓶，兩人間事，等風絮。上皇赫赫雷霆主。我何綠、清都絳闕，遽成千古。白鶴青烏消息斷，夢想鸞歌鳳舞。應未得、翻身歸去。業債須教還爭盡，這一回嘗遍紅塵苦。歸舉似，西王母。
　　又
　　月插青螺髻。柳梢頭、夕陽荏苒，西風搖曳。數粒蒼山枯遠漢，樹色煙光紫翠。飛騎氣半醒半醉。劍胯秋空磨星斗，指瓊童、不得嗚金轡。恐驚動，紫清帝。浮雲飛度蓬萊水。憶山中、松寒露冷，猿啼鶴唳。家在武夷巖谷裹，一畝煙霞活計。嘆燃指、人生百歲。蘭碗芝田幾今古，洞門前小鹿觀花戲。不知有，人問世。
　　贈藥珠侍經潘常吉
　　一點紅塵惹入心，藥珠殿上墮遺簪。當時同降瑤臺路，只是于今彭鶴林。
　　夢到人間不知退，夜夜窗下調玉琴，笑指神霄歸未得，絳闕清都煙靄探。
　　贈紫華侍經周希清
　　臻首蛾眉天上人，不知何事到紅塵，神霄藥笈今誰侍，紫府琪花不敢春。
　　無夢去陪王母宴，前生多是紫虛身，寄言尋取蓬萊路，風送雙鸞上太昱。
　　海瓊白真人語錄卷之一竟
　　#1原缺題，此係整理者擬補。
　　海瓊白真人語錄卷之二
　　門弟子福州天慶觀管轄兼都道正紫光林伯謙等編
　　鶴林法語
　　嘉定壬午上元，祖師海瓊君，以度師鶴林君致書，自浙而閩，為度師鶴林君之父，先吏部覺非先生，行黃籙事。是日凌晨至止，度師袖香而前，稽穎長跪。其辭日：相居閩，從先生之去，晝夜行道，莫敢荒嬉。天何言，奪相所估，頃奏記致省道候，且及所估已傾，祈先生哀之。實其傾背之時，風霆飛嗚，舉室芬異，戶外晴晝，人無所聞，似亦異乎他人之死。及葬，陰雨連日，倏為之霽，葬已，雨依然。邦人亦有知而異之者。相僭以黃線致洗，今先生來下，此黃線之事其遂也。三界幸甚！萬靈慶甚！祖師曰：吾子無庸過禮，今日適上元，亟命建靖治，立玉堂，置玉匱司，仍置黃線所。自辰及申，文書成，告盟天地，植臣嬸于門。命虛夷趙汝儈為高功，紫樞林時中為都講，紫光林伯謙為監齋芝，房昊景安為侍經，玉靈鄧道寧為侍香，玉華陳彌隆為侍燈，紫壺謝顯道為直壇，紫瓊趙收夫為看班，予攝行上清黃錄使，為總監。其以正月晦日補職，二月一日行事，四日成醮，乃謝恩，五日祀雷。凡齋醮事用古式，九朝科飲如常儀。
　　度師日諾。
　　二月一日庚辰，方旦，大雨如注，自一日雨而三日，風雨陰晦，其三晝夜之間，凡九朝。一纔引班上謁，即霽，朝罷復雨，九朝皆然。二日辛巳之酉，伏進章書，人憂其雨，方其伏章，頓雨止，四面雲合，獨壇上北辰炯然，而壇外雨如識。瑜時事畢，壇上雨亦滂下，觀者相慶。祖師曰：陰晴天家事也，偶然耳，何憂！何喜！ 
　　三日壬午之久，有自家廟內得所睹者，知是先靈之至。度師喜而入報，祖師遽止之曰：聽其自爾。大道無形，不尚影像也。法者道之用耳！能致幽明也。今誰有所睹，何怪焉？或問曰：醮罷迎真，宣赦之後，大晴如未醮之前，獨九朝之首尾，凡三晝夜，何其陰雨之如此？
　　祖師曰：古今建黃線多陰晦，蓋幽魂苦爽，出自陰關，此亦感召而然也。七日丙戌召諸神吏，併以祀雷。禮畢，以所刑之牲及酒脯於巽地，同丹符瘞之，約以三日雷嗚，掘符以安鶴林靖。是年以去冬不雨，種麥方艱，遇此黃錄，土膏獲潤。
　　醮已，為齋宮謝恩，神吏言功。
　　度師致謝曰：先生行醮事，此邦人之所未見，而相之所得多矣！而沾丐生靈者，亦不少也。規行矩步，藥石人心，見所未曾，光前絕後。但先生聞所神異靈奇之告，皆止之，何耶？曰：偶然耳，何庸喜之？吾亦不喜其有，亦不憂其無，但知行道奉法，聽其自然。所以爾者，憑此誠以徹其感，恃夫法以行其事。曾何憂喜於其間，使萌此念，則奪吾正念耳。
　　或問：黃籙之義，何理也？祖師曰：九幽拔罪，有金籙白簡之法，金線即黃錄，以故上天亦立黃籙院。黃者，為眾色之宗；籙者，為萬真之符。此言黃中理炁，總御萬真，出幽入明，濟生度死。籙者，亦錄之義，錄鬼神之籍耳。黃者，亦主之義，主鬼神之事耳。蓋幽冥之鬼神，有所主宰，而攝錄之也。
　　度師問曰：斗為帝車，運乎中央，臨制四方，以察妖祥。故經曰：中斗大魁，總監眾靈。又本經曰：北斗七星，天中大神。《魯語》亦曰：譬如北辰，而眾星拱之。審如是，則斗極是為無配之象，以其總御星河故也。或曰：斗居天中，乃云北斗，何以言之？殊不知斗柄所指，自子而始，至亥而終，晝夜常輪，始終皆北，故曰北斗也。謂如南斗，乃二十八宿之中，居北宿之首者，非北斗比也。近世惑於南斗之名，繪其象者，其色皆赤。又序於北斗之上，其謬甚矣！
　　或又曰：斗宿在二十八宿之度，居於北方，何謂南斗？殊不知璧在北而曰東璧，井在南而曰東井，可以意會之也。此理如何？
　　祖師曰：然則然矣！按《周天星圖》及渾天儀，與夫古今推步之書，皆不言南斗在北斗之上，亦無所謂南斗之名。此特道教有所謂南斗六司，恐是天中隱星，亦不可得而稽考也。據法書有《南斗祕諱》云□□□□□□，以屬南極，朱陵火部火鈴之司，又有《南斗內諱》云：吒那般曲大黑，則是有所謂南斗也。若欲泯之，其如經籍何？
　　度師問曰：五星六曜，有流伏凌犯之躔，悖逆薄蝕之異，實災厄禍患之所關也。凡禳災度厄者，必關告焉。關告可也，必法象而立其燈焉！按《金籙要略》云：諸燈皆有式。而獨不立此燈之式，非遺之也，蓋羅計紫孛在天，而為隱曜，彼固隱之，此固顯之，何謂也？
　　祖師曰：譬如北斗燈式，而右弼星亦為隱曜，固不欲燈之，但有八燈而已。夫羅喉乃火之餘黑也，計都乃土之餘炁也，月孛乃金水之餘炁也，紫炁乃木之餘黑也。今但存十一曜之燈，持於四星，不必燈之，可矣！
　　度師曰：漢天師未上昇時，謂人曰：苟有斗二升米來者，吾皆為之譬，如孔夫子自行束脩以上，吾未嘗無誨焉也。故當時號為斗米先生。今人多據《度人經》云：至士資金寶，盟心效天而傳。乃厚受賂，而猶且欲備鎮壇之儀，何也？蓋一切難捨，無過己財，故曰以食為天，以財為命。所以令其齎金寶，露繒帛者，特欲其割所難捨，乃見真誠。苟若於中，一萌貪念，是又失其本旨矣！ 
　　又曰：一壇之醮，重於上詞，若主行之人有通真達靈之道，則奏無不達矣！故迎真之始，即宣訶；送真之後，即焚詞。項年於迎真宣詞之後，卻迎詞出中庭，以焚之。且如既迎真于北，又宣詞于此，反迎詞出而焚之，何也？以此可見主行之人，無所謂存思，必矣！
　　祖師曰：《靈寶玉鑑》云：遷神寶旛，其色用腓，兩邊題三清神諱，而嬸身題遷神寶嬸四字，今則磨色雖同，尺寸有異，書篆亦異，昏以遷神，寶旛名之，非也。又如古法，置二旛於五苦九獄燈輪之內，至攝召，又置於香樂之前，是二旛皆為有用也。今者不然，豎之門首，徒為美觀，懵不知其用矣！如太微迴黃旗，合有旗式，無英命靈旛，自有旛式。今皆不知其所以，然或磨或旗，殆不可辨。
　　又曰：按黃籙律節文，應召到亡魂，當作善念，以超度，不得悽泣以傷神。法官預行，戒之，戒之不嚴，論如律。此正度亡之意也。夫貪生惡死，人情之常，苟未能齊死生，孰能忘其死乎！惟其一念尚存，所以不能解脫，故太上度生之意，先破其惡死之念。今則不然，非惟不能禁其悽泣之情，而且巧為昔容，導之使泣，以此相感，迷惑益甚。
　　又曰《神霄五雷大法》載云：上三元三天君白簡，此一也；中元金書、九天寶誥，此一也；下元登真度命、出離生死符，此一也。簡符誥籙，雖有異名，皆太上濟度群生之用也。今以告命之告為告身之告，以白簡與登真符，皆列其中，給付亡者。彼之得此，果何用耶？
　　又曰：救苦長生二符，功用甚大，既曰元如符命，是豈可輕？所以路真官有奏乞之請，及其符成，則又密行三官及三十六獄。今射不然，其書也不曾奏乞，其成也不曾密行，又皆付之他人之手，而高功皆不預焉！世之相傳，謂此二符頗有度亡之功，每度一名，須給一簡，或十或百，或千或萬，皆計其數，不敢有闕。竊嘗謂白簡是木，赤文是硃，若白木赤硃，可以度亡，則九泉之下，無不度者。嗚呼！神而明之，存乎其人，苟非其人，道不虛行。使果皆通真達靈之士，誠有濟生度死之心，則雖一符一簡，可以度萬魂有餘矣！
　　又曰：按《古章儀》與《續章儀》所載諸章格式，是欲後人有所依據也。今則不然，一章全篇，皆摸寫古本，不敢改易一字。若是，則古人伏章皆能記其章中之語，亦豈難事哉？伏章拜章，存章上章，皆一意也。苟不能如此，但云焚章可矣！卻委將軍符吏，功曹使者，而資送之。夫設醮上章，各分其職，欲其專也。是以心無雜念，身無雜務，抱元守一，如路真官所謂去醮七日，非醮中事不得干預者，方可行之。今則不然，有朝赴出喪而夕行上章者，有代師上章而不改姓名者，不擇日分，不辨方隅，不分早暮，不知禁忌者，此速咎於天者之所為也。可不謹歟！
　　林伯謙問曰：敢問科教何如？
　　祖師曰：古之聖人，以道學難入，世欲易迷，設科戒儀範之文，以一齊其外著；注念凝神之法，以正其心復，以鍊氣胎元之方，制其食味；又以祈真朝謝之品、滌其過尤。然後趁於學。無學之徒，臻乎冥叔，柄於損又損之府。契乎無為，則邪譎之關鍵不開，鎮靜之淳和可致。故經有三籙七品。夫三籙者，一者金籙齋，上消天災，保鎮國王，惟帝王用之。二者玉籙齋，救度人民，請福謝過，惟妃后臣寮用之。三者黃籙齋，濟生度死，下拔地獄九幽之苦，士庶通用之。七品者，一者三皇齋，求仙保國。二者自然齋，修真學道。三者上清齋，昇虛入妙。四者指教齋，禳災救疾。五者塗炭齋，悔過請命。六者明真齋，拔九幽之魂。七者三元齋，謝三官之罪。此等諸齋，或一日一夜，或三日三夜，或七日七夜，具如儀範。要之皆有所本也。是故出乾入巽，而出入皆有呪，存神念真，而存念皆有法。或嗚法鼓，或思圓像，或出侍衛宣通之官，必明其所出之方；或請太上正真生氣，必顯其所入之處。然道在人心，而尤須表奏者，既未能冥會，則因事而後顯。蓋人心無質，運之有境，境凈則心明，心明則行潔，行潔則可以交神靈，心明則可以會天道。故登壇告盟，黃章表奏，使心形俱盡，人會神合也。聞之日丹書萬卷，不如守一。予亦謂科書萬端，不如守一。苟知守·一，則可因其末而究其本，因其粗而入其精，不然徒飾其外，而誼譁綺麗，有同兒戲，去道益遠矣！何以通真達靈哉？
　　林伯謙問曰：供奉之儀如何？祖師曰：古者交神之道，誠敬為先，後之誠敬不足，乃備物以為儀。苟使將誠，果能備物，猶可言也。物且未備，瀆莫甚焉！經曰：可以酌水獻花，何必他求哉！經又曰：像世威儀，則今之一切供獻之品，惟無愧足矣！不然皆未兔於瀆，可不戒哉！
　　度師曰：按玉格天條，凡設醮，不得獻上真紙錢，大為褻瀆。古者雖有冥器，未有紙錢，迄于漢末，方有紙錢，以之祭中下界鬼神，可也。以之獻天真，可乎？夫世之貪利之徒，雖身經太陰而一念尚存，如《萬光懺》謂所闕所乏，皆世財寶，故紙錢之化，欲破其念耳。
　　又曰：科教中有關燈一節，謂斗運乎中天，實司人間禍福，死生之權，故急須投告，無不應者。苟力能辦醮，當依密醮式，或河圖醮式，隨心禱祝。今有為神祠慶生日，而關燈者，因疾病而許下關燈者，實未知關燈之妙處。
　　祖師曰：今世相傳，皆知洞案之名，而竟未知所以名者，果何說也？按古制其案，以朱為飾，盛三洞寶經於其上，故謂之洞案。凡有關奏，皆在洞案之前。今則不然，徒具一案，不飾以朱，此猶可也；貴獻文字，皆在其上，此猶可也。甚者雜置諸物於其上，或出此以祝香，或出此以宣詞，取其近於帝尊之前也。且天高聽卑，無遠不聞，若曰取其近於帝尊之前，其諸關奏，果不聞乎？夫豈知褊滿虛空，神明森然，一念苟萌，三界周知，何分遠近高下哉！
　　又曰：醮科之首，冠以勑水，是欲蕩穢也。後世執而不變，至於三朝九朝之後，入醮之初，方行蕩穢。若是則當九朝三朝之時，穢尚未蕩，可以朝真乎。若謂像設既陳，自無氛穢，入醮之初，何用勑水哉？以予觀之，凡行事之初，便當勑水，境今則心明，心明則行潔，行潔則可以交神靈，心明則可以合天道。既勁水之後，由是而祝香，請師朝真，皆以次舉矣！
　　紫壺謝顯道問曰：罡步大旨如何？
　　度師曰：子聞之師曰：大率罡步，多以五步推尅，步之如貓犬之伏蛇；進五步，退亦五步，進七退亦七，四方按五行生成之數，及至蛇伏，然後害之。但看伏鼠，亦然，故云巫步多禹，禹步惟五，能合五行，久久昇舉。如八門遁甲，太乙六壬、孤虛之法，大要在呈步也。又如今之人履魁躡斗，夫豈知有大禁忌者存，且如經云：子欲登真，莫觸真人。真人，第三星也。
　　又曰：子欲召靈，莫塞天門。天門，文曲星是也。凡步斗之法，切忌干綱犯紀，如腳步橫截而過，是謂之干綱，如腳步誤踏而進，是謂之犯紀。如干犯之時，隨即就其星首謝，可矣！
　　紫譎趙牧夫問曰：今之所謂陰斗陽斗者。
　　度師曰：昔得之於師云：冬至後，自魁始為陽斗，夏至後，自魒始為陰斗。先步陽斗，後步陰斗，謂之火水未濟；先步陰斗，後步陽斗，謂之水火既濟。今人以左腳起初星，念魁至魒，為陽斗；以右腳起初星，念貪至破為陰斗。謬哉！是無據之論也。《飛神謁斗經》云：順則陽，逆則陰，從魁至魒則為順；自魒至魁則為逆。大要只云：子欲飛神，莫性真人第三星也。外此皆丁步也。
　　伯謙問曰：臘有五臘，何謂也？
　　祖師曰：正月一日為天臘，此日五帝會九炁於東方青天，是天蓬都元神開元應太皇府之日也。五月五日為地臘，此日五帝會三炁於南方丹天，是欻火律令大神入神霄玉清府之日也。七月七日為道德臘，此日五帝會七炁於西方素天，是天猷副元帥開元照靈虛府之日也，十月一日為民歲臘，五帝會五炁於北方玄天，是翊聖大元帥開元景丹天府也，十二月遇臘日為王侯臘，此日五帝會萬炁於上方玄都玉京，是玄武大元帥開元和遷校府之日也。以上五日，乃五帝鑽會之日，五神開府之初，是為五臘矣！
　　祖師曰：子習聞之舊矣！漢陸賈為玉清元始法師，總仙上真，領黃籙院事。又辛漢臣今為雷霆都司，狼牙猛吏。晉陶弘景今為蓬萊都水司監，唐褚遂良今為五雷使者，顏真卿今為北極驅邪院左判官，李陽冰今為北極驅邪院右判官，李白今為東華上清監清逸真人，白樂天今為蓬萊長仙主。又如晉女仙魏華存，今為紫虛元君，領秩仙公。唐女仙謝自然，今為東極真人。彼何人，斯可不勉之！
　　又曰：按《神霄玉格》曰：籙稱元命真人，謂行正一之道，令自修其元命，以得其真。豈有凡俗以真人為職銜，公然妄用，至於奏聞，當須克己自思所修，有無真人之行，儻無真人之行，輒書真人之職，罪及九祖，天赦不該。只許稱授甚法線，下稱法銜，不稱線銜者，同俗人授，即稱弟子。
　　顯道問曰：近聞圓通一法，嘗竊疑之。彼之法印內圓外方，中有五行，外有八卦，省府司院列於四方，以靈寶圓通四字為宗，以混化玄秘四字為本。其間輾拾諸法符圖呎訣，創為一家，謂之圓通大法。真師然之否乎？曰神無方，故曰圓；炁無體，故曰通。古者圓通之說，即是神炁混合，出入虛無，還返混沌。今若以形器卦數為之，其與真箇圓通，不亦遠乎！
　　祖師曰：漢天師有云：人能六根清凈，方寸澄徹，久而行之，可以坐役鬼神，呼召雷雨。今之學法之士，不本乎道，不祖乎心，人自為師，家自為學，以開光附體為奇，以影跡夢想為妙，其所召之將吏，則千百姓名，其所補之法職，則真人使相。或以師巫之訣而雜正法，或以鬼仙降筆而謂祕傳，問之則答為依科，別之則執為真授，嘻！邪師過謬，非眾生咎，一盲引眾，迷以傳迷。哀哉！
　　度師因與紫樞談及符水一事，以謂求者未必皆敬信之人，或有試求之者，予亦試以與之，往往亦不驗。
　　祖師聞之曰：不可彼以假來，我以真受，至於驗與不驗，卻是他事。
　　祖師又曰：不問靈不靈，不問驗不驗，信手行將去，莫起一切念。
　　度師謂伯謙曰：爾祖師所治碧芝靖，予今所治鶴林靖，爾今所治紫光靖。大凡奉法之士，其所以立香火之地，不可不奏請靖額也。如漢天師二十四治是矣，古三十六靖廬是矣，許旌陽七靖是矣！靖治律曰：民家曰靖，師家曰治。
　　祖師曰：夫建壇設醮，其實一也。議者日天無浮醫，四炁朗清，河海靜默，山嶽吞煙，日月不行，璇璣停輪，上下開通，二儀交泰。當此之時，百靈眾真，冥相交會，是故醮告之際，必欲如此可也。但上章拜詞，迎真降聖，遇此天色，似亦感通。若日拔亡度魂，必須陰雨而後可。若曰禳災度厄，必須晴明而後可。故凡醮祭准此。
　　度師謂顯道曰：予嘗聞之師曰：老聰有三寶：一曰慈，二曰儉，三日不敢為天下先。許旌腸有八寶曰：忠孝廉謹寬裕容忍。呂洞賓有四寶曰：無妄一也，不貪二也，至誠三也，守一四也。陳泥丸有五寶：一曰智，二曰信，三曰仁，四曰勇，五曰嚴。臨事多變，使人莫測，謂之智；專心致志，守一如常，謂之信；濟人利物，每事寬恕，謂之仁；處事果央，秉心剛烈，謂之勇；謹勿笑語，重厚自持，謂之嚴。東方蠻雷仁者也，能為風雨，長養萬物。南方蠻雷，勇者也，申明號令，賞善罰惡。西方蠻雷，嚴者也，肅殺元氣，霹靂群動。北方蠻雷，智者也，伏藏坎位，遇時而起。中央蠻雷，信者也，四時輩伏，令不妄發。此乃心傳之妙。真中有神，誠外無法。
　　祖師曰：方咫之木，致於地上，使人蹈之而有餘，方尺之木，致於竿之端，使人踞之而不定，非物有大小也，蓋心有虛實耳。猛虎行，草木偃，毒鴆怒，土石揭，蓋神全則威大，精全則氣雄也。射似虎者，見虎而不見石，斬暴蛟者而不見水，當是時，目視者有所不見，耳聽者有所不聞，此蓋以神用形之道也。心不疑乎手，手不疑乎筆，忘手筆然後知書之道。夫蕩穢者必召五帝之炁，伏虺者必役五星之精，苟召役不至，則何以為之？神猶母也，炁猶子也，以神召炁，以母召子，熟敢不至？
　　度師曰：昔有高僧詩云：一池荷葉衣無盡，數樹松黃食有餘，剛被世人知住處，山僧今日又遷居。續有修仙之士，亦賦一絕云：飢餐舌下津還飽，寒發丹田火便溫，自有隨身窮活計，不如求我莫求人。似此二詩，亦可以少汰身口之濁謀耳。
　　祖師曰：修真之士，誠心以立其志，苦節以行其事，精思以徹其感，忘我以契其真。苟能如此，經云宇宙在乎手，萬化在乎身。又曰人能常清靜，天地悉皆歸。世人未必知此，能於喧中得靜，濁中得清，作平等觀，了一切念，動無質礙，得大安藥，是謂之道。如其不然，瞻星禮斗，亦可也，念經誦吮亦可，吾不知矣！
　　又曰：吾聞之先師曰：古仙上聖，口口相傳，不立文字。吾今於世，書而錄之，得悟之者可傳聖道，無悟無得，悟者自得。得悟聖道，無古無今。其去非古，其來非今，所可傳者，只謂之事，不謂之道。道本無傳，道無聲色，道無相貌，道無古今，道無往來。
　　又曰：行法如做官，修道如隱逐。
　　又日：客至有問及十二功曹者，遂為訓釋云：天罡屬辰，辰戌丑未，謂之四正，以其屬土，居於中央，故曰四正。罡字從四從正，以辰為土，故此功曹謂之天罡。太乙屬巳，巳為雷門，又曰風門，水口又為九天太乙十神之位，故此功曹，謂之太一。勝光屬午，午為離明，本非勝光，乃騰光也。小吉屬未，大吉屬丑，皆天之貴神。甲戊庚乃天之三奇，以牛羊為貴，故大吉小吉，皆為吉神也。傳送屬申，申為坤，坤為地戶，地戶為雲，會雲上於天，故曰傳送從魁屬酉。從字去聲，從者隨也，從也，以其在戌魁之傍，故曰從魁也。河魁屬戌，戌亥為河源，戌為天河，故此魁神名曰河魁。登明屬亥，亥為天門也。神后屬子，子屬坎，坎為陰后，天后故曰神后。寅為功曹，寅艮也，坤艮皆土，艮為山，坤為地，山澤通氣，是故艮坤為雲會，所以寅申為功曹傳送之神也。大衝屬卯，卯為雷也，雷神謂之天衝也。《度人經》所謂擲火萬里電也，流鈴八衝雷也。此雖十二功曹，實天帝肘臂之助。
　　海瓊白真人語錄卷之二竟
　　海瓊白真人語錄卷之三
　　門人煙壺葉古熙等錄
　　武夷升堂
　　此一瓣香，混沌未判前萌芽，龍漢新元初枝葉。無陰陽地龍盤虎踞，得乾坤外雨灑風吹。崑崙山上藥不花，華池水邊樹無影。濃煙非色，薰透太清頂門，瑞藹無聲，化入元始鼻孔。持起則妖魔膽碎，焚時則籟動風嗚。方知道釋迦親手栽培，孔子無心採取，全太極未分之氣，乃虛空不死之根。熱向爐中，恭為先聖先師，出言吐氣。上祝一人有慶，萬國咸寧，六府孔修，百揆時叔。遍天地皆是大羅聖境，盡山川同作玄都玉京。莫有學道真人，知常高士，疑團未剖，智鎖未開，凡聖同共一隻眼看，賢愚共開三十舌問。所謂是列三玄戈甲，布八極弓矛，見義若不為，夫何勇之有！
　　天谷問曰：大道本無名，因甚有鉛汞？師答云：顯無形之形者，大道之龍虎；露無名之名者，大道之鉛汞。復問曰：五金之內，鉛中取銀，八石之中，砂中取汞。修鍊內丹如何？答云：鉛中之銀砂中汞，身內之心陰內陽。
　　雪巖問曰：藥物有浮沉清濁，火候有抽添進退，運用在主賓，生旺在刑德。此理如何？師答云：終日採大藥，何處辨浮沉，終日行火候，誰人知進退？五行全處無生剋，四象和時不主賓。
　　復問曰：前弦後弦，金數水數，二八十六為一斤，藥何方採取？何地烹鍊？答云：前弦金數，後弦水數，採得一斤烹一斤。
　　谿翁問曰：師指所授，本是大道，弟子所傳，又學金丹。未審大道與金丹，是同是別？師答云：渡河須是筏，到岸不須船。
　　復問曰：金丹之學，在乎藥物為先，藥物之用，在乎火候為要。何者為藥物？何者為火候？師答云：藥物陽內陰，火候陰內陽，會得陰陽旨，大藥一處詳。
　　孤菴問曰：真鉛真汞，真虎真龍，不知是何物？丁公黃婆，嬰兒姹女，不知作何用？師答曰：會得本來三二一，不會依前一二三。
　　復問曰：鉛本屬北，何曰金鉛？汞本屬南，何日木汞？答曰：女子著青衣，郎君披素練。
　　篠泉問曰：龍哈虎嘯，既非口鼻之間；夫唱婦隨，不在心腎之內。汞既非離，鉛既非坎，兌不為虎，震不為龍。正在迷塗，願求丹訣。師答云：坎離饅想心和腎，震兌休尋肺與肝，了得陰陽兩箇字，天然夫婦虎龍盤。
　　復問曰：唾涕精津氣血液，鍾離言是屬陰，涕唾精血腦氣神，王鼎汞為七返，未審此理如何解會？答云：鑿石方逢玉。
　　默菴問曰：金丹未成，如何是有龍虎？金丹已成，如何是無龍虎？師答云：始於有物無人識，乃至無形有處知。
　　復問曰：滿堂渾是客，誰是主人翁？答云：一字兩字重，千聖擔不起。
　　煙壺問曰：金丹之道，在易則乾坤坎離，在天則斗箕日月，在丹則龍虎水火，在藥則鉛銀砂汞，在人則夫婦男女，不過曰陰陽二字。愚已知之矣！所謂太極真土，此為何義？師答云：千峰勢到嶽邊止，萬振聲歸海上消。
　　鉗雲問曰：夫欲鍊金丹者，須洞曉陰陽，深明造化，方能追二氣於黃道，會三性於元宮，鑽簇五行，合和四象。如何是金丹之旨？師答云：金者天發殺機，丹者虛中有象。
　　復問曰：大道本無物，如何可譬喻？答日：談河難濟渴。
　　復問曰：大道本一理，如何有分別？答云：畫餅不充飢。
　　復問曰：可謂是似玉在石未曾開，今日忽然光爍爍。答云：清風與明月，凡聖盡沾恩。
　　持綱云：
　　大道無形，大丹無色，動中靜，靜中動，動靜如如。無內有，有內無，有無默默。會得則本無迷悟，不會則目有聖凡。所以魏伯陽之河土姹女，許旌陽之水上鐵舟，鍾離權之金液還丹，劉海蟾之玉華真水。如是則月圓月缺不離水，蕾買去雲來何礙天。
　　結座云：
　　所以昔毗陵薛真人向禪宗了徹大事，然後被杏林真人穿卻鼻孔，所謂千虛不博一實。張紫陽云：終日行未嘗行，終日坐未嘗坐。可謂憐兒不覺醜。今辰莫有向行坐中得見《悟真篇》麼？縱饒得見《悟真篇》，抑且不識張平叔。諸人如魚飲水，冷暖自知，還知薛真人既是了達禪宗，如何又就金丹窠臼裹腦門著地。若識得破，天下無二道，聖人無兩心。若識不破，時喚侍者一聲，侍者應峪，師云：早上喫粥了麼？侍者云：喫粥了。師云：好物不中飽人喫。
　　常州清醮升堂
　　祝香罷，師乃云：雲從龍，風從虎，山嗚谷應，響合影隨，若是知音，何妨漏泄。
　　僧問：我音釋迦文佛，曾為忍辱仙人，未審為仙何似為佛？答云：水向石邊流出，冷；風從花裹過來，香。
　　進云：想麼則《楞嚴經》云十種仙人，不得正覺。又作麼生？答云：紅輪光爍爍，爭奈覆盆何。
　　進云：傅大士因甚卻道：饒經八萬劫，終是落空亡。你。答云：有為皆是幻，無相乃為真。
　　進云：四果仙人與五通仙人，是同是別？答云：一等是麫，由人造作。
　　進云：必竟神仙何如般若？答云：真綸不換金。
　　進云：且道老胡與老聰有何優劣？答云：必竟水須朝海去，到頭雲定覓山歸。
　　進云：如是則一點水墨，兩處成龍。答云：鵝王擇乳，素非鴨類。
　　進云：還許作家漢，向這裹打破藩擁得麼？答云：蝦跳不出斗。僧禮拜。
　　道人問：欲知火候通玄處，須共神仙子細論。答云：潘聞倒騎驢。
　　進云：君火臣火，民火野火，周天火，卯酉火，天罡火，必竟如何是大藥火候？答云：金烏西沉，玉兔東升。
　　進云：聖人傳藥不傳火。答云：莫怪天機都漏泄，皆綠學者大迷蒙。
　　進云：眾生未悟，如何指迷？答云：汝見無舌人解語麼？
　　進云：如此則始於有作人皆見，及至無為眾始知也。答云：恍惚裹相逢，杳冥中有變。
　　進云：所謂是灰心行水火，定裹採真鉛耶？答云：白鹿能飛步，蒼龜解固形。
　　進云：因是乃知藥中有火，火中有藥也。答云：吾友高姓？道人不告，禮拜而去。
　　道士問：承聞金丹大藥三千六百門，養命數十家，且如大道無傳，必竟有箇相似底麼？答云：是。
　　進云：夾脊雙關之理如何？答日：頭垂背曲一展憐生。
　　進云：默朝上帝如何？答云：用盡眼光存頂額，何曾夢見大還丹。
　　進云：肘後飛金晶你？答云：休將螢火燕須彌。
　　進云：兩曜聚明堂，又作麼生？答云：眉問有甚奇特處？何不回心照絳宮。
　　進云：上至泥九，下至尾閭，中有三田，妙在何處？答云：離種種邊，名為妙道。
　　進云：還是存麼？答云：不。進云：漱咽按摩，想念存守，呼吸閉固，提挈勒縮，必竟如何？答云：笑倒南嶽萬年松。
　　進云：如何即是？答云：層屎喫飯有什麼難。
　　進云：莫是真陰真陽謂之道麼？答云：人能常清靜，天地悉皆歸。
　　進云：因甚順行逆行天莫測，或是或非人不識你。答云：一吟一醉一刀圭。
　　進云：可謂人人有分，箇箇圓成。答云力．莫把黃泥喚作金。道士禮拜。
　　士人問：視之不見名日希，聽之不聞名日夷，希夷則不問，且道如何是仰之彌高？答云：百尺竿頭一布巾。
　　進云：鑽之彌堅你？答云：分明題出酒家春。
　　進云：瞻之在前又如何？答云：相逢不飲空歸去。
　　進云：忽然在後。答云：洞裹桃花也笑人。
　　進云：念玆在玆也。答云：君子謹其獨，不可須臾離。
　　進云：所謂是終日如愚。答云：甕裹不怕走了鱉。
　　士人禮拜。師乃舉拂子打一圓相云：三問三不答，四問四不知，如今費唇舌，笑殺五須彌。
　　師復云：適來僧問，四果仙人與五通仙，今是同是別也？是奇時底問頭，只今諸人還知五通四果之理麼？五通魚入網，四果兔游買，堪笑貪程者，還鄉不到家。通五通兮果四果，丙丁童子來求火，新婦騎驢前家牽，一似瑚孫看水磨。卓錫一下，下座。
　　廬士升堂
　　師陞座，乃云：過去無釋迦，當來無彌勒，疑殺天下人，是賊方識賊。
　　道士出云：見義若不為，夫何勇之有？師曰：將謂化冷毛。
　　士禮拜。師日：若果有疑不？須更問。
　　士云：如何是太上第一義？師曰：急急如律令。
　　士云：疑殺天下人。師曰：為有五湖無范蠡，致將几杖賜昊王。
　　士云：《清靜經》既云大道無形，因甚生育天地？師曰：一夜月生海，幾家人倚樓。
　　士云：大道無情，因甚卻運行日月？師曰：雲來山裹帽，風起樹搖頭。
　　士云：既是，何道無名卻又長養萬物？此理如何？師曰：無風荷葉動，央是有魚行。
　　士云：天如何傾於西北？師曰：女媧皺卻手。
　　士云：地何故陷於東南？師曰：大為不知源。
　　士云：魚以水為命，因甚死在水裹？師曰：到頭霜用夜，經寓人前塗膀。
　　師曰：不信但觀潮進退#１。
　　士云：死之徒十有三你？師曰：何如更看月盈虧。
　　士云：動之死地亦十有三？師曰：六隻骰子滿盤紅。
　　士云：生死事大，無常迅速，又且如何？師曰：朝廷有道青春好。
　　士云：帝得血流無用處，不如緘口過殘春。師曰：太湖三萬六千頃。
　　士禮拜，士退。師乃云：問到海變桑田，答到衣磨劫石，何曾夢見太上道，終教笑殺成音王。且道如何則是？咄！無人知此意，令我憶南泉。
　　師復舉云：五通問佛：佛有六通，因甚吾有五通？佛云：那一通你問我。師卻云：大小釋迦，被五通仙人輕輕捺撈，真得口眼禍斜。敢問諸
　　人，那裹是釋迦老子敗闕處？
　　師有頌曰：釋迦文佛五通仙，鼻孔依然沒半邊，昨夜四更山吐月，泥牛孔動四擇天。
　　師示眾云：從生至死，只是者箇條條，倩你剝落，各要灑灑而歸，做得主，把得定，牢籠不肯住，呼喚不回頭，常光現前。壁立萬仞，孤迥迥，峭巍巍，圓陀陀，光爍爍，臨崖撒手，自肯承當。絕後再甦，欺君不得，苦能想麼。方說得人能常清靜，天地悉皆歸，所以道天地與我同根，萬物與我同體，無苦寂滅道，無作上任滅。且道作麼生道？癡人面前不得說夢。
　　上堂云：諸多學徒，聽予宣演，不可以知知，不可以識識，向不放長，得在來日也。
　　上堂云：拈起便會，不會便休，何故如此？良久云：父母所生口，終不為子說。
　　上堂云：天下無難事，都來心不專。既是無難，卻又專心，作麼？若不專心，一期不易，此意如何？大蟲看水磨。
　　上堂云：無手人欲行拳時如何？孝子喪父母時如何？餓狗見熱油鐺時如何？有人知得下落，不妨同過喫茶。
　　上堂云：一去無消息，憐伊也恨伊，聲聲聞杜宇，謾道不如歸。
　　上堂云：虛空有血，混沌有骨，爛泥裹有刺，還會麼？泥滑滑，泥滑滑。
　　上堂云：聞時富貴，見後貧窮，便道貧窮應未得，一家六口日春風。
　　上堂云：昨日失便宜，達麼缺卻當門齒，今日得便宜，趙州束壁挂葫蘆。眸！眸！
　　上堂云：若。便下坐。
　　上堂云：雨兒似織絲，絲知是從何出？江水滔滔流向滄淇，又作麼？良久云：你且道眉高幾尺，眼闊幾丈。
　　上堂云：更嫌何處不風流，便下座。
　　平江鶴會升堂
　　祝香問答罷，師乃云：問話且止，問亦無窮，答亦無盡。一問一答，復有何益？縱有懸河之辯，曾何擬議其炫微，使皆飛屑之辭，亦莫髣髴其要妙。諸人還知麼？混沌未判之初，氣象何殊？今日父母未生以前，一生參學畢，粵自兩周之季，始自三教之與。孔氏則三乘四蹄，老氏則三洞四輔。若夫孔氏之教，惟一字之誠而已。釋氏之教，惟一字之定而已。老氏則清靜而已。所謂是人能常清靜，天地悉皆歸。其在孔氏者，豈不見云吾嘗終日不食，終夜不寢，終日如愚，三月不違仁，善養吾浩然之氣，念玆在玆，則其庶乎屢空也。必矣！夫為道學者，如何致君堯舜上，再使風俗淳？其在釋氏者，豈不見云二六時中，常光現前，壁立萬仞，如鷄抱卵，常使暖氣不絕，綿綿密密，無令間斷。則所謂臨崖澈手，便肯承當，絕後再甦，欺君不得也。必矣！夫為禪學者，如何臨濟入門便喝？有理不在高聲。德山入門便棒，打草只要蛇驚。其在老氏者，豈不見云洞曉陰陽，深達造化，追二氣於黃道，會三性於元宮，攅簇五行，合和四象，龍吟虎嘯，夫唱婦隨，玉鼎湯煎，金爐火熾，節候既周，脫胎神化。功成名遂，身外有身也。必矣！夫為仙學者，如何牽將白虎歸家養，產箇明珠似月圓。必竟三教是同是別？不知說箇何年事？直至而今笑不休。
　　師復云：日月如梭，光陰如箭，柳線牽將春色去，荷錢買得夏風來。隨朝開櫻筍之厨，釋氏結蠟人之制，十洲三島盡雲筒月筑之流，四海五湖俱雨笠煙簑之客，無限塵中，散聖幾多；物外高仙，凡聖同居。隱顯莫測，叙謝不錄。
　　結座云
　　皇宋嘉定十四年，秀葽紀月情和天，湖山已還武林債，風月復結姑蘇綠。姑蘇其月十有四，四眾共結純陽會，純陽真人此日生，漂灘舊有仙游記。我聞唐代呂純腸，師是鍾離字雲房，親傳金液還丹訣，得道之時游荊襄。世人還識純陽否？鶴頸龜腮身弊垢。或時磨鏡市中行，或時賣墨街頭走，或稱姓田或姓回，江口京口歸去來。曾擔兩甕過廬阜，復吹雙笛行天台，青帽紅袍長爛飲，袖有青蛇威凜凜。洪都度得西山施，書川度得東林沈，朝游百粵暮三昊，形神聚散俄有無。荼中傳授郭上竈，酒裹點化何仙姑，或衣白欄或紙襖，一剑橫空幾番倒。大笑歸從投子山，片言勘破黃龍老，太平寺裹舊題詩，三入岳陽知不知。黃昏武夷拂衣去，午夜君山翫月歸，醉倒狂歌歌則舞，一局暮錢幾今古。清風明月黃鶴樓，白蘋紅寥湓江浦，當年飲罷一刀圭，誰信無中養就兒。空存畢法十八訣，未肯輕輕說與伊。舊曾三舉嗟不第，自言父是呂諫議，囊中瑞約無藥銀，天外徜佯乘劍氣，先生劍法無人傳，千變萬化常忽然。天將間生生靈異，四月純陽卦屬乾，取將坎畫歸離腹，化作純乾陽氣足。故能御氣化飛龍，所至度人留異躅。平江此會異諸方，獨是今年復異常，往歲會時常□蠁，雲端仙鶴日翱翔，玆命野人陞此座，未免從頭為說破。要須會得純陽心，始堪學得純陽道。道可道，如何學？撮土為香未是真，知音自有張天覺。
　　東樓小參
　　門人紫橘子趙獎錄
　　至道在心，即心是道，六根內外，一般風光。內物轉移，終有老死，元和默運，可得長生。是故形以心為君，心者神之舍，心寧則神靈，心荒則神狂。虛其心而正氣凝，淡其心則陽和集，血氣不撓，自然流通，志意無為，萬綠自息。心悲則陰氣凝，心喜則陽氣散，念起則神奔，念住則神逸。夫人之一身，其心之神，發於目而能視，視久則心神離，不在乎貪而喪心也。腎之精發於耳，而能聽，聽久則腎精枯，不在乎淫而敗腎也。肝之魂發於鼻而能嗅，嗅久則肝魂散，不在乎嗔而損肝也。膽之魄發於口而能言，言久則膽魄死，不在乎躁而暴膽也。至道之要，至靜以凝其神，精思以徹其感，齋戒以應其真，慈惠以成其功，卑柔以存其誠。心無雜念，意不外走，心常歸一，意自如如，一心恬然，四大清適。心不在耳，孰為之聲？心不在目，孰為之色？心不在鼻，孰為之香？心不在口，孰為之言？氣聚則飽，神和則暖。所以道心者氣之主，氣者形之根，形是氣之宅，神者形之具。神即性也，氣即命也。心靜則氣正，正則全，氣全則神和，和則凝；神凝則萬寶結矣！施肩吾曰：氣住則神住，神住則形住。必也忘其情而全其性也。性全則形自全，氣亦全，道必全也。道全而神則旺，氣則靈，形可超，性可徹也。返覆流通，與道為一。上自天谷，下及陰端，二景相逢，打成一塊。如是久久，渾無問斷，變化在我，與道合真。或者謂心動則神疲，心靜則神昏，一動一靜，則不得，無動無靜，亦不得，則必竟如何？嬌如西子離金闕，美似楊妃下玉樓，日日與君花下醉，更嫌何處不風流。
　　又
　　真師示梠以頌曰：三家村裹黃三嬸，三更轉身失卻枕，打著阿家鼻孔頭，明日起來尋蠣鎰。咄！春人飲春酒，春棒打春牛。
　　梠問曰：此莫是歸根復命底道理麼？師云：父母所生口，終不為子說。梠又問曰：此理如何？師云：鐵鏝頭上杏花紅。
　　梠問：未審還有些契合也無？師云：昨日街頭，兩箇賣柴漢，被人打折當門齒。你因甚替他叫屈？梠云：咦！只是恁地。師云：你試道看。梠卻頌曰：鐵饅頭上杏花紅，四面玲瓏處處通，踏著稱鎚硬似鐵，新羅只在海門東。
　　冬至小參
　　身中一寶，隱在丹田，輕如密霧，淡似飛煙。上至泥丸，下及湧泉，乍聚乍散，或方或圓。大如日輪，五色霞鮮，表裹瑩徹，左右回旋。其硬如鐵，其軟如綿，其急如電，其緊如弦。重逾一斤，飛遍三千，遇陰入地，逢陽升天。金翁採汞，姹女擒鉛，依時運用，就內烹煎。冬至之後，夏至之前，金鼎湯沸，玉爐火然，龍吟東嶽，虎嘯西川，黃婆無為，丁公嘿然。身中夫婦，雲雨交懼。天乙生水，在乎清源，離己坎戊，以土為先。土中有火，妙在心傳，如龍養珠，波涵玉淵，如鷄抱卵，暖氣綿綿，磁石吸鐵，自然通連。花蒂含實，核中氣全，禾花結穗，露藥團圓。陰陽造化，萬物無偏，人與萬物，初無媸妍。守得其法，天地齊年，不守之守，如一物存，回風混合，碧草芋芋，其中變化，萬聖千賢。始由乎坎，終至乎乾，卯酉沐浴，進退抽添。有文有武，可陶可甄，聖胎既就，一鏃三關。卻使河車，運水登山，三尸六賊，膽碎心寒，銀盂盛雪，一色同觀。鷗入蘆花，月照崑崙，玉壺涵冰，即成大還。烏飛兔走，造物清閑，金液鍊形，玄關精根。玉符保神，絳官丹元，晝運靈旗，麒驥加鞭，夜孕火芝，一朵金蓮。一聲雷電，人在頂門，青霄萬里，蟾光一輪。移爐換鼎，以子生孫，得道尸解，陸地神仙。功圓行滿，身登紫雲，以神合道，道合玄元。凝虛鍊靜，高超四禪，跳出混沌，法身無邊。只此真機，何千萬篇，一言簡易，十月精虔。但觀奎婁，莫守幽燕，夜月飯蛇，秋露飲蟬，晝夜二六，十二周天。但將此語，凝神精研。
　　西林入室
　　有一明珠光爍爍，照破三千大千國。觀音菩薩正定心，釋迦如來大圓覺。或如春色媚山河，或似秋光爽巖壑。亦名九轉大還丹，謂之長生不死藥。步步華嚴妙宮殿，重重彌勒寶樓閣。牆壁瓦礫相渾融，水烏樹林共寥廓。缺唇石女駕土牛，跛腳木人騎紙鶴。三業三毒雲去來，六根六塵月綽約。所以然者本體空，誰言何似當初莫。此珠價大實難酬，不許巧錐妄穿鑿。若要祕密大總持，只於寂滅中摸索。幾多袖子聽墊雷，幾箇道人藏尺蟆。茫茫盡向珠外求，不知先天那一著。那一著，何須重注腳，注腳也不惡。好呵兄弟，杜宇聲隨曉雨啼，海棠夜聽東風落。
　　西林架造鐘樓普說
　　青霞紫霧鎖寒松，萬丈銀演瀉碧峰，
　　寺在藤蘿最深處，人居水石妙光中。
　　瓊樓畫楝翔金鳳，寶殿瑤階砌玉龍，
　　誰識開山舊面目，一丘煙雨暮衙蜂。
　　西林禪寺，垂今五百餘年，惠老開山，到此四十三代，前聖後聖，彼時此時。普菴長老，冰霜面目，風月心胸。若孤嶼九皋之春鶴，如寒江一影之秋鴻。真箇是末菴之孫，吞盡栗棘蓬，真箇是草堂之子，坐斷大魔宮。比來西林寺，一息十七冬，千指聚會萬廢興，崇紀綱，整蕭有古人風。規模洪遠，立開山功，爭奈百尺夜蜃，千丈朝虹，蟻楞蟲蠹，而久欲頹弊，雨凌風震，而誰可拼矇？綠此鐘，萬斤鐵與銅，綠此閣，千章杉與松。銅鐵可以磨歲月，杉松尚有三尸蟲。屋角插天空影月，簷鈴落地不聲風，既破不將茅草蓋，要成只在剎那中。了菴慈行，如菴法瑩。舉頭捉明月，開口吞虛空，向這裹弄精彩，展機鋒，把一團通紅熱鐵，爛嚼吞卻，直得須彌倒卓，海水逆流，觀音彈指，龍女槌胸。普菴不敢埋沒，令玉蟾為他顯這神通，說這禪葛藤，說些道葛斗。南泉貓兒跳，趙州狗子走，天皇沐馬嘶；一石霜角虎吼，雪峰毒蛇唱山歌，為山水牯打筋斗。喝閑言剩語，不當夜飯，必竟如何行瑩。二大師逢人不得錯舉，可將金銀琉璃，練璨瑪瑙，真珠等寶，滿載而歸，卻來了這末後句。末後句，還會麼？撥動如來向上關，擎天大手有何難。他時平地抬頭看，聲撼半天風雨寒。
　　海瓊白真人語錄卷之三竟
　　#１此句前疑有脫文
　　海瓊白真人語錄卷之四
　　泥丸真人羅浮翠虛吟
　　嘉定壬申八月秋，翠虛道人在羅浮，眼前萬事去如水，天地何似一浮嘔。
　　吾將蛻形歸玉闕，遂以金丹火候訣，說與瓊山白玉蟾，使之深識造化骨。
　　道光禪師薛紫賢，付我歸根復命篇，指示鉛汞兩箇字，所謂真的玄中玄。
　　辛苦都來只十月，漸漸採取漸凝結，而今通身是白血，已覺四季無寒熱。
　　後來依舊去參人，勘破多少野狐精，箇箇不知真一處，總是旁門不是真。
　　恐君虛度此青春，從頭一一為君陳。若非金液還丹訣，不必空自勞精神，
　　有如迷者學採戰，心心只向房中戀，謂之陰丹御女方，手按尾問吸氣嚥，
　　奪人精血補吾身，執著三峰信邪見，產門喚作生身處，九淺一深行幾遍，
　　軒后彭祖老容成，黃谷壽光趙飛燕，他家別有通霄路，酒肆淫坊戲歷鍊，
　　莫言花裹遇神仙，卻把金篦換瓦片，樹根已朽葉徒青，氣海波翻死如箭。
　　其他有若諸旁門，尚自可結安樂綠，有如服氣為中黃，有如守頂為混元，
　　有如運氣為先天，有如咽液為靈泉，或者脾邊認一穴，執定謂之呼吸根，
　　或者口鼻作玄牝，納清吐濁為返還，或者默朝高上帝，心目上視守泥丸，
　　與彼存思氣升降，以此謂之夾脊關，與彼閉息吞津唾，謂之玉液金液丹，
　　與彼存神守臍下，與彼作念想眉問，又如運心思脊骨，又如合口拄舌端，
　　竦肩縮頸偃脊背，喚作直入玉京山。口為華池舌為龍，喚作神水流潺潺，
　　此皆旁門安樂法，擬作天仙豈不難？入十放九咽其一，聚氣歸臍離胎息，
　　手持念珠數呼吸，水壺土圭測時刻，或依靈寶畢法行，勒尾聞兮咽津液，
　　或參西山會真記，終日無言面對壁。時人雖是學坐禪，何曾月照寒潭碧，
　　時人雖是學抱元，何曾如玉之在石。或言大道本無為，枯坐灰心孤默默，
　　或言已自領現成，試問幻身何處得。更有勞形採日月，謂是天魂與地魄，
　　更有中宵服七曜，謂是造化真血眿，更有肘後飛金晶，氣自騰騰水滴滴，
　　更有太一舍真氣，心自冥冥腎寂寂。有般循環運流珠，有般靜定想朱橘，
　　如斯皆是養命方，即非無質生靈質。道要無中養就兒，箇中別有真端的，
　　都綠簡易妙天機，散在丹書不肯泄。可憐愚夫自執迷，迷迷相指盡無疑，
　　箇般鬼怪顛狂輩，坐中挑動顫多時，屈伸偃仰千萬狀，啼笑叫喚如兒嬉。
　　蓋綠方寸無主人，氣虛氣散神狂飛，一隊妄人相唱鬨，以此誑俗誘愚癡，
　　不知與道合其真，與鬼合邪徒妄為。一纔心動氣隨動，跳躍顫掉謂神機，
　　或日此是陽氣來，或曰龍虎爭戰時，或曰河車千萬市，或曰水火相奔馳，
　　看看搖感五臟氣，一旦走泄精神贏。當初聖祖留丹訣，無中生有作丹基，
　　何曾有此鬼怪狀，盡是下士徒闡提。我聞前代諸聖師，無為之中無不為，
　　盡於無相生實相，不假想化并行持。別有些兄奇又奇，心腎元來非坎離，
　　肝心脾肺腎腸膽，只是空屋舊藩籬，唾涕精津氣血液，只可接助為堦梯，
　　精神魂魄心意氣，觀之似是而實非。何須內觀及鑑形，或聽靈響視泓池，
　　吞霞飲露服元氣，功效不驗心神疲。更說清虛弄爐火，索人投狀責金寶，
　　敢將蛙井藐滄瞑，元始天尊即是我，虛粒銜號偽神通，指劃鬼神說因果，
　　今朝明朝又奏名，內丹外丹無不可，欺賢罔聖昧三光，自視禍福皆懡䏝，
　　招邀徒弟走鄽郾，醉酒飽肉成群火。大道從來絕名相，真仙本自無花草，
　　教他戒誓去辛勤，爭如汝自辛勤好。一人迷昧猶自可，迷以傳迷迷至老，
　　此輩一盲引眾盲，共入迷塗受憂惱，忽朝福盡業報來，獲罪於天無所禱。
　　堪嗟舉世喜學仙，幾人務實為真詮，古賢好語切須記，工夫純熟語通仙，
　　言語不通非眷屬，工夫不到不方圓。我昔工夫行一年，六脈已息氣歸根，
　　有一嬰兒在丹田，與我形貌亦如然，翻思塵世學道者，三年九載空遷延，
　　依前雲水遊四海，冷眼看有誰堪傳，灶香問道仍下風，勘辨邪正知愚賢。
　　歸來作此翠虛吟，猶如杲日麗青天，掃除末學小仗術，分別火候鍊藥物。
　　只取一味水中金，收入虛無造化窟，促將百眿盡歸源，脈住氣停丹始結。
　　初時枯木依寒巖，二獸相逢如電掣，中央正位產玄珠，浪靜風平雲雨歇。
　　片餉之間見丹頭，軟如綿團硬似鐵，此是南方赤鳳血，採之須要知時節。
　　一般纔得萬般全，復命歸根真孔穴，內中自有真壺天，風物光明月皎潔。
　　龍吟虛嘯鉛汞交，灼見黃芽并白雪，每常天地交合時，奪取陰陽造化機。
　　卯酉甲庚須沐浴，弦望晦朔要防危，隨日隨時則斤兩，抽添運用在怡怡。
　　十二時中只一時，九還七返這些兒，溫養切須常固濟，巽風常向坎中吹，
　　行坐寢食總如如，惟恐火冷丹力遲。一年周天除卯酉，九轉工夫日用九，
　　至於十月玉霜飛，聖胎圓就風雷吼。一載胎生一箇兒，子生孫了又孫枝，
　　千百億化最妙處，豈可容易教人知。忘形死心絕爾汝，存亡動靜分賓主，
　　朝昏藥物有浮沉，水火爻符宜檢舉，真氣薰蒸無寒暑，純陽流溢無生死。
　　有一子母分胎路，妙在尾箕斗牛女，若欲延年救老殘，斷除淫慾行旁門。
　　果將留形永住世，除非運火鍊神丹，神丹之功三百日，七解七蛻成大還。
　　聚則成形散成氣，天上人間總一般，寧可求師安樂法，不可邪淫採精血。
　　古云天地悉皆歸，須學無為清靜訣，縛住青山萬頃雲，撈取碧潭一輪月。
　　玄關一竅無人知，此是刀圭甚奇絕，夜來撞見呂秀才，有一丹訣猶奇哉！
　　卻把太虛為鼎爐，活捉烏兔為藥材，山河大地發猛火，於中萬象生風雷。
　　昔時混沌今品物，一時交結成聖胎，也無金木相問隔，也無龍虎分南北，
　　不問子母及雌雄，不問夫婦及黑白，何人名曰大還丹，太上老君吞不得。
　　老君留與清閑客，服了飛神登太極，更將一盞鴻濛酒，餌此刀圭壯顏色。
　　任從滄海變桑田，我道壺中未一年，縣知汝心如鐵堅，所以口口密相傳。
　　妙處都盧半句子，神仙法度真自然，速須下手結胎仙，朗吟歸去蓬萊天。
　　海瓊君萬法歸一歌
　　金丹大藥妙無窮，一點丹頭內外紅，真汞真鉛纔入手，片時伏虎活擒龍。
　　黃婆聘入丁公舍，巽位吹噓九轉功，十月胎圓離坎外，紫雲飛出玉爐空。
　　短褐包巾滿鏖市，尋草燒茅烹藥櫃，自己三黃及四神，誰知安竈烹爐意。
　　紙襖麻衣要隱山，餐松飲水守飢寒，日魂月魄空呼吸，到底方知入道難。
　　黑山山下鬼窟裹，背曲頭垂口流水，夢中夢見夢中人，幾時待得硫黃死。
　　薄福癡人不斷娌，尾閭閉了採他陰，元精搖撼無牆壁，錯認黃泥喚作金，
　　容成三峰學御女，採精吸與葉眼乳，大道本火無陰陽，勞形著相徒自苦。
　　叩齒吞津咽氣聲，輾轅空動髑髏形，妄將口鼻為玄牝，饅說金晶肘後盈。
　　鼻頭閉息空畫餅，幾人日中逃得影，客風邪氣肚中嗚，安得靈砂長在鼎。
　　參禪見性契真如，莫道無心便靠虛，悟了不行乾智慧，千崖萬壑涉程途。
　　多少老儒學周易，豈知太極歸無極，忘形便欲任天真，只恐春歸草無力。
　　明教專門事滅魔，七時功德便如何？不知清今光明意，面色痿黃空自勞。
　　胡氏陽山一果祖，九返莊嚴皆妄語，手執金環運三車，阿誰飛上金天去？
　　更有持齋四果徒，九曲江頭下鐵符，乳香燒盡難成佛，精血元陽般運枯。
　　三千六百旁門衛，開頂縮龜習定息，存想丹田鍊五芽，吐故納新虛費力，
　　禮塔焚香誦藏經，更能拜斗與瞻星，吞符飲水專持呎，怠地如何得道成？
　　注想按摩八段錦，嘻呵六字拘興寢，若要還精補腦時，除非一盞醞酗飲。
　　雙眼遙思運頂門，戲言日月照崑崙，那堪又見圓光現，便指天尊與世尊。
　　眼本無光人妄想，耳本無聲那得響，上有太淵下霧池，妄指中黃忍肚飢，
　　空按周天行卦數，幾曾識得真龍虎？苦識真龍真虎人，了得向上一條路，
　　暗把簞瓢服小便，吐吞涎唾作珠圓，鼻頭流出兩條涕，便敢呼為玉筋仙，
　　說盡存三守一底，九年鍊丹思想裹，忘抑家珍向外尋，百年故箇陰靈鬼。
　　天門枸杞與黃精，豆杏薑椒田狹苓，未委地仙成也未？皮焦肉腐可憐生。
　　齋醮關宣歌梵曲，分環破券授科籙，不識天心兩字真，只會三光符水熟，
　　袖中雷印嚇山精，手把楊枝學隱形，此心本是通神藏，一念差時萬狀生，
　　此身身外皆隱物，此心心外皆妖術。身裹真心心裹身，不在中間內外出，
　　這些金液大還丹，自從元谷至泥丸，抽添七返無多事，草木無心天地閑。
　　真根真蒂結真酥，真鼎真壇真藥爐，陽日起頭陰日積，分明陽火與陰符，
　　半畝丹田種金粟，一朵靈芝香馥郁。鐵牛哮吼入綿廚，木馬奔馳跳金屋，
　　乾坤二八結丹砂，滿鼎溶溶白雪花。捉住龜蛇歸兩手，山頭玉兔化金鴉，
　　還丹有訣知音少，汞龍鉛虎憑火候，三千刻內結嬰兒，調和溫養終無漏，
　　遍體渾如一片瓊，寒蟾光照玉壺冰。頊門夜半雷聲吼，市地清風神鬼驚，
　　天上人問真妙訣，誰敢天機私漏泄。須是英雄大丈夫，了然胸中無一物，
　　一陽纔動大丹成，片餉上夫造化靈，祇恐南宮籙姓名，醉騎白鶴朝上清。
　　勸道文一作白日銘
　　嗟夫！人身如無根樹，惟憑氣息以為根株，百歲光陰，如夢相似，出息不保入息，今朝不保來朝。虛度歲時，忽然老死，百骸漬散，四大分離，神識昏迷，散墮諸趣，不知來世，又得何身？生死輪迴，劫劫不息，迷不知悟，懶不知勤，而今既到寶山，切莫去時空手，到老依前病死，枉向人間一遭。各宜勉力，下死工夫，古語云：辛勤一二年，快活千百劫，從今收拾，一意無他，眼不外觀，耳不外聽，節飲食，省睡眠，絕笑談，息思慮，把茅蓋頂，莫求安適，煮米療飢，莫分微惡，如蟬飲露，體自輕清，如龜吸日，壽乃延長。苦能餐松啗相，戴笠披簑，巖下眠雲，洞前飲水，猶是作家人也。如其未有力量，旦且漸學古賢，苟不如是修行，則是無此福分。朝收暮採，日鍊時烹，如龍養珠，如雞抱卵，火種相續，打成一片，至於子母相見，不亦樂乎！
　　傳法明心頌彭鶴林
　　萬法從心生，心心即是法，語嘿與動靜，皆法所使然。無疑是真心，守一是正法，守一而無疑，法法皆心法。
　　法是心之臣，心是法之主，無疑則心正，心正則法靈。守一則心專，心專則法驗，非法之靈驗，蓋汝心所以。
　　黃籙借職奏狀
　　地下得道奉法童子臣白某，
　　右臣夙以高皇帝王，神炁在身，不昧靈根，知有此事，曩生修習，今生遭逢。叨綰雷章，粗明教法。惟是臣自知，太上大道慈父聖母，十方諸君丈人，每垂赦宥，臣以故亦多懶慢，終年不修香火，其在仙籍，殆若無臣，臣所以又敢冒昧奏聞，臣亦有說。是臣此身，皮毛骨血，涕淚涎沫，不能成真，臣有一靈之天，本來之性，元命之神，神而無方，大不可測，可以上賓帝梵，立侍玉晨，臣雖懶慢而帝真知之，雖鬼神亦無如之何也矣！臣曩歲警覺，今凡得道奉法之士，所有銜位，並係偽稱。若在天司，別有品配。臣今以草土彭相，為父演建黃籙，令臣關啟，臣既不可辭，乞時暫以高上神霄玉清府雷霆令，統五雷將兵，提領雷霆都司鬼神公事，攝行上清黃籙使臣，俟醮筵滿日，仍舊解職。若遇役使風雷，區別人鬼，只乞以從上雷銜借稱臣。世綠該滿朝謁之日，別聽仙曹施行，臣萬死，干冒
　　天威。
　　陳情表
　　具位臣某言：臣謹取今月二十三日，具表詣闕，謝恩陳情者。臣伏以性由天賦，智愚善惡，付之天。人與道俱折旋，俯仰合乎道，何陰界置幽冥之府，而上靈立賞罰之司，身形隨氣數以為生，命運與星辰而相隸。實匪自然而生死，疑其皆出於陰陽，天機不停，物情易變，冬歸而冰自浮，春到而草俱青，審皆氣之所陶，故立性以為主。千燈照室，同是一光，大海含波，中有萬變。蓋有情無情之異，與生數成數之殊。然動靜皆非其本來，彼想念盡形於已有。形具以後，道在其中，惟得之者，與之合真，其失之者，宜乎沉惑。所以啟修仙學道之路，從而建正心誠意之門，大道獨超乎死生，至誠可回於造化。存乎誠而合道，得是道者皆誠。此眾生所從入之塗，誠列聖已常躋之域。當究虛元之始，實根事物之前，以心契之，即道也矣！臣凡胎濁質，走骨行尸，氣所稟而有沖，性所賦而不昧，六根具足，三際俱圓，能辦菽麥，於是非之間，而泯薰藉於榮辱之外。處動靜，靜動咸靜之靜；明色空，空色已空之空。知六識之無根，照七情之如夢，鑒血肉以醉其性，思形質以窒其神，早馳逐於玄關，尚彷徨於道闡。性者信也，神而通之。恭惟高上神霄玉清真王，長生大帝，玉陛下，金闕真皇，玉清上帝，心含大梵，手握混元，浩浩難名，巍巍莫及。慈悲群品，統御庶真，恩惠十方，鑒觀萬國。臣特一螻蟻之體，敢嗚蚯蚓之聲，夙戴洪私，久霑霖濡。凡伸懇禱，悉荷感通，幸聞道於一日之先，獲修真於萬劫之下，謹述操存之漸，式陳修證之初。自惟顓蒙，密希訓化，庶可以糞壤之姓字，得陪於霄極之臣僚。僭具表文，仰干睿聽，臣故作誤為之罪，願垂寬大之恩，暫起復滅之心，克合沖虛之妙。所行雷部之法，所掌霆司之章，輔正除邪，濟生度死。三司將吏，咸歸役使之權，五部風雷，總屬招呼之令。或寸功，片善可錄於金簡，則微臣小子終到於瑤京，雖蓬生麻中，不扶自直，然魚伏水內，非養則枯，謂皆鶴長見短之云，亦有蛇化蟬蛻者也。臣愚干冒天威，不勝昧死，謹具表奏以聞。臣誠惶誠恐。
　　與彭鶴林書
　　丁丑九月十四日，玉蟾將如泉山，乃告吾友鶴林真官曰：比作別未久，此心甚悵怏也。契兄欲學仙，非庸常輩，比且知有萬法歸一之理，而不為諸家所愚，此前古之聖賢用心，近代才有如此。去道不遠，不仙而何？章希玉口中語有謂一階正法，一階祕法，一階妙法，法法常在心，更無別法。其語雖龐率，誠有以哉！向相見之初，便以金丹大藥相期，特時節夤綠未到耳。今日有期，大信不約，且如曩日倡和，有虎皮竹篷泰華冠之句，今道位泰華丹景吏，乃悟前日之詩，便作今日相期待也。凡事宜珍重，聖事宜珍重，一切事宜珍重。已是多口了也。呵！呵！
　　祕閣吏部，幸與致意，藥珠居士，能信得及，能行是事否？前所囑，今冬來春安歇處，只是天開圖畫亦好。或來春稍爽是盟，亦不多時可相見也。時間不須苦以符圖留意，幸養心焉！否則將前後所得之法錄，成部帳束之高閣，但與鞠郝作頭對，則一切事簡而又靈異。今但於二使者香爐前，以某符一道常用之，或鎮或貼，或吞或帶，隨所禱而用之，無往不利。亦不須多念呎也。此無他，不過只是心與神會，用之則靈耳！呪水但以一簡易呪呪之，恰如真龍，但一滴水便作滂沛，豈用如許繁耶？紙脩不覺縷縷，思之！思之！時寓紫樞樓書。玉蟾九月十四日，自螺江訴潮而南，以十八日次泉山，不勝役役，幸形神少寧，又起三山故舊之思，尚須少槃桓，卻作漳濱客也。前者來春之盟，斷不爽！但且味道自娛，常時惟香燭將吏外，不過一符一水，愈疾郁邪而已。此是代天行化之本旨，令閤藥珠令器同侍吏部壽仙，日想清逸，恨不曾過城東新菴為一杯茶耳。此願須欲償也，學道之士，申愆省非之外，一有小坎壈，惟順受為懷。惟道所在，豈人間事，足為吾人喜憂耶？蓬萊水又清淺矣！其桑田平，回首舊時路。丁丑秋蛻仙菴書。某戊寅三月十五日，寓江州太平興國宮，作書附致鶴林真士賢弟，頃嘗三遣書，曾達否？日來道法，想精進，法力又勝前也。鞠郝二符吏，亦效職否？不審尊府吏部壽體康樂，令間藥珠居士，令嗣承奉各惟安慶？鄙人今春水陸二千餘里，尋隱廬山，幸而四大輕爽，凡事亦隨順。但花晨月夕，杯酒爐香，頗為我南中諸友感懷也。而於老友，又甚酸心焉！物外人或凡或聖，不以榮辱為心，毀譽為念，惟木精石怪，知其為如何人也。《大道歌》、《仙系圖》，必刊板流廣矣！喜甚！喜甚！老友更加鞭為禱，玆不多及。珍重！珍重！瓊山老人白某謹書。
　　十月二十－日瓊山老叟白某致書
　　福州鶴林真士彭卿治所，今春到江州行興國軍，如岳陽，回豫章，過撫州，謁華蓋山，下臨江軍，取道饒信而制束。以八月一日詣行在，復遊紹興，過慶元府，再歸臨安。十月二十日偶閑行，忽與蕭潛菴遇，乃知了菴已化，如菴已歸祥山，紫壺在，墊仙無恙。寧國屢相昭，更不往見，史揆任樞，各有夤綠，可以謁之。此興甚懶，亦各休休，每日惟以大飲酣歌餞時光而已。他無所求，亦無所思。惟是吾鶴林，此吾愛子，遠在二千里外，伏惟即日，上侍府丈吏部老仙與藥珠小道生，俱懼慶，潛菴能道一二，甚以為慰。此間狂怪自樂，人亦視以為常，但國錄家叔甚訝其非耳。今所行之法，尚更靈。在偶醉了，失身墮西湖水中，法印烏有矣！亦可發一大笑。欲往天台，臨行呼潛菴授之，以此南望多凝黯，尺紙不宣某書。致某再拜。上覆鶴林真人尊友，沅愒湖山，轉盻許時，忽辱坪來，甚慰三秋之別，欣審槐屯奏凱，養鍊餘閑，風霆在馭台，候起居萬福，藥珠侍經，均禧某蒙示以《清靜經》夾頌，字字詣道，言言契真。雖荷竄易見囑，然已諦當，實無可指斥者。源泉混混，不舍晝夜，及其至焉！放乎四海，其尚相期乎？大方之家也。餘惟珍護，嗣此有可見，示勿外幸！幸！某上覆。
　　某嬋然一影，黃塘分攜，君隨南去；鴈我逐比飛雲桂山，荷沼風，館月臺。昨夕今宵，殆是夢事。顧子何物，夙承心知事之以師禮，邁所估，若為補報、克稱殷隆。每一尋省，輒復耳熱。神霄歸路，距今十年，鶴杳鸞冥，對秋生感。便欲呼黃鵠，騎紫煙，前驅風霆兵，後擁青龍磨。奈何貼身之塵債未償，入骨之業綠未斷，但且逆風把柂，邁洞從之，殊途同歸，未始非道。糟哺釀啜，柢益自穢，急流打網，正可得魚。一世所遭，莫君若也。君今淵乎其似道矣！惟不疑，所以氣備，惟無畏，所以神全，故不疑則真中有神，故無畏則誠外無法。朝黑暮習，皇積仙勳，順受世綠，還歸玉府，愈加進進，用敢勉旃。勿謂今日矣，而有翌日今年矣，而有明年，今生矣，而有來生，今身矣，而有後身。殊不知上床燈滅，鞋履相違，明年乎，翌日乎。父不信子，手不信懷；後身乎，來生乎，君須戮力，勿視我為我，或飄淪，君為可恃。臨紙咽塞，此別須長水闊雲遙，蒼蒼為黯，諸自愛。押付彭鶴林某拜覆。
　　鶴林真人賢高弟，春事秀婉，水暖花香，在途粗適，無煩介念。去年迫於除夕，遂即筆架山過，今正旦於是申奏諸天祭，饗諸神，已於當日，忝受九天應元雷聲普化天尊門下，紏錄典者，簽押雷霆都司鬼神公事，仍受上清驅役鬼神寶印，印文納上，至可收真治靖也。今老者過自康廬，若無所見聞，且莫發書，恐有浮沉。秋末冬初，斷可再會。
　　《雷霆玉經》想已刊了，可施十本以傳江西之士，滿懷仰仰，時中宜以道自處，以法自勤，即前天官之拜。楊伯子正月五日專人責剖子并絕句二古風，一情文頗恭，併此錄至餘不宣。某拜覆。某上覆鶴林雷令判官，藥珠侍經，一間仙璚，三更杓指，已深鄉止。況久違離哉！舊嘗記得一相知領雷州之日，初交割時，有大卵甚異，其大如斗以上，至今留之，因是名以雷州。人謂此即陳鸞鳳之胞，然亦異哉！陳果何物而弗為五方蠻雷都總管哉！今吾二人，亶是不凡者，某名篷西臺之籍，身塵玉府之班，夙命玄圖，骨相有分，縱復不德，死還本曹。迎想前生，亦無大過，自此還盡世綠，順償業債，年月該滿，促歸舊司，必矣！是亦私有所恃也。
　　君信之愈篤，愛之尤深，忝獲同寅，且非異道。惟冀廣儲功行，即前仙階，勿視某以為勤惰也。始終見信，幸用斯語！夫卯屬震，震為雷，而西臺屬金，金在西方，而剋制東震，乃金剋木也。故凡起雷，必西臺為命，令之所由，出令之人為雷部官員者，不知有玉樞，不知有仙都，不知有西臺，往往多為使院都司以下官，至其謝世之日，無功行則已，使有功行，入為雷官，則其卑污重難，不可勝道。如何酆都法之人，歿為鬼官之類也。君所補所授，已在仙都之與西臺矣！某知君有可仙之資者，何也？以有可仙者有七：一則妻子債輕，世綠淡泊；二則賦性沖靈，識事幾先；三則眼髮骨相，如林侍晨；四則心專一司，如人放箭；五則旦夕焚修，救治無缺；六則動與道合，無甚違真；七則所得已圓，年事未艾。等而上之，何所不至哉？某少埃泉人之至，即行矣！或相約於江汭，以何日為別，可也。從此一向為定身之計。然其在世亦無幾年矣！緬懷二仙。述事論心，不覺縷縷如許，貴聚尊秤，併煩起居。八月五日，某上覆。
　　先生《海瓊集》，頃嘗累次傳之久矣！載念襄歲丁丑暮春，師轅南游，得遂瞻禮。由是雲鶴往來，每一參際，必有少憩，日侍丈席，聞所未聞。無非分別正邪，發揚玄妙，返而筆之，粲然盈恢。自惟衰朽，有負師訓，不敢終祕，併以升堂小參，歌頌等作，釐為四卷，同壽諸梓。庶為學海之筌蹄，抑以開人天之耳目，實區區之願也。告淳祐辛亥季冬甲子鶴林彭相稽首敬書。
　　右數語，乃白祖師上足弟子彭鶴林真人所作。真人乃三山巨族，茅山楊許長史之流也。是編皆囑付授受。真人之言，僕舊得本，乃福州天慶本卷，末有真人跋語。如此因重抄于右，以足是書，蓋乃大常齋蔣法師所藏也。得祖師景霄大法，多用鞠郝二將，此文備載其目，是書奇祕，彭公所謂開人天眼目，是也。學者宜熟味，當有所得也。歲在壬寅七月十八日，叅學上清三洞經籙，大羅輔化仙卿，九天雷門祭酒方從義再拜謹書。
　　海瓊白真人語錄卷之四竟