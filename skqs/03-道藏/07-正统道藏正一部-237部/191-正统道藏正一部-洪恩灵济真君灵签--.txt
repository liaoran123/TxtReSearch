洪恩靈濟真君靈籤
　　經名：洪恩靈濟真君靈籤。撰人不詳。一卷。底本出處：《正統道藏》正一部。
　　洪恩靈濟真君靈籤
　　第一籤　上吉
　　龍韜豹略醞奇謀，若遇明時即獻籌。
　　世道風波多勇猛，好從靜處細沉浮。
　　第二籤　上上
　　吉夢先為兆吉祥，細尋稱意可參詳。
　　生男不獲桑弧志，貴任須還再弄璋。
　　第三　籤中
　　青帝權當正屆時，探紅淺綠嘆花枝。
　　上林一夜西風起，天際行人知未知。
　　第四　籤下
　　蠻觸相傷萬事虛，彼仁禮義卻還初。
　　鄒陽繫獄沉消息，誰上緹縈女子書。
　　第五籤　上大吉
　　閒步前途慢著鞭，好將舟楫度平川。
　　一輪明月今霄滿，萬里雲衢萬里天。
　　第六籤　大吉
　　一脈波流勢欲東，時人正在望洋中。
　　西山犬吠閒風月，此去青雲有路通。
　　第七籤　下
　　尪贏病證不堪醫，妙藥良方且慢施。
　　遇兔逢羊終獲吉，莫教喜事轉成悲。
　　第八籤　中下
　　喪牛失馬不堪憂，世事何須較贅疣。
　　若遇春初冬末後，佳人休向道傍謀。
　　第九籤　下
　　薄雲殘霧未掃空，東西南北未亨通。
　　人從生處且投下，一葉秋來鴉過鴻。
　　第十籤　中
　　盈庭音耗不須多，亦有訛言莫信他。
　　男子婚姻終獲吉，狐疑未判事能蹉。
　　第十一籤　上吉
　　數行丹詔拆泥封，萬里青雲喜得隆。
　　鶚薦橫空消息好，山間林下莫留蹤。
　　第十二籤　中下
　　寒谷陽回奪化工，閒花不用怨春風。
　　賡凍外面傳消息，藍蔥枝頭著意濃。
　　第十三籤　中平
　　鱸肥尊美忽思秋，萬頃波問可下鉤。
　　機露鷗飛空著力，那堪明月滿歸舟。
　　第十四籤　上
　　我強彼弱植降旌，休向行人道不平。
　　雨霽雲收猶未歇，春風才到便分明。
　　第十五籤　下
　　測度何須問再三，沖天羽翼欲圖南。
　　忽然消息相邀阻，事若成時又不堪。
　　第十六籤　下
　　征夫一箇在天涯，虎在寅方望到家。
　　目斷魂銷音信絕，梨花帶雨一枝斜。
　　第十七籤中　下
　　朱雀當權屬丙方，不須來問子孫殃。
　　風波靜處堪移步，蜂薑傷人莫自傷。
　　第十八籤　中
　　佳客龍門喜氣新，天衢附翼且攀鱗。
　　等問借問吹噓路，兔使微才歎析薪。
　　第十九籤　中
　　萬變枝頭不肯休，誓兄盟母結寃嫌。
　　好宜急解從前過，拜佛求神始免憂。
　　第二十籤　吉
　　朱門桃李已成糙，兩露工夫何艷陽。
　　一奏風雲彈刻到，休言衣錦早還鄉。
　　第二十一籤　中
　　求財求利意何貪，莫信怡言未盡甘。
　　務是富商皆利息，津津喜色在束南。
　　第二十二籤　吉
　　車馬遊人任往來，閒花冷蘂苦相催。
　　不蒙一點東風力，偷向牆頭半夜開。
　　第二十三籤　下
　　非是難尋一片心，汗牛充楝莫追尋。
　　因緣到底有明白，誰向林泉會賞音。
　　第二十四籤　吉
　　崢嶸頭角在鷄群，無奈薰猶未肯分。
　　桂子傳香才有信，日邊姓字一朝聞。
　　第二十五籤　下
　　上食槁壤下黃泉，雙脣高飛兩處眠。
　　江水兩流人不見，世情險阻甚山川。
　　第二十六籤　中
　　情歡意合兩諧和，玉燭楊明薦瑞多。
　　卻喜門庭無盜跖，三星在戶夕如何。
　　第二十七籤　下
　　命賽身述又值秋，鬼神暗裹卻相謀。
　　風前月下逢花酒，只恐歡娛變作憂。
　　第二十八籤　中下
　　管見終難奪化機，天工巧處未堪為。
　　一場世事真棋局，束壁龍蛇任奮飛。
　　第二十九籤　上中
　　涸魚赬尾仰清流，一線微生幾欲休。
　　須待禹門三級浪，明珠不向暗中投。
　　第三十籤　上
　　冷暖炎涼厭世人，畫蛇斷鶴送天真。
　　卻令門戶無淹滯，筆下春風奪化鈞。
　　第三十一籤　上
　　憂憾何須問是非，但觀人事見天機。
　　人從坎處多如意，一簇孤燈再燄輝。
　　第三十二籤　下
　　崑山玉石未分明，瓦釜盆中聒耳嗚。
　　小往大來時未泰，休將百計苦經營。
　　第三十三籤　下
　　甘苦從前幾歷嘗，一生六度閱星霜。
　　憂心似醉人間夢，役役經營底事忙。
　　第三十四籤　下
　　天上人間幾合離，孤中獨立欲扶危。
　　折支折足應難免，火自焚身尚不知。
　　第三十五籤　中
　　俄然平地起風波，人事年來雜哄多。
　　准擬鹽梅歸大手，均平五味一調和。
　　第三十六籤　上中
　　隔阻音書信尚違，春回草木未光暉。
　　西山日落留殘照，更有行人天外歸。
　　第三十七籤　中
　　水滿舟移等片時，孤歸未判易生疑。
　　行人有意待明月，相見何須問紫芝。
　　第三十八籤　中下
　　舉頭一片黑雲生，天際求名未得名。
　　須扣黃鍾方大響，好風吹送上蓬瀛。
　　第三十九籤　中
　　江水西流欲問舟，等來功績幾時休。
　　傍人相對傳消息，一箭雲頭看此秋。
　　第四十籤　下
　　求財求利意貪多，西北風來問渡河。
　　得價明珠姑少待，人生一夢到南柯。
　　第四十一籤　下
　　一枝紅紫問芳菲，片片閒花逐水飛。
　　鶯巢燕子寧無意，休向人間說是非。
　　第四十二籤　中
　　菊老秋衰萬物殘，追尋舊恨與前歡。
　　驪珠出海猶埋彩，直指東門日挂冠。
　　第四十三籤　中下
　　入雲青烏未飛還，信在虛無縹緲問。
　　日落秦樓三萬里，白雲山外有青山。
　　第四十四籤　中
　　一憂一喜兩相扶，萬事臨頭噬欲圖。
　　時日有如鷄翼卵，行看末路有亨衢。
　　第四十五籤　中
　　鼎新革故遇陽來，天際行人獲貴財。
　　回首移公纔咫尺，務綠徒自莫疑猜。
　　第四十六籤　中
　　利名機會遇三生，萬里鵬程掌上平。
　　牛馬殊途猶不及，命如坎處且遲行。
　　第四十七籤　下
　　出岫濃雲未得閒，淹留何日見青山。
　　一蠻一觸空相敵，惹得虛名在世問。
　　第四十八籤　下
　　世態如兒不可論，事窮勢極有歸根。
　　衣裳在筍先當慎，莫共神交與鬼言。
　　第四十九籤　上吉
　　田家無歲不豐年，時變相將問老天。
　　玉燭揚明魚吐夢，秋來得價利千千。
　　第五十籤　上上吉
　　江頭少立避風波，天意從人果若何。
　　直待萬門春浪暖，乘槎一直到天河。
　　第五十一籤　下
　　人情依舊不如新，五十年來又一旬。
　　是事總由心上斷，道傍築舍不須論。
　　第五十二籤　中下
　　孤燈剔盡未成眠，拭淚含情在目前。
　　音信未逢人萬里，朝來忽見鵲聲傳。
　　第五十三籤　上吉
　　時和歲稔世平明，此去鄉問傳泰亨。
　　神喜人歡終獲吉，百年心事幾圓成。
　　洪恩靈濟真君靈籤竟