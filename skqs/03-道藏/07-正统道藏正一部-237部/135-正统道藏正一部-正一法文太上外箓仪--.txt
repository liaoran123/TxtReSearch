正一法文太上外籙儀
　　經名：正一法文太上外錄儀。撰人不詳，約出於南北期。係早期天師道經典《正一法文》殘本之一。一卷。底本出處：《正統道藏》正一部。
　　正一法文太上外籙儀
　　凡男女師皆立治所，貴賤拜敬進止，依科自往，教之輕道，明來學之重真，其問小師未能立治、履歷民問，行化自效，因綠鏨爾，不拘大儀，若街法求利，不明正典，傳非習謬，迷誤後生，後生綠薄，率爾逐易，不尋高德，苟貪受名，名而無實，望福得禍，禍加考深，宜慎之焉。
　　五種女人受要籙
　　第一處女
　　凡處女在家隨父母，教之從師受法，父母為辭，稱鄉居男女民生官。姓名息女某年歲某月日時生，某父母名也。荷道重恩，得生子息，息女某年某歲，至心樂道，雖是愚蒙，庶有豪進，今歸師門，乞賜成就，依法操信，奉辭以聞，請受某錄，修行如法，伏願明師，特垂允許，謹辭。疾厄有代皆依前儀。
　　凡在家受法，臨嫁啟師，師不在者，同道高德，章書奏聞，須至夫某氏別更上聞。
　　凡入夫家，告夫所受，夫啟父母，就師騰言，改姓而已，不須易文，在家稱父姓，適人稱夫姓。
　　第二出家女
　　凡女挺命，不願適人，啟告父母，出家學道，或別立靖舍，或投師門，男師獨立，不得受女弟子，師若婦即號師母，女弟子來，得依師母，無師母者，別憑女師，女師出家，志業和念，從師受錄，辭信依科，貧無信物，師代出之，辭稱父鄉居男民，生官姓名，息女某年歲某月日時生。父亡稱母，母取父姓。母亡稱父段故男生某息女字某。先綠罪重，生受女身，虺弱愚頑，不願出嫁，在父母家，無由得學，今誓歸命，仰憑師門，盡力竭誠，灑掃自效畢生，續明朝夕香火，不敢中悔，無有退心，依科辦信，奉辭以聞，唯願明師賜垂成就，謹辭。後悔有考
　　無悔進法，得嫁別有科。
　　第三嫁婦
　　凡為人婦，事勢多端，或不欲嫁，尊上逼之，或為貴勢，俗家迫取，或侍奉法，或無所奉，先所受者，悉即還師，師即申啟。若夫奉道，捐改本姓，若未有受，隨夫受之，夫妻同師，師脫遠隔，得就高德，投辭如科。夫鄉居男生姓名，妻某歲某月日時生，幸藉宿綠，得奉大道，雖稟女弱，得依道民。若高德甲乙之家，皆得云道門法門。方竭丹誠，陪執箕篇，仰道延生，讚揚妙化，剋荷玄祐，永充種人，謹依法責信，奉辭以聞，請受某錄。如說修行即云唯願明師特賜垂允，謹辭。
　　第四寡婦
　　凡寡婦多種，有結帶便寡，誓不重嫁，或有男胤，年高不出，或年大無兒，富不肯行，或貧無人娶，或病不能去，尚有產業，不還本家，如此投師。辭稱鄉居歿故男生姓名，妻某歲某月日時生，賽穢既深，生受女弱，出嫁夫某，涉歷某年日月，年數隨實言之，宿新罪重，凶罰奄臻，某夫婿以某年月日時，捐背疾病某故，暴損喪亡，銜哀自咎，不敢有怨，追恐亡者多愆，殃延後人，自慮咎積，不保推遷，雀鼠樂活，憑道乞生，希附師門，濟度身命，依法責信，奉辭以聞，請受某錄，果心如志，唯願明師賜副饑渴，謹辭。
　　第五歸居女
　　凡嫁喪夫，或犯七出，或年命相剋，致使離居，不自存立，還依本家，憂患相纏，歸命師門，投辭稱父鄉居如處女，若夫妻和美，大義不絕，特以婿亡，單寡而歸，後命過者，還婿合葬，如此依前寡婦儀，但辭中異同，隨宜消息。凡出嫁、寡婦、〔歸〕居三者，後皆准婦儀，其中辭狀，陳前說後，吉凶備述，不得全用。
　　下人四夷受要籙
　　太平經云，奴婢順從君主，學善能賢，免為善人良民，良民善人學不止成賢人，賢人學不止成聖人，聖人學不止成道人，道人學不止成仙人，仙人學不止成真人，真人學不止成大神人，大神人學不止成委黑神人，此九品人上極入道，道教愚下下人得學，學依善人受錄如法，稱君主鄉居，男女民生官姓名，私人某賜姓者得言姓，年歲某月日時生，家生蠻貊狄鈐，隨實言之，叩搏奉辭，先綠罪深，今生底下，甘苦在心，不敢有怨，蟲草有幸，得奉道門，聞見善事，誠欣誠躍，某雖卑頑，謬知謹慎，夙夜盡勤，小心敢懈，貪生願活、伏事君郎，承順大家，仰希道祐，乞以休息，時治灑掃，君上賜與之物，豪分撰持，換易香油，給治爭舍，今責法信，請受符錄，伏願明師賜垂哀遂，謹辭。四夷云，某束西南北四方荒外，或某州郡縣山川界內，夷狄羌戎姓名，今居某處，改姓某，易名某，年歲某月日時生，叩搏奉辭，先因醜惡，生出邊荒，不識禮法，不知義方，畫穢之中，善根未絕，某年月日時，為某事隨某事得來中國，聞見道科，彌增喜躍，含黑願活，憑真乞生，依法責信，奉辭以聞，伏願明師特垂矜副，謹辭。
　　凡下人受錄之後，別立白籍，師為緘封，三告上言，皆得預會觀聽，申令有功德者，善人放之，依良民也。
　　受鎳後三日謝恩章
　　受籙之後，涉前三日，假令十日，受至十二，是三日也，詣師再拜，三叩搏止，又再拜脆，信起請章，章應自書之，若未能者，假手同法，亦自拜奏，又未能者，師友代之，代之者願呢發鑪，出官操章，復鑪出呢，願悉依別儀，受錄者於靖外，隨師拜伏，師出官，稱此錄生名，教其叩齒咽熙，若朋友奏者，隨朋友同就位，叩齒拜伏，咽熙依朋友。朋友示語言之。
　　七十五進百五十錄謝恩章
　　具法位臣某，誠惶誠恐，稽首頓首，再拜上言，謹案文書，某年歲，昔以樂化，制屬諸君丈人道炁，某好道樂神，前詣天師某官祭酒姓名，受某官七十五將軍線，積有年載，某未有微功以報所受，猥以今月某日，係天師某治炁某考召，責錄賜某官七十五將軍錄，并前百五十將軍錄，某被蒙大恩，喜懼交集，玄施洪探，誠自勸進，謹拜章一通，上詣
　　天曹，願垂矜省，某蒙考召君吏，逮召君吏，并某先所受某官七十五將軍錄，吏兵營護有勤，今謁為言功舉遷，各加其秩，如天曹常科，皆依錄謁署，便曹隱職，無令失意，事訖各還宮室如故，某晚生後長，希遭大化，未知逆順，宿新愆多，今誓改往修來，漸自精勤，乞丐前後所犯罪過，一切昇舉原赦，當令某自今以後所向，金石為開，水火為滅，千鬼萬神，盡為伏諾，所化者化，所治者差，被蒙大恩，以勸未悟，恩惟
　　太上，分別哀臣愚劣，謹因二官直使正一功曹，左右官使者，陰陽神央吏，科車赤符吏，剛風騎置吏，驛馬上章吏官各二人出操，臣謹為某等拜上某章一通，上詣
　　三天某曹，伏須告報，臣某誠惶誠恐，稽首頓首，再拜以
　　聞。
　　空三行
　　臣某屬　　　某宮焚修
　　空三行
　　年號歲次某某月某朔某日某時章於某處黃錄齋壇拜上
　　空三行
　　可漏用金紙一幅為之。
　　太清玄元無上三天無極大道太清金闕七寶玉陛下
　　具章奏法位臣姓某上奏謹封
　　內方函
　　謹　　饉　　上　　詣
　　具章奏法位姓某謹重封
　　太上虛無丈人宮都司曹治北辰官
　　外方函
　　謹　謹　上　詣
　　具章奏法位姓某謹重封
　　三天門下請進
　　童子超受十誠及七十五將軍錄謝恩章
　　上言：謹案文書，某年某歲月日時生，幸藉餘慶，世崇大道，遇荷玄祐，聞見正法，奇方異術，志願修行，齡齒蒙稚，未能受習，曲奉師愍，賜以超擢之榮，開晦導昧，引入日燭之路，今月某日男女師姓名，依科考召，授某某官某將軍錄，洪慈特被，祇仰屏營，驚欣踴躍，謹拜章謝聞，伏願
　　太上三天曹上官典者，省覽所陳，某蒙考召，逮召某將軍吏兵真神正炁來某身中，同心并力，建德立功，善業昇進，剋成種人，天官有功，謁為舉遷，各加其秩，如天曹常科比署便曹隱職，無令失意，受功事訖，各還本官，一如故事，當令某心明意解，動靜合真，幽顯歸附，以為效信，恩惟
　　太上。云云
　　成人超受百五十將軍條言功章
　　上言：謹案文書，某年某歲月日時生，宿有善綠，世奉大道，若新化云，宿罪深重，久事六天，或達真信俗，或無所事，未絕善緣，得歸正一也。好道樂神，至誠無已，實希稍進，敢願超階，不悟先因福厚，今師恩深，捨濁污之類，班清雲之儔，開以拔群之方，處以不次之位，某月某日男女師姓名，依科考召，授某百五十將軍錄吏兵，光顯天宮，威嚴輔正滅邪，幽顯敬伏，豈某草蟲所可剋當，不勝感荷屏營，謹拜章謝聞。伏願
　　三天曹，特降垂省某考召君，并所受將軍錄吏兵，營護有功，今謁為言功舉遷，各加其秩，如天曹常科比署便曹隱職，無令失意，事訖各還官室，一如故事，某未受錄之前，億罪兆過，即日乞丐一切赦貫，令某自今以後，所向金石為開，水火為滅，千鬼萬神，盡為伏諾，所化者化，所治者差，被受大恩，以勸未悟，恩惟太上云云。
　　進錄刺章
　　某州郡縣鄉里男女生姓名年歲，被某官召，戶屬男女主者姓名，治男女姓名。
　　保舉
　　右牒男女生某，前受禁官若干將軍吏兵籙，奉法修真，堪任進授，今求遷署，請某官若干將軍吏兵錄，如法請給，係天師某治炁祭酒，臣某稽首再拜，謹刺。
　　上言如牒，男女生某，前受某官若干將軍吏兵錄，奉法精修，堪任進授，今求遷署，請某官若干將軍吏兵錄，謹條行狀，州郡縣鄉里姓名年紀，所遷請將軍種數，所屬天師主者，并保舉人姓名如牒，謹遣功曹使者，考召君吏，考竅肉人，審知情實，某應良選，及時當下，肉人元元，須待拜署，謁言上官，謹以刺言。臣某誠惶誠恐，稽首再拜，詣
　　考召。
　　臣姓某。
　　四君
　　上言謹案文書，男女生姓名年歲，前授某官若干將軍吏兵錄，今遷署如干將軍籙所請吏兵種數，昨入刺如牒，須待拜署，諸應下者及時所遷某官將軍吏兵，營護肉人有功，一切還中宮，言功舉遷，加秩等數，如天曹常科比考召君吏所考事，立下將軍吏兵，付授肉人隨逐覆蓋，恩惟
　　太上云云。
　　右進錄章刺章，出官操復，悉依前儀，約勁授受，亦如初法。
　　凡先受後受同一師者，後不須米薪，唯紙筆等如舊，異師各信不可虧。
　　凡受更令，五年得進一將軍，四年十將軍，三年七十五將軍，二年百五十將軍，一年若志行庸愚無長進者，悉又倍年，三倍無功，不知建德直置而已，都不合遷，其中聰明才智秀異，功德超群，不計年限。
　　事籙行戒
　　事錄之法，恆存其官，憶識位次，人數少多，文武所主，有急呼之文常佩身，唯欲鏨脫，若兼參染，自可脫之，秘錄爭處，勿令去失，去失有罰，依案科儀，穿壞改易，摩之如法，夫妻同道，非
　　為淫穢，帶之存之，彌不可脫，脫之為淫，更增重考，若入餘處凶喪之問，危險鬼賊，恆佩勿脫，神入體中，不存素上，錄符在身，存師在心，帶之不捨，以堅忠信，若有喪產，及行出觸穢，皆即解除，依太上祕教。
　　凡為道民，便受護身符，及三戒進五戒八戒，然後受錄，受錄之前未受者受錄之後，依次受之，誦習通利，恆存思行，諸識不謬，忘則犯科，未受錄時，無所呼召，受錄之後，動靜呼神，不行戒者，呼之不至，破戒之人，吏兵遠身，還上天曹考官便逮，致諸厄疾，公私災橫，撼軻衰否，所作不成，成功立德，捨間入明，施善禳惡，以吉除凶，要在行戒，神即祐之，戒有別文，精詳修習，或有不解，或有遺忘，或有謬誤，或冒禁故為，或尊上逼迫，或畏死犯之，皆是愆招，悉名破戒，即應懺悔，首謝自新，大略如後，消息施行。
　　凡違戒者背負鞠言，協道信邪，雜事信俗，此為不專，中心懷二，愚迷猶豫，惑障纏深，師三誨之，必能改革，守一不惑，召神有效，三誨不恢，是為叛道，乖逆師尊，法應奪錄，違真奉俗，及無所事，師慈愍之，不追咎責，怨對事他，棄本逐末，雖名奉道，實犯正科，師移諸官，不得容受，積久知悔，更立殊功，乞還聽許，依德昇遷，若瞋志委遁，不輸錄符，師勿苦求，但移而已，又外犯陽官，死罪從刑，即是負道，皆應奪錄鞭，笞贖罰，章奏解之，刑而枉者，啟告勿奪，又內犯陰官，師友諫喻，苟作不從，皆宜格奪，輕重詳量，師朋評議，令法取允，幽顯貴知，破戒謬濫，師資格同罪，奪之後首悔立功，隨宜進署依科遵行，去失錄者，輸罰更受。
　　凡失更令，罰薪五束，朱三兩，飯賢三人。皆中廚也。失一將軍，薪半車，朱四兩，飯賢五人。失十將軍，薪一車，朱五兩，飯賢十人。失七十五將軍，薪二車，朱七兩，飯賢五十人。失百五十將軍，薪三車，朱九兩，飯賢百人。失三官至百五十將軍皆輸。罰畢得受更令，隨功進，若有殊功異德，超復由師。
　　凡輸罰後操辭送信皆如初。
　　立功求進
　　凡能志學，皆應從師，如戒修行，立功建德，德者五德也，功者九功也。一曰仁，好生惡殺；二日禮，敬慎和柔；三日信，忠直不妄；四曰義，明斷無邪；五日智，清正通達。一日理元黑，願念無形；二曰理上天，志存大神；三日理下地，守靜思真；四曰理四時，隨順仙化；五日理五行，宣揚大道；六曰理陰陽，係續聖種；七曰理文書，讚弘道法；八曰理草穀，攝延凡命；九日理財貨，利下通上。此九與五具在經中諳識文字諮受口訣，依案施行，堅固精進，誓無退轉，是為立功，功被於外，德充於內，內外雖殊，功德合也，有德立功，聽求進業，辭隨時宜，大略如左。某州郡縣鄉里，男女生姓名年歲，叩搏乞恩辭，幸藉善綠，崇奉大法，某年月日時，蒙師若先以他師云，蒙男女師，某州郡縣鄉里姓名，賜授某官錄，奉法以來，積如干年月，依案旨訣，遵行鞠言，伏從戒律，不敢違負，愚短未達，犯或不知，才力未深，修行未究，思此暫忸，皇忘寢食，自揆庸品，簡悟未弘，某年某月日起習某事，從來至今，粗有效驗，功微業淺，不敢閑寧，仰希寸進，以獎愚蔽，謹責科信，冒辭以聞，伏願明師賜垂成就，塵黷玄鑒，追紙驚惶，謹辭。
　　太歲某某月日奉辭
　　五德九功，各有經法，法有內外，學者兼行，仁禮信義智及諸理，內祕在心，外現在邊，邇及心術，更互受名，金木火水土穀，謂為六府正德，利用厚生，謂為三事，三事六府，又號九功，道德仁義禮，文武辯法，此即九經，九經之中，備有功德，功德之名，為善總稱，總稱之中，三術為要，隱形藏名，遺榮是也，內以心知，外以邇辯，辯邇有事，事即為業，業在有為，心存無為，為簡為素，棄捐繁華，期至無為也，簡素之邇，始於身口，終以檢心，起修五德九功。
　　五德
　　一者長齋乾蔬，不食肥鮮，放生救死，平等一心。
　　二者供養三寶，禮拜盡節，承奉和順，不生息慢。
　　三者言語真實，無有虛詐，方便依法，不損物益己。
　　四者辯是明非，諮師問友，布施平正，斷次邪疑。
　　五者智慧精審，所說依經，經通無礙，動靜會道不自作一法，違負幽明。
　　九功
　　一者勸諸同志，念身無為，思身洞白，
　　委炁無形。
　　二者守形虛白，若玉無瑕。
　　三者積精內視，數髮至足。
　　四者思五藏神，見與言語。
　　五者念召體神，使四時五行。
　　六者醮六甲八吏，符刺地神。
　　七者役使社稷山川眾神。
　　八者習延精炁，占說是非。
　　九者呼鬼，問以吉凶。
　　右五德九功，隨人所能，能行之者，總名為功，功者工也，工者能也，能救世者助國扶命，益物濟身，幽顯有賞，自六功至九其事多邪，不精持戒，必陷魔群，道之下品，有此三階法甚危險，慎之乃佳，佳者求進，辭略言之。
　　選賢薦德
　　師量弟子，計功補過，小愆可恕，大德宜嘉，凡立功德，五九相和，九經三衛，各有所長，修此業者，又有洪纖，小弱卑微，擬門驅使，負薪汲水，隨力效勤，中人侍衛，拂拭左右，灑掃庭內，端正香燈，摩研點筆，傳譯語言，大者富貴勢力，讚揚聖化，化惡為善，導歸師門，必此功勤，感動幽顯，未敢求進，師當薦之，遷錄不依，年限隨次，或超受兼自案前儀，消息刺語，若必賢能，堪執刀筆，薦為書吏，其文如左。
　　某州郡縣鄉里男女生姓名，年歲字某某月日生。
　　右一人某年月日時，從臣或師男女官祭酒道士姓名，受某官錄，在治效勤，涉如干年月，太玄都正一平炁，係天師某治炁祭酒，臣某叩頭死罪，再拜
　　上言：謹案文書，前狀某奉法精修，弘道進德立功勤款，宜蒙顯署，已被仙官吏兵，以自防衛某，不以微賤貪生，樂活願慕清化，習學方術，書畫並精，才識朗達，求為書吏，助時理炁，某自誓三年洗心，試效臣案，師法領戶十以上，署書吏一人，五十戶以上署二人，三百戶以上署四人，五百戶以上署八人，千戶以上署十二人，二千戶以上，依此為率，臣某今領戶如干，依科應署書吏如干人，識真者稀，堪事者少，今搜索忠賢，隨能署置前舉，某鄉里男女生姓名，補任所闕，未充或未有所舉，於事是須，今請以某為一時有好道欲，樂補者來復續上，願
　　太上諸君丈人天師君，以道炁覆蓋臣某及某身，令在事日覺聰明，心開意悟，不使凡俗，所見仙訣，臣某當與某併心盡力，為太上驅馳，不致通懈，省某情行，自誓年滿，堪為民主，當別騰言署，為祭酒拜授之日，自更刺章，肉人元元，誠可一辰愍，願道炁歸流，赦降愆咎，臣某不勝受恩，謹拜章上聞，願天曹典者，科省聽許，恩惟
　　太上云云。
　　右署書吏章，書吏對奏，奏竟九拜而已，前禮請謝師如常書史，拜後三月，言功准錄生儀。
　　褒賞謙讓
　　書吏籙生，慧解易悟，骨炁合真，自然有分，先習散炁，散炁者童男童女諮問生炁不死之方，粗知終始，便進散化，散化一將軍錄，稱散炁童男童女，祭酒十將軍線，稱散官保炁祭酒七十五錄，稱散官持炁祭酒百五十錄，稱晞炁祭酒，皆行符勁水，教訓萬民，章表奏聞，濟生救死，化得三人為一功，三功為一勤，三勤為一勳，勳者有德，仍得署治內外星宿，隨次受之，有勳德者師友褒賞，其文如左。
　　國號如干年太歲某某月朔日，子孫天師某治炁祭酒姓名，叩頭死罪，敢言之
　　天師門下，伏聞
　　大道應感化，導善人，先亦妙法，秉法須才，才者執法幹事功成，恩濟蒼生，澤潤幽顯，竊見某州郡縣鄉里，男女生姓名年歲字某，稟性淵深，少明經術，持戒精嚴，處事平允，剛而能柔，通而能斷，風熙高朗，人鬼所憚，實宣化之良才，救時之俊士，毀至不戚，譽來不欣，幽既獨善，顯必兼通，宜進真化，以獎後賢，且其在任，已經年所，書局應遷，親臨正化，仰惟明師，善於信受，冒獻丹誠，言不人廢，所貢翹勤，伏待嘉旨，某叩頭叩頭，死罪死罪，師教所舉，唯賢實允時務，即命門下，頃刻施行，此教出後，謙讓如左。
　　某籙男女生姓名，惶恐言伏，見男女生官姓名，褒文謬舉，聖旨曲章，祇奉驚暫，心形飛越，某幸遭妙化，恩溢生涯，方思竭誠專修，所忝懼於負殿，實敢希遷，教許守分，法開濟時，謹冒披丹，理乖飾讓，伏願尊慈，特迴成命，賜遂愚款，息叨非擅，兔忘寵之咎，全保寡之真，蒙斯載躍，不敢塵嚴，某誠惶誠恐，叩頭叩頭，死罪死罪。
　　太歲某某月日
　　師教敷化，須賢待才甚渴，眾議勿違，宜寢謙讓，師之所命，友之所推，勞不敢憚，逸不敢欣，苟有不堪，志有所慕，具得自陳。辭一至三，不得多。
　　過度散化章
　　某州郡縣鄉里男女姓名年歲，若童男女父母啟師師為奏之若夫妻應同受師不得偏坐狀某稟性質直，志合忠樸，心好長生，行應端慇，清虛真實，宜稟中真依科漸昇，請受散炁。
　　某年月日男女生官姓名
　　右五人保舉。
　　上言：謹案文書，臣以頑昧，宣化無方，雖思精誠，補益師老，而愆多功薄，恆懼危墜，大慈含弘，賜全首領，誓立微勤，仰訓
　　皇極，依法搜賢，宣和正炁。右牒男女生官姓名，生長流浪之俗，而能潔己守真，願樂清玄，屬素通詣，進問師法延生之方，元元之情，著於丹赤，求乞之勤，感於影像，臣以玄中至妙，道法所重，愚俗守迷，修奉者少，某今專信，情在不移，伏想
　　皇極，當所思聞，輒具告真言陰陽之施，夫妻二儀，種民之要，三五七九，更相過度，同出三界，逍遙三清，謹為請陰陽生炁度道君吏，九炁丈人逮召君吏，消災散禍解厄君將吏，天地水三官考召君將吏等，一合下入某身中，經營內外，辟除患害，安魂定魄，斷滅三蟲，養育玄根，又遣臣所佩左右官使者，陰陽神庾吏二人，上詣
　　泰清仙都玉曆，著某生錄，削某死籍，當令某長生久視，永為種民，某以單衣一要為信，乞未奉道之前千罪萬過，令悉赦貫，恩惟
　　太上。如常中，言操臣為男女生姓名拜上，請官度散化章也。度散化章用中法出官儀，在別卷中。
　　凡受散化，具得治寫二十四卷，習讀存思，預中章驅使，未備真炁，不得為師。
　　有愆悔謝
　　凡有愆罪招奪符錄或去失，皆投辭悔謝，大體如左：
　　某州郡縣鄉里男女姓名年歲，匍匐頓頰，謝罪乞恩辭，某以草苗，謬遭大化，乞垂慈育，賜以生津，某年月日蒙署某錄，施行越科，致招考謎，某年月日時，某事觸作公私，犯負
　　三尊，師命門人，招奪所佩某籙，或某年月日時於某處某事，去失所佩某籙，從實言之，責躬自咎，殺身無補雀鼠願活，冒乞更造之恩，誓洗心腹，希重蘇之澤，改往修來，不敢以前為比，伏願玄慈特垂，一開大宥，賜使朽骨，更肉獎勗，已枯還萸，謹冒依科，輸罰如法，曲蒙愍恕，萬役猶生，仰塵清嚴，伏增汗悚，謹辭。
　　太歲某某月日時奉辭
　　師受辭後，詳量輕重，依科奏聞，隨宜授署，三失三愆，不得重受，殊功異德，二十五年，乃得受耳，凡殊功異德，不可勝言，譽其大較，觸類準用，其才智濟世，文武匡時，建立治舍，宣揚玄風，化惡還善，執正除邪，傾國倒家，供養三寶，遠略權謀，誅鬼滅賊，平定四方，安寧社稷，救死濟生，興隆道教，盡力竭財，積無退悔，能如斯者，是殊功異德也。
　　受誼後無功
　　凡有過即謝，不得逾時，寅時有過，不得過卯，若事趣逾時，不得問日，三日不謝，罰又倍之，九日不謝，謝不得原，原在九日之內，原後三日，便應立功，九日之內，不能立功，惑愚頑卑猥，不知自效，或衰老貧病，財力不充，或童蒙未悟，父母又凡，不能代兒立續輸勤，遂乃歷年直置勿署，久久之後，忽有殊功，隨德次進，明師量也。
　　受護後有功
　　凡受謎之後，三日九日，或悔謝有期，期限畢訖，輸罰如科，依例得署，不問小大皆從，更令始有殊功者趣集隨宜。
　　凡有罪奪錄，後原更受，同去失之科，輸罰飯賢，不得致闕，師取其先錄，依法爭之，去失格奪，首謝日周，師為奏考章。
　　失錄首謝，乞恩遷考章，未受治，不得自遷，考已受出，官得自奏章也。
　　上言：謹案文書，某州郡縣鄉里男女生姓名，年歲某月日時生，叩傳首罪乞恩辭，素下官子孫，千載運會，得隸道門，奉屬
　　太上諸君丈人道法垂護，以自保持，蒙恩端正，誠自勸進，某昔以某年月日時詣師，或天師某官姓名，謝受某官將軍錄，吏兵營衛，積年安隱，某施行多違，罪過山疊，招延考罰，非意去失，某年月日時，於家或在某處，遭公私逼迫，水火盜賊，依實言之，不知所佩籙何在，尋檢不得，或恐燒沒，凶人將去，隨事言之，依法自謎，輸薪如千車，設廚如干人，以贖除罪過，得受更令，臣妾不勝，見肉人元元，謹為拜章以聞，願上官典者分別省理，乞丐原赦某身千罪萬過，宿新愆障，一切蕩除，依案科制，輸失伏罪，首過乞恩，得署九宮，別當刺請，今先陳言。
　　勸某自誓，改往修來，原罪除咎，功行日新，與之更始，保其慎終，所失將軍吏兵，致有考召謁還，天曹各安宮府，無有志恨，恩惟太上。云云
　　有治者失鎳自遷考章
　　上言：謹案文書，某以凡微，千載之會，得在道化，效勤無績，愆闕屢修，彰上師家，以自保持，蒙賜如干將軍籌，內以治身，外以治病，得有今日，誠自歡慰，豈是肉人所能負荷，而奉修不謹，無狀多違，招延考謎，忽以某月日，零失所佩，推尋追求，不知所在，某思過自責，爰從受錄以來，實無功賞，獎助之勤，吏兵坐某，致有罪負，繫在三官，至今削奪，零失所佩，伏自剋責，追謝前愆，歸命
　　大道，乞一切之恩，謹冒罪拜章，謝聞上官典者，通行文曹，赦千罪萬過，某雖憑請高，在化日淺，不知逆順，今剋心蕩腸，改惡修善，乞原往日之釁，更錄將來之誠，所求線上將軍吏兵，遷還本職，今依科輸謎，布德道門，恩惟
　　太上裁垂省察，分別求一展。此失鐮解考謝罪章事訖輸解吏罰自改也。
　　輸罰未備遷考章
　　上言謹案文書，某州郡縣鄉里，男女生姓名年歲，妻息年歲，叩頭自搏，首罪乞恩辭，列素肉人，頑愚無知，貪生樂活，以某年月日，詣某官祭酒姓名，受某籙吏兵，以自保持，從來受恩，身體強健，肉人奉法懈怠，防險不固，以某年月日，行於某處，忽然失去符籌，思過責躬，累自首謝，從道求一及，比加賞慕，四出尋博，遂失所在。有罪云頑愚觸壁，致招深尤，某年月日時，為某事犯違師法，所佩某錄被奪，悔謝剋躬，誓自改勵，叩頭向臣求乞平省，伏案師法，去失有罰，罰後更署，立功依科，某失如干將軍錄，罰薪如干車，飯賢如干人，制罰責者，以肅其違，值今災厄，私門困苦，敢綠大道慈仁含弘，每愍凡愚，法有申延，某失某籙，即應被罰，但某童蒙，加且女弱，或又老年，不任樵伐，未辦飯賢，誓志為計，展其立功，求乞哀恕，臣輒愚情，量儀準法，使行送罰，薪如干車，飯賢如干人，以為微漸，懼不上合，伏用悚息，如蒙矜允，所送薪及飯賢如干人，共值如干，又詣治請受，更令九官錄，謹為上聞，尋願白刺，其飯賢如干人，別剋良日，於治施設，所餘薪及飯賢未具，須責詣治，解了解了，之後進受仙靈二官，某自申明太上天師洪澤大恩，臣草苗小子，不明大度，謹冒湯火，拜章上聞，願上官典者特垂矜省，原某愆失，千罪萬過，若有考召君吏為言功舉遷，加官益秩，無令患恨，恩惟
　　太上云云。
　　送罰遷考後受九官刺
　　某州郡縣鄉里，男女姓名年歲子某，戶屬男女主者姓名，治男女生姓名保舉。右牒男女生某某年月日時，從臣或男女官祭酒姓名天師如干世男子孫張某，受如干將軍錄，奉法違科，致招考罰，某年月日時，於某處為某事，或無故不覺去失，水火盜賊逼奪，隨事言之尋覓積日，盡心竭力，遂不能得，未測所在，甘罪吞音，不敢怨訴，但蟲蟻願活，草苗貪生，恐值年世，百毒流行，罪穢肉身，無所佩帶，深懼遭罪，命若晷刻，仰綠大道慈父聖母，含弘曲濟，開許自新，某今改往修來，依科輸罰，洗心款到，遷考乞恩請署，更令九官吏兵如法請給，係天師某治炁祭酒，臣某稽首再拜，謹刺上言如牒，男女生某，前受某官錄，罪考去失，今輸罰乞署謹條，州郡縣鄉里姓名年紀，所屬主者保舉人名，謹遣功曹使者考召君等，署正肉人，審知誠狀，某應蒙原恕，宜署九官及時當下，肉人元元，須待拜署，謁言上宮，謹以刺言，臣某誠惶誠恐，稽首再拜，詣如前。
　　送署遷考後受九官章
　　上言謹案文書，某州郡縣鄉里，男女生姓名年歲，某年月日時生，今住某處，即日叩頭自搏，首罪乞恩辭，某實凡微，蟲草之末，謬藉先善，叨廁人流，良綠增長，聞見正真，前以慕化制屬大法，好道樂神，願得久視，某年月日時，詣天積若干年無功罪，積為考所逮，某年月師某官祭酒姓名，受仙靈若干將軍線日，失所佩籙，無狀所招，比過自責，推求不得，某從來實，不自關啟，諸有負坐，跪君跪吏，閉繫三官，願為原赦，刑罪功賞，時達還官，復職各如故事，某以晚生，遭化日淺，未解逆順，今當自責，出若干某物以自拔，贖備錄科格，某改往修來，乞丐原赦前後刑謎，與之更始，特蒙矜愍，即日署更，令九官昨向某時入刺如牒，須待報應拜授諸應下者，及時營護肉人有功，遷序依天曹科，比所考事，立九官吏兵，隨逐覆祐，滅罪興福，道德日昇，功業成就，恩惟
　　太上云云。
　　輸罰受鎳後三日謝恩言功章
　　上言謹案文書，某以無狀，罪過委積，以某月日時，忘失所佩，如干將軍線，思愆自責，推求不得，從實關啟，被蒙恩覆，男女師姓名，某月日更賜拜署，非肉人所可重招，不勝喜悅，拜章以聞，先跪君跪吏，閉繫在三官者乞，一切之恩，願為赦貸，刑罪還官復職，各如故事，某遭化日淺，未知逆順，今誓改往修來，不敢以先為比違負之愆，特丐更始，願從今以去，金石為開，水火為滅，所治者差，所化者化，以明師道，有信之效，輒當勸示，愚民不敢懈息，恩惟
　　太上云云。
　　正一法文太上外錄儀竟