道要靈祇神鬼品經
　　經名：道要靈祇神鬼品經。一卷。不著撰人。底本出處：《正統道藏》正一部，參校版本：敦煌寫本：一、P . 2395，二、S. 3370召，三、S. 986，四、P．2432，五、P．2753 六、3297，七、P . 3356 ，八、S. 1728 （簡稱敦煌本）
　　總序靈祇
　　《靈寶无量度人經》云：中斗大魁，總監眾靈，劫制地祇，侍衛送迎，拔出地戶五苦八難。
　　《洞真上清隱書龍文經》云：太上道君元始天王，同還大有之宮，遊宴妙庭之綰，凝紫雲，誦七寶，敷丹霞，列玄臺，眾華釆燦，光爛玉虛，徹映諸天，香溢十方，煥爛朗馥，不可稱宣，爾乃集會無極靈祇，爰及蠕動，莫不歡喜。
　　靈衹神品 
　　《洞神三皇經》云：神明者，豫知未萌，名曰神矣；耳目聰明，名日神矣。
　　《太平經》云：夫神者，因道而行，不因德也。故用道者與神明，用德者與神謀，道之與德更明思，神與人者內相恃，皆今可睹。
　　又云二古者，神聖真人皆能守道，清靜之時，且食諸神皆呼而與其語言，比若今人呼客矣。
　　又云：天地四時五行，眾神更直人命錄，可不敬重，念報其恩。不欲為善，事反天神。天神使風雨不調，行氣轉易，當寒反溫，當溫反寒。
　　又云：大神比如國家忠臣，治輔公位，名為大神。大神有小私，天君聞知，復退矣，故不敢懈怠。小神者，安得自在。
　　又云：四時之精神，猶風也，水也，隨人意而為邪正。人正則正，人邪則邪，故須得其人廼可立事也。不得其人，道難用也。夫水本隨器方圓，方圓無常，風氣亦隨人治為，善惡無常。此即其明戒也。天地之神與風氣影響隨人，為明戒耳。
　　《老子觀身太清中經》云：八卦天神下著於人，常衛太一，為八方使者，主八節之日上計校定天下吉凶。乾神，字仲尼，號伏戲。坎神，字大象子。艮神，字非先王。震神，字小曾子。巽神，字大憂侯。離神，字文昌。坤神，字揚擢，耀王號日女媧。兌神，字一世。人常以八節日存念之，吉。《太上女青鬼律》云：甲子十日一旬，凶神姓玄，名玉衝，甲戌十日一旬，凶神姓恒，名捧。甲申十日一旬，凶神姓既，名閨音盈。甲午十日一旬，凶神姓本，名滿。甲辰十日一旬，凶神姓恒，名堅子。甲寅十日一旬，凶神姓蘇，名造音落。
　　右六甲凶神主惡逆煞事。
　　《太上八素真經》云：第一之戒，不得不敬於天，不得謂天無神，呼地無鬼。
　　魔正品
　　《太上太霄琅書經》云：束華青童曰：魔有數種：有天魔、地魔、鬼魔。今古？六天大魔王者，是天地之大魔王，其宿世有大功德，故得為此魔王，與帝釋比德共執事於天地人，上屬太上玉京，為天帝之下官耳，其餘無所不制。夫人學道，先經小魔試，道成時大魔王皆臨，大試過，便保舉上登玉京臺。
　　《昇玄經》云：太上曰：有八男子、十一女人，初聞此經，生不信，意從座而退，為天魔異道惑亂其心。
　　力士品
　　《洞淵經》云：守堂力士錄人名字，付考官，考官考煞人精神，令人氣力啜懷，魂魄遊揚，遂致死亡。天下有力士名烏玄，四十九萬人，遊行國界，若有三洞法師轉經之處，三五之人一二護之，不令有惡。
　　空神品
　　《昇玄經》云：太上咒曰：東極虛空，天神地祇，龍鬼乃至，下極虛空。天神地祇，龍鬼等諦聽吾命，是善男子道陵，今以建意於將來，世作大法師，護度一切，汝等便於今日宜當建意，率領官屬慇懃覆護。
　　社神品
　　《老子天地鬼神目錄》云：京師社神，天之正臣。左陽右陰，姓黃名崇，本揚州九江歷陽人也，秩萬石，主天下名山，大神社皆臣從之，河南社神，天帝三光也，左青右白，姓戴名高，本冀州渤海人也，秩萬石，主陰陽相運，咒詛取人及人命，故終也，諸社神天封之，各自主督，天下血食鬼邪，無大無小，莫有不伏者。
　　《三皇經》云：豫州社姓范名禮，雍州社姓修名理，梁州社姓黃名宗，刻州社姓張名豫，揚州社姓鄒名混，徐州社姓韓名季，青州社姓殷名育，兖州社姓費名明，冀州社姓馮，名遷稷姓戴名
　　高。
　　右九州上應天九星之根，九宮所在，領九州為常人能憶九州之社，一天之稷呼其姓名，問其是非，皆白兆吉凶，可使之賞善罰惡，救濟蒼生也。
　　山神品
　　《仙公請問經下》云：欲入山居幽處，宜先受經，業恭肅事師修諸善功，以伏山神。山無大小，皆有神靈，山大則神大，山小則神小。神壞，人亦不立也。人不解至法，不知修善立功，此何以能久山棲乎？
　　《老子天地鬼神目錄》云：太山獄丞，姓君，名後。陽山獄丞，姓朱，名兆。雨山，天之井也，姓夏，名澤，治在會稽南山，號日泄公，得治已五百年。袁山君，天之都吏，姓袁，名章，治在昊郡陽羨南山，秩三千石，得治已七百二十年。越山君，天之從事，姓許，名松。鄞縣東山神，姓吕，名承，本廣漢人，秩六千石。故是蜀郡太守死，天封之，得限食鄞縣，治已五百一十年。章安山神，姓煦，名遂，本自縣民，無秩，相白衣，年七十死，從天帝左將軍侯食，其山號日煦，漸有功，得血食，治已七百七十二年。郯縣黃山神，姓昊，名女動，稱地限食，候官血食，治已得七百二十年。東方蜀山神，姓千，名季舉。南方劉山神，姓劉，字伯。西方九銅山神，姓箕，字起陽。北方崑崙山，天之中也，地之母也，神姓湯，字大卿，父子山神，姓周，字仲諸。大毅山神，姓武，字幼文。滿車山神，姓傅，字幼思。摔公山神，姓皇，字太初。皖公山神，姓皇，字仲曾。放公山神，姓皇，字元台。潛公山神，姓皇，字幼林。越漢公山神，姓陳，字景元。尼浦山神，姓陳，字少思。西塞山姥，字女勝。樊山姥，字女娥，宮亭本名銅鋌山。廬匡君，在中道要靈祇神鬼品經總序靈祇治廬，廬君名俗，字君孝。滿山君，姓吕，名冀，字叔諶。生時為師，治在婁縣南山。柯山君，姓馮，字子夷，叔父故是那哪，今治在本縣西也。
　　水神品
　　《仙公請問經下》云：水皆有神，八海則有神王居焉，江湖河濟，皆有神也。又龍治其清淵。河伯、水官，各有宮殿府寺，亦七寶調喙悉諸仙人之下宮也。
　　《老子觀天太清中經》云：河伯神名曰馮夷，號無梁使者。
　　《老子天地鬼神目錄》云：河政　　公，字青曾，一名有。河上公，字定明。河陽公，字定陵。河陰公，字定勝。河
　　持法公，字少恒。南海公，字少明。北海公，字永昌。一名水昌。東海公，字四易。一名西易。河伯，字耑仲。一名崇仲。濤中君，字流相。四水君，字伯行。溝淵君，字泉刑。一名泉棕。水澤君，字扶牲。河仙君，字伯陽。一名河陽。大河使君，字定安。鉤河君，字女倉。食河姥，字少首。太河父，字元效。東河胡君，屬侍北斗。束海神，姓辱，名牧。主駕飛龍，號曰天帝公，秩萬石，得治已七百五十年。西海神，姓馮，名脩，主駕小魚，號日地太一，秩萬石。南海神，姓句，名大，主駕水鯉，號日地天公，秩萬石。北海神，姓河，名伯，主駕蛟龍，號日地天一，秩萬石。益津河侯，姓周，名歐。束海馬銜君，治在束
　　海中，與河伯共參事束東父。北湖姥，姓帛。孳湖姥，姓皇，字幼女。
　　靈祇鬼品
　　《太上太真科上經》云：凡鬼無精粗，至滿七世，善惡各絕。善鬼昇上鬼仙錄中，惡鬼經履刀山劍樹火擭之考，骨骸爛盡，方入溟泠地獄，萬劫無生。
　　《授仙道經》云：四方鐵圍山，山外甚廣。太上老君憐愍好生，故成鐵圍山。隔斷諸惡鬼，不使來害人。
　　《道德經》云：以道蒞天下，其鬼不神。非其鬼不神，其神不傷人。
　　《洞淵經》云：道言自伏羲以來，壤軍敗將，舉眾形殘，刀兵枉死，萬萬為群，或有靈尸，骨節分張，身首他處，不得集聚，或有身無頭，有足無手，有口無目，千千萬億，遊託自守，依山倚水。與雲中李子敖浮遊雲問，來往海濱，束西南北，乘風駕雀，捉人鷄犬，妄令作妖，妖魅橫生，求其血食。又云：又都盧那鬼，身長三丈，目縱口橫，耳長六尺，手捉鐵棒，專行人問打殺惡人，仍有六萬九千鬼，或為大烏。烏行之處，令人悉病，病便至死。有三萬六千惡鬼，鬼名天池，從者三萬，常行世問枉殺良人。至壬午年，復有三萬九千赤鬼，鬼名大頭，來下殺人。山林之鬼名江子都，領二千九十萬鬼，常伺殺人小口，託作老人，來入人宅，驚人鷄犬。復有赤積小鬼三萬九千眾，仍入人宅中，取人六畜。復有大運青鬼，長三丈，四十九萬人。手持赤棒，棒煞萬民，有善人信法者，不近之。又云：有大雷鬼，名九昌，領八萬小鬼，手持赤棒，來入中國，煞其惡人，行三十六種病，病煞惡人。有八十萬赤尾鬼，名多河，一頭三尾，身長九尺，兩手持水，令人寒熱，行九十種病，病煞惡人。又有大目鬼，長三寸，千千為群，與赤鳥百萬來下，入人家。煞人。復有三十六種草鬼，煞人，人有入草中取菜食，其白草根枝莖葉有鬼毒，毒名生如，生如兄弟百萬人，氣能煞人，病人之時。十日、一月入人四肢百節中。當黃赤鬼，長三寸七分也。山中女鬼，名羅翁，翁妃女將二十萬，女鬼亦入山林水之邊，伺取殺人。又有一女鬼，名石姜，其形甚醜，身長一丈，黑面目縱，通身赤黃，身體臭穢，人不用見之，見之者遠走避之，道士先有無量功德，應仙入山修煉，當敬三天聖人，當奉師三事者，一，教令受經敬師，不誹謗人；二，教供養一切道士，勿作妒心；三，教不與俗人交通。不從此三事，天人責之，鬼亦興妖，仙道難固。
　　又云：有八萬鬼，名烏塗倫那，長七丈，千萬為群，復有大赤鳥，烏如車輪，飛來食人。人有奉三洞之經行人問者，此疫烏悉死矣。復有八千九萬赤面鬼，鬼名明真，各將三萬九千小鬼。鬼悉持赤棒，棒煞惡人。復有三萬白頭鬼，鬼名千輪。千輸身長三丈，面黑頭白，萬萬為群，當下三萬九千種病。又有三千六十鬼，種種煞人。有害鬼三萬，石鬼十萬，木鬼二萬，水鬼三千六十萬，土鬼六十萬，蟲鬼十六萬，悉能煞人也。所以能煞人者鬼，悉附以此物之上，煞人。入水死，入山石死，斬樹木死，食寅氣死，起土土死，入草蟲傷，悉非正氣也。道士自今以去，勸化萬姓，愚人男女，令悉奉道之人，鬼不近。不者，大驅除之，日恐鬼兵來誅，子耳又有八千黑目鬼，鬼長六寸，託鳥而飛，來在水中，或因風雨來著人。人死復有三萬九千沙鬼，鬼長三寸，其色赤白，因水長便著人，復有八十萬大漯鬼，鬼名大頭，其主亦爾如，各領三萬鬼賊入惡人宅中，令失火，火不可救。復有大鬼，鬼名崩周。十方大鬼，鬼名季子、央兄、桃姜，壬午之年各領十二萬來中國，煞惡人。又有八萬九千黑面大鬼，鬼名赤頭，身長二丈二尺。四十九萬人導群，每詐稱皇帝之神，恐人家親將一切無籍之鬼、世問魍魎男女之殃、頭羅丁勒，南陽葉公、石母大子、雲中李子，敖三天捺無著之鬼，千兆億來入人宅，取人小口、老嫗、男子，令天下人疾病死亡，村村有之，門門皆死，鬼兵屯聚，集人鄰陌，捉人六畜、烏獸，作其光怪，令人遭口舌、刑徒囚獄，田蠶不收，觸事凶凶。
　　《太上女青鬼律》云：自後皇天元年以來，轉生百巧，不信大道，五方逆煞，疫氣漸興，虎狼萬獸，受氣長大，百蟲蛇魅，與日而甚，日有千鬼，飛走亂行，不可禁止，大道不制，天師不劫，放縱天下，凶凶相逐，唯煞中民，死者千億，後有道士男女生官，見吾祕經，知鬼姓名，皆保元吉，萬鬼不干，高天萬丈，大鬼百鬼，中皇姓模名天，是六萬鬼之主，住在太山東南角。水中諸死人所皈鬼，亦上天對問考罰，月一上。上古以來，有三萬六千鬼。又南鄉三老鬼，五道鬼，鬼姓車，名適，主諸死人錄籍，考計生人罪惡，皆屬之此鬼。在太山西北角，亦有宮，屬太山，有召一還，此鬼是天煞唯關文書。
　　東斗三台鬼，姓角，名車。
　　南斗三台鬼，姓殯武殿，名溫夫。
　　西斗三台鬼，姓車，名球音求。
　　北斗三台招搖大鬼，姓伴，名玩。
　　中斗三台鬼，姓王，名咸。
　　右五斗煞鬼姓名主煞人。
　　大雲中無名鬼，長三萬六千丈。
　　天雲中遊行鬼，名擾音憂僖音熙子。
　　天雲中二十八宿直煞鬼，名成子。
　　右三鬼天陰陽鬼主煞人。
　　東方青帝直符鬼，名伯神子，一名杲古老切子。
　　南方赤帝直符鬼，名泰伯子。
　　西方白帝直符鬼，名伯和子。
　　北方黑帝直符鬼，名泰衣子。
　　中央黃帝直符鬼，名伯溪子，一名泰淵。
　　右五方直符鬼，常煞人六畜，生作光怪。
　　北斗主煞一鬼，上下烏衣，長七千丈，姓昊名還臨。子太一主煞，無刑無名鬼長一丈六尺，赤績赤衣，服天三五考煞鬼，名慧於戒切，長丈七尺，白衣赤積，天帝常司過鬼，姓阪音反名斑。
　　子夜聽人語，逆知人心。
　　甲子日，鬼名元光。
　　乙丑日，鬼名郵音丙郭音章。
　　丙寅日，鬼名劇音昭昌。
　　丁卯日，鬼名子方。
　　戊辰日，鬼名生進。
　　己巳日，鬼名傅直專切令扶變切。
　　庚午日，鬼名柴方。
　　辛未日，鬼名音五故切文。
　　壬申日，鬼名石松。
　　癸酉日，鬼名倚晷音執。
　　甲戌日，鬼名甲光。
　　乙亥日，鬼名返五官切。
　　丙子日，鬼名留遐。
　　丁丑日，鬼名王眸音謀。
　　戊寅日，鬼名卻心。
　　已卯日，鬼名遙子。
　　庚辰日，鬼名耳子。
　　辛巳日，鬼名元聲。
　　壬午日，鬼名衝。
　　癸未日，鬼名歷廚。
　　甲申日，鬼名琊以奢切。
　　乙酉日，鬼名聶下。
　　丙戍日，鬼名離狼董切。
　　丁亥日，鬼名石命之蛇切。
　　戊子日，鬼名證方。
　　己丑日，鬼名旨都。
　　庚寅日，鬼名芩音琴。
　　辛卯日，鬼名棘扶北切。
　　壬辰日，鬼名莖苦黠切。
　　癸巳日，鬼名輩方。
　　甲午日，鬼名麻子角。
　　乙未日，鬼名不扶嚮。
　　丙申日，鬼名右公。
　　丁酉日，鬼名入進卿。
　　戊戌日，鬼名石丸高。
　　已亥日，鬼名珠夫子。
　　庚子日，鬼名季方。
　　辛丑日，鬼名運以是切。
　　壬寅日，鬼名羅結。
　　癸卯日，鬼名健木。
　　甲辰日，鬼名索良。
　　乙巳日，鬼名畾扶筆切芳而勇切。
　　丙午日，鬼名挺穠奴道切。
　　丁未日，鬼名矣伍。
　　戊申日，鬼名挺劉。
　　己酉日，鬼名戴劫。
　　庚戍日，鬼名總夫。
　　辛亥日，鬼名安懸。
　　壬子日，鬼名道子。
　　癸丑日，鬼名唱适古活切。
　　甲寅日，鬼名別狀。
　　乙卯日，鬼名天暗音蔭。
　　丙辰日，鬼名天述他計切。
　　丁巳日，鬼名天橫。
　　戊午日，鬼名耳注音本。
　　已未日，鬼名嗯烏訣切。
　　庚申日，鬼名義逕力之切。
　　辛酉日，鬼名義呼。
　　壬戌日，鬼名這夫音拳。
　　癸亥日，鬼名進都臘切高敵。
　　甲子六十日，直煞逆鬼六十人，人身無頭，赤毛無衣，有耳無目，飛行千里，共導三尸凶逆不孝，煞害天民，人隨日憶知
　　其名，鬼不敢近人。
　　太和之鬼，無身有頭，頭長三尺，目大三寸，耳廣七寸，眉廣五寸，口廣三寸，鼻大二寸，鬢長三尺，髮長一丈，呼吸吞吐之成雲子，行見者其名子碑，三呼之形自見，眾鬼從者皆自弭伏，子形勿以金錢著身。其有光鬼逆見之，不避人，有錢在身，不可鬼知，子解藏之水，行見者呼河汾，其亦作水鬼，易形為烏形，如烏大子煞之勿告人，三年後行來出入，山海永無怖畏，大吉。
　　五污音烏之鬼，名截逍子。
　　石舀之鬼，名水連。
　　土誌之鬼，名客臾誌音志。
　　博石之鬼，名月邇。
　　搏木之鬼，名汝遠。
　　百蟲之鬼，名遐通莫號切。
　　空流之鬼，名活規。
　　江逢之鬼，名逆鱗子。
　　漢明之鬼，名啟貲。
　　昌利之鬼，名堪坋。
　　五色之鬼，名後嚮。
　　太玄之鬼，名居集。
　　男淫之鬼，名戴文。
　　女淫之鬼，名截亥。
　　屋食之鬼，名搖子。
　　食器之鬼，名後服。
　　圊廁之鬼，名須天。
　　井鬼，名瓊。
　　鼇鬼，名壤干。
　　屐鬼，名干遠。
　　床鬼，名芳子，一名扶。
　　禽蓋鬼，名晏。
　　魔種鬼，名乩古兮切。
　　鼓音鬼，名亂。
　　笙應鬼，名講。
　　坩玩鬼，名欠雉。
　　圩筥鬼，名赤子。
　　戟半音棚之鬼，名耳禽。
　　刀鬼，名劍子夫。
　　甲鎧之鬼，名子賢。
　　馬牛車鬼，名如賢子。
　　千歲白骨鬼，名遠世。
　　百歲白骨兒，名音世。
　　五十年鬼，名總琴。
　　天獄鬼，名瑾生子。
　　天鞭鬼，名容夫元。
　　重光鬼，名慟。
　　犬馬鬼，名賜。
　　盟威正一之氣女青鬼律役使天下邪魅，助道興化，勒鬼真名主者，明加切正，使天下道氣宣布，邪逆賓伏，子知鬼名姓，鬼自趨走，不敢害人。子常念之，慎勿違犯。
　　道上將軍，名侯夫。
　　道下將軍，名逸車。
　　天逆鬼，名丈迅玄。
　　地逆鬼，名見精子。
　　右四鬼，主風雨時隨之作害，人行來道路，遭大風雨，呼四鬼名，惡氣不敢加。
　　吉凶鬼，名謹。
　　世逆鬼，名孨子臠切耳。
　　右二鬼，是古死人敗家或俗師不正之鬼，害人百行，子知其名，鬼自伏住，不敢動。
　　天正鬼，名迭大結切堅。
　　地正鬼，名枔立曰琴水。
　　右二鬼，是宅中死煞守鬼，常住人堂中屋梁上，夜傷害鷄犬、六畜，子知其名，伏住不敢動，不害人，宅中有福德，此鬼護之，外客殃煞，不敢過宅。
　　申之年，后穆高。
　　右二鬼，人家住屋下梁柱頭鼻，朝或暮有靈，主妨人，子知其名，鬼不害人。
　　令精華，是補坐。
　　右二鬼，人家宅中有銅金錢精主
　　作此鬼，鬼或變能作人形，居宅不安，
　　呼之即吉。
　　巴良、赦姑、殷各。
　　右三鬼，是人屋中四壁角中鬼，主人夫婦無道，不順陰陽。此鬼白直符，直符白奏事，除人生籍，子知其名，鬼不敢動。
　　天載、苠音旻嚮許兩切。
　　右二鬼，是門伯戶丞，白日為神福，至暮作鬼，子知名，以人定時於門戶左右呼其名三，掌手反首持兩耳二過，此鬼即止不敢作害。
　　斧金木和、鎧鉀粗。
　　右二鬼，是人家宅上有樹或竹林為烏白鷺群烏所依，皆有邪魅，子知其名，三呼之，鬼知人不可干，不過七日、九日，鬼自死。不煞鬼者，夕間中喚之，鬼伏住不害人。
　　塵發汰音大垢音娠、若無紫吁喜俱切、方遘險戀。
　　右三鬼，是世問癲癇煞人之鬼，其赤衣服烏冠績，主收人魂，子知其名，有疾即差，鬼不敢干。
　　乘華載、辟氣途付。
　　右二鬼，是女人月水之鬼，常食陰陽血味。女子月水來日，夕存之，呼名，鬼不敢害人。鬼長三尺上下，青衣。
　　語忘、敬口唯鼻切。
　　右此二鬼，主女臨產。女子產生時，不可不呼此鬼名，呼即不害人。鬼長三寸三分上下，烏衣。
　　鼎精華。
　　右此一鬼，主害人田蠶，蠶女鬼夫。立春日平旦時可立向西北方三咒曰：天皇清明，長遠上多神陰不反與汝馬姑來我宅，使蠶大得千萬倍。田畝收千億斛，絲天中下，稻地中出，勁華為我使叱咄，急煞百傷，小魅何狼碎。
　　適進逕力追切、百逍。
　　右二鬼，是旦夕掃除鬼，令人失財，子知名，可月日平日一向西北三呼名，咒曰：石未子石未子，太一汝為我使，何物逆鬼令速出。
　　東方青氣鬼，主姓劉名元達，領萬鬼，行惡病；南方赤氣鬼，主姓張名元伯，領萬鬼，行熱毒之病；
　　西方白氣鬼，主姓趙名公明，領萬鬼，行注氣之病；
　　北方黑氣鬼，主姓鐘名士季，領萬鬼，行下痢之病；
　　中央黃氣鬼，主姓史名文業，令萬鬼，行惡瘡腫病；
　　右五方鬼，主案此文書隨病呼姓名，病即差矣，灾禍皆消。
　　善爽鬼品
　　《太極真人飛仙寶劍上經》云：夫有蕭邈之才，有絕眾之望，養其浩然，不榮貴者既終受三官，書為善爽之鬼。
　　《太上太真科經》云：學道之士，受法行持，儻有犯戒，急宜改革，雖不都原，可得善死，聞見真經，鬼中立功，進
　　登鬼仙者，皆號靈人，精進遂遊三清。
　　苦魂鬼品
　　《明真科經》云：無極世界，男女之人，生世惡逆，咒詛善人，叫喚神鬼，質誓三官，死受惡對，魂鬼囚徒，流曳三官五嶽之中，一日三掠，痛毒難言。
　　《太上太真科經》云：惡者背法，死歸混瞑，謂之為鬼，受苦陰司。
　　又云：學道之士，有罪不改，改而重為，為不永俊，叛戾師道，或事邪群，或無所事，間任邪心，死而無悔，此屬六天，冥冥若魂，未有免期。
　　精魅鬼品
　　太上女青鬼律云：
　　山精之鬼，長一尺，名濯肉。
　　樹精之鬼，名群夭一名式。
　　石精之鬼，名煾於巾切內子。
　　虎精之鬼，名健子。
　　蛇精之鬼，名側音戚石圭。
　　狩精之鬼，名皛何烏切子。
　　猴精之鬼，名馬痢側亮切子。
　　狐精之鬼，名連音代午。
　　鐵精之鬼，名醫頓。
　　金精之鬼，名困兌。
　　木精之鬼，名倚震。
　　火精之鬼，名附離。
　　水精之鬼，名託坎。
　　土精之鬼，名乘巛。
　　氣精之鬼，名矯乾。
　　魍魎精邪之鬼。
　　千妖萬魅之鬼。
　　天地水三官轉道逆魅之鬼。
　　狐狸老精自號之鬼。
　　宅中魔邪恐怖人之鬼。
　　右鬼，皆遊× 行世問，承人衰陳，伺候有惡，助作凶灾，兼造禍害，侵犯中傷，改形易象，隨氣凌人，學士知之，立功建德，啟告太上，一切收治，年初章奏，列名斷之，眾鬼逃亡。
　　樹木鬼品
　　《太上女青鬼律》云：掘樹之鬼，名連不智。大樹之鬼，名方域。小木之鬼，名轉其。傳木之鬼，名汝遠。木榴之鬼，名嗚賑。
　　山鬼品
　　《太上女青鬼律》云：大山之鬼，名弓強。小山之鬼，名和郵。山室之鬼，名啟削。山都之鬼，名天王。蓋山之鬼，名柱往。
　　水鬼品
　　《太上女青鬼律》云：河伯鬼名達，九江鬼名活，三河鬼名建，四瀆鬼名候。
　　土鬼品
　　《太上女青鬼律》云：地清土公名元，地赤土公名赤，芳元，地黃土公，名剋，元地白土公名述，本地黑土公名放，要土民。
　　餓鬼品
　　《太上真科經》云：科曰：人生於世，擾擾蠢蠢，正如小蟲。生競貪食，死為餓鬼，吞火啖炭，尸祥浮遊，還家覓食。
　　瘟鬼品
　　《太上女青鬼律》云：東方青氣瘟鬼，名高遠；南方赤氣瘟鬼，名士玄；西方白氣瘟鬼，名伯桑；北方黑氣瘟鬼，名文遐，中央黃氣瘟鬼，名君。太黃奴第六鬼名誅女；第七鬼名陵。七鬼祖父名梁州，祖母名交成，父名延年，母名出中，
　　右五鬼，鬼兄弟父母合九祖，父母人形能飛，隨月行毒，以誅惡人。
　　正月瘟鬼，名惟；二月瘟鬼，名星；三月瘟鬼，名劉；四月瘟鬼，名存；五月瘟鬼，名參音齊；六月瘟鬼，名徉；七月瘟鬼，名幸；八月瘟鬼，名懷；九月瘟鬼，名晨；十月瘟鬼，名卑．一十一月瘟鬼，名贏；十二月瘟鬼，名堅。
　　右十二月瘟鬼，各隨其月放逸。子日瘟鬼，名根；丑日瘟鬼，名蕩；寅日瘟鬼，名怡；卯日瘟鬼，名疑；辰偶瘟鬼，名厄；巳日瘟鬼，名愛；午日瘟鬼，名悟；未日瘟鬼，名奴長；申日瘟鬼，名木；酉日瘟鬼，名石；戌日瘟鬼，名志；亥日瘟鬼，名憂。
　　上來疫病，民人並順。劉元達等毒害五方，不行道戒，皆被其灾，行善清修，存道遵教，能知鬼名，皆共降伏。法應去者，各自遠迸；應留者，卻其凶黨，更相約勁，不犯善人。
　　蠱鬼品
　　《太上女青鬼律》 云：第一蠱鬼，名釋渠；第二蠱鬼，名鬼高；第三蠱鬼，名禮高；第四蠱鬼，名成晏；第五蠱鬼，名不祥；第六蠱鬼，名烏悟；第七蠱鬼，名綠支；第八蠱鬼，名育夷；第九蠱鬼，名石午。
　　右九蠱之鬼，行諸妖媚，蠱亂天人，與五瘟鬼、大黃奴等，共行毒氣。
　　道要靈祇神鬼品經竟