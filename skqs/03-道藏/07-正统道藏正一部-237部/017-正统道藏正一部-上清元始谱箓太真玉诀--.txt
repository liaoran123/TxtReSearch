上清元始譜錄太真玉訣
　　經名：上清元始譜錄太真玉訣。撰人不詳，約出於東晉南朝。言落三尸解五苦之法。一卷。底本出處：《正統道藏》正一部。
　　上清元始譜錄太真玉訣
　　一名解形遯變流景玉光
　　三惡門
　　第一門名色慾門，一名上尸道一名天徒界。
　　第二門名愛慾門，一名中尸道一名人徒界。
　　第三門名食慾門，一名下尸道一名地徒界。
　　此三惡之門，一名三尸之道，一名三徒之界，常居人身中，塞人三關之口，斷人三命之根，遏人學仙之路，抑人飛騰之魂。為學之本，而不落尸於三道之上，去慾於三界之門，真何由降，道何由成？夫學上法，宜遣諸慾，滅落尸根，道自然降，仙自然成，剋得飛騰，上昇三清。
　　五道門
　　第一門名色累苦心門，一名太山地獄苦道。
　　第二門名愛累苦神門，一名風刀苦道。
　　第三門名貪累苦形門，一名擔山負石苦道。
　　第四門名華競苦精門，一名作江河苦道。
　　第五門名身累衆苦門，一名吞火食炭鑊湯苦道。
　　此五苦五道之門，常居於人身，係人命根，遏人招真之路，斷人修仙之門。為學之本，而不解形於五道之上，滅跡於五苦之下，衆累不斷，沉淪罪門，何由得脫，騰身遯變，流景玉光也？夫欲上學，當先斷諸累，絕滅苦道，真自然降，神仙自成，尅得變形，遊宴諸天。
　　落上尸之道，當青書上元滅慾斬尸變景流光玉符，著頭上。當於色慾之門，北向銜刀，請一杯清水，面臨水上，師於弟子後，叩齒九通，咒曰：
　　上尸青慾，自號彭琚，變化九種，鳥頭蛇軀，混沌無心，或沉或浮，貪慾滋美，華色自居，走作人魂魄，潜司過咎，斷人命根，炁散神遊，放浪三宮，小蟲無劬。真人甲乙，佩籙帶符，色慾已斷，死路已除，元始有命，請斬尸頭，三台監形，速出無留，滅根絕種，勿使遺餘。甲乙練真，三宮清虛，五帝臨暎，太一定書，北元沐浴，冠帶行疇，飛度無界，流景玉輿，遯變上清，乘空遨遊。
　　畢，取所銜刀，師以繞弟子頭結九過，下所卷玉符，埋於色慾門下，以杯水灌上。行此之道，上尸即滅，色慾自除，身過天徒之界，形魂無復苦惱之患。太真上道，慎勿輕傳。
　　以次進中門，而落中尸。落中尸，當黃書中元滅慾斬尸變景流光玉符，著心前，於愛慾中門，向王捉刀向腹，請一杯清水著前，師於後，叩齒十二通，咒曰：
　　中尸彭質，號曰中黃，愛慾自居，依腹逃藏，沉浮變化，形無常方，執人魂魄，走作三宮，赤子馳競，使人發狂，慾性喪神，罪由小蟲。真人甲乙，上帝已徵，身佩玉符，丹文金章，列名元圖，三慾已亡，元始符命，斬滅尸形，斷根絕種，勿得飛揚。甲乙受練，五符休糧，真仙安鎮，藏內生光，五帝監暎，太一列行，中元沐浴，冠帶衣裳，解形遯變，流景玉光，飛昇上清，食息太空，長保自然，天地無窮。
　　畢，以次進下門而落下尸。落下尸，當白書下元滅慾斬尸變景流光玉符，著兩腳上於下愛慾門，向南橫刀於兩足上，一杯清水著足下，師於後，叩齒三通，而咒曰：
　　下尸彭矯，貪慾自榮，白色混沌，體無常形，依人兩足，訊動人情，言白得失，走作魂靈，三宮擾亂，赤子不寧，貪慾小蟲，賈備幽冥。真人甲乙，三練已清，慾門斷塞，不受邪精，元始急令，三台臨庭，速出無隱，及汝弟兄，九種子孫，一時斬形，五帝度真，太一記名，下元沐浴，冠帶羽青，玄度三界，上飲元精，解形遯變，流景上清，飛玄步虛，三景齊明。畢，三界既度，便度五苦之道。
　　解形遯變飛度五道之法，當作新衣一通，巾履並新，於第一色累苦心門上，黑書解形遯變滅度地獄流景玉符，置兩足下，北向平立，師叩齒五通，咒曰：
　　解形遯變，落尸五難，三慾已清，神津內灌，脫故練新，體香氣蘭，玉符滅跡，地無拘攣，身度天界，超凌雲端，魔王保真，炁合自然，七祖同昇，飛步天門，五帝監暎，萬神咸聞。畢，脫巾解結，埋符於兩足下，脫履而去。
　　次進愛慾苦神門。於愛慾苦神門上，白書解形遯變滅度風刀流景玉符，置兩足下，西向平立，師叩齒七通，咒曰：
　　雲行飛步，遯變玉光，解形脫迹，散髮遨翔，人界無拘，乘虛空行，天魔已保，五道開通，越度風刀，形昇上宮。畢，埋符兩足之下，以次進貪慾苦形門。（已下原闕文）
　　出九天門謁刺法
　　用銀木，長一尺二寸，廣二寸四分，讀刺畢，埋所屬門下。
　　鬱單無量天玉郎門下，某帝先生王甲再拜謁。
　　禪善無量壽天玉郎門下，某帝先生王甲再拜謁。
　　梵監天玉郎門下，某帝先生王甲再拜謁。
　　兜術天玉郎門下，某帝先生王甲再拜謁。
　　不驕樂天玉郎門下，某帝先生王甲再拜謁。
　　化應聲天玉郎門下，某帝先生王甲再拜謁。
　　梵寶天玉郎門下，某帝先生王甲再拜謁。
　　波梨答惒天玉郎門下，某帝先生王甲再拜謁。
　　梵摩迦夷天玉郎門下，某帝先生王甲再拜謁。
　　右九刺，以次安之。
　　第一清微皇曾天帝位，元陽之炁。
　　第二禹餘泰明玉完天帝位，上陽之炁。
　　第三太赤清明何童天帝位，太陽之炁。
　　第四無量玄胎平育天帝位，清陽之炁。
　　第五無量壽元明文舉天帝位，通陽之炁。
　　第六梵監上明七曜天帝位，通陽之炁。
　　第七兜術虛無越衡天帝位，建陽之炁。
　　第八不驕樂太極蒙翳天帝位，極陽之炁。
　　右八天東方元陽之牓，以次左行，牓下安一燈火，合八燈。
　　第一化應聲赤明和陽天帝位，陽始之炁。
　　第二梵寶玄明恭華天帝位，陽暉之炁。
　　第三魔迦夷耀明宗飄天帝位，陽洞之炁。
　　第四答惒竺落皇笳天帝位，陽明之炁。
　　第五褥明虛明堂曜天帝位，陽演之炁。
　　第六摩褥和觀明端靜天帝位，陽明之炁。
　　第七憶羅玄明恭慶天帝位，陽浩之炁。
　　第八那首太煥極瑤天帝位，陽極之炁。
　　右八天南方陽始之牓，次左行，牓下安一燈火，合八燈。
　　第一波梨荼首元載孔昇天帝位，少陰之炁。
　　第二首來太安皇崖天帝位，太陰之炁。
　　第三首稽那顯定極風天帝位，浩陰之炁。
　　第四阿那波羅迦始皇孝芒天帝位，洞陰之炁。
　　第五波羅離和太黃翁重天帝位，玄陰之炁。
　　第六梵明無思江由天帝位，玄陰之炁。
　　第七奈濘元上揲阮樂天帝位，旻陰之炁。
　　第八阿梨惒元極曇誓天帝位，極陰之炁。
　　右八天西方少陰之膀，以次左行，膀下安一燈火，合八燈。
　　第一阿奈皓庭霄度天帝位，陰生之炁。
　　第二扇明民淵通元洞天帝位，化陰之炁。
　　第三梨那太文翰寵天帝位，陰明之炁。
　　第四明梵耐太素禁上天帝位，洞陰之炁。
　　第五阿尼姤太虛常融天帝位，陰靈之炁。
　　第六項達泰釋騰勝天帝位，陰靈之炁。
　　第七大梵項帶大昏龍變天帝位，陰浩之炁。
　　第八禪蟬自然太極賈奕天帝位，陰極之炁。
　　右八天北方陰生之牓，以次左行，牓下安一燈火，合八燈。四方三十二天牓，牓下一燈火，以照三十二天。受事畢，便從東面起一牓，便再拜，稱名王甲，今以生口代形易名，過度三惡五道之門，不勝形魂，受天恩畢，以次南三十二牓，而受之。
　　落上尸之道，青書白素，著頭上，上元滅慾斬尸變景流光玉符：
　　落中尸道，黃書白素，著心前，中元滅慾斬尸變景流光玉符：
　　落下尸道，白書白素，著兩足上下元滅慾斬尸變景流光玉符：
　　右三符，書安如法。畢，埋著三惡之門，水灌上而去。
　　解形遯變滅度地獄流景玉符，黑書白素，置兩足下，以斷色累苦心根。畢，埋門下以解形。
　　解形遯變滅度風刀流景玉符，白書素上，置兩足下，以斷愛慾苦神根。畢，埋門下以解形。
　　解形遯變滅度摙石流景玉符，赤書白素，置兩足下，以斷貪慾苦形根。畢，埋門下以解形。
　　解形遯變滅度作江河流景玉符，青書素上，置兩足下，以斷諍競苦精根。畢，埋門下以解形。
　　解形遯變滅度吞火食炭流景玉符，黃書素上，置兩足下，以斷身累衆苦根。畢，埋門下以解形。
　　右五符，書如法，畢，埋五苦道之門。
　　受大法解形落尸流景玉光，過度三惡五道之中，無人代形，則三官九府皆不聽人度三界，故以人自代，開明上天三官訖，受五帝領名，身即得離三惡之門，五苦之中，地司不拘，形魂昇仙。代形之人，後亦得補三官都書史主者之任，依格二百四十年一轉有功，亦得上真之任。所以代形，不得輒以凡醜惡之人，貴以應用而已，皆須細骨美色，柔和小心之人，則彼此合法，尅得成仙。
　　右石鏡水母玉精符，黃書員青繒之上，置於水中。受法者以水自洗濯，沐浴玉池，身體生光，內外受真。常能書以浣洗，則神明洞達，九年自仙也。
　　上清元始譜錄太真玉訣竟