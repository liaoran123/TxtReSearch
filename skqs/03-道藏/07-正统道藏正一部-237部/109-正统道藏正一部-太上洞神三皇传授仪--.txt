太上洞神三皇傳授儀
　　經名：太上洞神三皇傳授儀。撰人不詳，約出於南北朝。言傳授洞神三皇經科儀。與《太上洞神三皇儀》原係同書，後分出單行。一卷。底本出處：《正統道藏》正一部。
　　太上洞神三皇傳授儀
　　次開真官籙
　　無上玄老太清天皇正真、上官直使功曹、太官直使功曹、左官直使功曹、右官直使功曹、中官直使功曹、都官直使功曹、正一直使功曹、左明功曹、右明功曹。
　　右九部各九千萬人度。
　　無上玄老太清天皇真仙，上官上部功曹、左官上部功曹、右官上部功曹、中官上部功曹。
　　右四部各九千萬人度。
　　天皇太上上真、上部功曹、都部功曹、左都部功曹、右都部功曹、正一中官都部功曹、都官前部功曹、都官後部功曹、太官上部功曹、上官下部功曹。
　　右九部各九千萬人度。
　　天皇太上上真促炁功曹、促炁左功曹、促炁右功曹、定炁功曹、左定炁功曹、右定炁功曹、陰陽功曹、左陰陽功曹、右陰陽功曹。
　　右九部各九千萬人度。
　　天皇真仙、太官左生炁功曹、太官右生炁功曹、中官中生炁功曹、太官中生炁功曹、左都官生炁功曹、右都官生炁功曹、治病功曹、左右治病功曹。
　　右八部各九千萬人度。
　　天皇真仙、左大官五炁功曹、太官都監功曹、太官左都監功曹、太官右都監功曹、右太官五炁功曹、中太官五炁功曹。
　　右六部各九千萬人度。
　　天皇神仙上真、太官監察功曹、左太官監察功曹、右太官監察功曹、太官三五功曹、左太官三五功曹、右太官三五功曹、中官三五功曹、都官三五功曹、九宮功曹、左九宮功曹、右九宮功曹、五星玉仙功曹、五星玉仙左功曹、五星玉仙右功曹。
　　右十四部各九千萬人度。
　　天皇至真上仙、上部使者、左上部使者、右上部使者、太官使者、中官使者、太官中使者、上官左部官使者、上官右部官使者。
　　右八部各九千萬人度。
　　天皇至真上仙、太官都使者、左都部使者、右都部使者、太官下部使者、上官下部使者、下官上部使者、下官都部使者、上官下部左官使者、上官下部右官使者、上官神官神仙大和。
　　右十部各九千萬人度。
　　天皇至真神仙、太和左官使者、太和右官使者、遐賢使者、遐賢左使者、遐賢右使者、洞達遠察使者，洞建遠察左使者，洞達遠察右使者、無極洞明上官使者、都部功曹使者。
　　右十部各九千萬人度。
　　天皇真形真符神將吏兵一部度，天皇畢。地皇真仙太上神明無極洞明使者、左官使者、右官使者、上官使者、上官監神使者、太官監神使者、左官監神使者、右官監神使者、都官使者。
　　右九部各一十二萬人度。
　　地皇真仙、太上神明、太官監天使者、左官監天使者、右官監天使者、都官監天使者、無上正一監地使者、左監地使者、右監地使者、中官監地使者、太官監地使者。
　　右九部各一十二萬人度。
　　地皇真仙、太上神明、上官監水使者、左官監水使者、右官監水使者、中官監水使者、正一官監水使者。
　　右五部各一十二萬人度。
　　地皇真仙、太上神明、太官監兵使者、真正官監兵使者、真正左官監兵使者、真正右官監兵使者、真官監兵使者、正一都官監兵使者。
　　六部各一十二萬人度。
　　地皇真仙、太上神明、太官監屬使者、左官監屬使者、右官監屬使者、正一都官監屬使者、太上監生東嶽使者、南嶽使者、西嶽使者、北嶽使者、中嶽使者。
　　右十部各一十二萬人度。
　　地皇真仙、太上神明、東海使者、南海使者、中海使者、西海使者、北海使者、水官使者。
　　右六部各一十二萬人度。
　　地皇真仙、太上神明、主正真三河使者、九江使者、主七十二名山使者、湯谷神王主八極使者、正真神主山林孟長十二淮濟使者、主十二河平侯使者。
　　右七部各一十二萬人度。
　　地皇真仙、太上神明、大將軍、左玄大將軍、右玄大將軍、中玄大將軍、上一大將軍、中一大將軍、下一大將軍、前一大將軍、後一大將軍、上元大將軍、中元大將軍、下元大將軍。
　　右十二部各一十二萬人度。
　　地皇真仙、太上神明、太元玄元大將軍、左太元玄元大將軍、右太元玄元大將軍、太元上部大將軍、太元下部大將軍、太初大將軍、太初左領大將軍、太初右領大將軍、太初前部大將軍、太始大將軍、太始左大將軍、太始右大將軍、太始前大將軍、太始後大將軍、太始中玄大將軍、太始上玄大將軍、太始下玄大將軍。
　　右一十七部各一十二萬人度。
　　地皇真仙、太上神明、太素上元大將軍、中元大將軍、下元大將軍、左玄大將軍、右玄大將軍、前部大將軍、後部大將軍。
　　右七部各一十二萬人度。
　　地皇真仙、太上神明、太儀大將軍、太上大將軍、左領大將軍、右領大將軍、前部大將軍、後部大將軍、上素大將軍、中素大將軍、下素大將軍。
　　右九部各一十二萬人度。
　　地皇真仙、太上神明、太玄大將軍、左上大將軍、右上大將軍、前部大將軍、後部大將軍、中玄大將軍、下玄大將軍、真玄大將軍。
　　右八部各一十二萬人度。
　　地皇真仙、太上神明、太素太寶大將軍、大玄太寶大將軍、太寶左將軍、太寶右將軍、太寶中將軍、太寶前部大將軍、太寶後部大將軍、上元大寶大將軍、中元大寶大將軍、下元大寶大將軍。
　　右十部各一十二萬人度。
　　地皇真仙、太上神明、神荼鬱壘、五道九皇君、五仙九靈皇極君、皇極九靈君、皇極君、皇靈君。
　　右六部各一十二萬人度。
　　地皇真形真符神將吏兵隨文度。地皇畢。人皇真靈、太上神明、舉仙元皇九天君、太皇君、皇光永度九天君、中皇九昊君、中靈大德君、道化皇君、九真皇機君、太平元皇君。
　　右八部各七萬人度。
　　人皇真靈、太上神明、導神通明君、顯皇通炁君、皇神通元君、皇天太上陽明兄公君、九炁通真君、九曜元靈君、太極返真君、少陽君、上靈太仙君、皇極玉童君、皇極青腰玉女、東皇青陽明靈仙童、元皇青帝勾芒君、皇仙大洞元靈君。
　　右一十四部各七萬人度。
　　人皇真靈、太上神明、赤靈太陽太丹君、執法延壽司錄君、曜靈南極丈人、玉童、皇靈赤帝玉女、赤帝絳章仙童、南極太皇寶魄曜魂君、赤帝祝融太陽君。
　　右七部各七萬人度。
　　人皇真靈、太上神明、太白子留元道君、元素元皇君、浩皇元素玉童、化皇元靈玉女、九皇大洞玉機玉女、西皇白帝素仙靈童、元皇元影寶魂定魄君、太皇白帝蓐收少陰君。
　　右八部各七萬人度。
　　人皇真靈、太上神明、東極靈寶元君、真靈五靈元華君、太皇五靈玉仙君、太陰玄門太極五仙君、大辰九皇伐殺君、鬱冥皇機君、太元上皇道母玉女、仙皇陰皇仙靈、北太皇寶魄定魂君、黑帝玄冥君。
　　右十部各七萬人度。
　　人皇真靈、太上神明、中皇三天都錄司命君、中皇洞極玄天君、太山上皇君、領仙元皇玉童、元陽千二百官玉仙君、皇靈太山君、元皇保魂曜魄君、中皇后土三泰千二百官君。
　　右八部各十萬人度。
　　人皇真靈、太上神明、皇靈度世昇玄功曹、皇靈陰陽治病功曹、洞元功曹、洞天元炁治病功曹、洞天治病功曹、陰陽護命功曹、紫元度命更生功曹、洞天無極度命功曹、洞天太元度命功曹、洞天紫元虎符將軍、洞天無極虎符將軍、洞天太元虎符將軍、洞天虎賁郎吏、符吏洞天虎賁郎吏。
　　右一十四部各七萬人度。
　　人皇真形真炁官將吏兵一部隨文度。次授金剛玄籙。太上洞神上元洞天金剛玄籙度太一神仙金剛大將軍、左將軍、右將軍、金玄大將軍、左將軍、右將軍、金威大將軍、左將軍、右將軍、金光大將軍、左將軍、右將軍。
　　右一十二部各十億萬人度。
　　大一神仙金剛羽車、金光羽車、風皇羽車。
　　右一十二部各六十六乘度。
　　大一神仙金剛羽蓋、金根羽蓋、獨轅羽蓋、金剛流精等騎金剛符吏。
　　右五部各九十六萬人度。
　　太一神仙破敵金剛、將齎章飛龍騎、太太上上太一君、天兵騎吏、開通仙路騎。
　　右四部各九十六萬人度。
　　太一太清神仙、上皇真人、高車刺吏、三陽功曹、五陽功曹、皇真天君吏、左右執法君、左右執法吏、皇天執法君、皇天執法吏。
　　右九部各九十六人度。
　　太一神仙金剛、上三天執法開化君、左右陰陽功曹。
　　右各九十六人度。
　　太一神仙金剛玉珮使者、羽佩使者。
　　右各九十六人度。
　　太一神仙金剛明導吏、通玄吏、通真吏、通道吏、通精吏、通神吏、通炁吏。
　　右七部各九十六人度。
　　太一神仙金剛無極長生吏、直符吏、直事吏、金剛功曹、主簿幹佐、傳言書佐習事小吏、零下五百吏、雲中輔章吏、督卸從事。
　　右十部各六十六人度。
　　太一神仙金剛元洞玄籙一十四萬萬四千部將軍、車騎、將吏、功曹、主簿、內外諸官、度金剛大符，度星斗真炁，吏兵真形隨文度。
　　次授法位
　　太上洞神三皇內景弟子臣某等，洞神法居三洞之初，法師遠遊，冠黃裙帔三十二條，左帶太一三元之劍，長三尺。右垂白玉之珮，持青黃白三色之節。
　　次師稱法位大謝
　　上清玄都三洞弟子、太太上上太上君、太元一君天師門下、督察大都監君、黃赤真一三一丈人、無上太一金剛金闕帝君、三洞法師玉清左監靈大夫，某嶽先生小兆真人臣某，稽首再拜，上白太太上上皇天上帝無極太上元君、太元一君大都督，鬼監君妙行真人、天帝大王、九天元洞無極大帝君、大帝丈人、玉洞九玄洞真洞玄靈寶三皇、洞神洞泉真君、太極高靈太帝真人、監齋威靈大神、大洞尊神、元始君、上清金闕後聖帝君、三十六部寶經符圖太真君、太真丈人、太上王晨虛皇大道君、十方無極應感至真。臣九土之中，塵微細品，生逢道化，正法流行，搜選種民，宣弘要頤，而得預叅受之例，窺盻寶文，授度靈官君將兵吏。外以佐國救厄濟人，內以立功保神護命，恩深施重，非蟲蟻所勝。尚慮積世以來，玄祖流逮，愆咎增積，未獲原除，己身瑕疊，充塞未解，豈宜越冒天憲，而傳付宣行，但盟告之。初玄科有約，五八數滿，法當流行，今有某等，清潔身心，歸依大道，列詞奉信，誓告神明，請受三皇寶文、洞神大法。觀詞審意，難可抑違，即與對齋露文，請乙應驗，人神交契，似合天科。以某日登壇，傳授事畢。某實自好道，希慕長生，非人拘逼，抑令伏受。其有臣及某，從來所犯一切罪惡，恩大宥之施，並乞蕩除，克己自新，於今更始。臣謹遣元始功曹、飛雲使者，齎盟文宣告付，某身謹以啟聞。伏惟太上高靈萬聖至尊皇天太上帝太帝玉陛下，愍其所求，許臣所奉，聽某佩受。
　　特乞勑下五方五帝君，各領玉童玉女三千人，侍衛經寶，祐護某身，又勑九夷八蠻六戎五狄三秦君等，各率所部，清淨法壇，某齋直禮拜。常如聖君三皇，對景鑑盻，使某修習成就，功行圓明，天官靈仙，遷功舉善，七世父母，昇入天堂，積世愆非，於今蕩滌。役御神鬼，制伏凶妖，為天人師，利民佐國，功充之日，列品仙階。若某負約愆盟，輕師慢法，修行不謹，虧損天真，當謝三官，長充考責。謹慎恭守，則三寶垂祐，科戒有徵，限畢之辰，授與賢信，紹續大化，輔替教儀，天地萬靈，鑒其信誓。臣等不任懇悃，懺謝之至。謹啟。起，各禮三拜。
　　次取鞶帶衣外繫之，日在前，月在後，結於心下。次券文，囊盛結肘。次皇文大字，著鞶帶中。次黃女符繫腰。次九皇圖繫心前。次天水符髻中。次九天符肘後。次昇天符繫腰。次傳版在背後。次靈書繫肘。次丹書繫腰。次八威五勝符心前。次三一真形執之。次童子籙繫肘。次符契在肘。次三皇越章印在腰。次符使符背後領下。次普下版笏上，重執之。男左女右。
　　次左行至申壇地戶
　　師曰：洞神三皇內景弟子某等，謁地戶亭長守室靈人。一拜。
　　師曰：帝君有命，令弟子某等，度地戶五瘟五魔，一切灾疾疫癘之厄。弟子再禮。
　　次出地戶，至下級壇前正位立。
　　師曰：洞神三皇內景弟子某等，朝太一君，再禮。太帝君，再禮。天帝君，再禮。帝君有命，令弟子某等，朝拜太一，兔脫灾凶，長離地苦，永保天福。弟子再禮。
　　次先令弟子出壇
　　次師十二願
　　次復鑪
　　香煙玉女，侍直眾官，當令傳道之所，有英芝玉精，自生天帝御前。臣與弟子，身生紫絡，藏發絳煙，羣生享福，家國蒙恩，十方侍真，玉女傳奏，所啟徑達三皇真君几前。
　　次吟遊神頌
　　烈烈廣寒庭，寥寥宴仙室。玄冥唱陽歌，大景披雲出。鍊沐含陽精，長梵詠太一。自非篤志賢，安能好遊逸。
　　次學仙下壇
　　亦出戶咒
　　太虛三玄，虛天三元，素靈玉女，七微皓鬱，虛謁皇君。
　　某國年太歲月朔日時，州縣鄉里，某年歲月日生，今署洞神弟子，即日於某處皇壇之上，再禮：
　　第一簡謁天皇君，讀此至，再禮長跪，置簡案上。古法用朱玉為簡，赤金為字，今用朱書。
　　第二簡謁地皇君，
　　第三簡謁人皇君。簡文悉同，各長二尺二寸，闊二寸四分，厚二分，牙玉、金銀、銀木，並可為之。作五行，行書令周備如法，禮謁畢。
　　次師引弟子度四門解厄，下就中壇西南月門之下。
　　師曰：洞神三皇內景弟子某等，朝太陰月君。再禮。
　　師曰：帝君有命，令弟子某等，度太陰水灾之厄。弟子再禮。
　　次行至東北人門
　　師曰：洞神三皇內景弟子某等，朝太陽日君。弟子再禮。
　　師曰：帝君有命，令弟子某等，度山林刑獄虎狼毒蟲日門之厄。弟子再禮。
　　次左行至天門
　　師曰：洞神三皇內景弟子某等，朝天門君。弟子再禮。
　　師曰：帝君有命，令弟子某等，度天門刀兵鋒刃刑殺之厄。弟子再禮。
　　無太玄內景，真元之靈，祐護臣身，使朝夕咒誦，響徹高尊，厄難超度，克獲神仙，拜見太一紫府之君，終入無形，與道合真。
　　次讚引至玄師前，散如常儀。
　　若醮籙，便可於十二願前醮，或來早醮了，次拜表言功。
　　太上洞神三皇傳授儀竟