枕中經
　　經名：枕中經。撰人不詳。三篇同卷。底本出處：《正統道藏》正一部。
　　枕中經
　　老君曰：大道無形，常居杳冥。隨機化物，以應精誠。子能寂念，受吾真經。能受持一者，口淨身清。然後誦之，萬惡不生。可以治病，可以延齡。百邪不仟、羣魔束形。所以然者，一切有情，受吾真黑，及得長生。今更於中，固鍊身形。恆淨三業，澄止六情。自然五神，守護三一。長存坐臥，安穩魂魄。康寧旦夕，兩時三遍。誦經耳聰目明，身強體輕，一如後文，子當諦聽。
　　老君曰：身中有三萬六千神，左三魂，右七魄，身有千二百形影，體有萬二千精光。五臟六腑，二十四神。子常念之，勿令離身。有病三呼，即降其真。
　　老君曰：子欲過度三灾九厄，應作是言。我以天為父，地為母，吾居其中，常如赤子。日為功曹，月為主簿。雷公使者，在吾左右，風伯雨師，在吾前後。六甲直符，周雨圍繞。青龍扶吾左，白虎扶吾右。朱雀導吾前，玄武從吾後。北斗覆吾頭，天罡指吾足。騰蛇在吾手，為吾滅殃咎。吾居丹房中，太一為吾偶。左三右七，戴九履一。二四為吾肩，六八為吾足。吾居中宮，以為腹實。今劫千鬼萬神，各還本鄉。當吾者死，背吾者亡。速出奔迸，隱匿深藏。天丁力士，斬殺不祥。急急如律令。
　　老君曰：臨外之時，當出獸自衛其身。青龍出吾肝，在吾左。白虎出吾肺，在吾右。朱雀出吾心，在吾前。玄武出吾腎，在吾後。汝等四獸，磨牙利齒，在吾左右前後。辟卻衆邪惡鬼，遠去千，里，不得妄來干吾玉房。令吾寢外安穩，無惡夢寐。急急如律令。
　　老君曰：都念即畢，即當還神。肝主藏魂，肺主藏魄，心主藏神。脾主藏志，腎主腎。青龍還吾肝，白虎還吾肺，朱雀還吾心，玄武還吾腎。黃龍鎮吾脾，以為腹實。衆邪惡鬼，不得下居。急急如律令。
　　老君曰：還神既畢，即嗚天鼓三十六通，咽液主十六過。即閉氣從一至十，心間數之，滿九便止。當存赤氣從口中出，狀如火光，輪行四布，周徧室中。定即內想，自然安窪其中。常能如是，永無疾病。千妖萬魅，莫之敢干。與道合真，長生久視。子孫昌樂，富貴日興。金車入門，仕宦高遷，祿位三公。心忠志孝，輔弼帝君。急急如太上女青詔書律令。
　　枕中經竟