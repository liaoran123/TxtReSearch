上清黃庭養神經
　　經名：上清黃庭養神經。不著撰人。一卷。底本出處：《正統道藏》正一部。參校版本：《雲笈七籤》，部分內容收入該書卷十四。
　　上清黃庭養神經
　　道言：昔於蕊珠，宮中，聽聞，《黃庭》妙義，《大道琴心靈篇》內固，變化之道。人之受生，分靈道氣，含和陰陽。逐戀聲色，為滋味所惑，為奢淫所誘，亡失正念，虛度壯年焉。知動靜出處當依教修習，履歷妙行，以輔養其神，則身安靜，萬災不干，邪魔不撓。存思念道，遠離惡道。將來出入，當呼今日日神姓名字某某，送我去來。如是呼之，乃行其道。直日神與人同行，神道眾惡不干，能卻百鬼，千年萬歲不逢惡毒。又奏表上謁貴人，皆書符持懷中，三呼直日之神，與我同行。疾病家、死生家，置符於懷中，遇陰日右畔，陽日左邊。若入山林避難者，三叩齒，呼直日神，並呼甲申神，山中鬼魅狼虎之類，盡皆迸走。若辟除惡神鬼者，書六甲六乙符持行，並呼甲寅神，鬼皆散走。若入軍陣辟兵，即書六丙六丁符，並呼其神姓名，仍呼甲午神名，兵刃不傷。若欲辟火者，書六壬六癸符，並呼其神，又呼甲子神姓名字，云與我同行，即不被燒燕。若欲避水難者，書六戊六己符，並呼甲戌神，即免水溺。若官司口舌，書六庚六辛符，並呼其神姓名，又呼甲辰神官符，口舌相向，悉皆和解。已上所言，書符帶之，秘之勿傳。假令甲子神姓王字文卿，王是姓，文卿是字。至癸亥，佗皆放此。從神計八百七人，每日有一神當直。人能每日清旦三叩齒，誦直日之神名，云某君為直日，與我俱行，使我所在咸亨利貞，又能每日三叩齒，誦本命神，所求如意。又每日所須食之物，宜與本命神吃，尤加福壽。更能於本命日與本命神作大福利，吉慶尤甚。某乙左青龍孟章甲寅，右白虎監兵甲申，頭上朱雀靈光甲午，足下玄武執明甲子。月為貴人入中央。
　　右此一首，常密念之令熟，勿令出聲，不要他人知。若有官司，或有殃害之氣，軍陣險難之處，及入他國未習水土，或遇疫病，晨日數數存念之心。或入孝家，臨尸見喪，亦入其門一步誦一遍，叩齒三下，當誦三褊，此我法也。來日平覺，便念四海神名：
　　東海神名阿明，
　　西海神名咒良，
　　南海神名巨乘，
　　北海神名愚強。
　　四海大神辟百鬼，蕩凶災，急急如律令。
　　《黃庭內景秘要六甲緣身經》曰： 
　　若人卒得疾病及癱臃，惡氣、非尸百毒、惡夢之屬，使閉氣間誦：甲午至戊戌止，留氣在上斗。上斗中者，在兩乳問也。閉氣間誦甲午至戊戌十遍，然後吐氣。又閉氣間誦甲子至戊辰十遍然後留氣在下斗。下斗中者，臍中也。亦間誦十遍，然後吐氣，以治萬病，悉能立愈。
　　若人身四肢卒有病苦之處，亦呼所痛處神名，滿三即差，更不過呼三。以朱書直符於痛處，並吞之。又呼直日神名，言某護我，與我同行。但以此法療病，病無不愈者。
　　天師曰：吾行此符及自服者，先須清潔，直心無曲，即符有驗。若欺誑諂謬，欲以吾法貨覓他人資財而求名利，如此之流，令受凶殃，亦令前人病不得除愈，皇猶斯也。莫以吾法行求世財，莫授與諂佞之人。吾道有聖，切莫妄傳，閉在緘藏，結舌莫泄。傳得其人，令道清明；傳非其人，令道不清。傳得其人，受其福傳；非其人的受殃。可傳當傳，不可傳，切止，可傳不傳，名日遏寶，不堪與傳而傳，名曰泄寶。遏寶、泄寶，令人不終。
　　老君曰：秘之，勿妄傳。凡須齋戒潔今，、先造一屋，設坐之所便，就齋六十母，當服符，宿沐浴，與棗十枚作神湯飲之，勿食，平坐靜思，神鸚嗚時取井華水一杯，清旦，面東，先叩齒，咒曰：某好樂道法，謹服神符，願感神靈，甲子王文卿從官十八人。咒訖，再拜，以水吞符，當審定直日之神，勿令差錯。可以癸亥，日服甲子符，甲子日服乙丑符，亦兼呼直日神，寅日以去，各服直日符盡，當直神，或聞直神聲，不得驚怖，即見直神，便祭用酒棗香果。若服符盡，六十而即見者，便當祭之。若與神得語，不復煩祭。大祭法，用正月七日，所用如上所說，但加青繒一丈五寸耳。祭訖，以青為上衣，欲祭齋法，唯忌犯色及食臭惡之物，其餘同福頤戲一身爾。初見神祭法，鋪席一領，位坐西向，用盞六十隻，著席上為六行，棗六枚酌酒向東咒曰：謹請六甲之君，今奉甘棗美酒，願饗膳食。須見神坐乃拜，初祭要當棗著，授人及救病祭如上法。訖咒曰：水火金木土，皆還其方。
　　老君曰：心中有神三名：一靈朱君，二靈明君，三靈黃君。常思念，逐日三稱名，行坐相隨，擁護可度厄年。
　　平旦先灌漱訖誦此咒：
　　泥丸玄華，保精長存。左為隱日，右為月根，六合精煉，百神受恩。
　　每欲食時先咒曰：
　　百穀入胃，與神合氣，填補血液，尸邪亡墜，飛登金闕，長生天地，役使六丁，靈童奉衛，
　　急急如律令。
　　右叩齒誦七遍，咽液三褊，密念之。凡人本命日，以隨年錢米布施貧下，增福益年。凡人一切穢污，忌向北方。凡人五月十六日，大忌陰陽交會。凡人小大便，忌向三光之大惡禍之。
　　黃庭經六甲神符治病，拘魂制魄，內秘天文，
　　甲子旬，玉女名月光，上紫衣下黃衣。甲子旬，神將天蓬，吏陰阿君，天　　一子也。今日與天蓬六甲同心，敢有當者，滅蓬不禁。
　　甲戌旬，玉女名登姑，上絳下紫衣。甲戌旬，神將天內吏，張不臨，天一子也。今日與天內六己同心，敢有當者，滅內不禁。
　　甲申旬，玉女名開明，上白下紅衣。甲申旬，神將天衝，吏程子恩，天一子也。今日與天衝六庚同心，敢有當者，滅衝不禁。
　　甲午旬，玉女名漢英，上紫下白衣。甲午旬，神將天輔，吏杜徐君，天一子也。今日與天輔六辛同心，敢有當者，減輔不禁。
　　甲辰旬，玉女名嬰臺，上黃下青衣。甲辰旬，神將天禽、吏公孫大君，天一子也。今日與天禽六丁同心，敢有當者，滅禽不禁。
　　甲寅旬，玉女名登赴，上絳下紅衣。甲寅旬，神將天心，吏徐君望，天一子也。今日與天心六戊同心，敢有當者，滅心不禁。
　　神符六甲旬，玉女六人，六丁玉女六人，旬吏六人，符吏六人。已上，玉女旬吏二十四人。
　　甲子旬，玉女從神一百三十九人，
　　甲戌旬，玉女從神一百三十五人。
　　甲申旬，玉女從神一百三十一人。
　　甲午旬，玉女從神一百三十一人。
　　甲辰旬，玉女從神一百三十五人。
　　甲寅旬，玉女從神一百三十五人。
　　六甲獸士十二人。
　　六甲旬，將玉女旬吏符神，合九百六十六人。
　　子獸士，鼠頭人身，持鑲黑衣。
　　丑獸士，牛頭人身，持舒黃衣。
　　寅獸士，虎頭人身，持戟青衣。
　　卯獸士，兔頭人身，持戟青衣。
　　辰獸士，龍頭人身，持戟黃衣。
　　巳獸士，蛇頭人身，持戟赤衣。
　　午獸士，馬頭人身，持戟赤衣。
　　未獸士，羊頭人身，執戟黃衣。
　　申獸士，猴頭人身，執戟白衣。
　　酉獸士，鸚頭人身，持弩白衣。
　　戌獸士，狗頭人身，持弩黃衣。
　　亥獸士，猜頭人身，持鑲黑衣。
　　已上符並用朱書。
　　六甲三金五龍六石室，九百六十卷，以此卷為訣。知者度世，立致行廚，萬邪不干，神無敢當，所以行攻破房廟，收鬼，治邪，救療百病。服六甲神符，役使萬靈，不得危人自安，念行仁義，消災度厄，必獲仙道，與天相畢。
　　不入汙穢為上。若臨喪產之家，服解穢符解之。
　　上清黃庭養神經竟