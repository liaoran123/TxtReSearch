上清道寶經
　　經名：上清道寶經。不著撰人。五卷。底本出處：《正統道藏》正一部。
　　上清道寶經卷之一
　　經品第一
　　黃錦為地
　　丹金書之，紫金界之，盛以錦囊。
　　上古
　　經書中古、下古。
　　若有此文，則五帝營衛
　　玉童、玉女各三打人持書左右，九星玄覆，眾真神仙五岳靈官日夕臨其房。
　　天皇內文
　　可以鎮宅。
　　三皇赤書五篇
　　煉於洞陽之館，台於流火之庭，生天立地，開化神明。天子得之，鳳皇來儀，五星合度。諸侯得之，列宿含光。王侯庶人得之，玉質鏘鏘。婦人得之，顏若太陽，色流三光，后妃君王。
　　飛入雲中
　　真文。
　　玉檢之文
　　出於九玄九天，分制三道。天元此文，則三光分翳，五帝錯位，九運翻覆，七宿奔精。地元此文，則九土淪陷，五岳崩裂，山河倒傾。
　　三元之法
　　總合靈篇《大洞真經三十九章》。此乃三五之秘號，真道之至精，三一之極章，玉清之禁記。
　　三奇之章
　　玉皇寶章，秘在九天之上大有之官、大玄靈臺玉房之中。
　　三錄
　　三元品誡。金蘇、黃錄、玉蘇。
　　三經
　　三過監受。
　　三洞
　　玉清洞真，上清洞玄，太清洞神。
　　大洞真經
　　上清之高音，極真之微辭。
　　靈寶經
　　高仙之上品，虛元之至真，大道之幽寶，三皇之天文。或云太上玉策。此三洞經符，道之綱紀，太虛之玄宗，上真首經，豈中仙之所聞？
　　洞神名仙寶之道
　　接三皇之世，洞玄名靈寶之道，救度五帝之世。洞真名天寶之道，濟三代之後。
　　七部十部
　　妙經元始，以龍漢之年撰。
　　太上紫微宮中金格玉書
　　乃上聖之秘文。
　　赤金書青玉簡
　　太上玉訣。
　　三十六卷
　　十部經，皆刻金書字，書於玉簡，題其篇口於紫微南軒太玄都玉京。
　　五帝承符導引三光
　　五帝執符，萬口 定錄。
　　君子終日不視
　　視亦元見。
　　終日不聽
　　聽亦元聞。
　　玄都正一之化
　　正一真人演《千真科經》。
　　太上無言，君子終日不言
　　言亦元所道。
　　善述者必通其言，必通其意
　　真人以神聽，聽可尊也；聖人以身
　　教；教可珍也。
　　聖址墜黃有必無，子未能別；言無必有，
　　子未能決
　　道有真偽，福有凶吉，罪有公私，明有纖密。
　　世三人
　　仙人紀法成等。
　　貴賤相使，賢愚相傾，善惡相顯。无彼无我，无去无來。彌綸萬劫，一切虛空
　　星宿不可得之數者，則我成道得仙已來，亦復如是。虛空不可步度，知其里數者，則我壽命亦復如是。
　　以法為源
　　洞玄、昇玄皆是。
　　天地之人物
　　本皆是道，元髡鬃之精光，微妙之上玄。
　　默念
　　非空不非空，非法不非法，非物非非物，非人非非人，非因非非因，非果非非果，非始非非始，非終非非終。
　　了了
　　昭見成元上真。
　　兩半成一
　　有无為兩半，不有不无為一正道。
　　離此四半
　　還登不虛。
　　了无非无，知有非有
　　安住中道正觀之城，反我兩半，處於自然，道業日新，念之增益，睹見法心，心相得見。
　　引道
　　清風蕩俗塵累。
　　太上重嗚天鼓三十六通
　　仰天祝曰：山川水陸，一切幽靈，三
　　界魔王，六官魔王，有國王王子，能
　　受持經，即當合力同共寶護。
　　混沌無形之中
　　開闢之先。
　　天之所報不疾而速，感之所期不行而至
　　金闕上聖命太極真人，使正一上玄玉郎王忠、鮑丘等，與茅盈四節燕胎流明神芝，長曜靈飛夜光洞草，佩璽服衣冠，北首畢。四使者告盈曰：食太極四節隱芝者，位為真卿；食金闕燕胎玉芝者，位為司命；食東官流明金英者，位為司祿；食長曜靈飛者，位為真伯；食夜光洞草者，位為主總左右御史之任。子已盡食之矣，壽與天地，位當為司命上真東嶽上卿君，都統吳越之神仙，綜師江左之山源。須臾，五帝各乘方面色來，從韋官來下，受大帝之命授盈為司命東卿上真君，文以紫玉為似初文，刻之曰：惟盈爰自童蒙散髮北山，情招上帝，感激太玄。今授盈太玄真人司命神君，君秉操金石，丹心矯眾，今報以玉越綠旌八威之策，使征伐源澤，　折衝萬神。君寒東林谷，今報以紫髦之節，藕敷花冠，招驅千靈，對山召雲。君弃家獨往，故賜繡羽，紫帔丹青飛裙，使從容霄階，携命玉真。君步驟深藪，故報以班龍之輿，素虎之耕，使浮宴太空，飛輪帝庭。君寒露霜雪，故報以曲晨寶益，瓊帷紅室，使游盻九官，清靜溫密。君潛形幽嶽，精思萬林，故報以神流火鈴，雙珠明月，可以上聞太極，通音上清。君真心高靜，故報以錦旌繡旛，白羽玄竿，則可以呼召六陰，玉女侍軿。君慈向觸物，陰德萬主，故報以鸞鳳之簫，金鐘玉磬，可以和神虛館，樂真舞靈。君萬物不能散其感，千邪不能役其淳，故報紫琳之腴，玉漿金嬰，可以壽同三光，刻聞丹瓊。盈心暉重離，神躍太霞，買人之長者，故以太元為號。九德既備，今訓九事，給玉童玉女各四十人，令出入太敬，受事太極，治官赤城玉洞之府，動靜以聞。盈伏受書，稽首再拜太元真人。《茅君內傳》
　　前天後天
　　一始一終，小劫太劫。
　　功書玉剖
　　白日登天。
　　欲得苦海傾，常使愛河竭。道無形狀
　　假言象以為津。中和者，事之源。
　　正中之正，遣無所遣，得無所得，倚伏兼忘
　　亡心其所忘。
　　頓首經師之牖，乞啟重玄之闕。等開實相，俱入玄門
　　譬如玄都玉城，開於八門，八方之人各隨門入。
　　諸天實蕩蕩
　　萬道同一歸。
　　二盡
　　猶二死界，內有大期之死界，外有念念之死根。《太極與仙公起居注》
　　超瑜二死界，過度三清基
　　天老請問。
　　玄名青錄白簡，陰陽之妙道，服御之至術
　　皆神方秘訣也。
　　汝昔所聞，未為見也
　　當今所聞，乃為是聞。
　　天上、天下
　　皆得光明，地皆琉璃七寶，行樹夾路，兩邊一一，樹下皆有仙童玉女，手執香花，虛空神仙作萬種妓樂，一一國土皆有太上神尊，處七寶臺，坐金床也。
　　法輸妙經
　　從無央數中來，如有恒河之劫，如是星普曜。此經如月盛光，照曜十方；猶如三界暗暝，是經如日之出，普照諸天；猶如萬川之流，是經如湯谷之淵，為呂海之源，無不歸宗；猶如須彌之高，是經如玉京之山，無不包藏。上理三光，中調陰陽，下開萬生。修行是經不倦，立致龍駕，白日飛行。
　　道德經
　　其德，若春以生萬物，若夏以養菊物，若秋以威萬物。其德，若七寶，萬物珍之，若明鏡照萬物，若大國，無不備有，若山，萬物所依，若海藏有萬物，若月映照萬物，若日光照萬物。其德，若地厚載萬物，若天廣覆一切。故能彌綸天地，生四時。上經為天，下經為地。
　　心如琉璃
　　太上决疑。
　　上．無不照，下無不通
　　通直達靈。
　　靈寶囿大法橋，示之以道
　　導之以法，令免三灾八難之中。
　　開甘露不死諸門
　　延我入法，牆處無為室。
　　心王
　　住中道城，以法誠惠，為法牆塹。
　　无上三法
　　太極真人徐來勒之，諸天大聖會蓬萊。稽首道前，太上道君坐寶花之上，左右仙童玉女數萬。道君佩九色離羅之披，飛森霜球之袍，須史萬變之冠，帶晨冠日鈴之劍。玄唱四振，鵬翩一撫，曜龍文於滄淵，煥朱此於川澤，翟天貌於蘭玉，發金精於幽谷，乘大順以御至象，游清神以混五濁，虛發九落，洞宴九覺，舞景扇虛，乘空把煙。
　　精修十行，以諸燈炬
　　照於邪暗，游趣王城。
　　興大法雲
　　雨，一乘甘露，法牙生道。
　　一味雨十，二二法印
　　定我法門。
　　不死之宮
　　南極宋陵之官。
　　作人之大法，為世之良醫。靈寶初門
　　德行之階梯。得其門，則道室可究；行梯立，則功業日高。
　　往古來今
　　真一自然之道。
　　極微、極妙、極玄、極奧，非有、非無、非凡、非聖，智慧為舟航，擺除十纏。登常存之岸，雨天妙花
　　騫林之花。
　　鼓天妓樂
　　天釣之樂。
　　太極太虛真人
　　告左仙公曰：昔受太上金日所說，真一昇玄內教，初門第一，五帝所習。
　　此經是三業諸仙真人之父母
　　玉清隱書。
　　師資品第二
　　非師不行，非師不生，非師不度，非師不仙。八景龍輿焉，可得挺太極玉關焉，可得登高則無上，深則無窮大聖人、大賢人，先事小師，求小道，事中師，求中道，事大師，求大道。
　　履止道為繩為墨，為法為則
　　神師、真師、道師、仙師、聖師、賢‘師。
　　師邊有九
　　一大慈，二大悲，三大喜，四大拾，五大善，六大法，七大功，八大化，九大德。
　　一天之中
　　號聖真仙，二十七等。
　　三一鏡其內，師友坦其外
　　三元真一。
　　崑崙玄圃宮
　　見正一真人，三天法師，上清真人，總仙大目馬。長生法師，生三君，姓柏成，字芝蒿，乃中皇時人，歲在東經之際，誕子北海中山柏林之下，有甘露紫芝敕勃明珠三會交龍之華，生於寢處，母感白露而懷孕，年十四西歸公于臣靈，怕伊俱師，事黃谷先生，後遇玉清文始束玉金暉仙公，號日玉皇。二道君授《大洞真經》。
　　萬鬼避三洞法師
　　凡受三洞法蘇之人，二切鬼神悉皆廻槐
　　讀大洞真經三十九章者
　　上神之事也。能提攜太上，攝命九真，高仙同品，司命齊倫，依太上黃素，曰十四方便。得稱為大洞法師，光生萬真，位淮太極上仙也。
　　讀太丹隱書金華洞房
　　及雌一寶草者，精感太素，師降九具，五帝依太上黃素，日十四事方便，得稱三元法師，元景真人，隹帝
　　一高仙。
　　讀洞真玄經者
　　通玄達靈，開散七經，依大上黃素四十四方便，得稱洞玄法師上景真人，位准九官土仙。
　　名入南宮
　　真人之位，大上丹簡墨錄。
　　无上元君太玄童子
　　妙行真人，无極先生。《明威》。
　　三元之宮
　　化應為九，九官，九神，三九二十有七階，九聖，九真，九仙，太上玉帝，
　　九煉上真。
　　三階
　　高者為聖，下者為仙，中為真。
　　十化
　　易身。
　　聖有九品
　　上聖，高聖，大聖，神聖，玄聖，真聖，仙聖，靈聖，至聖。
　　蛇得靈寶
　　化為神龍。禽烏得之，變為鳳皇。凡獸得之，改為麒麟。凡夫得之，號曰聖人。
　　真有九品
　　同九聖。
　　上品曰聖
　　習學太玄，升于上清。
　　中品日真
　　習學太平，升于上清。
　　胞道胎靈
　　玉清官之下真，乃上清官之上真。太極官之上真，乃上清官之下真。上清官之下真，乃太清官之上真。太極官之下真，次得九官之飛仙。
　　太上之道有三
　　《玉清隱書》、《神虎大符》、《金虎真符》。行其道，得為太上之真，給玉童玉女各三千人，位為上真玉皇之君。
　　上真之道有六
　　《太上鬱儀奔日文》、《太上結璘奔月章》、《太微帝君飛天經》、《大洞真經三十九章》、《金闕靈書紫文一經》、《黃老八道九真中經》、總而行之，則為上清真人，給玉童玉女各三千人，位為諸天帝，萬真前導，鳳歌後從，玄約白帝，啟路飛龍。《翼轅》
　　中真之道有七
　　《太丹隱書》、《朝真上經》、《玉帝神符》《三天正法鳳真之文》四真之章，太上金策方法：洞房玉字，上經六甲靈飛寶秘符，三皇內文，天文大字，青腰紫書，曲素訣辭，總而行之，則為上清中道真人，給玉帝玉女各三千人，位為上清左右卿相之師，行則紫旎之節，從萬神千真，前吹鳳唱，後奏天釣。玄龍啟道，五帝參軒，飛行太虛。
　　下真之道有八
　　上清九化十變三九素語，丹景道精隱地八衛，天關三圖，玄黃玉書，神州七變七轉洞經絳綠，黃道玉白龍書，眾文素奏中章，五行秘符，五章玉玄，上元玉書，總而行之，則為上清下元真人，行則五色之節，玉女前嘯，九鳳後吹，八鸞白虬啟道，太極參軒，飛行倒景，游遨紫房。
　　灌丑雲之華
　　從頂上灌五色之氣。
　　上虛紫映九霄真王
　　形長九千萬丈，以冬三月鎮建金華飛天寇，衣日月流精文袍，佩流金鳳璽，帶百變交金之劍，立九色蓮花紫雲之中，光明洞照玉清之上。春三月則變形，頭戴九清，口銜金錢，手執日象，立紫雲上，洞口上青。夏三月，變形為九人，并衣青羽之衣，頭戴一月，執九色麾憧，在紫雲之上。秋三月，變形為青白玄三色之光明，光明洞照。《上清元始變化龜山元錄經》 
　　左玄右玄
　　真人定志。
　　四老真人
　　在日中無影也。
　　太上真人
　　降于河上。
　　東方青帝少陽九靈真人，南方赤帝太陽南極真人，西方白帝少陰靈素真人，北方黑帝太陰玄靈真人，中央黃帝三靈真人，二十四真人
　　受事於方諸青童。《後聖九玄道君列紀》
　　逍逼三清之中
　　《太上上清玉靈紫映經》 
　　仙有九品
　　同九真。
　　下品日仙
　　學習太清金丹玉英，升乎太清明威。
　　魂成魄就
　　賓干紫庭。
　　上仙白日升天
　　中品仙柄名山洞室。真一自然。
　　金闕蘭臺有瓊文玉字
　　應上仙也。
　　變化南官
　　遺骨胎變。
　　金仙
　　色如金光。
　　東嶽南嶽
　　三千九百里海、東有仙人九萬，玉女二十四萬。仙人居差陽官，去刀文山三千里，中有神龍三百萬頭，仙人上天乘之。
　　真人修太一之道者，皆得三天之舉，沐浴東井
　　三綱六紀，金紫彫黃，變化無端。久有神丹，金液九轉。還丹訣在金書壬經。
　　玉清曜玄都，十聖迴紫微，披雲出十天，飛天乘空飛，丹霄翼輕蓋，日月灌靈暉
　　出《二十四生圖》。
　　手挽日月
　　　五通仙无上真人。
　　吐納煉五神
　　明真科。
　　情集七寶林
　　晃朗目月精，太上治紫臺，眾真誦洞經。
　　駕龍
　　駕龍躡玄波，濯足八天河，故能釋天羅地網，亦已過。
　　保子飛玄路
　　五靈度符籍。
　　巨槽高舶
　　譬大乘。
　　中舫
　　比中乘。
　　小舟
　　喻小乘。
　　紫銻錦者
　　用紫多比三乘。
　　十燈千燈
　　光映十方，照曜諸天。
　　三華者，
　　太之金房之名。
　　上士、
　　－成一生，志不避退，轉身登太極，位加仙卿。法輪。
　　中士、
　　口味靈篇，三滅三生，志意審固，上遊太清，九官真人。
　　下士
　　愛山樂水，心如懷丹，端坐則與師寶相對，出入則與烏獸為韋，九滅九生，志願不退，遊冥五嶽飛行大元。
　　治黃金以取利
　　上士也。
　　上人者，
　　天士。
　　中人者，
　　人士。
　　下人者
　　地士。天地開闢道德門戶。
　　上士受氣淳真，得飛軒之號；中士玄應玉宿，享中壽不死之術；下士金五百歲之命。神聽者，
　　通无形。
　　心聽者，
　　知內情。
　　天寶丈人
　　是高上玉皇之氣，龍漢元年化生天寶君。
　　元始皇上丈人
　　形長九千萬丈。春三月，則冠流精紫曜之冠，衣九光錦袍，佩九色無縫自然之綬，帶六山火玉，常乘碧蒼二色雲，坐九色師子，光明緯曄，在太清之上、玉虛之中。夏三月，則化形一身九頭，長一千丈，又戴九色雲，衣月錦百變之光无縫之抱，帶九天仙煉之劍，乘丹紫三色之雲，坐九色之龍，在玉虛紫雲中。秋三月，化形一身九鳳之頭，形長五千丈，衣九色班丈虎衣，乘七色之雲，在上清之上。冬三月，則化形為青黑二色，光勃勃如日蝕也。
　　玉真九天丈人
　　形長九千萬丈。春三月，化形為鳳皇，一身九頭，頭戴九氣玄精冠，衣九色班衣，羽袍，乘十二色飛麟，坐五色蓮花之上，在太清紫虛之中。夏三月，化形為龍身人頭，頭戴之二色光，衣青黃紫三色羽衣，口銜素綬，乘五色雲，坐五色師子，光照土清。秋三月，化形為紫綠二色之光，如日月相沓。冬三月，頭建飛精百變之冠，衣九色流光自然錦袍，佩通真之策，乘五色之雲，坐五色雲。
　　皇老三天丈人
　　形長三千萬丈。春三月，頭建通精七寶珠冠，衣飛雲流光紫錦之抱，佩耳皇命神之章，常坐丑色百變之光，煒煒烽奕奕，在上清之上、洞虛之中。思之，還長三寸三分。夏三月，則化形為三頭一軀，戴青黃綠三色之雲，衣三色班文之袍，坐十二華光之上。思之，還返真形。秋三月，則化形通身黃金之色，項負十二色國光，衣須突百變之光錦袍，帶金虎鳳文之綬，坐三素景雲之上。思之，還返真形。冬三月，則化形為蒼綠紫三色之光，混合相纏如月之魄。此則三天丈人反洞虛之炁，更受煉皇老三天之精。思之還返真形。
　　高上靈寶九霄丈人
　　形長九千丈。春三月，變形九人，狀如童子，各衣一色衣，口街日，眾坐九色雲上，映照三清。夏三月，變為九色之光，如雲之升。秋三月，頭建紫元流光九變之冠，衣丹錦七色文光之攝，帶三寶啟靈之策，佩七躍元章。冬三月，變形九頭童子，坐絳雲之上。
　　道德丈人者
　　道德之父母。
　　天寶君
　　大洞之尊神。《九天生神章》
　　靈寶君
　　洞玄之尊神。
　　神寶君
　　洞神之尊神。
　　青陽上府
　　始陽官中元景司空錄道君，足躡五色履，手執威神之策，乘入輿之輪飛龜玄雲之車，參駕青龍。
　　青陽之府
　　玄微官中始景老子大道君，手執命神章，乘人景與青雲車，參駕蒼龍。
　　少陽上府
　　太微官中玄景玉光无極道君，姓王，諱元英，執招靈章，乘玄景綠輿五色雲車，參駕鳳皇。
　　太陽上府
　　紫微官中虛景太尉玄光道君，姓玄，諱伯央，戴平天曜精玉冠，手執制魔章，乘光明道輿赤雲車。
　　少陰上府
　　靈微陽官元景大一天道君，執命神策，乘玉筆五彩蓋朱紫雲車，參駕六龍。
　　太陰上府
　　精微兌官明景太和道君，著白絞素靈綬，執受命保生玉章，乘絳琳碧筆白雲車，參駕白虎。
　　陰暉上府
　　清微官洞景司錄太陽道君，著玄雲綠綬，乘玄景八光丹輦紫雲之車，參駕玄武。
　　陰精上府
　　道微官煉儀玄和道君，著玄雲五色綬，非徊玉筆，參駕玄鳳。
　　高上虛皇君
　　衣飛錦朱袍，戴日捧月光七十二色，又衣百變光明錦衣，如太素之行雲。元始變化。
　　紫雲高上元皇道君
　　帶流光鳳章，乘紫碧二色雲，衣九綵飛天法衣，在紫虛之中。
　　上皇玉虛君
　　頭戴道精九變花冠，衣九色飛雲，狀如浮雲，在紫虛之內。
　　三天大明上皇君
　　佩流金火鈴七十二變。
　　上皇先生紫晨君
　　佩上相制靈之符，帶混真東蒙之策，坐九色蒼龍，在責靈之上，洞照上清。
　　紫虛皇上大帝君
　　建九氣流精紫曜冠，衣九色元縫自然之攝，佩七元夜光之章，帶元皇命真之策。
　　紫虛皇老上帝君
　　衣靈文日精袍，立玄雲中，坐九色靈龜，在青雲中。
　　玄虛太真洞景君
　　佩丹皇王帝帶招仙之劍，衣龜文之衣，變為靈龜三百六十文章，口銜七星，坐華蓋之下。
　　太素高虛上極紫虛君
　　佩六山火玉，帶靈飛紫綬，衣三十二色法衣，在上清官。
　　虛明紫蘭中元高婷君
　　衣金紫章，佩金光之劍，立碧霞上，變為紫碧之光，如日之升。
　　紫虛三元紫精君
　　佩九天龍文帝書，帶日精劍，變為童子，頹雲角髻。
　　真陽元老玄一君
　　頭戴五色華蓋，手把五芝，變為日光，青色鬱鬱，在紫雲中。
　　太微天帝君
　　帶夜光寶草，身生三十二色寶光，手執金鈴，化為日光紫芒，在玉虛之中。 
　　上元太素三元君
　　服紫氣浮虛錦，披九色龍錦羽裙，帶帝符龍書，坐太室中，如日之暉，如
　　金之精。
　　青靈陽安君
　　衣丹錦裘，戴飛龍，口銜月，手持紫綬。
　　高上太素君
　　三日之象，在元氣之中，紫霄之上也。
　　上清紫精三素君
　　衣蒼碧紫三色羽衣，混沌相纏，如雲之升。
　　皇清洞真君
　　在太虛中，照明十天。
　　皇上四老道中君
　　衣鳳文班裘，口銜七生。
　　玉晨太上大道君
　　帶明月之鈴，頭建角巾，手執金符，在五芝華山。
　　中央黃老君
　　帶交靈之綬，衣飛天羽衣。
　　太極大道元景君
　　帶寶仙之劍，頭有流金之光，照明七十四方，立玄龜上，散髮至腰，在紫氣之中。
　　元英中真上老君
　　立九色師子上，把金枝。
　　中央黃老君
　　太微天帝君之弟子，以清虛上皇二年混爾自生，日暉重曜，連光映雲，五色翳蓋，慶煙玄停，自元玄之戶，手披萬寢之庭，太上授以九真口經八道秘言之章，為太極真人。
　　青腰帝君者
　　九陽元皇玉帝之弟子，以中皇元年歲在東維育於玄丘玉國天崖之天瓊林七寶之下，淇濛九域之濱，諸化應圖，三旦啟晨，仍有九龍翼君側，七色瓊鳳廕君身，神麟含芝以玄哺，天女吐精以灌身，玉童擲花以卻穢，神妃散華以攘塵，身如冠玉，面發金容，體生盡符，言劫金章，玄雲紫蓋生乎房，飛精流光映其庭，柄心明霞之境，遨浪玉國之墟，以紫雲為屋，青霞為城，黃金為殿，白玉為狀，金堂王陛，鳳闕四張，金童侍側，玉華執口，天仙羅衛，五千餘人備天之狩，羽騎如麟，玄氣九會，靈鳳煙披，青腰是紫，青帝君之別號，受元皇帝金玉紫書妙訣，皆九天之上書，八會之隱文也。玉帝命高上直真總集實目，合為眾經，紫筆繕文，金簡為篇，皆云上皇玄上之道以傳青腰帝君。
　　太微天帝君
　　生平始青之端，紫雲曜電，玄煙掩薄，丹暉纏絡，无幽不鑒，无上不睹，无下不視，年行二七，金容內發，玉華外映，澄流九霄之霞，遂受太帝之號。　
　　南極總定錄上真禁君
　　以始皇元年歲在上午七月七日中時，於上上无量壽天玉國七寶洞虛鳳京紫臺瓊林之下，稽首玉軒，虛皇道君告曰：金房度命迴年之訣，祕在九天之上，太有之金臺，玉室九曲之房，非中真所行。此法九氣同根。三光齊輪，修之萬遍，位加仙卿也。
　　太冥太虛太元
　　元始元初，萬一大神。
　　昇天降地，經營六合之中
　　散則為氣，聚則為口，往來无門，出入無間，不行自至，不呼而應，故謂神入。
　　九幽玉匱
　　出《明真科律》。
　　東方无極飛天神王長生大聖
　　十方至真并乘飛雲丹輿綠筆，億萬乘騎浮空而來。
　　香林園中
　　為上智童子閒諸法心，靈寶五煉生尸。
　　東方青光童子
　　名青上，字飛正，身作碧霞之色。
　　南方赤光童子
　　名丹暉，字玄紀，身作赤霞之色。
　　西方白光童子
　　名洪華，字迴神，身作素霞之色。
　　北方黑光童子
　　名玄明上，字太陰，文身作皂霞之色。
　　中央黃光童子
　　名執巾一，字黃錄，身作黃霞之色，
　　如黃金之精。
　　金華擎洞經
　　捧香悉仙童，嘯歌徹玄都，嗚玉叩瑤鍾。
　　金光童子、少野童子、始元童子
　　上清三天君列紀。
　　邪人不干正士
　　妖不勝德。
　　天上來生清德道士
　　正一真人演千真科。
　　鉤深致遠
　　當稱玄靜先生，或務玄先生，或宣道
　　生，或暢玄先生。
　　玄古先生
　　太上道君受其經，以傳玄都仙王。
　　紫府先生
　　年三千歲，槃桓洞室。《上清變化
　　七十四方經》 
　　皇上萬始先生
　　佩鳳文帶乘白雲。
　　上皇先生紫晨君
　　蓋二暉之胤，結晨之精，育龍煙於太空，過紫虛以通靈，託九玄以含秀，凝洪靈以成神，陶三氣以自濯，經玄母以法生，住歷劫而受化，感日吉而濯，為上皇元年天甲啟晨誕於神州八陽之大平丘中城洞淵之濱。面發金容，體映玉光，五色紫章，七十二變，精曜玉顏。神龍吐芝以灌洗，鸞鳳撫翼以蔭玄。二景停暉於八朗，七元迴精於匡晨。金仙散香以混氣，神妃擲華以發煙。五緯結絡，神秀紫天。冷霞咽氣，吐納靈煙。受號元皇，位發紫晨。韋仙啟路，三道合明。流霞吐威，逸駕九玄。再登玉陛，三謁紫庭，遊盻瓊闕，要景三元。携挈五老，玉霄上賓。金童舉雲而侍輪，玉女躡虛而衛也。
　　五嶽先生
　　受法志真太上，丹簡墨綬。
　　天人上人
　　名入太上玄錄。
　　洞庭仙王別宮上人妙士
　　呼吸玄精。
　　至學之士
　　厲以玄科之匕曰。
　　南山道士
　　煉魄未陵。
　　聖匠
　　玄師之法。
　　上學弟子
　　中善弟子。
　　十轉弟子
　　上為飛天。
　　三景弟子
　　已度二人，得稱三景法師。
　　白日飛行
　　飛華蓋，乘韋龍，登太極，遊九官。《太微金簡玉字》
　　隱三光白日陸沉
　　尸解者，仙品之下道，《太極真人飛仙寶劍上》
　　名配紫簡
　　三官不闕，其障謂戶解。
　　至忠至孝之人
　　受下仙之教。
　　至廉至貞之才
　　既終，二百八十年進一階，補仙官。
　　德為萬物宗
　　老君策文。
　　四德
　　行道要之門戶，獲道之典。
　　王侯高貴資金寶受真文
　　參經佩錄。
　　古人非心不仙，末世非財不度
　　黃金萬斤，仙經一部，施於窮山末世，食金豈食經矣。
　　天科六時燒香，心存日想
　　見師如經四億萬劫，真道德成。
　　名書玄格
　　上仙品中，七祖超生逍遙七寶，名錄簡文。
　　太素生五藏，七靈入泥丸
　　骨有五帝之玉暉，面有流金之洪容。
　　肘伏師門
　　頓首德字。
　　墨錄中篇
　　三寶奇文
　　四極明科。
　　太上金口
　　四座中法。
　　金鈕一雙，青繒九尺
　　八節日，奉經於玄嶽，北面，奏名青官而受寶經。
　　真官靈職，玉童玉女，真官侍衛，精誠密感
　　心會玄都，甲子日清齋入室，夜半生氣時咒曰：太上九靈，三景元精，仙都大神，四極三清，八願九合，飛行玉清。
　　道本無形
　　虛元自然。
　　一師十師
　　百師、千師、萬師，備者為大乘之士。
　　抱蒿苗而扞火
　　謂次誠遭厄神人誡。
　　處眾愛眷之中，心在道誡之藏；處憂患之心，在善救之堂；坐蛇虺之地，心念捨遠之徑；居虎豹之藪，心在福德之觀
　　太虛、大元、太空，是誡根本，拾財遣滯，救物成慈。
　　要律
　　老子長存要律。
　　一旦持戒，終身為道德之人
　　上補仙官。
　　受三戒五戒
　　煉愚成智，泛不死之舟。
　　九赤班符
　　一名白羽中林飛天九符，乃九元之氣，飛玄羽章，結成玉文，得佩真符。役九赤以封丘，命五行以招神。思水帝以削罪，攝海靈以通源。罪籍滅於九府，生錄刻於三清。氣震淇滅，威攝萬靈，運策六甲，制御天丁。出《 五帝內真經》
　　元始五老三元玉符
　　出玉京山紫微上官，此文同三天之元氣，禳陽九百六劫會之灾。佩之白日升天，上朝玄都。《靈寶赤書》
　　九成公
　　身長九尺，目圓口方，聲如雷震，頂有紫光，左右侍女二十四人，公著九色斑文裘。漢文帝時，公乘飛鳳雲輪遊白水沙洲空山，答裴玄仁日：昨見青華奏子玉名，應清靈真人舍真青官，諒不虛也。子玉華玄秀，名參青書，吾受元始度厄寶真玉符，佩之得仙，役使太玄玉童五人。百年有真人聽傳受經。《七千劫傳》合有二十四人，此符與九天俱生，日月俱存，經百刃而不傷，壽萬歲而方壯。備口九年，體生奇光。《太上五帝黃錄》 
　　五符
　　以月下旬一日，朱書空玄元始丈人自然精充玉寶符、九玄元天玉虛生結精通九玉符、太空九天丈人玄生玉精凝靈寶真符，玄虛九天真玉目然流精寶仙符、空洞混化九天九父導精生天通元符，向天服之。十日，面有五色精光，九日得役使五帝玉女合五人，九年上升大清五嶽仙官。
　　金房保命符
　　誦經十遍為一過，則服一枚，通神致真，坐見八方，條理百節，壽極天地，
　　三光同年。
　　九天太素陽生符
　　玄都紫微官舊格，一名八龍書。《靈寶赤書》
　　開心辟妄
　　用開日朱書服之。咒曰：五神開心，三魂攝精。
　　九疑真人
　　韓眾受此經於中嶽宋德玄，德玄服靈飛六甲符，一日行三千餘里。
　　四變之符
　　春服東明通真變景陽霞符，夏服南光八煉丹景四朗符，秋服西精浩靈化景符，冬服北玄鬱真煉景蕭風符。右行黃帝之道，以李月服黃上八經生景玉門符。
　　東明通真符
　　東方青景陽霞開明通光之精，其氣乃元之始暉，映朗東天，勃九十九萬億重，林柄碧雞之羣，上有始青之觀，中有青華之官，觀有九氣元老，官有青真聖君，右侍青腰王女，左直翠羽靈童，常乘太山靈獸，策御九光神龍，以春三月下導九天之氣，結氣以成號，凝精以成符，得咽其氣，則能立都神軀，有冷其精，則能變化九光，難可具書。
　　南光八煉符
　　南方煉四朗之精，其氣乃八天爻卦之始暉，散漫八千八萬八億萬重，似慶雲之鬱勃，煥于太玄之庭，玉津滂沱於流火之鄉，太陽有激口之洞，流火有不死之人。上有南極之臺，中有洞陽之官；臺有主仙司命，官含太和上真。右侍太真玉女，左侍赤明靈童，常乘霍山之獸，匡御九色鳳皇。夏三月，上導九天之氣，下引絳府之明，二氣交於感變，變化發於微芒。凝精以成文，結氣以成星，咽其氣，靈尊降房；冷其精，飛行八空。驅策六甲，役使六丁。
　　西精皓靈化景扶希符
　　其文乃西方皓靈金魂日門之精氣，六濱金映之始暉，明明照西戎，浩浩流布，六千六萬六億萬重，其精落落如玉，策光流澤，澳注冶鍊之庭，冶鍊有還容之池，鍊仙之瑛，金門則有青金丹青。上有龍山神樓，中有素靈之官，樓有十二王仙，官舍西華真人。右侍素靈玉女，左衛金華之童，常乘車山靈獸策御白帝之王。秋三月，上導九天之氣，二氣應而交舍，疑精升以成符，結氣以成神。咽其氣，立降神顏；冷其精，飛行金門，坐召十方，興雲致龍也。
　　北玄鍊景符
　　北方鬱真玄玄簫風華晨之精，其氣乃陰陽始開之暉，其暉混沌，乍合乍離，分流散漫，五千五萬五億萬重，其精玄玄而相附，以皂雲之杳煙合花而不曜，殖五行而立玄朔，陰則生鍊仙玉膏寒水則有制魔之王。上有七神花蓋，中有度靈之堂，中堂舍皇上玉晨。右侍太玄玉女，左侍玉晨之童，常乘怛山神獸，策御飛龜紫輪。冬三月，上導九天之氣，凝精以成文，結氣以成仙。咽其氣，七晨降房；食其精，迴化陰陽。皇靈文之妙也。
　　黃上八經符
　　乃中黃上神母玉門生景通明之精，其氣乃天地綱維十二辰之始暉，以朗八方，其煙飄飄而四飛，光明晃晃而混虛，鬱勃衝於大玄之都，經絡十二億萬之重，流津溢於四季之鄉。上有王京之府，中有革蓋之官，府有太上道主，官含木晨之君。左侍飛仙羽節，青華玉女，右直領仙玉郎，金鈴神童。常乘九墟靈獸，策御玄上黃龍。總五氣以轉辰，制命十二鈞陳，上導九天之源流，下引脾之黃神，二氣交於泥丸之上，鍊化混合於三丹之房。凝精以變神，結氣以鍊仙，咽其氣黃老降形，冷其精色發金剛。變化萬奇，飛行太空。此靈文妙用之難量。
　　道德為父，神明為母。清靜為師，太和為友
　　馬虎為龍，與天地同；為玄為默，與道窮極。非善不動，非和不言。是以為善者自覺，造惡者自刑。
　　心正無邪疑，心清無累濁
　　太上皇帝九鍊上真。
　　口舌者，患禍之宮，危亡之府
　　語言者，大命之所屬，刑禍之所部。聖人當言，所懼發言而慮妙真。
　　文辭滿天地問
　　賢聖出言，與人君言，惠於國；與人父言，慈於子；與人師言，愛於眾；與人兄弟言，悌於行；與人臣言，忠於上；與人寸言，孝於親；與人友言，信於交；與人婦言，貞於夫；與人夫言，和於室；與人弟言，恭於禮；與野人言，勸於農；與道士言，正於道；與異國人言，各守其域；與奴婢言，慎於事。
　　北方洞陰朔單鬱絕五靈玄老君
　　姓浩，字敷明。玄皇之胤，太清之冑，始青天中年十二，心玩山水，千日一還，於地鏡山下遇一頃苣勝，探餉窮乏，三年不訖，死於山下。九天書其陽德，金格記其玉名，度其魂神於朱陵之官，帝遣金翅大烏敷大翼覆其尸，七百年中至水劫改運，漂於无涯。水落，北瓏玄丘，三十年中又經山火大行，受鍊而起，五色雲蓋，其上。元始賞靈寶赤書五氣玄天黑帝真文一篇。
　　或賣身供法，或身投餓虎，或割肉飼禽，精誠感於太虛，冥德合於三光
　　太上九赤班符五帝內真。
　　精進無雙對，契闊林岫
　　法輪。
　　善開方便，大慈周洽。遣貪淫，息瞋患，除邪愚，滅三毒
　　四施行此四事，為六度之先。
　　男女各爭心意，駟馬過隙，比之遲也，雲問迅電，亦非速
　　心之難持，甚於虎豹。猿、猴、鹿、馬，皆易制也。善能調御心者，唯上聖之人。
　　正神正心，正行正身
　　天神敬之，地神衛之。治心入道科衍森羅，始終貞信，潛化導也，進止和光，密行教也。日中一食，隨身清齋。
　　金尚不可穢
　　何況至道。
　　三奇寶文
　　太上九真明科。
　　清水一器，真珠二分
　　書通明符著水中，露於中庭一宿，捉水北向，叩齒三通，咒日：天光氛翳，五神混真。丹靈悉錯，穢氣彌天。今日清良，止吉開陳。三分飾映，五芝洗塵。八氣洞朗，交絡我身。上白下黃，內外明鮮。以水洗手面，亦可沐浴。餘水放之束流之川，諸穢即消，萬真存身，三犯不染，即修三天之道。《青童君口訣》 
　　凡生有境
　　清少濁多，當佩破殘符。九天之氣化為九鳳，各首伺身，飛行三界，引三清之妙氣，蕩九地之囂塵。《太上蒼元上錄》云。
　　三時沐浴五香
　　正月十五日、七月十五、十月十五，平日一、正中及夜半也。
　　青木香
　　華葉五節，五五相結。天竺國人曰：五香之草，辟惡氣，檢魂魄，制鬼物，致靈真。此香多生滄浪之東，東方神人各為青木香。人燒青木、薰陸、安息膠於寢室，以開通五濁之臭，地上魔邪之氣直上衝天四十里。此香之煙，破濁氣之穢臭，開邪魔之霧。天人玉女，太一帝君，隨香氣中來，憩子之面目。
　　上學之士
　　服日月皇華、金精飛根。黃氣之道，以立春日清朝煮白芷、桃皮、青木，以東向沐浴。
　　甲子
　　當沐浴。《西王母寶神起居注》 
　　月一日、十五日、二十三日
　　一月三取三川水。一云三江，一云三井。水州斛，雞舌、青木、零陵薰陸、沉香五種，各一兩，煮之。書通明符著水，以沐浴。先東向叩齒二十四通，思項上有七星，華蓋紫霞滿一室，神童散香在左，玉女執巾在右。畢，咒曰：三光朗照，五神澄清。天無浮翳，地無飛塵。沐浴東井，受服反形。體香骨芳，上造玉庭。受太真訖，取符沉井中。此帝沐浴上法，受之元始天王，傳付天一帝君。帝君修行，得流精紫光覆冠帝身。南極上元君修得流芳上香聞三請。太微天帝君修，五方自生神芝，來會帝房。上聖金闕君面生王澤。上相青童君修，香充三清。此道秘在南極紫房內。
　　沐浴蘭池上，龍負長梗瓶。金童灑香花，玉女流五星。冠帶濯玉津，鍊度五仙形。體香萬神降，乘景登高清。沐浴金門，冠帶神暉
　　玉虛結符，萬仙總歸。
　　天官僚屬
　　游宴三清登玄峰。
　　太一帝君以紫房為混合元父玄母，以三胎為神明
　　八素麗玄，以真思為上首；秘言妙要，以九真為內經。神法以清思為至深，及童以徹真為得靈，大洞以高上為元始，太丹以雌一為內精，五老以自然為晨骨，太上以無英為玄清，黃老以志性為道本，白元以潔修為入真，真人以氣合而相修，仙要以精感而道成也。
　　精子誠子神榮子，中子和子道乃化子
　　精誠者，神之門也。
　　行之所不能行，守之所不能守，昇玄
　　有有不有，无无不无。非有非无，周流九極。行而不止，思而不倦。
　　身中五藏
　　應五嶽。
　　學若日中
　　未學之時，冥冥，若此，開明之第一也。
　　為學不可不精
　　不可不明，然後測三清之妙。
　　拘千邪於八荒之獄，閉萬妖於九遐之端
　　其心正，則天地不能違。恒守九魂，以求飛仙。太則一安隱於六宅，五靈叉鎮衛於三口。
　　三官修暢五藏安問
　　鎮以靈藥，食於雲身。
　　學人所不能學，居人所不能居，人所不能居
　　真一自然。
　　合抱之木，生於毫末；登雲之煙，發於寸火
　　《太真科》
　　惡積入死
　　死苦可悲。
　　善積長生
　　生樂可慶。
　　立功三千，白日登天
　　立三百善功，得地仙。學升仙之道，當六千二百善功。
　　修善有餘
　　天降雲車，弘道无亡，自致不死。
　　大慈之道
　　度人為先，非功不賞，非德不遷，非信不度，非行不仙，建功立德者，一為天地，一為三光，一為帝王，一為兆人，一為祖世，一為眾生，一為己身。
　　吐納元和，挹漱流霞
　　五華之英，仙公請問。
　　仙骨玄錄，金閣玉名
　　宿世行善功滿五百，皆得三一者。
　　八慶之日
　　朝禮天尊，上願飛天，超玉清川，遊諸天；中願變形，降致五神，昇入月門；下願四極受我口言，西華侍衛，役使金童，攜提五老，八景同軒，上慶交會，五願開陳。
　　朝禮天文
　　有十一思，一十四功，交有真人，為世橋梁也。
　　秘經於九天之上大有之宮
　　巨龍毒狩，備守玉關，瓊鳳撫翼，紳鸞蔭玄，眾真宴禮，萬聖朝軒，玉階虧蓋於霄庭，大帝屈節於几前。金真玉光，朝中、日沒、人定、中夜，禮敬十方天尊，東方為始。
　　太素以丹金刻書靈寶自然經
　　於紫微臺，眾真仙聖日日遊行三匝，燒香。
　　受素靈洞玄妙經施行上訣
　　一月三過，隱朝元始天尊、太真丈人、九天真王，其日沐浴入室，燒香北向，長跪曰：乞願神仙，上名玉篇。骨生肉髓，肉化金真。丹室玄注，室生紫煙。畢，起再拜。修之七年，真靈見形。
　　金骨玉名，刊字青宮，千日長齋
　　不關人事，清香執戒。
　　不關風塵，恬和六行
　　心柔意玄，名書金科，列字九天。
　　受大洞真經三十九章，太上大道君
　　玉蘇八風徘徊帝一之道。
　　蜀山千歲樹精
　　有賢者三人經過，依樹而息。樹空中曰：昔功德不全，致守此樹。屈至我舍，為我建三日齋戒。此家即為請諸道士，燒香誦經，三日謝過。此人即升入雲中，於景霄之上，為遊散仙人之本行。
　　身香體潔，今如金玉。三元開張，德冠諸天
　　德如太空，無形蕩蕩，為元始之宗。德如大道，威靈恢廓，為神明之寶。其德如天地。如三光，照曜諸天；如四時，生成萬物；如太玄，為神仙之都；如太山，安靈鎮神；如大江，蕩蕩无礙。三光齊之貴行。
　　歲有六齋
　　人本命日、庚申日、甲子日，太上遣真人、十方諸聖、仙人下及天下三界，鬼神俱下，天地神衹莫不震肅，能行道轉經，日夕六時一心注真，太上即軌司命益算長壽、免十苦八難，常處福地，七世父祖上生天堂。太上昔以歲三齋日六齋法授石室真人，又以歲六月十法授天老真人，又命虛无真人老子傳授正一真人三天法師。
　　正月十五日上元，七月十五日中元，十月十五日下一不
　　此一年三月三日，地上五帝、五嶽三界神官及諸水府一切神靈，上三天玄都二元官中。是日，无極天尊，三十二天帝，飛天神王，高上玉虛至真大神、无極大道太上者君，諸丈人，南極北極、東西一華、九靈真母，太和玉女，南斗北斗、諸天日月星宿，森然俱至，三元左右中官，三官九府，百一十曹，陰陽左右水火風刀考官，算計天上天下有善功者，名上青簿，惡過者，上黑簿，各以一通列於三官，能依三元謝過之法，地祇營衛門戶，三官保舉。
　　高上洞真三无齋
　　上元主天，中元主地，下元主人。三元合真，上應九玄，上元九日，中元六日，下元三日。未至前一日，五香沐浴，上玄九人下極三人。建齊之日，當書金真玉光九天之信，置於五帝，招神致靈。《太真三元三品齋法》書名玄圖，五老尊神，諸天帝皇常以六齋日，會於上天靈都官元陽紫微之臺，集算天元，推校運度，諸天各下天帝太一使者、日月星宿部、三官考命、五嶽四瀆大神，周行天下，糾察功過。學者修齋，功記三官五帝，列名上天。下可拜謁太上，七祖皆升福堂。
　　正月七日
　　長齋諸天，書名黃蘇尚簡，削死入生。
　　元始靈寶西北天大聖，眾至真尊神，无極大道上帝真皇老人
　　月一日，上會靈寶玄都西北山紫微上官，勁斗下與三官考品四部刺姦，周行天下，有奉修齋，三官除罪。
　　北天大聖，太上老君
　　月八日，上會靈寶玄都比上玉山陰元臺，勸北斗司殺鬼下與八極司錄周行天下。其日奉齋，三官削罪，名三天，記仙錄，天地神祇營衛，萬灾不干。
　　東北天聖，眾太上萬度萬生神皇上玄老君
　　十四日，上會玄都玉山通陽青微官，勑太一使者與北鄧都伯周行天下，司察人神，有修齋立德，勒錄九天，配名仙籍。
　　東天大聖，眾太清玄元无上三天大道太上老君，青靈上真天帝君，太帝君，九老仙都君，九氣丈人等千二百官君，太清玉陛下，束極老人，青華大神，上相司馬，青童金闕後聖帝君，靈寶九仙，青和玉女，主仙玉郎
　　月十五日，上會太玄都玉女青華玉陛官，天帝自下，日月星宿天上天下五嶽四瀆神靈，參龍俱下，其修齊五帝保舉神聖侍衛。
　　東南天大聖，眾南上老君、丹聖南極真人、太和玉女
　　十八日，會玉山洞靈丹臺。其日燒香行道，萬願從心也。
　　南天大聖，眾南上赤帝、丹靈老子、南極度世君、萬福君
　　二十日，上會玉山洞靈元陽之館，勁太一使者與三官考召，周行天下，伺察天人。其日奉經燒香，地官營衛也。
　　西南天大聖，眾天人、老人、南極元真君、洞陽太靈
　　二十四日，會玉京朱官考校三官九府五嶽太山二十四獄，勁北辰下與三官考召，水部刺姦，周行天下。
　　西天大聖，西華金堂玉仙真母、金闕後堂聖上相帝君、四極真人
　　二十八日，會玉京金闕七寶官，太一下歷，漩璣、玉衡參候，俱下天關之門
　　下元天大聖，眾下元玄黃洞淵洞靈萬仙、五帝四司真人
　　二十九日，會黃天玉關黃房中，太一與三官九府九部刺姦，周行五嶽。
　　上天大聖，眾上下中央四面八方太上
　　无為大道諸君丈人，道氣元先，寥廓無端，混沌無形，虛無自然。道中之道，神明之君，萬萬億億，無鞅數眾，道德諸君丈人，眾仙天官大神
　　三十日，上會七寶紫微官，朝天真萬帝，算校大劫，小劫小百六。其日遣上太一下其中，諸天星辰日月、漩璣北斗俱下，與五帝、五嶽四瀆、水帝考召、地上神祇，周行天下。其日修齋，名上仙簿。
　　太玄上官北帝
　　庚申日，制天正三尸，錄人罪狀，上奏帝君。此日修齋，記名青契也。
　　太玄上宮至真尊神
　　甲子日，遣太一中臺大使周行諸天地，檢校神衹。其日燒香，奏上三天，即除為監天領地，書名玉歷。
　　太玄上宮高真大神
　　立春日，會諸尊大聖於太極上官，算
　　校玉札金名，應得仙人。
　　太玄上官太素真人
　　春分日，會諸仙官於崑崙瑤臺，校定
　　靈寶真經。
　　太玄上宮五帝
　　立夏日，會仙人於紫微官中。
　　太玄上宮天上三官
　　夏至日，會司命上官。
　　太玄上宮五嶽諸真人
　　立秋日，上詣中央黃老君於黃房雲
　　庭，會仙官檢校天下神圖靈藥。
　　太玄上宮上皇太上帝
　　秋分日，上登上清靈闕太微之館，會靈寶真神、太上五老君、北極真公。
　　太玄上玄陽臺真人
　　立冬日，會仙官玉女於陽臺之上。
　　太玄上宮真眾仙
　　冬至，上東華青華仙，會於東海青童金開，止相至真大神校定眾仙名錄。
　　思神錄氣，習法登名
　　為齋太上八道命。
　　昇天無雲梯，飛步無星氣
　　比學而不齋。
　　清齋一日，增壽十旬；清齋十旬，增算一紀；清齋千日，加歲百年。隱德藏明
　　招神求應。
　　金黃二錄
　　靈寶眾齋威儀。
　　齋法有六
　　金錄、黃蘇、明真、三元、自然、修身。
　　離合之府開關之門
　　為度生之官。
　　六天之宮
　　落子死名，開關之府，度子之身。
　　有非即改悔，有是即堅行
　　內外相涉，勝負相傾，前後相關。《太上宿命圖》
　　洗心首過
　　輪愆送失，不怨天地，不恨人神，改德修來，三年刻獲神仙。積善為垣牆，天網如霜雪。
　　三皇
　　自非玉虛之胤，皆孕於混然氣，係於奪穢。《九真明科》
　　披露三光，散髮叩齒
　　然後清齋百日，奉受寶經，下先自首，師及弟子同受風刀之老。魂魄十苦八難，身沒幽泉。
　　上品人
　　淡然无欲，如水對鏡。无滯无慮，不著不求。
　　中品人
　　少思寡慾，戰戰兢兢。
　　下品
　　敬信道法。
　　誓心三光，彌綸萬劫
　　精無退轉。
　　道陵誓為天人五道作師
　　應時五嶽諸山悉平，地如流璃。
　　十二上願
　　太上真文要解。
　　四運和平，萬願成就。光照諸天，浮雲聚煙，蔭覆玄玄
　　隱則無為，散則彌天。
　　帝君五願
　　一願，身與三光齊輪。二願，身處太空之上，瓊室王房之中，朝與玉帝同宴，夕與玄母同己，渴噴浪井洪泉玉芝，饑納龍胎瓊腴、絳樹赤子。三願，身生萬端七十二光，奇毛異骨，出入帝官，眾慶來臻，萬壽无量。四願，與氣俱生，與氣俱死，死而又生，封掌十天，總領韋仙主。五願，一切眾同保日月三光有道之人，七玄九祖上升南官。四方五願，並會福堂。
　　太微天帝日正月一日
　　當祝天羅地網曰：我獨遊上十方九天之羅，敢得降絡我身。我將遊下十方九地之網，敢得繼我身。我將遊太上，昇宴適華堂泉曲之府，勿復留我魂。
　　恭事圖文朝禮威儀
　　存太一真君
　　在玄丹室中。
　　身著鴻毛
　　上昇太清。
　　存日月在面上
　　從鼻孔入洞房、金華官，光明出項後，作九色圓像薄入玉枕。日從鼻左入，月從右入。《太極隱注寶訣》
　　存道降神、玉姿金相
　　心相齊，所謂太玄之都，目見堂中玉京之山。
　　柏成子、廣成子、青真子、谷希子
　　念存斗星之氣，共與身並入蓮實之中，忽見蓮內有千里玉山，萬頃官臺，蓋亦連雲朱木結實，紫華生菌，碧筆玄黃，三素八輪。四子遨遊，不覺蓮實之上。
　　五念既立
　　則見道相。
　　道之所在，萬物皆辯；道之所易，萬物皆來
　　思神政神，思真致真，思仙致仙，思道政道，思多政多。聖人之精，思賢政賢。人之思來祐之。
　　念念相續．
　　心不一，則千慮臻。
　　一十二念
　　一十二報。
　　五灾
　　三灾九厄，天官導從，地神奉迎。
　　驅馳六甲
　　運走星辰。
　　呵役三皇
　　走使鬼神，壽骨日生。
　　專心默念
　　元老授玉符於南陽，皇上度紫名於丹靈，刻錄西臺之館，定樂束華之房，合變於三素之氣，仰披晨燈之光，八景運身而昇飛，周手七十四方。
　　澤流九澤
　　福慶衝其玄素。
　　九天生神章
　　乃三洞飛玄之氣，三合成音，結成靈文，混合百神，隱劫內名。天寶誦之，以開天地之光；靈寶誦之，以開九幽長夜之魂；神寶誦之，以制萬靈；太一誦之，以度身神；九天誦之，以生。人誦之一過，聲聞九天、金樓玉堂、十二重門、紫戶玉閣、三萬六千關。太一授符，元君授生，仙童玉女役使東西，馳騁龍駕，白日登晨，九天生神。
　　道德五千文
　　上士受韻為太上仙王，中士受誦為飛仙，下士受誦轉輪聖王。天帝靈車迎其魂神。上讚元給自雖之新，下慶神真大慈之教。此徑每上乞五章，大帝靈篇，讀五千文萬這，太上雲龍下迎。未去者，一月三讀。《太極隱注寶訣》
　　月朝半本命日、八節日、日中夜半待
　　受五千文讀之，託形太陰之日，不經太山五官地獄考罰，上生天帝之前，下生侯王之家，相好具足，靈煩華曄。
　　靖念玄房
　　建立福臺。
　　入室誦經
　　皆五帝束帶，四司部迎。《四極明科》
　　尹喜誦一卷經萬遍千日
　　耳洞聽，目洞視，諸天各奉蓮華高座天送寶蓋覆之，飛龍嘯吃，師子侯門，諸天神王五通，神人散花，燒香供養。
　　太上道君說上清大智慧文
　　金闕帝君侍坐，聞之以告青童曰：上相可以告道士。後告南嶽赤險子，於金華山中得病。所謂天寬鬼以病亂其真，扶病諷誦，滿三千違，太金闕為太廬真人。同時稱善福進三皆。
　　十方真人
　　朝衛靈文於玉山之中，步虛透行五山中，一迎諸天稱善也。
　　道不貴，當貴有能，龍變七魄之陰，名身中之渴鬼
　　制七魄法：月朔、月望、月晦夕一。《靈書紫文》
　　太初混黃，三氣清分
　　金華洞房號日景元。
　　拘魂制魄之術，養神修命之法
　　太上丹簡墨錄。
　　五真安鎮
　　外鬼。
　　太洞真經，上皇玉帝，非一不濟，非一不成
　　與一為一，此為上上之人。中中已上，當存三元，生鎮三官，三尸必落，三元又妙。勤行五德，萬善日積。
　　不生者不生
　　長死者促死。
　　一者，元氣所起
　　一者，天之綱紀。
　　必欲長生，三一當明
　　思一至飢，一與之粗；思一至渴，一與之漿。至遲不疾，一安其室。能晦能豫，一乃不去。求之不已，登彼九室。
　　天能守一，覆而不舉；地能守一，靜而能處
　　嶽能守一，不避寒暑。晦能守一，流而不還。人能守一，叉得昇仙。
　　衛戒將軍
　　二十四大神以相衛護。
　　柏成欽生請問雲房之道、三真之訣
　　玉皇白二清者，一身之帝君，百神之始真也。若夫輔獨審正，三皇內寧，太一保胎，五老使精，一居丹田，司命護生。一居絳官，紫氣灌形。一貴洞房，三素合明。明堂雲官，紫戶玉門，黃闕金室，玉城朱窗，帝一之內宅，三真之寶室。於是雲房一景，混合神人，上通崑崙，下臨清泉，雲蓋嵯峨，林竹蔥蓓，七靈迴轉，三色纏綿，層樓萬重，三歲成煙，玉闕虛靜，七門幽深，金扉玉櫃，符籍五篇，渾一成形，呼陽召陰也。
　　三一者
　　一身之靈宗，百神之命根，津液之山源，魂精之王室，胃池體方以受物，腦官虛圓以適真。萬毛植立，千孔生咽，德備天地，位同太玄。两眉間上，丹田官也赤子居；心，中丹田官也，真人居；臍下三寸，下丹田宫也，嬰兄居；合三丹田也。夫頭有九官，两眉問却入三寸為上雙丹田，却入一寸為明堂官却入三寸為洞房官，却三寸為丹田宫，却入四堂上一寸為天庭官，洞房上一寸為寸為流珠官， 却入五寸為為玉帝。明極真官，丹田上一寸為玄珠官，流珠上一寸為太皇官。兩眉間上，其中有黃闕紫戶、絳臺青房，共構立守寸青房大神名正心，字初方。丹田官中恒有帝君，守寸恒有大神。太上曰：真人所以貴一為真一者，止一而已矣。一之所契太無感一；一之變通，天道冥合。上一為身之天帝，中一為絳官之丹皇，下一為黃庭之元王。而一之真並監統身中一十四氣，上應太微二十四真。真氣徊和，二物成形，玄神混分，紫房杳冥。上一真帝之極，中一真王之至，下一真王之妙。天皇得上成皇極，地皇得至上成一，人皇得妙上成眾妙之
　　居。涓子授
　　蘇林守三真元一之道，告林我被帝君召補中黃四司大夫，領北海。公後留一紙，書云：五斗三一，太帝所祕，精思二十年，三一相見。授子書矣。能守三一，名刊玉札。如存洞房為上清公加知三元為五帝君，後聖金闕帝君所以乘景迅雲，周行十大林。以漢元帝時，告弟子周季通日：我昨被玄州召為命真上卿太極中侯大夫，明日有雲車羽蓋參駕龍虎、侍官數千人迎。林即日登天，冉冉西北而昇，雲氣履之。故三皇世人學道，皆貴守一者，當令心樸神凝，體專誠感，百念不生，精意不散。但有三月內視注心，一神參見，則神光化生，纏綿五藏，自朴散真二之後，華偽潛興，一不卒感，神不即應，首三一之法，皇天上清金闕帝君，真書之首篇，高上之至道，神仙之津塗，眾真之妙訣，子身進退，千端萬事，當常念一。
　　泥九置魄營，中元抱一宮
　　丹田二靈府，混合生神王。三關統九大，呼吸日月光。五星與之滋，流臣六肖先，靜思萬氣歸，神安形亦芳，三部八景真，攜我入大官。
　　丹書萬卷
　　不如安一。
　　寶齋存精修天形體而萬物育焉
　　智士元思慮之變。
　　上皇時人
　　深知天地之至精，得天地心意。
　　不學之時
　　若夜視骯，東西南北，越於其室。
　　乘風凌空，駕龍騁虛
　　觀身
　　清清玄道宗
　　潜想三素官，微微至道通。
　　十折九辱
　　猶懷謙恪為一智。導三元五神為二智。周流八方，一清一濁，一沉一浮，為三智。展轉九年，中至二十四年，上至三十二年，其智四矣。十折萬忍，其智五。
　　色觀
　　氣觀神觀，元始知慮，正觀解脫。
　　晃晃金剛軀
　　超超太上仙。
　　知真而得真
　　勤求而獲真。
　　神元妙接，逸觀常流
　　日華變運，紫庭照軀，道悟上真，七靈洞符，神機穎達，八皇定書，名奏帝堂，羽籍太元，身宴綠房，飛行玉虛。
　　外學綠有達元
　　內學自元通有。
　　匡轡明霞上
　　流精曜玉支，顧盻无中有，混合以嬰兒。
　　戰戰如履冰劍
　　昇玄。
　　空空如也
　　自合道真一太上紫書錄籍。
　　子欲昇天，當行七靈，既登北極，又入紫庭
　　有刻太極北璧津字云：咸陽茅盈，受步剛經師法。試火燒衣形，口雖不言，色猶天軍行太極，自登上清，于今九十八年，始補帝皇之卿，乃知鑒納之誠。《太微金簡玉字》 
　　南嶽夫人
　　紫虛元君內傳
　　三界六天
　　鬼神魔王官屬也。
　　合小道者，致小神；合中道者，致中神；合大道者，致大神。元者，天地之元也。為三界所舉，五帝所明，五宮結氣，六藏生真
　　九府洞明太上九赤斑符。
　　研天精之妙覺，絕萬累之近想
　　雌一五老
　　百奏生絕宇
　　散風和玉籟，飛煙騁六轡。設玆遺萬系，逍遙天地之問，極雲八員之外，與道為鄰矣。
　　先覺悟後覺
　　反流歸一源。
　　勞多獲少
　　終乖大乘。
　　四達
　　一日升達，有金蘇珠玉，七寶官殿，同如玉京；二日身達，體相具足，金剛無傾；三日命達，年祚長短，一委三寶；四日誠達，凶吉善惡，禍福苦樂，物我雙忘，出登三清之上。
　　元形之狀
　　善能窺。
　　智慧行六度
　　能超三界，度九幽苦，故名六□ 。一日能勤，二日能信，三日能雌，四日能終，五日能鍊冷，六日能奔酒色。《消魔經》 
　　故能解三羅
　　吐納養雲芽。
　　一通之人
　　百字不治。二通之人，千言不改；三通之人，萬字不獲；四通之人，十方不易；五通之人，百方不拘；六通之人，千萬大默。非斯六人，不可制作。不入正法，皆謂邪文。
　　六通
　　一日眼通，為洞視，視於三尊，不亂五色，无陰无陽，无小无大，无所不見。二日耳通，為洞聽，聽受三寶，不滯五音，无清元濁，无繳元昧，无所不聞。三日鼻通，為洞空，无故无新，无沉元浮，无不知別。四日口通，為洞虛，願嘗甘露，妙法尤丹，不耆腥葷，无懼无畏，无剛无柔，无不辨行。五日身通，為洞微，无廣无狹，无內无外，元不究悉。六日心通，為洞清，灌溉五神，蕩滌十欲，无尊无卑，无道无俗，无不究明。染之不著，以无上藥治療狂邪燒。
　　六覺之氣，常通六慧
　　天洞視，地洞聽，東洞空，西洞虛，南洞清，北洞濁。
　　此子致太極玉名
　　獨步玉京，超凌三界，巍巍乎太山仙公之任矣。玄都所塗，諒不虛也。《本願戒》
　　元中有妙
　　鍊偽成真。
　　天設陰陽
　　三皇。
　　天帝君、南極上元君、太微天帝君、後聖九玄金闕帝君
　　清齋三月，玄思感於太寂，積念啟於上清，逐□英停暉，九□纆經，隱芝結秀，寶光夜生，□淫落爽，元道進朋，咀爵太和，惠暢玉篇。《太上素靈》 
　　初來玉女非真也，使之
　　第四來玉女，鼻上有白玉如黍米許，真玉玄也。
　　靈皇鑒爾之用心，太極已注子於玉札
　　綠字紫虛之官，金書束華之閣，刻名上清丹文錦籍，為紫虛元君上清司命，又加名山之號，加封南嶽夫人。
　　巍巍大真德，寂寂因无生
　　百競煙起，萬流分折，玄中覺德，自成聖真。
　　大運之來大權
　　隨時
　　受三天命
　　為世師者，皆行正法，受六天命。為世師者，皆行龍法，无大无小，各有天命。
　　隨世敦化，依時行藏，念念在心
　　九年精進，為太素真人，分形易體，千萬須臾。
　　增成篇章
　　皆致深殃。《琅書》 
　　无无日道
　　義極玄玄。
　　玉京太上玉經
　　眾經之祖。太上令傳諸仙公、仙王、仙伯、仙卿。
　　大法
　　四萬劫傳一人。吾 受經成真，命三積授四人，并子五人矣。《真一自然經訣》
　　金錢
　　傳經法信寫一通，傳與一人、十人、百人、千人，卿本猶存。《定志》 
　　百萬人中
　　有一人得此文，有仙文，有仙錄，宿命也。聽四十年，傳以此文，入諸名山，八極周游，天下鬼神無敢當之。上士升仙，下士尸解。《三皇》
　　侍經仙童
　　仙公請問。
　　受道不敬存師，則三官笑人
　　檀洩則七祖囚於獄，身履三惡之考。
　　王侯奉經
　　保宗廟，安國家。
　　九微太真
　　傳知惠經太極大法師，不太極高仙王。
　　无信而傳經
　　謂之越天道。无門而傳，以洩天寶也。
　　法則天地
　　何等不生？何等不成？法則江河淮海何水不流？何川不行？
　　上有仙相
　　中有人孝，下有才明，然後可受經。
　　一至之感
　　人神同開。
　　龍漢已來
　　至於赤明，九幽長夜，得解脫者，南陵官九都上格，悉有其名。
　　削滅九陰氣
　　記上東華名。
　　八道望玄霞，七轉緯天經
　　太上八素真。
　　一天之中
　　一人成太上，一人成帝君，一人成老子，一人成天師。
　　出三界，外濟九天中
　　仙公得道，三師來度，如七寶山為日所照。
　　心開意解，香油紙筆
　　奉上福田。
　　盛德君子
　　齋金寶奉真文。
　　三洞法師一人
　　勝黃赤道十一千。
　　丹暉映雲庭，紫煙曜玉林
　　煥爛七寶筆，璀璨搖靈音。官商自相和，清香散人襟。
　　積道成仙
　　龜山。
　　丹皇飛玄紫文
　　泡玉毋所寶。
　　真道之名
　　帝圖玉籙。
　　迥天九霄，白簡青籙
　　上聖帝君受於九空，結飛玄帶氣自然之字，記後學得仙之名，刻書廣靈之堂，自非上聖，莫能通讀。七十年後，題崑崙之密北洞之源，字方一丈。
　　仙階
　　九都之上，主格玉書題得道人名。
　　學者名參青宮，但無金簡玉字
　　領仙侍郎典錄玉司，其能勤尚，皆奏名玉皇，三元東華太上當遣授其真經，後聖眾真莫不先奏金簡於束華，投玉札於上清，然後得受《大洞真經》。未學之徒，青篇無金錄之名，玉格無玄文之字，神經不可得披，玉女不衛身矣。
　　學真人受玄清八素經
　　皆有太帝，錄名西華官，有琅簡藥書於紫官，當為真人未生前五千歲已有玄定錄，當遇此書。
　　八素金髓玉骨，高玄之妙道，玉清之秘篇
　　皆授金名玉字，高仙之人。
　　天王玄鑒，七聖刻篇，西龜定錄，東華書名，玄圖帝簡，名書青宮
　　九天王遣四極真人下授瓊文帝章。
　　南極上元
　　寶秘玉檢之文，无金簡玉髓，名錄帝圖，不得見篇第。
　　无金名蘭臺
　　丹字紫房，不見其文。
　　上皇民籍定真玉錄
　　三天正一先生所佩，以定得仙之名也。
　　青童君日
　　天錄顯於青官，氣候診於軀形，綠字彰於太極，心神正於紫房。
　　有金閣主名
　　則眼有日光，青齒白血。其為人也，仁慈而樂仙，明穎而秀拔。
　　上清有金書玉錄
　　則背有如河魁，胸前有偃骨。
　　太極有丹簡青文
　　則手有累人倒大之字。
　　方諸有玄素紫名者
　　則眼有四規中有紫光。
　　太清有玉籍絳名者
　　則聲有玉音，口方日圓。
　　太清有瓊簡金書者
　　則白誌於腹，口中有紫氣。
　　南極有丹文紫錄者
　　則頭生五氣，上接重樓之雲。
　　斗中有玄玉錄籍
　　丹心紫孔，黃華繞胃，口中香氣，齒多玉液。少好視日月之流霞，樂星辰之光象。
　　玄都丹臺有白玉金字
　　則青肝紫絡，蒼腎綾文。其膺精溢，身體香軟。
　　三元宮有琳札青書者
　　紫腦錦舌，玄誌鬢際，綠腸朱髓，方天圓額。陰有伏骨，孔門三關；眼有流光，青精凝液。掌文曲菌，齒牙三鍔，愛水懷山，寶魄養魂，諸有此相，叉上仙也。
　　其次鼻上有玄山黑誌是也
　　又當腹有玄丘，以對其山。赤黑誌也。
　　青骨
　　樂聞五香之氣，好學神仙之事。
　　鵠行龍趨
　　項生，忌枕耳後。伏晨肺下有青誌，體生絡文，心真膽靜，耳堅氣寬。玄州亦有黃金刻名之籍。
　　其次太山三宮
　　玄錄白籍有生之鄉，不注有死之地。太陰諸死生有黑錄白簿赤丹編簡。真數得六千簡，輒注一人無死地。
　　景林真人語華存日
　　今見子之質，霄景高煥，圓精重照，鳳骨貫腦，九色寶曜，五藏紫結，心有明文，是以形棲辰霞，神交靈肆。《紫虛元君內傳》 
　　上清道寶經卷之一竟
　　上清道寶經卷之二
　　天品第三
　　玄象靈文，莫過三五
　　日月北斗為三，五星為五。
　　一大
　　為天字，即大一也。天覆地載，萬物生其中間也。
　　天地，大道之常
　　天常一天，道常一道，氣變為九，故曰九天，天八十一天。
　　天有三玄
　　日月星也，上為三精。
　　紫天精之天
　　處太元之中，三元之氣在上景之衢。
　　三光在上
　　為天文字。
　　灾有三品
　　一火、二水、三風。天下无常，豈有堅固？大變已後，四日、五日出時，江河枯，大海竭。復六日出，萬物皆盡，譬如脂膏，天地破，絕陰陽。九後復更生，大風從他方日月天地問來，持雲上第十一天，上下大如兩車輪。數千萬歲，天雨積水上至第十一天，下四面皆有大水，又有大風圍守，持之令不溢，大風吹水，數千億萬歲，水生厚沬，化為七寶：一黃金，二白銀，三瑠璃，四水精，五珊瑚，六好玉，七硨磲。亂風吹其七寶，上至第十一天上，下至第十三天下，造作九重天，天人所居處。後亂風吹水，波沬凝作七寶，亂風聚於天中，造作須彌羅寶太山，高三百三十萬里。復聚七寶，水精黃金，造日王城郭七重。復聚二寶，白銀瑠璃，造月王城郭七重。復聚一寶，名水精，持上行高四十萬里，造諸天下神所居處。大風制持而行之，譬如浮雲，名之為星。大者圍四百八十里，小者四十里。復聚七百須彌羅寶太山，四方造八重寶山，黃金白銀等，亂風以餘水化作厚土，其上沬化作剛鐵太山，高六百七十二萬里，即三皇官。
　　大聖尊神
　　尚不知五十有五天，但說四十有九重天也。分上六天寄於道氣，道乃在三天之上，羅天之外，從下初得一天，名益天，號日清明。三天最上天，名太上元極大道高益天，號日元上三天。
　　玉京臺
　　在乎无上大羅之上，若存若亡，若有若無。
　　大羅夭
　　瓊琳翼沖玄，日月煥靈幹。飛天梵綠氣，駕景乘紫煙。鬱鬱拔出文，紛紛靈寶仙。
　　三清之天
　　在三界之外。仙人居太清，真人居上清，聖人居玉清，各有自然官殿。
　　三天
　　大赤天，號太清，洞虛之氣接下品；
　　禹餘天，號上清，紫虛之氣接中品；
　　清微天，號玉清，玉虛之氣接上品。
　　出生死海，登无漏山
　　到太請岸，領正法流，四望玄絕，故名洞玄，望中之極，難可宣示。
　　行玉清之道
　　出則諸天仙衛軒，給玉童玉女，建五色之節，駕紫雲耕十二瓊較，前導鳳歌，後從玄劍，六師啟塗，飛龍翼較，位准高仙。
　　行上清之道
　　出則五宿侍衛，給玉童玉女各八百人，建五色之節，駕龍輿飛烟，前嘯九鳳，後吹八鸞，白此啟導，太極勝軒，故真中有高下，昇玄有階次。
　　太元連玉清，三曜洞高明
　　八風迴晨風，金映冠天精，玉華結五老，紫煙運霄耕，乘氣蕩玄房委順技出經。
　　逍遙上清
　　十萬劫若諸天之一日。《真一自然訣》 
　　竦身凌太清，超景逸紫霄
　　萬劫猶昨夜，千樁如晨朝。戒智弘太混，玄階興扶搖。
　　三氣生三
　　故號九天。九天之根，以三為尊。
　　九天之天，與上三天合為十二氣。第一無上元景无色天，玄清
　　上氣天。
　　玄梵
　　玉虛天。
　　上虛
　　赤天。
　　大梵
　　玄元天。
　　玉空
　　玄洞寂然天。
　　寶梵无色
　　玄妙天
　　雲梵
　　流精中元天。
　　玄上
　　无崖天。
　　大梵
　　玄精青天。
　　紫虛
　　上元天。
　　大梵
　　九天中无道德天。
　　九靈
　　氣天。
　　无名至極
　　梵聲天。
　　蟬然
　　天。
　　空梵
　　中天。
　　太極无崖
　　紫虛洞幽天。
　　綠梵
　　自然天。
　　四天
　　之音
　　三十六天
　　同名生於空洞元氣之先，題於崑崙之山，高上音其玉文，上相集其妙篇。上標玄圖，中純六司三十六音，下總九地三十六土皇。靈篇洞暢，玉音靈鮮，皆天王之遊歌，空玄之寶章，六六韻合，四四齊真，九九帝分，號三十六天，上極无崖无極，下極洞源洞淵。諸上真飛仙不稟玉音，不得遊觀无崖之文。有得其文，玉書書名，刻字紫札，結錄玉晨，三十六年，刻得上仙，上登元色之天，下洞九地之源。
　　如銀如玉
　　得冷色身。
　　六天魔王
　　一赤虛天，二泰清都天，三浩天，四太玄天，五太玄蒼天，六太清天。
　　混洞太无元高上玉皇之氣，赤混太无元上玉虛之氣，冥寂玄通元上玉虛之氣
　　年殊號異，本同一也。无光无象，无形无名，无色无緒，无音无聲，積陽成天，積滯成地。三氣為天地之尊，九氣為天地之根。三合成德，天地之極。
　　五行列位
　　綱維八極天地長短。
　　上氣日始，其色正青；中氣日元，其色正白；下氣日玄，其色正黃。太和之氣太冥
　　在九天之上謂冥氣，極遠絕，平九玄，唯讀大洞玉經可以交接，然後玉帝乘丹霄而啟道，太冥披綠霞而朗煥，金堵之館既盈，雲珠之庭受真矣。
　　三元宮中
　　有三華之氣生，似芙蓉之暉，玄采虛空之中。元辰之中有金闕，其中有上景之氣。氣色鬱鬱，紫煙霧焉，暉照十方，雲蔭金闕，乃後聖之所會。  
　　結氣成紫如暉
　　丹霄映監天，羅布西南迴。三晨明七曜，列宿朗太微。
　　三一元君
　　各有真氣，結成千乘萬騎、雲車羽蓋也。
　　二十四神之正氣
　　散之則為雲霧，合之則為形影，出之為仙化，入之為真一，上結三元，下結萬物。
　　二氣離合，理物有期。三道虧盈，出處因運
　　後聖九玄道君列紀。
　　日者陽之精，德之長
　　德者，萬物歸焉。日出東方，萬物亦出於東方，日盛於南方，日入西方，藏於北方，萬物皆隨之。日家在南，位在午。五月陰氣起於內，小殺也。
　　日縱廣二千三十里
　　金分，水精暈於內，流光照於外。其中城郭人民，七寶浴池，生青黃白蓮花。人長二丈四尺，衣朱衣之服，花同衰同盛。日行有五風，故制御日月，星宿遊行皆成之梵。其綱也，金門之上，日行通門也，金門之內有金精冶鍊之池，在西關也，左之分。故立春之日，更鍊魄於金門之內，曜其光於金門之外，四十五日乃止。順行至洞陽官，是日之上館。立夏日止於洞陽官，吐金冶之精，以灌東井之中，沐浴於景暉，收八素之氣，歸廣寒之官，三十五日至廣寒官，是月之上館，七星之華蓋。立冬日，伏日精於廣寒之官，一年日運同度，冠帶四鄉，二景離合，陰陽虧盈。
　　日月者，天地之司徒空也
　　《老子歷藏中經》
　　日姓張，名表，字長史
　　《三皇》
　　日月王宮殿城
　　東西南北二千四十里，城有七重，問有竹木樹。城有四門，城中池樹有鳳皇朱雀飛烏之類，亂風造日王所居處。黃金官殿在城中央，城上四面復有黃金樓閣，高下有四十里。第五十天上有人來下為日天王，出大光明，照四面金樓，生五百光明，明照四方，諸天人壽九百萬歲也。
　　九天真人
　　呼日為濯曜羅，三天真人呼日為圓光蔚，太素天中呼日為妙景，皇上真人呼日為九曜生，皇上常乘明玉之輪轉，宴於日中，太清諸仙呼日為大明，太極真人呼日為明圓。皇初，紫元之天中常有暉暉之光，薄如薄霧，乃九日之所出，有如一月之照耳。玉賢天中呼日為微玄。日月華者，曜暉靈之華芒也。赤氣王者，日中之上神，名曰將車梁知赤氣王名者，不死飛上清。老君呼日為太寶，九華東華真人呼日為紫曜明，或日員昧。
　　日精赤
　　圓形而方景，常以一月五過於金門之上，以金精石景水母之英，鍊於日魂，曜精八芒也。
　　丹鑪丹氣
　　圓天育精，剛以受柔。炎水陰英，日辰元景，號日大明。九陽齊化，二煙俱生。凝神和魂，和氣之精，中生五帝，乘光御形，首巾龍華，被朱帶青，鸞烏流玄，霞映上青。
　　日中青帝
　　諱圓常元，字照龍韜。衣青玉錦，帔蒼華飛羽裙。
　　日中赤帝
　　諱丹靈峙，字綠虹映。衣絳玉錦，帔丹華飛羽裙。
　　日中白帝
　　諱皓鬱將，字迴金霞。衣素玉錦，帔白羽飛華裙。
　　日中黑帝
　　諱澄漕停，字玄綠炎。衣玄玉錦，帔黑羽飛華裙。
　　日中黃帝
　　諱壽逸阜，字飄暉像。衣黃玉錦，帔黃羽飛華裙。日中夫人魂精內神，名曖蕭臺，操九真中。
　　月家在北
　　位屬子，故十一月萬物生地下。
　　月縱廣二千九百里
　　月暉圓七千八百四十里，白銀琉璃水精映內，一分六十，炎光明照於其中。城郭人民，亦有七寶浴池，八騫之林生乎其內。月中之人長一丈六尺，衣青色之衣。月中之人常以月一日至十六日探白銀琉璃，鍊於炎光之冶，故月度盈則光明鮮大。常以十七日至二十九日於騫林之下探三氣之華，拂日月之光。秋分之日，月宿東井之上廣靈之堂，沐浴東井之池，以鍊月魂，明八朗之芒，受陽精於日暉，吐黃氣於玉池，諸天人悉探玉樹之華，以拂日月之光，月以黃氣灌天人之容。秋分是天人會之日。冬至日，月伏廣寒之上館，育養月魂於廣寒之池，納黃氣於玉胞，吐陽精於寒池，諸天人探青華之林以拂日月之光，月以陽精灌天人之容。春分日，月宿於金門之上，則月通靈之門也。月於金精冶鍊池更鍊於石景水母，營飾於光華，灌陽精於金門，納黃氣於玉泉，諸天人探騫樹之華以拂日月之光，日以黃氣灌天人之容。夏至之日，月伏洞陽官，是日之上館，月之流火之庭，冶鍊於八芒，鮮明於日魂，灌黃氣於洞陽，納陽精於火官，八素真人皆採空青之林以拂日月之光，月以陽精灌天人之容。
　　月姓文，名申，字子光
　　《三皇》 
　　月天王所居琉璃官殿
　　城上四面黃金樓閣，高六百四十里，第十五天人下為月天王，出大光明，轉照天下，未曾休息也。
　　八騫
　　月中樹，一名藥王，凡有八樹。
　　月光黃
　　方精而圓象，運迴而盈，度周而傾。常以月五日、十五日、二十五日經東井之上沐浴靈暉，營飾精芒，鮮明黃華。
　　玄昱散王靈
　　中真乘空鬱，三素啟圓塗，黃華曜朱月。
　　月中青帝夫人
　　諱娥隱珠，字苓艷嬰。衣青華瓊錦，帔翠龍鳳文飛羽裙。
　　月中赤帝夫人
　　諱翳逸寥，字婉延虛。衣丹藥玉錦，帔朱華鳳絡飛羽裙。
　　月中白帝夫人
　　諱靈素蘭，字鬱連華。衣琳四出龍錦，帔素羽厲章飛華裙。
　　月中黑帝夫人
　　諱結連翹，字停渟金。衣琅九道雲錦，帔黑羽龍文飛華裙。
　　月中黃帝夫人
　　諱青營襟，字炅定容。衣黃雲山文錦，帔綠扶羽鳳華繡裙。
　　九星
　　九天之靈根，日月之明梁，萬品之淵宮。天有九氣，以九星為靈紐；地有九州，以九星為神主；人有九孔，以九星為命府；陰陽九官，以九星為門戶；五嶽四海，以九星為淵府。五九參列，迴轉三辰，調理四氣。上帝兼之以通真，神仙憑之以得成，五行乘之以致度，萬品稟之以得生。天清地靜，九星煥明。天激地否，九星翳昏。璇璣召劫度之期，天關運五行之氣。
　　第一天樞星
　　陽明星之魂神也，天樞威而不曜，光而不照，潜洞太虛，圓九百二十里。對陽明星之西北門，其星號魁精玄。上真皇夫人姓明通，諱上真，頭作飛雲之髻，衣紫黃青錦襦，帶九鈴之綬，口吐青氣之光。
　　第二天旋星
　　陰精星之魂神，照而不煥，潜洞太虛，圓五百五十里。對陰精星西門，其星號虛精。上玄皇夫人姓玄鏡，諱金歸，頭作飛雲髻，衣飛錦羅裙、鳳文錦帔，帶飛靈紫綬，口吐青氣之光。
　　第三天璣星
　　真人星之魄精，猛而不顯，暉而不曜。對真人星東南門，其星號靈妃。元皇夫人姓常明，諱流爛，頭建晨嬰寶冠，衣飛雲明光錦被，帶六玉飛星之綬。
　　第四天權星
　　玄冥星之魄精。對玄冥星之東門，其星號上靈神妃。華皇夫人姓開生，諱嬰關，頭建七稱之冠，緋羅鳳文之襦，帶金真玉光，口吐赤精氣之精。
　　第五玉衡星
　　丹元星之魄靈，大而不嘿，踴而不煥。對丹元星東北門，星號北上金蓋。中皇夫人姓元方，諱勃精，頭建紫晨飛華冠，衣九色襦，帶神虎玉文。
　　第六閱陽星
　　北極星之魄精，靈明潛照。對北極之下門，北洞之門也，星號安上晨華。元皇夫人姓王元，諱冥會，頭建玉晨之冠，衣飛青懦羽，帶流金火鈴。
　　第七瑤光星
　　天關星之魂，大明也。光轉空洞，迴機天關。上對天關星南門，下對北極星，星號玉華。靈皇夫人頭建飛華頹雲髻，衣七色夜光雲錦之裙，帶九天威靈之策。
　　第八洞明星
　　輔星之魂精，陽明也。光迴諸天。上對輔星西南門，在天關之上，梁，北極之陽芒，星號大明。常皇夫人頭作飛雲華頹雲之髻，衣飛羅雲襦，
　　帶九光之綬，口吐青氣之光。
　　第九隱元星
　　弼星之魄明，空靈也，隱息蓋之下，潜光曜於空洞之中。上對弼星之束南門，其星號空玄變雲。上皇夫人頭建飛天七稱寶冠，衣青文錦襦，帶九光夜燭，吐黑氣之精。
　　陽明星
　　天之太尉，司政主非，上總九天上真，中監五嶽飛仙，下領後學真人，皆琉璃水精。中有玉樹，青實金翅烏柄宿其上，自生青樓玉芝，食之一口壽九萬年。星有九門，門有四氣，照九億萬里。中有青城玉樓，據斗真人號日九晨君，衣青羽飛裳，手執斗中之圖，坐玉樓中。
　　陰精星
　　天之上宰，主祿位，上總天宿，下領萬靈，亦皆琉璃水精。中玉樓黑實，自生玄芝玉胎，食之壽五萬歲。星有五門，門有四光，照九億萬里。中有五色玉樓，攀魁真人北上晨君，頭上玄精玉冠，衣玄羽飛裳，手執五色羽節，坐玉樓中。
　　真人星
　　天之司命，宰主神仙。上總九天，監五嶽靈仙。中有玉樓，黃華自生，黃精、玉芝，食之壽三千萬歲。星有十二門，門有四光，上有黃臺玉樓。真人號日生仙華晨君，手執斗中青，錄生玉樓中。
　　玄冥星
　　天之遊擊，主伐逆，上總九天鬼，中領北帝三官，下監萬兆。中有王樹赤實，自生丹芝琉璃，食之壽八千歲。星有三門，門有四光，上有朱臺玉樓。步斗真人號日玄上飛蓋晨君，衣丹錦飛裳，手執命靈節，坐玉樓中。
　　丹元星
　　天之斗君，主命錄籍，上總九天。中有赤樹白子，自生金精冶鍊之膏。星有七門，門有四光，上有素臺金樓。真人號金魁七晨君，手執青无
　　錄籍。
　　北極星
　　天之太常，主昇進，上總九天上真，中統五嶽飛仙。中有李樹白子，生芝玄水瑛，食之壽五萬年。星有八門，門中有玄臺玉樓。步剛真人號北辰飛華君，手執北斗玉策。
　　天關星
　　天之上帝，主天地機運、四時長短。中有三華之樹、五色之實，生自然九味芝膏，服之身生九色之光，上有九層玉樓，乘龍真人號總靈九元北蓋辰君，手執暉神之策，坐玉樓之中。
　　輔星
　　天尊玉帝之星，上總九天，下領九地。中有青華之樹，自生九音之字，有青烏，三足之烏，生琉璃之英，食一口得與玉帝同真。有八門，交通八氣。中有紫氣玉樓遊行三界，真人號帝尊九晨君，手執火鈴。
　　弼星
　　大帝真星，主變化無方。中有三華之樹，自生九天玉帝。上有金口之鳳，口銜火鈴。中有自然七曜之暉。星有九門，交天市中，有玉臺紫館，徘徊三陽。真人號日帝真元晨，衣九天龍衣，手執帝章，坐紫館中。
　　九斗者，天極之正蓋，玄軸之華寶
　　機鈕八維，總旋九度，真把大象，以匿霞包斗，魂以生身。左駕綠雲，右轡絳晨，身昇太素。
　　七星
　　去地四十九萬里，皆金精琉璃為其郭，七曜紫暉焰其光。其內諸天人眾真，遊宴於是館。一晝一夜，同天一度，如日月之輪。其內亦生七寶朱林，人定之後生氣之初，七星受鍊於廣寒之官，明鮮紫景於七曜之暉。當此之時，七曜煥落，流精竟天，紫景吐津，以灌諸天。於是，眾真探紫景之蘭、七曜之光化為七童子，一童子諱樞明，二諱曜靈，三諱北元，四諱寶精，五諱丹嬰，六諱靈清，七諱紫瑛，即七寶之內精，化為七曜之真也。
　　太上真一君
　　左手把北斗星之柄，右手把北辰之剛。北極不動之星，謂為辰剛。
　　五星者
　　日月之靈根，天胎之五藏，天精結纏以成五星。天氣不育，三合虧盈。《八素經》
　　歲星
　　圓鏡木精，玄朗束陽之陝。星中有九門，門有一青帝，几九青帝，奉衛中央青皇真君。真黃者，東方之上真，始精天尊神門內青帝，或號青靈之公，或青神或青精，或青帝之君也。
　　火星
　　圓鏡丹精，星中有三門，門內有一赤帝，几三赤帝，奉衛南山皇真君。赤黃者，南方之上真，丹官之貴神。其星中有赤君者，或號赤靈之公，或赤神，或赤精，或赤帝之君也。
　　太白星
　　圓鏡金精，煥曜西神。星中有七門，門內有白帝，凡七白帝，衛於西真上皇君。白皇君者，西方之上真，太素之尊皇。門內白帝君，號日白靈之公，或白神，或白精，或白帝之君也。
　　辰星
　　圓鏡水精，洞映北淇。星中有五門，門有一黑帝，凡五黑帝，並衛北真上皇。玄真皇者，北方之上真，太玄之尊君，備門黑帝，號為黑靈之公，或黑神，或黑精，或黑帝之君也。
　　鎮星
　　圓鏡土精，鎮應黃道。星中有四門，門有一黃帝，几四黃帝，奉衛鎮无黃真君。中央黃真上皇者，上極之高尊，守門黃帝，號黃靈之公，或黃神，或黃精，或黃帝之君也。
　　三光
　　綠道而行，著於天而照八極，眾星居其處，五星察其過失。其人行德，德星守之；行武，武星守之；行柔，柔星守之；行強，強星守之；行信，信星守之。
　　疊晝玄中趣，湛湛清漢波。九天生神章，朱童度苦河
　　靈章技難，七玄昇軒，十轉登漢。
　　七色寶雲
　　《雲書度命》。
　　崑崙山氣五色
　　《老子藏經》
　　慶雲
　　所屯者，為雲營也。上清玉房生七寶之雲，雲色十重，其氣九扇，唯童子宣彌得乘此寶雲，上入玉清之天。辟非者，太微之內神，宣彌者玉清之神也。
　　三元君之出遊也
　　白日傾曜，八風洞波，連暉九萬，高霄舞晨，絳霞鬱敷，黃雲七暉。
　　紫蕾吐暉
　　絳霞敷天，三景高照，諸天光明。
　　九色之雲
　　紫碧二色之雲，五色紫雲三素之雲，玄靈丹霞，綠青三色之雲。《龜山元錄》 
　　早雲八素紫雲
　　七素絳雲，六氣綠雲，五素青雲朗。《太洞真經》 
　　慶霄四會
　　八道煥明，三景齊照，九氣朗清。
　　育精之宮
　　有上華之室，室中青氣，號為反香之煙，逆風三千里而聞此香。
　　十華諸仙，集紫煙結成宮，元始於碧瓊空歌
　　大浮黎土，坐碧霞之上。
　　大微帝君
　　生於明霞之內，五雲纏絡，更號玉虛，凝真固液，萬思玄霞以自運，念遊霄以登空，御玄晨於十天，騁飛電陝控龍，積思成真，其次省要以示青童君。東方青霞，諱飛虛；西方白霞，諱素虛；南方赤霞，諱知映；北方黑霞，諱玄象；中央黃霞，諱總生。能知五霞諱，降致飛耕，朝夕存念，玄霄來迎，乘空上昇造太清。
　　慶霄重飛，朱蘭吐葩
　　流丹上迴，灌精玉霞。
　　綠霞吐津
　　羅布太空，紫虛結煙，徘徊丹房，三暉洞明，七曜流光。
　　紫霞映帝席
　　五雲曜九玄，八風起絕宇，幽清綠軒間。
　　七色寶霞下皇之老飲七辰靈之霧
　　飡洞天之光。
　　青白之露
　　不絕天，將凶年。
　　天地中和
　　甘露降矣。
　　挹玄渠之甘露
　　變白首而方瞳。《大洞》 
　　陽氣至變，雪化為雨；陰氣至變，雨化為雪
　　太子。
　　西北有柱天之火
　　風從上來即寒，東北有柱天之石，風從上來即凍。東南有柱天之火，風從上來即溫。西南有柱天之炭，灰風從上來今人少氣也。
　　風鼓之旌
　　迴舞麾蓋，玉樹激音，琳草作籟。
　　神風四會，陰陽中和
　　雨澤時注。
　　百姓思雨
　　仙公有符社廟中，天地晦冥即大雨。
　　北方天下
　　天雨八味之水，洗浴人身無垢穢。《三皇》
　　安雨安風
　　有善精神居其中。
　　暴雨暴風
　　有惡精神在其中。
　　陰氣為雪，陽氣為雨。雷公
　　姓果，字君吾。《三皇》 
　　坎離為南北
　　雷電得以成威。
　　雷電
　　火精。
　　南帝激電
　　易我驅穢毒熱不加丹精陵風。
　　八風奏煙
　　流電激威，百陽吐精。
　　五老翼軒
　　八風後扇，神電前驅，玉華俠轂。
　　激百陽以生電
　　鼓千陰以吐威。
　　大聖之君
　　地品第四
　　地才者，積陰凝滓，懷山負嶽
　　太上處服。《業報經》 
　　天地南午北子，束卯西酉
　　四隅空元，相去各九千萬萬里，地厚萬里，下得大空四角，下有自然金柱，復有三千六百金軸，柱方圓五千里，一一相連，神風為剛，故能低昴前卻。《真人內傳》
　　土有五德，土之五常
　　為萬物母。
　　貞觀國
　　地形如仰月。
　　崑崙山下有九地
　　地下有一重水，水下有一重風，如是各有九重。今之地動者，風水之搖也。王者有大功德，若有怨酷，天地為之動，鬼神為之感。
　　地皆琉璃，白銀紫金，真珠碧玉，間廁
　　合成，金粟澤七珍
　　官殿。
　　玉京山
　　《仙公請問》
　　乾神
　　字仲尼，號庖犧。《藏中經》
　　坤神
　　字大曾子。
　　艮神
　　字非先王。
　　震神
　　字小曾子。
　　巽神
　　字大夏侯。
　　离神
　　字孔文昌。
　　坎神
　　字楊雄招，王號女媧。
　　兌神
　　字一世。
　　大福堂國
　　融金灌地，四邊階道是碧玉琉璃，寶節四匝。《靈書度命》 
　　東極碧落空歌
　　太浮黎國地是碧玉四匝，階道金銀寶飾。
　　西極太福堂世界
　　西那玉薦地黃金為階，四面珍寶，林木烏獸，聲有玉音，一國男女，面有金容。
　　北極奔賢世界
　　鬱單國地土皆凝水精琉璃。
　　邊邦七寶之國
　　南有玉京之國，西有飛霞國，崑崙南有玄圃、玉林國，東西七寶靈林園。並自生金銀，水精玉林，統之三周，名為七寶國。
　　西王母
　　從元始天王受道，乃共刻北玄天中，綠那之國，靈鏡人烏之山聚，九玄正一之氣結而成書，字徑一尺，煥在玄虛之中。
　　皇上丈人
　　在上清八明鄉定真里。
　　九天丈人
　　在五合鄉。
　　九天元父
　　在九天上丹靈鄉洞元里。
　　九霄真王
　　在玉清上虛鄉化仙里。
　　上虛皇君
　　在上清離合鄉明光里。
　　元君道君
　　在上清元洞鄉通暉里。
　　上皇玉虛君
　　在上清太丹鄉三寶里。
　　太明上皇君
　　在上清七相鄉太明里。
　　玉虛君
　　在上清六元里。
　　皇上萬始先生
　　在上清明靈鄉上張里。
　　太帝君
　　在玉清金華鄉日精里。
　　洞景君
　　在玉清朱雀鄉崖中里。
　　玉帝君
　　在上清仙靈變鄉空微里。
　　紫極君
　　在上清七元鄉華蓋里。
　　高帝君
　　在上清三輪鄉成真里。
　　紫晨君
　　在上清自然鄉永康里。
　　紫精君
　　在上清金相鄉昇平里。
　　玄一君
　　在上清九元鄉三關里。
　　天帝君
　　在上清三真鄉五晨里。
　　太素君
　　在上清七相鄉九轉里。
　　三素君
　　在上清七相鄉九轉里。
　　洞真君
　　在上清王相鄉金嬰里。
　　道中君
　　在上清七相鄉九轉里。
　　大道君
　　在上清紫映鄉金光里。
　　黃老君
　　在上清上清鄉昌樂里。
　　元景君
　　在上清上元鄉會靈里。 
　　皇初紫元君
　　在上清霄中鄉神漢里。
　　元英老君
　　在玉清金暉鄉倉元里。
　　天子邦畿千里
　　象日月之徑，號曰京師。《太真科》
　　桐梧真人
　　寫我金庭觀，解駕三秀幾。
　　太極真人
　　深九萬丈，深廣九千里。後學道成，莫不臨東井沐浴，以登東華青官。黃氣陽精三道。
　　玉華宮
　　有玉井，服之壽同三光。
　　山嶽天首山
　　以七寶為石，游檀、蘇合、安息、鬱金為草木，以師子辟邪，麒鱗為走獸，鳳皇、朱雀為飛烏，山出五色流霞泉，以得道神仙妙行真人為居人。
　　法天之左
　　各有東蒙山，三氣所成，體七為智，鍊濁使清。
　　閻浮提有蒙山
　　聖獸靈禽，金津玉液。
　　西龜之山
　　一日龍山，九天之根細，萬氣之淵府，在天西北角，周迴四千里，高與玉清連界，束南樓通陽之霞，上臨青官神帝之門，西北即廣寒之野，上連金闕仙神之府，南則極於太丹淳利之鄉，氣協洞陽之光，北則指於鈞陳，交關素蓋，氣踐廣靈。中央直衝玉京八素風山，頂平天三萬里，黃金為牆，綠玉為門，金臺玉樓，十二神官，上有自然流精、紫闕金華之堂，瓊瑤之室J 傍通九冗之洞，自生紫素之雲，崖生紫桂，嶺秀瓊林，結珊瑚為條，植玉為根，騫樹含實，赤子白環，三華曜葩於朱景，反香流芳於太玄。八氣扇飄以長鼓，玉箱空唱而成音。龍嗥雲嶺，鳳嘯絕岑。毒獸萬羅，長蛇千尋。神官堂堂，靈仙紛紛。蓋元始之妙化，臭天元之靈根。《龜山元錄》 
　　八海之內，有靈烏山
　　一曰人烏山，皆七寶官殿，瓊臺玉房。洞室者，名山之內官，山上為外官，有金銀珠玉琳碧神仙之藥，眾寶羅生，百千萬種。師子神龍，鸞鳳麒麟，交橫玉樹瓊林之中，清風叩之，如九韶之音；蘇合游檀，百種香煙，逆風達四千餘里。
　　西王母
　　學道於元始大王，三千年道成，還崑崙。臨去，共刻人烏山上，字方八丈。太上人烏山，不天不地，不況不浮，元氣火煙，神真是遊。玉井泓澄，灌溉靡休，百二十官，天府相通。日月昏明，玄芝萬株，絳樹特生，其實皆珠，白玉嵯峨，醴泉出隅，與之左流。玉女所登，紫雲飄飄，甘露霏霏。金地玉房，在乎其中。
　　鍾山
　　在此弱水之北，上方七千里，周迴三萬里，生千芝神草，照九陰之下。
　　虹映山
　　上清天中五老真人所治，輔玉帝所司。
　　廣霞山
　　玉清天中，九日所出，日帝所司，五帝之所處。
　　浮絕空山
　　太清天中，神壬之所，治大道真氣之所，結保五神之符於浮絕之山，開明仙之暉於五日之華。
　　秀華山
　　元景天中，下有玉堂五靈，真君所處。
　　寒童靈山
　　紫元天中，有圓華官殿。
　　紫空山
　　內景天中，青精君携立景之童，化玉室之內。
　　金華山
　　太一元天中，有五道之官。
　　蕩蕩神仙
　　九天丈人乘晨徊之風，入太暉之官。
　　九老京山
　　在扶桑之際。
　　高元之山
　　玉真天中。
　　流剛八山
　　有景暉之室，太霞之煙，西王母所治，真仙女處。
　　上清真人
　　登太帝滄浪山，太極真人授以丹青玉鑪經，雲根柔金經。《上清三天君列紀》 
　　盈華國有風山
　　有紫府官，天真神仙玉女所遊。
　　玉清帝君宴景龍山、玄都玉京山
　　有七寶城、七寶官，亦日羅玄山、眾寶幽劫山、大覺山、太真山。
　　尹喜
　　從老子東遊，登日窟常陽之山。
　　三十六天王
　　漢國之束有小室山，有黃石膏，一服之身作五色。從此西北上三萬里，
　　入臺山，有青香桂樹，實如桃，得者
　　乘龍迎之。從此東北去三千里，得
　　華山，上有明星玉女三千人守之，持
　　青簡玉文度人。
　　浮羅之嶽
　　　西那玉國有長桑林。
　　東嶽太山
　　　五嶽真圖。
　　東嶽太山君‘
　　姓玄丘，諱目陸，衣青羽章九色班
　　裘，帶上皇命神之傳，乘青雲飛輿九
　　色蒼龍。
　　南嶽衡山君
　　姓斕，諱洋光，頭建八朗寶光玉冠，衣赤錦飛裙，帔神光緋文裘，帶對靈制魔章，乘赤霞飛輪，把神芝。
　　西嶽華山君
　　姓浩岳，諱元倉，建六元通神飛冠，衣飛裙，被素錦裘，乘素霞飛輪。
　　北嶽但山君
　　姓伏，諱通萌，建五氣寶晨玉冠，衣黑錦飛裙，被玄文明光裘，帶交靈紫綬，乘玄霞飛輪。
　　中央嵩嶽君
　　姓角，諱普生，建中元黃晨玉冠，衣錦飛裙，被玄黃丈裘，帶黃晨中皇章，乘黃霞飛輪。
　　三氣丹文
　　真文一篇。
　　雲珠嶺
　　太上揮神詩。
　　紫館紫霞峰，玄井三刀際
　　眾真歌詩。
　　寧玄甫
　　受經九年，理之白空之山，入土九尺，李仲君白空之巖，有玉文銀簡，金青之信，奉之三年，三元下降，壽七百年。《三元布》 
　　上清真人
　　總仙大司馬長生法師，登太帝滄浪山洞臺中雙玉穴，酣紫巖明芝液，遇上清萬石先生於大空之岫，授以乘飛駕虛八氣景龍之踏，反胎守白越度法。
　　玉騎岑
　　空洞靈章。
　　東岑
　　眾真歌詩。
　　赤明天中南霍之丘
　　元始引賓瓊堂。《二十四生圖》 
　　太嶽之山
　　名五間之山，下有清淵池，方圓千里，太元晨中君所治處，太素三元君所遊大洞。
　　鳳腦固劫齡，披錦入神丘
　　太上揮神詩。
　　上清真人
　　到大降青林千日丘造少野，童子過金母臺。《上清三天君列紀》 
　　長林丘
　　《本行》
　　齊九鸞於閬崿之墟
　　青童君言。《靈書紫文》 
　　蒼霞九靈之墟《 本行》 
　　九泉洞庭之墟，太上大道君濯天貌於蘭玉，發金精於幽谷。乘大順以御至象，遊冥神以混五濁。澄波九落，勞不止足。
　　龍威丈人曰苞山
　　洞室中四方皆是青石，左右壁以白石，有靈寶五符。
　　前山丈人
　　在委羽山，能鍊石成水，煎水成粉，塗石為散，上上帝君，天魂同變。
　　太元山中
　　有洞官玉戶在峨媚山上，並列于太无太素之中，天德真仙獲名刊此石室。
　　五氣玄天黑帝真文西玄山
　　洞臺中有玉簡金字。
　　苞山洞室
　　行七千里有群孔雜穴，千徑百路，金城玉屋，明煥朗錯，以紫玉映以流黃。
　　柏芝高
　　登太素三元山，開金門，入龍穴，行四十萬里，到會月官森朗都中黃太一上帝之館，遇始元童子，手車小童，受虛皇帝錄化一成萬之法。《大洞真經》 
　　碧落空歌
　　育清之樹，葉生紫書。西那玉國有七寶騫樹，赤實白環，上有鳳皇孔雀金翅烏，六時吐音。
　　元始五老
　　太上大道君、上帝高尊，十方十神，會於西丹洞陽上館，坐明珠七色寶樹下。
　　金根之樹
　　瓊柯玉精為實，刻題三十六國音、諸天內文。《外國放品》 
　　天首山
　　七重寶城，上生七寶樹，覆城上八方之外，金剛為根株，文玉為枝條，明月為榮，夜光為葉，碑磲碼腦為實，寶銀珠玉并錯其問。
　　香樹瓔珞音樂樹
　　有高四里、三里、二里、一里者。《三皇》 
　　非方天下
　　有樹曲合，狀如交露。
　　金門內
　　有高騫樹，黃氣陽精，三道順行。
　　東井之內
　　廣靈之堂，中生三華高環之樹，高四千丈，枝二千里，一劫則生李子而無核，食以飛仙。所謂絳樹丹實，色照五藏。
　　黃水四合鳳腦實一枝
　　地穿一丈，令種之三年，生赤樹如松，高五六尺，其實如梨子，白如玉，食其實，上登太微，唾地化為青玉。《靈書紫文》
　　穿地八尺
　　取赤樹子種之，灌以徊水，水丹也。鳳腦，液名也。三年生絳樹似李。《上清三天君列紀》
　　柏木者
　　東井之精，萬水之將，百草之主。《玄中記》 
　　槐
　　虛星之精也。
　　女貞
　　少陽之精，束方角，四庚三氣合生此木。
　　梅
　　營室之精，合正月東方之氣，眾木之玉，故在木前而生花。
　　桑
　　箕精。
　　山茱萸
　　大火心星精，生於山潤於澤，方莖葉兩相對，像陰陽相配偶也。
　　穀木
　　角精。
　　七寶華實
　　作上清三洞玄經文章，食此華實，為金光仙人。
　　水精山
　　北方有小海，入大海。又有重山，高四千里，上有水，底皆金沙，五色蓮，大如輪，刺之汁出，味如蜜。
　　青林之華，日精三氣之華
　　《太上九赤班符五帝內真》
　　三會交龍之華
　　《上清三天君列紀》 
　　百草萌芽
　　《太上處胎業報經》
　　太帝搶青林之藥
　　《大洞真經》
　　水泉避實歸虛，北高趣下，五色水
　　人烏山出反魂流液。
　　碧海飛翠波
　　九龍同轡起。
　　東極織女之水
　　西盡長庚虞淵。
　　神芝水
　　天地運度。
　　振拖天江
　　《消魔》 
　　迴水玉精，零泉碧藍
　　飲漱東蒙，寄樂滄浪，雌一老君。
　　大帝之山
　　有玄膺九窗之闕，外有醴泉玉漿之淵，北方玄，滋五色氣之天，下有長生之淵，中有太上之家。
　　五帝放金龍於清泠之淵，靈寶大道君曜龍文於滄淵，東海水帝神王
　　姓開，諱內靈，乘蛟龍飛行雲輪。
　　西海水帝神王
　　姓導，諱洞清，乘素霞飛輿。
　　北海水帝神王
　　姓噴，諱淵元，乘玄霞飛輿。
　　綺合臺
　　下有萬津海。《大洞玉經》 
　　東海
　　姓何，令歸君。
　　南海
　　姓劉，名囂君。
　　西海
　　姓李，名日瀨君。
　　北海
　　姓吳，名禽強君。河伯姓馮，名夷，字平君，主水。知者不畏風波，不飢不渴。
　　琅碧之溪天鏡國
　　有无州上生五芝玄澗，飲之與天地同年，中有三萬仙子飲此水。
　　太初天中
　　有流汨池，廣千里，水香美，中有玉樹蓮花十丈金蓮，仙人處蓮中，飲此水則五藏明徹，面生紫雲。玄州之北有帝川，玉靈仙母、金蓮仙女常所遊也。
　　西那玉國
　　金精玉池，飛天神人，一年三沐浴其中。
　　鬱單國寒池
　　廣五百里，有流精玉芝，是國男女飲池水，面如玉。
　　純和國七寶池
　　有黑烏，青白赤黃，綠烏翠鳳，音聲甚妙，聞者皆生道心。
　　金門內有金精冶鍊之池
　　中有石景金髓，玉膏丹芝，黃氣陽精，三道順行。
　　夜光液
　　眾真歌詩。
　　廣靈堂中
　　下有青芝玉膏泉，暘谷神王所飲。
　　上仙萬帝
　　立秋曰沐浴東井泉。
　　萬丈谷
　　羅鄧山下是鬼神之獄。《金玄羽章》
　　玉漿之泉
　　天地運度。
　　五色流泉生洲
　　碧海中，扶桑水西接蓬萊生神仙之華，仙家數萬人。
　　祖洲
　　在扶桑東，東海中有不死藥，仙官探而服之，百年面有流光。
　　長洲
　　一名青丘，在南海辰巳地，天空之外。
　　炎洲
　　在南海中央，積火連天。
　　流洲
　　在西海南，上有仙家數萬，出昆吾之石，成鐵之鋼，光明洞照，如水精割玉如土。
　　玄洲
　　天鏡國外，上有太玄都仙伯真公所治室。
　　七寶色衝天
　　障翳日月。《業報經》
　　太初天
　　中有慶元之夜，河號度人之津。
　　玉簫雲上唱
　　鳳嗚洞九遐。
　　金橋銀柱
　　琉璃薄上，七寶欄格，晃晃育育，照於水中洞淵。
　　上清道寶經卷之二竟
　　上清道寶經卷之三
　　死生品第五
　　在胎九月
　　九氣結形，形成神具。十月誕生，九天稱慶。太一執符，帝君品命。司命定算，五帝監生。
　　人稟太和陰陽之氣
　　受五行性。《 玄妙內篇》：九天丈人告三天玉童日：二象含真，上應九玄。流丹九轉，結氣為精。九天之精，化為人身仙胎精。
　　懷胞六智，法象五靈
　　共三萬六千神。
　　人為道德之室宅
　　神人戒。
　　五道神形
　　《老子本生》 
　　問關三道
　　玄液七經，日月映於六虛。口目運其神器，人道如此。雲行雨施，五因成具。五因，五神也。三道，三真也，即三一之尊神。
　　太一
　　名務猷收，字歸會昌。知者長生却萬禍，玉女來降。
　　三元上氣之神
　　左無英公子也。
　　魂魄生於九靈之宮，神液運於三氣之真
　　主之者，號白元洞陽君，一名朱精。
　　中央司命
　　或日制命丈人，一名神宗，一名靈華。
　　命門桃君者
　　天地之資元，陰陽之靈宗。金玉之關，房戶之寶。並制命於桃君之氣。
　　三五渾合，化生五神
　　稟五氣之大靈，符命之玄宗。
　　一切含氣
　　稟倉元而生。《 倉元上錄》 
　　六塵
　　色塵、青黃、赤、白黑，眼所得。
　　聲塵，官、商、角、徵、羽，耳所得。
　　香塵，羶、焦、香、腥、臭，鼻所得。
　　味塵，苦、甘、辛、酸、醎，口所得。
　　觸塵，軟澀、輕重、堅滑、燥濕、冷暖，身所得。
　　法塵，能生心識，若諸心反塵，五體為別識，得名別諸塵，云云。
　　四大
　　地、水、火、風，四法合成於四塵，故名四大。
　　六家
　　甲寅木神為毛骨，甲申金神為齒爪，
　　甲戌土神為肌肉，甲辰風神為氣息，
　　甲午火神為濕煖，甲子水神為潤澤。
　　六合共成人一身。木神為肝，火神為心，土神為脾，金神為肺，水神為腎，風神為膽，故有五藏六府、九宮十二室、百八十關機、三百六十骨節，四支五體、三焦六軀以象天地。《玄妙內篇》 
　　六根
　　耳，目，鼻，口，身，意《西昇》 
　　五根
　　元始智慧，正觀解脫。
　　五物
　　和合成假名人。
　　瓊胎紫戶
　　九丹上化於胞胎之中，法九天之氣。
　　紫絡結胞
　　宿命挺仙。《太霄琅書》 
　　日母者
　　玉清之老母，主胞胎之尊神。《大洞玉經》 
　　紫素元君
　　託瓊胎於紫胞，含虛秀於玉戶。
　　天尊大聖
　　元見受生所處瓊府，內外明徹，處胎業報。
　　二十八重果
　　化體出自然，七月漸變形，十月具音聲。
　　雲霧子
　　元皇氣虛之胤，大帝之中子，抱瓊胎於玉房，結雲精於金門，含日月於紫胞，變洪露以凝神，上皇九年三月一日天暉啟晨，誕於九玄之上寶曜無量之天，睹太陽於雲崖，曜金容於瓊軒，順皇基於帝圖，法玉秀於自然，濯以九靈之暉，灌以甘香玉泉，食以七色靈芝，哺以九鍊飛霜，神龍翼其側，瓊鳳蔭其顛，紫煙生乎上，流光鬱於鄰，二象挩其剛，三辰協其真，神州歌其妙，七轉變其神，虛風迅其軀，迴香蕩其塵，蕭蕭太虛之上，靡靡洞波之濱。《太霄琅書》 
　　道根九天元父
　　形長七千萬丈。春建玉憤，著九天鳳衣雲鳳烏，常乘碧霞飛輿，從十二飛龍。夏著九日衣赤鳳斑文虎裝，秋帶溫蜓龍淵之劍，冬化為日精之光，與紫暉相杳，合變混沌二象之氣。
　　道極九天玄母
　　長七千萬丈，從十二鳳皇三十六仙人，銜月精，乘十二色雲也。
　　玉靈仙母太上告青童曰
　　上相赤光之前，與我俱生國王之門。
　　九官真人
　　《本行》
　　八景齊真，九帝同明
　　南越浮利，北落寒官。慶雲重玄，四達交通。
　　靈嶽非常宅，飛雲是我龍
　　《琅書》
　　朋友皆真人
　　玉童為家，騰身太清中，太上之賓客也。
　　獨步三界，五行氣戰，三光失度
　　陰陽忿爭，八節乖錯，故病害萬種。
　　上古之人獨得天地之心意，中古人半得，下古人不待，身內三十九戶
　　《上清三天君列紀》 
　　輪轉三塗往五道
　　共經死路，悠悠冥冥，太清真人尹喜眼有日精，頭負圓曜，五藏有文，面有七星，上象天文，下順地理，乃《元上真人內傳》云也。
　　頭中有九宮五嶽仙伯腦神
　　青衣從千乘萬騎，長一寸二分。
　　太上紫青左元君
　　守頭面境，使萬邪不侵。
　　眉神
　　元光，大靈君也。老子歷象。中眉者，白元之華蓋，太上素靈帝君，一名七靈，一名神文。人守眉問。《大洞真經》
　　目神
　　守道童，長三寸，衣五色，金真玉光。左目童子，字玄光，右目童子，字英明。目者，太一之日月，太上素靈。右目童子諱晨嬰，洞觀天關監帝庭豁在三晨乘運征。左目童子，諱飛靈，玄微無窮，睹玉精赫，若天威放流星。《寶曜經》 
　　鼻名山源
　　一名鬼井，一名鬼池，一名邪根，一名魂臺。《大洞真經》 ：鼻者，三元之丘山。
　　口神
　　天一君，字丹朱，為明堂官。口者，絳宮之朱淵。《素靈》
　　舌神
　　道岐精，長七寸，朱衣。齒者，胃官之威力。《素靈》。舌者，元英之龍轅，太微小童對帝真，安鎮舌下通液源。《寶曜》 
　　耳神
　　嬌女，又名玉堂官，九玄之真，諱總制，鎮在右耳神聰惠，竊響萬里，入無際官宅，鬱鬱仙皇，位教兆度，命合符契，皇一之魂諱上歸。鎮在左，耳總萬機，三合成一，齊光暉。耳者，帝君之聽門。聞金聲玉音者，真氣來入；聞絃樂之聲者，六丁玉女來衛也。
　　太一尊神歸會昌
　　守我玉枕。《大洞真經》 
　　丹皇運珠絳宮神
　　上填項中大槌邊。
　　黃素中元君
　　名圓華黃刃。守我胸腹之境，鬼魔伏制，三尸滅形。一真天。
　　精神靜安
　　鎮在胸中，統生問悉。衣錦衣，飛青裙，為兆度命，塞死門。
　　含景參九玄．
　　下鎮背，景集中田。
　　齊神子靈
　　又名崑崙，又名大淵。
　　左無英公子
　　字合符子。一名元素君，一名神公子。守我左腋下肝之後戶。右白元洞陽君，一名朱精，一名啟成。守我右服下肺之後戶。《大洞真經》
　　兩臉神．
　　字道成，長四寸一分。
　　掌神太陽之精
　　字魄上。日中司命，諱接生。鎮兆右手四大，名五華。保真置靈，營仰日月，咽元精。日中桃君，諱方盈，鎮兆左手，運斗星，把持天岡，御五靈，歷度四十，緯天庭，迴三匝，九洞清明。
　　足神太陰之精
　　足者，腎元之靈闕。存足底各生兩白龍，在我左右。《九真中》 
　　喉神
　　名百流放，字道通。
　　五真養光法三天
　　鎮兆喉內執妙篇。胎中一元務玄子，太一精魂玄歸子，鎮兆五藏命不死。
　　肺部童子諱素明
　　鎮兆肺戶內外清，遊魂散魄付黃寧。
　　心如猿猴，又似熛火
　　《太上八素真經》
　　心為陽機
　　真人入山要。
　　太一五神
　　一共混合，變為一大神，在心中，號日天精液君。
　　南朱布真
　　絳雲徘徊練變，五道四節，虛飛流真，敬靈神，灌八圍，赤子攜景，萬神總歸。心府納精，五府明開。道合成仙，四體輕飛，五帝俠映，升入紫微。《龜山元錄》 
　　絳宮心丹田宮
　　中一丹元皇君神運珠，字子南丹，一名生上伯，一名史雲拘。
　　膽為紫房宮
　　神名龍德拘也。
　　七真陽度命年
　　鎮兆五藏大胃中，朱英玉芝自溢充。
　　太陽煥精· 
　　玉桂通明，六氣流布，豁詠朱庭，氣府間真，六胃華生。
　　血中赤氣君
　　司命精魂二神，共守百關之血也。
　　金骨玉名
　　紫字上清，得備招靈，招靈之符，豁
　　落七元之符也。
　　骨節第三真
　　名堅立君，字疑羽沬。
　　太上叩齒七通
　　為十曜道。五噓為欲斷眾生五苦。《昇玄經》
　　叩齒大嗚天鼓
　　招天真，會韋仙也。左嗚天鍾，右擊天鼓，辟鬼灾，百福至。《太極隱注實鴃》 
　　一呼一吸
　　三叩為善。
　　彈指召十天
　　《昇玄》 
　　行山採藥
　　一步一磬欬。
　　元一天尊
　　勑玄一二君可開紫羅七步妙光玉府中演出定生金章，授虛皇元高道君等。
　　讀河上真人一章
　　則徵太上玉京，諸天仙人叉手稱善。
　　禮東華青童
　　北向三拜，求所願神仙事，丁卯日禮。壽骨日生，仙道日成，法師旨教。
　　天尊命九天司馬
　　出《九天生神玉章》。四補列位，五老監真，太一命玉帝唱盟，南向長立，以付飛天無極神王。
　　天尊授太上道君經
　　衛，太真王夫人執十絕靈嬸立下方，侍經玉郎立左，監度司馬立右，九天真王執九色節正於中央，元君迴信三轉，萬神齊到，真王束向，轉節三迴稱善。天尊起，諸天大聖真人玉女一時同禮。《金蘇簡文》 
　　天真降，道氣明
　　謁三元，朝玉清，登其臺，睹神形。
　　天尊仰天含笑
　　有青黃赤二色氣口中出，光明徹照十方，無幽無隱，金書紫字，玉文丹章，煥爛三氣之中，三八景神，二十四真各從千乘萬騎在空玄之上，輔衛靈文。《二十四生》
　　太上高玄真人 
　　曜金顏而含笑。
　　遊行躡雲綱，乘虛步玄紀。涉塵載劫
　　元始智慧正觀解脫。
　　太上道君坐大蓮花
　　諸天真仙，一切大眾，各各生諸蓮花一一葉問，十方國土各於中現，一一花內各現其國城朝官殿。
　　道所以繩天正地，白虎居西
　　元氣居北。
　　東方青帝君
　　往常，諱精萌，衣青被碧錦飛裙，帶翠羽交靈之綬，乘碧霞九龍雲輿，從青腰玉女十二人，手把青林之花，九色杖幡，游行東嶽。
　　南方赤帝君
　　姓突，諱洞丹，衣徘雲錦袍丹文之裙，佩南極符，帶朱官八光劍，乘赤霞飛輪，從太丹玉女十二人，手把日精三氣之花，遊行南嶽。
　　西方白帝君
　　姓混，諱旨歸，建七氣光明斑冠，衣白錦雲光抱素錦飛裙，乘素雲飛輿，從太素玉女十二人，乘十二白虎，遊行西嶽。
　　北方黑帝君
　　姓玄，諱朔萌，衣玄錦袍，帶文身神通劍，乘雲飛輿，從太玄玉女十二人，飛龜進行北嶽。
　　中央黃帝君
　　姓麻，諱忠順，衣黃錦袍玄黃飛雲錦裙，乘黃雲飛輿，從黃素玉女十二人，乘十二飛麟。
　　皇上玉帝
　　佩金虎鳳文，帶神虎玉章，光明玉洞之中，兩手把斗星，在華蓋之下，立紫霞之上，在紫虛中。《龜山元錄》也。
　　真君出世
　　鳳凰為家鷄，麒麟師子為家畜。
　　大會欲至出真人
　　都會長安洛城西，當會黃河益澤之邊也。
　　心是人之聖王
　　天地神也，與日同氣，居五藏之中，至尊也。
　　元始天王
　　生乎空洞之際，七千餘劫，天朗氣清，二暉經絡。玄虛紫蓋映其字，六氣之電翼其真。獨秉靈符之節，瓊輿玉輪，君筆玄龍精流蕩曜電虛官，東遊碧水豪林之境，上憩青霞九曲之房，遙登金闕，受號玉清。
　　太極天子
　　小為百官。
　　揖讓而昇天下
　　正中央一天子。
　　第九天王
　　當下化生為天子。
　　天下幸甚，莫不歸王，混沌為一
　　上德之君。
　　綱為帝王，紀為皇后，九皇上真君
　　上清之典禁，主玉華三元君。
　　太一上元君
　　萬仙之司，主方嶽之真氣，除死簡，刻書生簡。
　　白素元君
　　寶五藏道，著龍文白錦帔，頭著紫蓋芙蓉冠。
　　黃素高元君
　　形有黃金之質，頭著紫華芙蓉之冠。
　　紫素元君
　　著虎錦紫華被，紫龍文裙，申紫辰芙蓉冠，紫辰雙珠蓋。
　　上元夫人
　　三天真聖之母，統領十方玉女之名，綠服赤霜之袍，帶六七火玉，執流黃揮精劍。《茅君內傳》 
　　紫微夫人
　　姓王，諱清娥，是西王母第二十女。紫微官在北漠外羽明野玄壟山。山在崑崙山東北。紫微說王母言曰：圓形而方景，方精而負柔。景藏形內，精隱象中。景赤象黃，是日月之瑰。若知其道，可以吐納流霞。服日氣以平旦，探月華以夜半存之，去面前九寸，令光景照我泥丸，下及五藏，洞徹一形。《太上隱書洞真玄經》
　　中候夫人
　　是徊風大混合師，紫微夫人是大洞真經師。
　　夫人一稱小童
　　言童蒙小識憑大君也。
　　後聖君
　　大師彭君立相方諸官，青童君上保太丹官，南極元君上傳白山官，太素真君上宰西城官，總真王君，一師四輔。輔者，左輔右弼，前疑後丞，四五占侯，總與輔師。神人治，真人為臣；真人治，仙人為臣也。．
　　上古帝王
　　聖人為臣。
　　用聖人之言者
　　與天地同德，與神靈合心。
　　天大將軍
　　姓王，名陽，字子靈。衣絳單衣。《老子歷藏中經》
　　左將軍
　　姓唐，名宏，字使明，長七十二丈。赤情，大冠，左手持金符，將兵三千萬眾。《老君五千文》
　　中將軍
　　姓周，名武，字文剛，長八十一丈。左手執玉陽之節，將兵三千萬眾。
　　右將軍
　　姓葛，名雍，字文度，長七十二丈，右手執玉戟，將兵三千萬眾。
　　青龍將軍
　　長八十一丈，布弓布箭。
　　黃庭將軍
　　長七十二丈，把持魁岡。
　　白虎將軍
　　三十六丈，捧張弩也。
　　熒惑將軍
　　六十四丈，吹嗚角。
　　玄武將軍
　　二十五丈，搥鍾鼓。
　　太微帝君
　　命太極仙撫九華嗚鍾。
　　位及仙卿
　　三皇。
　　侍經仙郎
　　王思真、孔文期、劉文靜，受太極真人命出。《太上真一自然經》
　　虛上三天玉童
　　衣青黃七變錦袍，坐十二色雲百變之光，手把九節金杖，其光纏繞如日月之暉。
　　子日玉童
　　玄英。
　　丑日玉童
　　童微。
　　寅日玉童
　　幽昌。
　　卯日玉童
　　光由
　　辰日玉童
　　黃水。
　　巳日玉童
　　夜舒。
　　午日玉童
　　司馬勝。
　　未日玉童
　　公孫曜。
　　申日玉童
　　夏赤。
　　酉日玉童
　　馮季。
　　戌日玉童
　　台欣。
　　亥日玉童
　　公車盈元錄。
　　金辰玉童
　　法輪。
　　太上神仙洞
　　天元洞太陽曜靈南極丈人，絳官玉童諱上玄，字升虛。《太上素靈》 
　　玉晨之童
　　三千人侍衛。《三元經》 
　　玉清隱書
　　萬靈隱書，高上玉帝藏之玉清上官瓊房之內。衛金仙玉童侍香等五百人，執光寶明玄散三氣反香之花。《金玄羽章》 
　　玉女翠朱瓊
　　擔景入金房內。《二十四生圖》 
　　娥容太丹玉女
　　頭作頹雲髻，衣朱衣飛裙。
　　上宮金華玉女
　　七百人侍衛仙母，使治流精紫闕金室瓊堂，一月三登玉清，再宴崑崙。《五嶽眾仙》
　　甲子玉女
　　諱靈珠，字承翼。
　　乙丑玉女
　　諱蘭修，字清萌。
　　丙寅玉女
　　諱之華，字鬱陵。
　　丁卯玉女
　　諱須臺，字馥猷。
　　戊辰玉女
　　諱愛停，字眾梨。
　　己巳玉女
　　諱四浮，字寧華。
　　庚午玉女
　　諱會容，字流南。
　　辛未玉女
　　諱澄華，字抱珠。
　　壬申玉女
　　諱雙皇，字風文。
　　癸酉玉女
　　諱龍嬰，字歡生。
　　甲戌玉女
　　諱神光，字非簾。
　　乙亥玉女
　　諱紫大，字飛芝。
　　丙子玉女
　　諱寄風，字參孟。
　　丁丑玉女
　　諱鳳玄，字彫鬱。
　　戊寅玉女
　　諱蘭華，字上容。
　　己卯玉女
　　諱英玄，字羽珠。
　　庚辰玉女
　　諱正靈，字香真。
　　辛已玉女
　　諱蔚勝，字彫羅。
　　壬午玉女
　　諱瑰貧，字千成。
　　癸未玉女
　　諱良營，字娥王。
　　甲申玉女
　　諱真元，字瓊石。
　　乙酉玉女
　　諱蘭蕭，字玉英。
　　丙戌玉女
　　諱娥玄，字和嬰。
　　丁亥玉女
　　諱與房，字錄華。
　　戊子王女
　　諱朔峰，字定暉。
　　己丑玉女
　　諱煙靈，字偃珠。
　　庚寅玉女
　　諱七□，字靈飛。
　　辛卯玉女
　　諱肇臺，字扁教。
　　壬辰玉女
　　諱蔚金，字丹旗。
　　癸巳玉女
　　諱安夫，字沙風。
　　甲午玉女
　　諱丹浮，字雲齡。
　　乙未玉女
　　諱散陽，字靈華。
　　丙申玉女
　　諱遂精，字玄珠。
　　丁酉玉女
　　諱抱雲，字綠開。
　　戊戌玉女
　　諱房賓，字石香。
　　己亥玉女
　　諱清英，字南靈。
　　庚子玉女
　　諱靈裙，字曲登。
　　辛丑玉女
　　諱素姜，字啟清。
　　壬寅玉女
　　諱紛華，字蔚芝。
　　癸卯玉女
　　諱曜英，字西安。
　　甲辰玉女
　　諱龍元，字靈素。
　　乙巳玉女
　　諱歡庭，字逸室。
　　丙午玉女
　　諱營芝，字玉生。
　　丁未玉女
　　諱招風，字始娥。
　　戊申玉女
　　諱夜華，字靈嬰。
　　己酉玉女
　　諱密明，字勝非。
　　庚戌玉女
　　諱紫靈，字容鏡。
　　辛亥玉女
　　諱鳳華，字錦安。
　　壬子玉女
　　鋒儀房，字上音。
　　癸丑玉女
　　諱寶華，字照壹。
　　甲寅玉女
　　諱啟元，字惠精。
　　乙卯玉女
　　諱慶陽，字娥生。
　　丙辰玉女
　　諱幽玉，字晨暉。
　　丁已玉女
　　諱伏華，字廣敷。
　　戊午玉女
　　諱綠雲，字安官。
　　己未玉女
　　諱金聲，字曲臺。
　　庚申玉女
　　諱進，字雲飛。
　　辛酉玉女
　　諱百親賢，字高英。
　　壬戌玉女
　　諱神珠，字貫眾。
　　癸亥玉女
　　諱寧徊，字抱生。
　　曲經皆龍華玉女
　　金晨玉童散華燒香，侍衛聖人。
　　玉女
　　字道明，在神龜上乘紫雲氣之車。太陰玄光玉女，名元陽，字子丹也。
　　東方神女
　　名青腰。
　　南方神女
　　名赤圭。
　　中央神女
　　名素女。
　　西方神女
　　名玉女。
　　北方神女
　　名玄女。《老子歷藏中》
　　玉清帝君
　　命北塞金臺龍華玉女等，令歌高上洞神詩，滅魔招真，曲神惠高玄真。
　　南極長生君
　　乃命朱官陽門雲奎金華玉女九百人，侍衛真文。帝以日精紫曜之華，以拂神經之上。《 七十四方》 
　　太上
　　恒使南真靈妃、紫靈嬌女、面有金碧龍華者，侍比億書之左也。《太極金簡玉字》 
　　三千賢女子
　　悉年二十，受經已來入名山，六年得度，今在西嶽南三百里仲陽官中，去杜陽官二一七里。
　　明星玉女
　　天地運度。
　　太和玉女，直使功曹
　　住立四方，正一功曹住立中央，上部功曹遠望上天，中部曹遠贍八方，促氣功曹催促十方。出《數齊威儀》
　　歲六齋月
　　上三天令天帝太一使者、日月星宿、三官考召，司察天下人民罪過。
　　以上三天大賢
　　志十得十。
　　中賢
　　志十得五。
　　天賢有富貴者三
　　貴莫大於無罪，樂莫大於無憂，富莫大於知足。《老子妙真》 
　　魂尊魄貴，人中第一
　　受此經者。
　　南山有一道士
　　定志。
　　為善不止，名聞國中
　　四海人道之，天地愛之。百神利之。帝王待之若朋友，比鄰視之若父母，功著天地。《太平》 
　　動得天心，靜得地意
　　百行之所長，萬福之所佳。
　　中國無善人
　　善人者，天上來，道人亦天上生。
　　天地水三官
　　書人善惡。《仙公請問》 
　　太上之賓
　　從生人中為人尊。
　　施四捨三
　　四施者，四種施也。三拾者，拾身，拾財，委命，求受密旨。
　　明威吉日良辰
　　供養三尊。
　　申明玄素精鍊陰陽
　　不淫戒也。
　　金聲玉韻
　　開悟後昆。
　　非時不說
　　非正不陳。
　　言行語用與道為一，無有死生
　　為天人師。
　　積人長壽
　　念念不忘。
　　福至天上
　　尚有退落。
　　禍入地獄
　　亦有進昇。
　　丹童龍羅衛天洞明玉國
　　朱雀之阿授女字那臺，年十四，一國傾心。南極上臺紫虛元君，迴駕丹霍之阿，授靈寶赤書南方真文一篇。元始時，於琅碧之溪，扶搖之丘，坐長林朽桑下，光映十方。那臺見五色紫光曲照齋堂，登牆四望，見東方桑林華光數百里，中隔閡暘谷滄海之口，投身擲空，即為水帝神王以五色飛龍捧接，俄於玄中得化為男，乘龍策虛。元始命仙都錫帝號，大劫數極，青氣運行，開光年於梵那彌羅臺飛元雲根之都，滄霞九靈之墟，元始又錫安寶華林青靈始老帝君，即賞靈寶赤書九氣青天真文一篇。《本行》 
　　禪梨世界
　　有女日阿丘曾，發大慈之心，丹誠積感。開光元年，十方大聖尊神、妙行真人，同會南圃丹霍之阿三光洞臺青華林中，看花仗樂，五千萬眾，真文奕奕，如星中之月。丘曾年十六，香湯自浴，南向望見神精煥日，紫雲四寨，登牆墳身，冀形體成塵，飛至道前，火燃投身，俄化成男。元始命南極尊神授丘曾十戒，靈寶真人給太華玉女、有官玉童各三百，眾好備發。《三十二相》 
　　名記諸天，十轉弟子，施山棲道士
　　七祖得五帝交友。
　　功多
　　報重。
　　厚施四海
　　尊師敬道。
　　誦經萬遍
　　太上龍輿下迎，白日升天也。
　　推之讓之
　　道之報也。
　　推能讓德
　　人無貴賤，有道則尊。
　　呼吸沖和
　　經戒。
　　為道多方
　　小能成大。
　　心如蒲葦
　　禍息從生。
　　慈心於萬物
　　普深於眾生。
　　上善第一孝
　　思得不死衛，化其父母，是太古上皇最善孝子，四方聞其善。《太平》 
　　名入真境
　　《消魔》
　　宣揚道氣
　　勸化愚迷。
　　激和萬音
　　飛嗚子津。
　　太微天帝君
　　問居寂室，仰冷玄流。探服二象，吐納飛霞。思五光以自映，運曜霞光色鬱藹，流煥瓊堂紫房。
　　反真歸朴
　　遊於太素，觀三代之遺風，內懷金玉。
　　遊涉者
　　乍山乍水，或世或家，一朝一野。《太霄琅書》 
　　馳競三業，迷昏六情
　　太上清真。
　　欺天罔地
　　妙真。
　　負山擔石
　　液曳八難，生盜人物，死受殃對。《明真科》
　　翻覆陰陽
　　淫犯日月。《明歲》
　　呵叱天地，毀辱雲霄
　　咒詛風南。《明威》 
　　天魔異道
　　惑亂其心，死入三塗。
　　入赤連地獄
　　水火之中，二千億劫，無有人身。
　　赴水火之危亡，輕忽宿命
　　以為妄造，非笑至經，以為虛誕。
　　玄教陵遲
　　天人塗炭。
　　不信大法，不敬明神
　　穢慢靈文，死上劍樹，八達交風，吹樹低昂，足落刀山，生嬰六疾，轉輪五苦，沉淪罪田。
　　賜我惠藥
　　療除愚癡病，以善言說，次無明翳，使智眼瞳清，冷明了了，照見實相。《本際》 
　　六情一染
　　輪迴於三塗，飄浪而忘反；流轉於五道，長淪而不悟。《定志》
　　黃金萬斤
　　仙經一部，施於窮山，來世鈴當貴金。
　　貪為大病
　　非鹹艾所愈。
　　二十五年
　　受惠不散，司命引奏，大算七百。《本真科》 
　　人情難制
　　如風中豎幡，飄飄不止，唯聖人能禁。
　　侍經仙童
　　奏傲慢人於三天；司真上奏太上。三奏子鈴失道。《仙公請問》 
　　評論道德，毀辱天真
　　口是心非，百惡所歸。
　　夠蘗薰心
　　破懷十善，興隆十惡，四達既荒，六通亦塞。
　　五神猖狂
　　好酒失行。
　　三畏三患
　　死歸幽都，考對入鬼囹，轉輪億萬劫也。
　　五欲
　　無數念念眾生，目欲觀五色，過使魂勞；耳欲聞五音，音煩則魂苦；鼻欲嗅五香，香溢則精流；口欲甘五味，味豐則神濁；身欲恣五休，體慢則志散脾傷而行危。《老子經教》 
　　五惡
　　《靈書度命》 
　　七傷
　　高聖帝曰：第一之傷，神泣窮府上聞；二傷圖有玄名，滅己九泉；三傷五府功敗，萬神振驚，真仙高遊，赤子悲嗚，雖有玄記，空失玉名；四傷魂離魄逝，九孔塵埃，五府乖喪；五傷青官有錄，金闕結篇，輕真賤寶，反黑七玄；六傷五神飛散，靈元失光；七傷真氣憂於靈門，遊神駭於赤子，魂魄遊於官宅，真仙高登於玉清。《迴天九霄》 
　　十患
　　息修其事也，而不恒其道矣；患奉師也，不終其身矣。真人云：十敗一敗，魂號靈府，上聞天閣，三官推爭。
　　三春遊獵
　　張羅布綱，放火燒山，死負鐵杖，萬痛交行，驅馳百極。《明真》 
　　壅川決瀆，布網垂綸
　　死入刀山劍林，智惠正觀也。壽命未能究，洽天地之心，陰陽之意想壽難也。命與壽，天道之重寶，所以私有德，天地六合，八遠萬物，都得其所，乃得增壽。
　　竟其天年
　　壽也。
　　道在空洞之中，莽蕩之外
　　在無上之上，下在無下之下，故人為道以寂默養其身，以清冷平其心，以精誠守其節。淵居靜處，若蛟龍之墊藏；泥而不浴，若兩曜之亡虛；化德存神，若社稷之保光；立尊神明，若宗廟之守處也；人不我見，神魚之在大網；人莫我知，若日出之無東；我之無窮，若大道之無方。
　　天地雖神，不能禁也；日月雖明，不能止也
　　《太平》 
　　腦宮填滿
　　和六液。《太上三元洞珠》
　　生之宮庭
　　真人在於無形之問，休息於無鄰，得玄珠之生源。
　　壽齊日月
　　《龜山元錄》 
　　得天君腹心意者
　　長壽之人，與天上諸神從事。
　　無訾命算，閣在天府，胸中純白
　　志若流水居若城，乃能長生。
　　功德感天地
　　《老君策文》 
　　外經六藝，內定上清，丹液玄妙，飛升紫庭
　　《丹簡墨錄》 
　　觀天文者
　　名三光，世間睇三道，日往月來，北斗九星，二隱七彰，斟酌玄津。《寶玄》 
　　尹喜仰觀天文，俯察地理
　　察地理，候三色也，土、山、水也。歷覽五方寶玄。
　　天上奇仙術
　　無億數。《太平》 
　　金闕帝君
　　謂青童君曰：告子天仙之方。
　　六術
　　符、圖、經、戒、方、數。
　　六合同一波，千樁同一夢。三晨猶窗牖，穹蒼似懸棟。仰採瓊瑤葩，俯漱琳琅井。千齡猶一刻，萬紀如電炅，年往若驚弦
　　真官戲玄津，神中紫霄之內。
　　上元夫人歌步玄之曲
　　昔涉玄真道，騰步登太霞。負笈造天關，借問太上家。忽遇紫微圃，真人列如麻。綠景清起，雲蓋映朱葩。蘭房罩林闕，碧室啟瓊紗。丹臺迥空構，緯曄生靈華。飛踶躡甍峙，洞燭倚逶迤。玉胎陳絳芝，九色自相和。抱服練仙骸，萬劫方童牙。誰云壽有經，扶桑不為查。
　　高上洞神詩
　　偶景營飛蓋，迅轡浮八清。整駕控丹衢，流盻宴雲營。龍翰耀玉質，羽服翠紫軿。超凌六飲臺，紛紛樂鳳城。携提神霄王，高飛太上京。仰披三素房，長煙灑八淇。至道超蘭闕，太暉朗玉清。流霄隨我迴，飛益庭綠轅。高登四門開，華瓊秀金門。神暉洞蘭峰，三景煥已分。結朗始生氣，八會坦幽源。落落玄劫初，太陽協朝晨。靈化四益庭，鬱若高天文。千妓無蹤生，探掇日精魂。迴筆寢丹房，默想念高玄。凝神操九飲，連更續長煙。三燭朗太暉，絕空中生真。玉帝曜靈襟，蕭蕭通九天。藏金極章句，寶我玉清篇。碧雲繞丹房，經字曜紫暉。抗足萬津波，玄步登玉扉。八鳳鼓高峰，雲林何崔鬼？挺挺龍鳳嗚，制命合玄符。握節徵太微。《滅魔經》 
　　初授此經詩
　　絳景浮玄晨，紫耕乘雲征。仰超金闕內，俯盼西華城。東霞啟玉暉，神光煥七靈。翳映汜三燭，香煙散玉庭。手携織女舞，雙襟落錦青。左迴文羽旌，華蓋逐雲傾。宴寢九度外，是非不我營。《太丹隱書》扶桑翠空峰，朱靈葩微明。滄臺霄虛上，四觀映高清。飛景控紫輪，三素轡丹軿。偃息太帝館，嗷嘈阿母庭。濯漱碧瀨波，提挈玉醴甖。曲晨乘風扇，搖時下傾。曲室何清冷，頤真待日成。
　　太元真人授許橡大洞玄經詩
　　八塗合無宗，乘運觀囂羅。虛景瞻瓊軒，玄鈞作鳳歌。左把玉華益，飛躡七元閩。三辰煥紫暉，四面皆己神。玄波振滄濤，洪津鼓萬流。雲中轉瓊輪，何為塵中趨。
　　靖詠瓊堂
　　六雲生牖。
　　上皇先生靜詠瓊軒
　　玩蔚三關，幽章啟韻。音響太和，萬唱絕宴。靈光八暉，七氣混生。公子合變，帝一凝形。妙詠神惠，靈音瓊散，洞景合玄。
　　七寶振瓊條，萬仙乘空詠
　　《曲素訣辭》
　　吟詠帝一尊，百關自調理
　　《玉京山經》 
　　雲龍
　　洞真道成則致。《仙公》 
　　請問上皇玉帝君
　　吟玉清之隱書玉音遐際清微琅振辭曰：上景發晨暉，金霄鬱紫清。玉素曜瓊扇，唱於虛靈真。手携青林華，迴蓋太元庭。寢宴順綠房，飛步秀玉京。提攜朱景王，長煙亂虛營。四王宅誰身，變分豈一形。《洞景金玄》 
　　中候夫人詩
　　上真吟瓊室，高仙歌琳房。九鳳唱朱籟，虛節錄羽章。《眾真歌》 
　　對月吟嘆
　　九聖，九玄。
　　道君列紀、上皇先生合唱玄閬
　　上清紫晨。
　　盛德太平
　　自致麒麟鳳凰。清冷潔白，自致芝英玉女。中和嘉瑞，自致吉祥。《老子戒經》 
　　元始洞玄靈寶赤書玉篇真文
　　生於元始之先、空洞之中，靈圖既煥，萬帝朝真。天啟十二玄瑞，地發二十四應。上慶九天之靈奧，讚三天之寶明。十二瑞者，是時天地為萬氣之根，二象分儀，三萬六千日月，一時同明，照耀諸天，無幽不徹。上聖大神、妙行真人朝宴玉庭，遊行太空，讚誦靈文，天發自然妓樂，百千萬種，一時同作，激洞雲官，上鹿神真。靈風百詠，空坐十方。官商相和，皆成洞章。璇璣停關，星宿不行。天無晝夜，四運齊晨。紫雲吐暉，流灑諸天。春秋冬夏，四氣柔和。五鎮安其下，七寶神奇以散諸地。七寶奇林，瓊覆十天。二十四應者，是時天元混沌，未有光明，晨雞啟旦，四景朗清。天玄地張，成生五行。三萬六千日月，上下同明，照耀無窮。青烏銜書，以告五帝正分度。三虎吐金，安鎮五方；靈龍泰符，以告水帝。瓊鳳銜璽，朱烏翔舞。蛟龍踴躍，鼓洋淵澤。河水停流，魚鱗交會。甘露自生，芝英滂沱。師子猛獸，依人為鄰。老年反少，華容偉貌。地藏發泄，金玉露形。天下歌唱，欣國太平地生蓮花五嶽開明。《洞符經》 
　　元始天尊於香林園中
　　諸天降席，是時雲霧鬱勃，四景冥合，三日三夜，玄陰不解。天地無有，龍漠之前，天尊曰：玉字煥斕，障蔽天光。普為四眾，開天妙瑞也。
　　奉經精義
　　或聞香煙，或聞琴瑟，或聞空中吟詠，或見圓光如日，及真人十方飛仙之異自然。
　　聰明閉塞
　　天地神祇，不復陳出。
　　瓊文帝章符
　　暮頭當置於心，即太真仙人來衛不出。 
　　紫微煥七臺騫樹
　　玉秀霞眾，聖集琳官，金母命青歌。《空洞靈章》 
　　太霞之中
　　結白氣以構臺，合九雲而立宇。紫煙重扉，神華所聚，太虛元君之所處。
　　曜明宗飄天中西南龍澤山
　　舊有三皇文，男女百萬之中未有一人得，生有宿命者受此文。
　　南極長生君
　　字易度，藏此經於瓊臺丹雲官九折洞室，封以鬱林之岌，高明玄洞之章。
　　蜀郡西峨眉山室
　　舊有三皇文，男女百萬黃房之室，主開日月飛天真人之功。《諸天內音》 
　　得受大洞之訣，存五神於紫房，聲馳於
　　五老之室，德舉於三清之上
　　琅書瓊文，太霄琅書。帝君常以九月九日、十月五日、三月三日、四月八日、七月七日，此五日願十會之時也。上登太極瓊臺高上玉□ 金室之內，存五願於閒官，希玄旨以自降虛無，啟以玉章，金音暢於太空，召五帝以衛靈，萬慶會於日房。
　　瓊華之室
　　《外圖放品》 
　　綠室
　　《茅君內傳》 
　　八瓊之室
　　《洞景金玄》 
　　碧室
　　《上清變化七十四方》 
　　三華城者
　　玉清之房名，在玉城內，陽安元君所處。
　　廣靈堂
　　玉宸三元君所處。
　　元始天尊
　　靜處問居雲官黃房之內七寶偉中。尹喜隨老子上天，登九重之日門，入流雲七色之房，貴仙之儔，喜與相禮。《无上真人傳》 
　　南極長生君
　　登玄谿之澗，受金丹鍊雲根柔金剛之經、飛煙起霜沉雪之方、招霞咽精之道。
　　崑崙山積石瑤房
　　仙人所居。《仙公內傳》 
　　顯定極風天玄都紫房
　　主天地劫會之期。《諸天內音》 
　　丹霄映綠房
　　《太霄琅書》 
　　紫房映高清
　　水煙繞日月。《二十四生圖》 
　　白玉王母
　　入於毫山玉闕青琳官中朱紫之房連珠寶悵，仙童玉女仗樂侍衛。
　　大洞真經
　　秘於高上大有之天九玄玉府之內。洞真玄經藏於太上六合紫房。曲素訣辭五行秘符，秘於玉京雲房。《四極明科》 
　　九光華房
　　《靈寶赤書》 
　　紫翠丹房
　　《外圖放品》
　　清靖者
　　五合也。因天清而清之，因地靖而靖之，因日月之光而明之，因星辰之行而正之，因萬物之性而消息之。
　　靈音
　　十合。
　　北元天靈鏡書
　　《太上八素》 
　　道門治舍
　　經臺之上，齋堂之前，皆懸金鏡石磬，銅石嗚之，感動拿神。出《太真科》 
　　竺落皇茄天中，北帝寒靈之窗
　　生萬魔之精。《諸天內書》 
　　元載孔升天中南極玄熄
　　主得道人。
　　綠景真經
　　九玄丈人所出，傳上皇先生。太上大道君封於玉經之內。《太上極錄景真經》 
　　太素在幽玄之上
　　九官列金門於太素之天。
　　玉門蘭室
　　兼上清官中門戶之名。
　　太上有瓊羽之門四明者
　　上清玉帝之南門。
　　東華方諸青童宮
　　有六門，門內周迴三千里。東青華門，門郎丘伯淵，主學仙簿錄。南神華玉門，門郎王祖思；主真人飛仙。西玉洞門，門郎央少業，主真仙。束南天東天關門，門郎五車，主人宿命。東北寒水門，門郎重林都，主鬼爽。六門治，天界壟山。
　　清金闕宮
　　在三光之北，相去五萬里。高上所處之東，去玄羽野西壟山九千里，處玉清之西，與天闕連臺，外有四門。東玉景金融門，門有二王晨王執九節之麾，各鎮一半。高上玉清虛皇太真之賓，出入南洞寶瓊雲門，主真人飛仙，遊宴八極，周行五嶽，出入西玄京玉寶門，主學仙受暑，真人錄籍。北朔陰極雲門，主真人犯退，門內周迴七千里。《紫書金根》 
　　九天齊車，八帝停輪
　　搜諸鬼於玉戶，陰甲列於玄門。《洞真金玄》
　　皇曾天中日月之門
　　主通九幽之光，開長夜之府。《內書》 
　　平育天中青華之門
　　主眾真玉女，詠五和之音。
　　文舉天中三便之門
　　主天无數之氣門大有之關，通龍漢之章。
　　七曜摩夷天中南極好生之門
　　主生死錄圖。
　　十門
　　東方青華元陽門，南方洞陽太元門，
　　西方通陰金關門，北方陰生廣靈門，
　　西南元黃高晨門，束南始陽生元門，
　　東北靈通禁上門，西北九仙梵行門，
　　上方大羅飛梵門，下方九靈皇真門。
　　眾仙遊踐，記善惡之源目。《黃錄簡文》 
　　太上大道君
　　告北極真公曰：昔避於北天，足踐華蓋，手排九元，逸景雲官，遊戲北玄，逍遙於朔陰之館，騁駕於洞豪之門，盼漩璣以召運，促劫會以舞輪，欺萬物之彫衰，俯天地而長存，乃覺星綱之奇妙，悟斗魁之至靈。《太上飛行羽章》
　　九天龍書
　　刻題九天三關門。
　　流火之庭
　　洞陽官下，縱廣八十萬里。
　　上清真人
　　越明金池，登曜氾庭，遇玉清文始東王金曜仙公。《三天列紀》 
　　南極長生君
　　經於金池，進禮王庭，過現元始天王高上玉皇三天玉童，共處雲房之問，以紫雲為屋，碧霞為城，黃金為殿，白玉為狀。
　　上帝朝真
　　金童揚煙，百和合香，流薰紫庭。吐日精以卻穢，散月華以揚塵。《 太上真文要解》 
　　大有妙庭
　　《度人》
　　無上玉清金真誦曰
　　雙光發諸虛，真形七氣相，足踐琉璃庭。《玉清消魔》
　　治鍊之度
　　《大洞玉經》 
　　元始天尊敷五色黃金為壇
　　白銀薦地，七寶告靈。傳度洞玄金書、紫極秘字、玉文丹章，授太上無極道君。《二十四生圖》 
　　元始丈人
　　登紫空之上玉虛之壇，受九天寶譜錄、上皇寶經、玉符秘章、玉皇譜錄。虛白，吾宅也。虛者，天地之動；白者，神明所居。《老子妙真》 
　　眾仙之傳舍
　　《太平經》
　　天治玄宅
　　在地中央，崇七架六問十二丈，中央二間上作一層崇玄臺，臺中安大香爐，高五丈，常焚香煙，北五丈起仙堂，堂東西各一間作宴仙室，大堂中央問東西二面，作三問五架，東為陽仙房，西為陰仙房，崇虛太上玄臺之南十二丈近南問，起五問三架門堂，玄臺大堂之前，東西二面廂各一區五問五架，東名青昇房，西名萬福，崇虛北去臺一丈，西南小室，通明祭酒舍，大臺堂下西頭一問，東向戶向東，西壁安坐香火。天師教化，常處東向。《太真科》
　　元始丈人
　　在上清瓊天府。《龜山元錄》 
　　九天丈人
　　在開清府。
　　九天元父
　　九天之上玉寶之府。
　　九天玄母
　　九天之上玉寶洞元之府。
　　皇老三天丈人
　　在上清金融府。
　　三天玉童
　　在上清丹明府。
　　九霄丈人
　　在玉清重冥府。
　　九霄真王
　　在玉清鳳生府。
　　三元太明上皇君
　　在上清元真府。
　　皇上萬始先生
　　在上清金魂府。
　　上皇先生
　　在玉清朱映府。
　　紫虛皇老玉帝君
　　在玉清始精府。
　　玄虛太真洞景君
　　在玉清太丹府。
　　紫虛玉皇先生紫晨君
　　在太清九合府。
　　紫靈三元紫精君
　　在上清洞靈府。
　　太微天帝君
　　在上清八明府。
　　上元太素三元君
　　在上清九玄府。
　　三素元君
　　在上清實元府。
　　皇上四老道中君
　　在上清會明府。
　　玉晨太上大道君
　　在上清日關府。
　　中央老君
　　在上清金珠府。
　　皇初紫元君
　　在上清重室府。
　　無英中真上老君
　　在玉清紫重府。
　　虛皇君
　　隨四時形影，在丹瓊府、化生府、朱雀府、鳳嘯府。
　　元辰君
　　在曜華府。
　　上虛皇君
　　在北元府。
　　上元君
　　在八冥府。
　　元胎君
　　在鳳舞府。
　　玉賢君
　　在通靈府。
　　景元君
　　在靈暉府。
　　三元君
　　在定微府。
　　真辰君
　　在紫生府。
　　散花君
　　在魁元府。
　　八景君
　　洞清府。
　　仙皇君
　　暘谷府。
　　司禁君
　　仙都府。
　　仙母
　　九玄府。
　　青帝君
　　九生府。
　　赤帝君
　　朱陵府。
　　白帝君
　　通先府。
　　黑帝君
　　北黃府。
　　黃帝君
　　高皇府。
　　妓樂品第六
　　天鈞大樂
　　萬種互作。
　　真妃齊唱．
　　天奏百千萬妓。《玉京》
　　四天王人眾
　　侍衛老子，右奉香花。天妓並作，悲笳駭空。樂所以動六方八極之氣東西南北，甲乙丙丁，二十五氣，各有所屬。所以感物類，和陰陽，定四時，均五行，弦以九九次其絲，然後能和合陰陽。
　　子日
　　童女玄爽能吹笙。
　　丑日
　　童女皇真能吹簫。
　　寅日
　　童女幽靈能鼓琴瑟。
　　卯日
　　童女□□能鼓筑。
　　辰日
　　童女黃游能鼓琴。
　　巳日
　　童女應丹能撞鐘擊磬。
　　午日
　　童女司馬幸能吹簫。
　　未日
　　童女公孫武能吹笛。
　　申日
　　童女真金能為九音之樂。
　　酉日
　　童女□悅能為六變之歌。
　　戌日
　　童女昌雲能作百獸嗚聲。
　　亥日
　　童女公車建能為天下新聲之曲，欲作樂先生上天口左官取樂器，還一於雲中，作樂未到數十里，中便聞一皇。
　　金真大神草仙眾聖
　　撫雲數，奏天鈞，戲師子，遊素麟，能宛白鶴，翱翔朱鳳，鏗鏘八音，障曄九色，簫管鍾鼓，千奇萬妓。《大上紫書錄悻》
　　諸天妓樂
　　西王母為茅盈命侍女石公子擊昆庭之金，侍女琬絕青撫吾陵之右，侍女范成言打洞陰一磬，侍女笙雙成吹雲和之笙，侍女許飛瓊鼓震靈之黃，侍女玉上華禪八琅之數。《太元真人三茅君內傳》 
　　西華紫妃及西王母
　　各命侍女趙運子、李慶玉撫流金之石。《上清》 
　　太微天帝君
　　命太微人真使成靈撫九天之嗚一□金玄。
　　長齋會玄都，嗚玉叩瓊鐘
　　玉口。
　　方諸青童
　　命東華玉女煙景珠擊西盈之鍾。《紫虛元君內傳》 
　　聖君引雲鉤之琴
　　激落百骨，瓊抓九虛，徹朗九霄軸大洞神州之章，凝魂之曲，玄詩靈藻，天韻希微。《紫文》 
　　天尊
　　命西華金靈上官飛玄女景皇真人彈五命之琴，鼓神州之笙。《空洞靈意》 
　　太微帝君
　　命太微上真使韋靈戴上之幡煥流金之火鈴，五靈陳曜，六度休明，八音同和，萬律齊聲，雲璈純蚏，天女羅箏。《金玄》
　　西華玉妃
　　命侍女王賢擊八琅之筑。
　　玉童彈傲
　　北華啟雪。
　　帝君彈景龍雲傲
　　百和合唱瓊響太虛，王音激無。八風交真於中天，五華羅仙於四隅。神肖啟於琳琅之關，妙韻發於大洞之畿。《滅魔》 
　　太極真人
　　命比寒玉女宋聯涓彈九氣之繳。《紫虛元君傳》 
　　五籟聲何悲？神鳳翔瓊林，草仙振羽儀
　　《太霄琅書》
　　天一
　　以晦朔八節日擊鼓，集召諸神，無錄者終矣。《老子歷藏中》
　　九天太真日
　　虛鼓響嗚鍾，九霄浮雲耕。《上清紫宸》 
　　太上玉皇道君
　　受高清無極上道隱符時，玉鼓震雷，九暉晝冥。《洞真》 
　　太微帝君
　　使韋靈打碧鼓之玄英，撞金折玉，叩數指瓊，龍嘯虎吹，鸞舞鳳嗚，洞景金玄。
　　清虛真人
　　命飛玄玉女鮮于靈金撫九金玉節。《紫虛元君內傳》 
　　官商空和，高下成音
　　西妃擊節，天女羅箏。八音嘈囋，逸響雲營。雙皇促節，鸞舞鳳翔。《玉佩金璫經》 
　　天真帝皇
　　命玄女歌曰：仙賢遊玄圖，飛梵起嗚茹。《三皇》
　　仙人吹九靈簫
　　聲聞三十里，中簫有四十九孔，竹長三二尺。九簫同唱，百獸拌舞，鳳皇數千來和，蕭聲大惠。
　　西華紫妃
　　西王母各命侍女左抱客，韓龍賓吹鳳鸞之簫。《上玄三天君列紀》 
　　扶桑暘谷神王
　　命雲林主女賈屈危吹鳳戾之簫。
　　天尊
　　命景皇人吹九鳳之簫。
　　太上玉皇道君
　　受高清无極上道君隱符時，五霞纏曜，龍文吹簫，文虎奏等。《大洞真》
　　南極真人詩曰
　　嗚孩玄峰嶺，金簫運八氣。奚不合靈酒，盼目娛九裔。《眾真歌》 
　　龍嘯萬響同唱，虎吹，鸞鳳齊聲
　　龍景九文紫鳳赤書。
　　太微天帝君
　　曲宴瓊室，歌紫虛之靈辭，浪微音於太玄。《洞縈經》 
　　元始天王授南極司命君
　　上清變化七十四方於雲房之問時，三元真玉上元無英帝君歌上元洞門變真內章之曲。三素流五河，雲轉九嶺阿。朱靈啟碧室，金暉煥東霞。三辰朗太虛、瓊門纏曲宇。散靈九度外，同此萬劫庭。中元黃老帝君歌中元洞化內真章曰：落落三真布，分流九雲氣。瓊室森太霞，金鄉洞幽藹。玉臺霄上玄，流精曜紫蓋。合真三丹府，散靈九員外。下元白元帝君歌下元洞靈化真章日：峨峨太霞闕，金門纏九重。丹暉曜瓊天，飛霄鬱玄梁。散氣九靈戶，分為萬帝官。洞化丹靈窟，八景可飛空。寂寂綵霞生，遂起萬仙宗。《上清變化七十四方》 
　　西華紫妃及西王母
　　各命侍女辛白鶴、鄭辟方、燕婉來、田雙連四人，各歌高仙盼遊洞靈之曲四首，曰：玉室煥東霞，紫筆浮絳晨。華臺可昤目，比宴飛天元。玉臺霄上立，金華帶靈軒。七闕煥流霞，瓊室生龍雲。左迴三素轡，右鼓萬流津。手把八素氣，縱身虛中浮。左把玉華蓋，飛景登七元。重霄煥紫暉，四向皆以神。玄心三元中，一劇年亦分。《上青三天君列紀》 
　　太上
　　命玉清上官侍女季雲門、田四非合歌寶洞飛霄絕玄曲曰：控轡玄霄上，龍翰秀金城。飛煙繞曲宇，紫鳳曜玉京。飛香揚流煙，蓊鬱灑八荒。乘琿絳琳房，執契玉映堂。上攝西華女嘯命金晨重龍景九文。《紫鳳赤書》 
　　太極真人歌
　　丹明煥上清，八風散太霞。上探日中精，下飲黃月華。靈觀空天中，鴻路無問邪。
　　方諸青童君歌日
　　太霞扇神暉，九氣无常形。玄轡飛霄外，八景乘高清。手把玉皇袂，携我晨中生。盼觀七曜房，玄玄亦冥冥。起哉魏氏子，金書束華名。
　　扶桑神王歌曰
　　晨啟太帝堂，九龍同轡起。
　　清虛真人歌曰
　　駕欽控清虛，徘徊四華館。瓊輪暨晨抄，虎肺逐煙散。惠振風丹旌，明燭朗八煥。柄景若林柯，九絃玄中彈。遺我積世代，釋此千年歎。《紫虛元君內傳》 
　　王母
　　命侍女于苦貧、李龍孫歌玄雲曲二首曰：太象雖云云，我把天地戶。披雲液八景，倏忽適六土。頤神三元中，納精六闕下。遂乘萬龍樁，落鳳盼九野。玄圃遏北臺，五城煥嵯峨。啟彼無涯津，泛此織女河。仰上昇絳庭，下遊日窟阿。顧盼北落外，指點九空霞。靜思感中和，為是玄虛歌。《茅君內傳》 
　　玉女窈窕而流舞
　　翩翩說說而容裔。《玉京山經》 
　　上清道寶經卷之三竟
　　上清道寶經卷之四
　　駕乘品第七
　　九龍駕
　　玉京。
　　建齋行道
　　四天帝王皆駕飛龍綠軿，八景玉輿，
　　從真人玉女，手把華幡，前導鳳歌，後從天鈞，白鶴師子，嘯歌邕邕，燒香散花，觀聽玉音。《靈寶大誠》 
　　元始迴玉駕
　　黃旌召風雲，掃除五道場。
　　諸天大聖
　　妙行真人皆乘碧霞九靈流景飛雲玉輿。《赤書》 
　　太上大道君
　　初乘一景之輿，駕八素紫雲，攝希微倉帝俱束行，詣玉臺天現玉清紫道虛皇上君，受九暉太晨隱符。次乘二景之輿，駕七素絳雲，攝中微赤帝俱南行，詣南桃龍羅天現玉清翼日虛皇上道君，受觀靈元晨隱符。次乘三景之輿，駕六素紅雲，攝紫微白帝西北行，詣碧落空歌天現玉清昌陽始虛皇高元君，受總晨九極隱符。次乘四景之輿，駕五素青雲，攝玄微黑帝俱北行，現玉清七靜導生高上虛皇君，受杳曜旋根隱符。次乘五景之輿，駕四素黃雲，攝始微上帝束北行，詣扶刀蓋華浮羅天現玉清大明虛皇洞清君，受玄景晨牙隱符。次乘六景之輿，駕三乘綠雲，攝靈微中帝束南行，詣初默天現玉清始元虛皇太霄君，受合暉晨命隱符。次乘七景之輿，駕二素紫雲，攝宣下帝西南行，詣沖容育鬱天現玉清七觀無生虛皇金靈君，受高暉晨玄隱符。次乘八景之輿，駕一素靈雲，攝洞微真帝西北行，現玉清八觀高无虛皇停景君，受高上龍煙符。次乘洞景玉輿，駕太霞紫煙玄景之暉，攝九微內帝及上皇九玄天諸真仙王，俱仰登彌梵羅臺霄絕寥丘飛元雲根之都、玉清上天玉清紫暉太上玉皇明上大道君，受高清太无極上道君隱符。《大洞真經》
　　得道大神白玉王母
　　乘九蓋華輿，雲龍翼從，仙童羅前，玉女列後，散花交其左，繙香觀其右。《上清隱書龍文》
　　方諸東海青童大君
　　清齋於靈榭丹闕黃房三年，乘碧霞三靈流景雲輿。《靈書》 
　　太上大道君
　　上皇元年九月一日，西遊玉國龍崛山元始天尊，乘碧霞綠輿而來，諸天踴躍。《金錄簡文》 
　　諸天大神聖天尊帝王
　　高仙真人，各持齋奉法，宗太上虛皇，齋日並乘飛龍八景雲輿，大會太上玄都。玉京九靈太真誦曰：龍裙拂霄上，虎許攝朱兵。出《玉京山經》
　　斑龍之輿，光明八道之輿
　　玄景綠輿，金真玉光。
　　丹霞絳輿，太微帝君
　　命太微上真助韋靈整甲齊鋒，乃登八瓊玉筆，如玄景之暉，太霞部靈引曰：使七日晨合明五皇驅除太甲陽精，八素啟輿，玄剛斬兵，羽蓋停空，萬騎相傾，毒龍翼軒，飛煙繞軿。《金玄》
　　披誦太霄章
　　三開自當明，雲降徘徊葷，虛遣飛霞軿。《大霄琅書》 
　　夜光玉女
　　服雲林之翠羅，乘靈此以啟真，駕鹿筆於天河。《五符》 
　　忽遇扶桑王
　　九者仙都真，驗駕紫此筆，雲顏一何鮮。《眾真歌》 
　　八光輦徘徊，玉輦青童君
　　乘玉彫之軿，御圓珠之氣，登雲波之山，入東華之室。《大洞玉經》萬華先生乘三素之景、羽明之軿北登高元之嶽寢萬華之堂。
　　司禁真伯上帝王君
　　時乘日月之軿，上登重漠之山。
　　仙者
　　足懸五嶽，手把明霞。
　　三元靈
　　紫素雲駢，□空徘徊霄庭。
　　流雲丹輿
　　三素飛軿入我八門，乃知死生法輪。
　　綠軿
　　入我玄玄門玄一真人誦。
　　太丹隱書，徘徊八煙，乘策景
　　龍騰九天。
　　羽明者
　　上清天人之車。《大洞玉經》 
　　太極元君
　　乘凌羽之車，宴上清之宮。
　　金臺王母
　　給西靈王妃太華玉女三百人，鳳車二十四乘，使詣金闕，受書以登玉清上官。
　　誦讀大洞真經三十九章
　　萬過，中央黃老君上奏太上，命丹綠蓋之車，九靈使者、太一司命迎子。
　　六甲神
　　八節日乘白鸞之車，駕黑翩之鳳，以宴常陽，倒景看遊八方神嶽。《太上太極綠景真》
　　道君乘珠玉之輦
　　騰蛇為輪。《老子歷藏中》
　　東海青童
　　乘獨紙飛輪車，案行香洞山。《茅君內傳》 
　　飛龜玄雲之車
　　青雲之車，五色雲車，赤雲氣車，紫雲之車，白雲之車。《含光玉真》
　　元始上尊
　　傳自然靈圖、合一十四生》，部洞天八景神仙，度命天仙兵馬、地仙兵馬、真人兵馬、神人兵馬、日月星辰九官五帝五嶽三河四海等兵馬，各九億萬騎，金龍騎、飛龍騎、龍雲龍虎龍騰等騎，各九億萬眾，以授太上道君。《二十四生》
　　三萬六千赤童騎
　　手捉鐵杖，遊行天下，取五逆人。《洞淵》 
　　妙行真人
　　無鞅數眾，乘飛雲丹霄綠輿瓊輪。
　　上聖大道君
　　與高上玉帝、十方至真並乘五色瓊輪，靈妃散花，金童揚煙，詣元始金闕之下，請受真文。《赤書》
　　南極紫元夫人詩
　　命駕玉錦輪，舞轡仰徘徊。浮景清霞妙，八龍正參差。《眾真歌》 
　　飛龜紫輪
　　《元錄》 
　　老子御明光華蓋
　　四極眾真仙人无鞅數眾，造鶴嗚山石室中，設自然座，有金華寶蓋羅覆大眾真人，大眾一時乘空，御飛龍寶蓋。《仙公內傳》 
　　元始
　　從諸天大聖、十方至真、无極神王、天仙、飛仙、地仙、五帝真人，並乘八景玉輿，三素飛雲，瓊輪羽蓋，五色華光。《靈章》 
　　佩月蓋
　　授玉芝攘隱華。
　　太上道君
　　西遊玉門龍崛山，元始天尊乘三素飛雲神仙羽蓋而來。《金錄簡文》 
　　玄雲紫蓋
　　紫書金把。
　　服餌品第八
　　雲買人羽客
　　養霞餌氣。
　　靈關統三元
　　精變結五神，九鍊瓊胎府。凝氣以成仙，服餌慎九靈。靜念降玉軒八
　　坦四門高上。
　　服神丹五石鍊生神
　　寶五官為九官真人。
　　鬱鬱五雲芝
　　玄暉吐玉光，凝津洞靈府。徘徊日月官，五色理高真。流煥洞十方，呼吸不覺疲。飛天並金容，導引養靈氣，玄哺六胃充。《二十四生圖》行九晨照洞房泥丸之法檢魂魄，制萬邪。仙靈之氣降于寢房，所謂引三光九星以照百神。太一帝君，天鬼同變。
　　沖虛太和氣
　　吐納流霞津。胎息靜百關，寥寥究三便。《玉京山經》
　　胎中之子，噓陰吸陽
　　以內氣養其性。《太平》 
　　氣者
　　神明之器，清濁之宗。
　　食玄根之氣
　　神明八聰，身有日瑛，面有玉津，眼生明光，齒含紫氣。道要於金醴，事妙於水玉，所謂吐納自然之太和，御九精之靈氣。
　　食氣萬歲，恒有少容
　　《五符》 
　　元始五氣
　　以鵝嗎上會靈寶玉山玄都上官，陽光初明散元始之暉，流灌諸天，其氣鬱鬱，其暉薰薰，精如月珠，光如紫山，下注學士五牙之根，上官眾聖大智真人養食其暉，與天相畢。《靈寶玉袂》
　　餐牙法
　　八節個入室清齊，存五老形象。行之八年，仙官玉女侍衛，身生光明，照映十方，五帝稽首，三界司迎。
　　五仙
　　玉芝玄中澳。《二十四生圖》 
　　常思脾中有大日
　　日中有黃金樓，樓中有書，對以黃金之印，廣縱三字，日威嬉見而讀之，心開目明，神仙矣。《老子觀天》
　　念胃中黃田中
　　正白如凝脂，中有黃氣，至口咽之即飽。謂黃田者，太倉也。諸神就中食，中有黃電釜飯，玉女小童，使令呼曰黃帝子致行廚矣。
　　導氣九上九下
　　十二日體輕，十八日小成，三十六日道大成，八十日頭面有光，百二十日是真人。
　　燒香入室
　　首南正頭，閉氣，叩齒二十四通，存一如法。見離在頭上，坎在臍下，坤在左手中，巽在右手中，乾在左足下，艮在右足下，兌在左脅下，震在右脅下。八卦有象，象中有氣，氣中有神。神人光明，備列八方，口吐生氣。春震王生火，夏離王生土，秋兌王生水，冬坎王生木。四季乾坤艮巽王金，依月迴轉。巽三月，坤六月，乾九月，艮十二月。咽八氣法：春寅卯之月，歙震氣三咽，次噴高氣九咽，次噏巽氣四咽，次噏坤氣二咽，次噴乾氣六咽，次噏艮氣八咽，次噏兌氣七咽，次噏坎氣一咽。畢，叩齒三十六通，摩四支五體，行之當清齋三時六時，拜太上八素。
　　朝暮
　　讀甲子乙丑丙寅丁卯戊辰，止向辰，以金梁叩玉快，循華池讀醴泉，剥舟池取露約，瀨之周邊，至三而一咽，三咽止。下貞六甲，如初法，凡三十咽，咽其精華。所謂金梁，舌也；玉決，齒也；醴泉、丹池、露汋，江中唾也。《服氣法》
　　朝餐五雲氣，夕嗡三晨光
　　《空洞靈章》
　　大道妙無象
　　震化表三神，朝引五星精，中噴日中津，夕食黃月華，寢外鍊五仙。《二十四生圖》 
　　食日之精，子必長
　　生以月一日、三、五、七、九、十五日，日出時至日中食之，先念中心有日，日有玄蓋，下有小童正赤，赤氣遍身中外九重，思氣滿頭，從頭出上昇天，繞日九重。咒曰：日君元陽，還歸絳言。與我合德，俱養小童。因思汨精，下入鼻中，咽之三九，滿心中有三人：左太一父也，右玄光母也，中央赤子小童也。坐金床玉榻，執玉拌玉柸。枉中玉英、神酒、并天芝草見，存食之長生矣。
　　食月之精
　　可以長生。月十五日夜半時，向月再拜，咒曰：月君子光，還歸丹田，與我合德，俱養小童。思月白素黃精下入鼻口，咽之三七，月精託腎根長生也。
　　食星之精
　　上昇太清。以日出、哺時、日中、夜半，上念北極大黃星，咒曰：皇天上常太上道君，曾孫小兆，願得長生。念星精來下，在兩眉間，流入鼻口，咽之三五，氣滿心膽，脾脾，中有道母主哺赤子，即得長生矣。
　　飛舟名霜
　　煎鍊雲水。朱玉鮮金，九鑪炎霄。昇身九天，超躍玄洲可遊九官之問，未得真人門戶。《八素》
　　仙方九品
　　一日太和自然龍胎之醴，二玉貽瓊液之膏，三飛舟紫華流精，四味光雲碧之英，五九泉虹華神丹，六清金液之華，七九轉雪霜之丹，八九鼎雲英，九雲光水石。流飛、龍胎、飛丹，上藥也；未光泉、太清，中品也；九轉、九鼎、雲光，下品也。
　　太上八景紫漿神丹
　　或名四藥紫花，或火微紫玉英，或五珠華丹，或絳生晨華，或三華上神丹，或太上飛剛，或九神上丹，凡八品。《九真中》 
　　九丹者
　　九道，如九方也，服之壽萬世。第一丹名九華，第二神符，第三龍丹，第四還丹，五餌丹，六□丹，七深丹，八伏丹，九寒丹。《真人流珠九轉神仙九丹經》
　　中黃八道
　　金書紫文，九轉霜雪，琅玕華丹，還白玉酒，金液流精，玉林結華，日月之水，皆白日昇仙登天之道，出自帝君，所藏于瑶臺，非有真錄，不得其法。
　　琅訐鬱華
　　七陽日嬰九琳之液，八瓊之精，四蘂紫漿，五琳絳生，三華飛剛，雙珠月明，蘭腴金胎，甘露玉瓶，青建轉羅，漂芝流靈，神梁丹散，玄阿連縈，琅根朝結，黃帝素盈，可以衝躍玄霄，飛虛玉清，呼而吸之以至真靈，漱而變之以入帝庭大洞山。
　　飛虛走空洞，陽宮流火庭
　　中有炎光，八鍊自然玄丹。黃氣陽精，三道順行。
　　神丹三十六水
　　金液之衛。《丹簡墨錄》
　　舍利
　　是金液之凝精，還丹之變化，真一自然之氣。
　　九轉還丹一劑
　　神方一首，茅君賜二弟。
　　仙母金丹
　　一名西王母停年止氣丹。凝白蜜三升，丹精明有白華者三斤，雲母屑二斤，着銅器中，桑木薪微火煎，凍之三日，又蒸之三十日，當以白日竟日火蒸，又煮銅器三日三夜，曝燥，禱三萬杵，細篩為散，以白蜜丸如小豆，平旦服二十丸，長生不死，色如女子。《大洞真經》
　　藥玉醴金漿
　　飛騰之藥。
　　太上道君問太上老君
　　告子靈真絳衍天仙之方，玉庭百芝上清精藥，乃曰：六亭發華營，玄光八角，風寶雲子，帝坦王闥，金敷英英，廣天黃木，昌城玉藥，夜山火玉，鳳林嗚醉，西瑶瓊酒，中華紫蜜，小陵綠阜。絳津金髓，月精日壽，朱河琅子，蓬山文醜，濯水七莖，崩嶽電柳，北探玄郭之綺葱，仰漱雲山之朱蜜，夜牛伏骨，神吾黃漆，空洞靈爪，四劫一實，冥域麟膽，英山夜日，東探扶桑之丹椹，俯採長淵之文藻，上和九轉之文王，下咽青玄之霞寶，太虛結鏡，素女懷抱，紫此童子，九色鳳腦，太極隱芝，絳樹日道，太上虹李，天漢大草，南官巨珠，西鄉扶老，三梁龍華，靈妃所討，有得食之後天而老，此玉清之所服，太上之所寶，可以上飛景霄，分晨億道，守鎮黃精，朝注九腦，聞玄音以散濁，聽風氣而逐穢矣。其次上清幽芝，太上九時有八光，太和斑龍黑胎，文虎白沬，出于西丘。七玄飛節，九孔瓊珠，雲漿琳一，玄圖琅腴，鍾山白膠，金生青敷，閬風石腦，□河珊瑚，蒙山白鳳玉肺，靈丘倉鸞金血。東英朱菜，九節交結，太微紫麻，瓊華玉寶，流淵鳳眼，赤河絳璧。北汲太極之井，掇文珠之脉，雲庭神桃昆園平雀，夜精白草，青津碧荻，真官鬱壇，玄都三蓋。左服玉童之光，右抱玉女之氣。上招神光，下飲玄瀨。仰掘蘭圃之瓊精，俯摘玄丘之紫奈。白水靈蛤，八天赤薤；萬載一生，流光九隊。有得食之，後天而逝。天帝之所服，太上之寶貴，非太極之所聞，中真之所逮。 
　　其次太極之品，四真常珍。乃曰：九石鍊煙，丹液玉滋。苟首流珠，琳華石精。丹鑪金液，紫華紅英。太清九轉，五雲之漿。玄霜絳雪，騰躍一黃。東瀛白香，滄浪青錢。商丘餘糧，積石飛田。太虛還丹，太秦玄堅。長光流景，雲童飛天。此天仙之所服，非陸遊之所聞，山客之所見。又當知九化十變、隱地八衛，乃能廣遊玄空，倒步天河，乘雲駕龍，陵騰無方。
　　其次三十六芝，飛爐鍊煙。陽水月華，五公之腴。填生五藏，鍊兒易軀。瑰魄雲屑，金粉玉桑，長年益壽，可至萬歲。其次玄水雲華之漿，五黃鬱靈，中精千石□飯，眾青朱英、白車飛節之寶，流馬紫木之黃。一服使人長算千紀，年隨藥進，命與藥遷。
　　其次下藥，松栢陰脂，山薑、伏神、菖蒲、門冬、巨勝、黃精、菊花、枸杞、崖蜜、伏苓、桃皮、澤瀉、萎蕤、黃連、升麻、地黃、赤板朱黃，靈飛水桂，眾物之精，其類煩多，略舉一端，服之高可七百年，下可三四百歲，身生光澤，還如童顏，使役千神，得為地仙，陸行五嶽。遊浪名川。《消魔靈藥》
　　蘇林字子玄
　　濮陽曲水人。師華山仙人仇先生五年，能出入水火，色如少女。先生曰：子真人也。《三元真一》
　　南嶽夫人
　　姓魏，字賢安，任城人也。季冬之月，夜半清明，聞玄中有鍾鼓之響，茄簫之聲，八音嘈囋。出望空虛中從東方來一人太極真人安度明，一人東華大神方諸青童，一人扶桑碧河暘谷神玉景林真人、清虛真人小有仙王王子登。夫人匍匐再拜，與夫人兩劑藥：一日隱遷自瞖神散，一日石精金光化形靈丸。服藥七日，夜半之後，太上玄仙遣飄車來迎。夫人用景法託形劍枕，從此而絕。《紫虛元君內傳》
　　天上仙藥
　　若太倉之積粟。
　　絳綾朱兒
　　丹砂也。《靈書紫文》
　　丹山日魂
　　雄黃。
　　玄臺月華
　　瞱黃。
　　白素飛龍
　　白石英也。
　　青腰中女
　　空青。
　　紫陵文候
　　紫石英。
　　碧城飛華
　　石黛。
　　北帝玄珠
　　消石。
　　九靈黃童
　　石流黃。
　　五精金羊
　　陽起石。
　　雨華飛英
　　雲母。
　　白虎脫齒
　　金牙石。
　　流丹白膏
　　胡粉。
　　倒行神骨
　　戎鹽。
　　上學之士
　　服日月之道，思丹靈少陽真人，以瑠璃器盛玉泉青芝膏。灌兆形。又以金拌盛精冶鍊膏，溉兆身黃氣陽精。
　　玄水玉液，一名飛龍雲腴，一名鍊五石
　　之華膏
　　服之十五年，身有玉光，長生天地，役使鬼神。三年之發可夜書。此方愈於煉八石之餌金，勝於桂水雲母之玉漿。《大洞》 
　　雲草玄波者
　　黑巨勝之腴，一名玄清。《雌一五老》
　　紫琳之腴
　　《茅君》
　　填魂固魄
　　飛騰七十四方靈丸，服之乘空步虛。
　　《紫度炎光》
　　太一四鎮丸
　　很之萬歲。《九真中》
　　魏夫人耳目清明
　　年八十三。月中書道家童符，存思
　　入室，百日、數十日不食。《紫虛
　　元君內傳》 
　　地上真人
　　先去三尸虫；有三名，伐人三命。三鬼不去，貫穿六府，搖動五神。合法元真一》
　　太上八瓊飛精之丹，真人茅盈
　　字叔、申，咸陽南關人。師北朝北河鬼谷先生，隱華山。年十八遂奔家入恒山。盈曾祖蒙於華山中，乘雲駕龍，白日昇天。其邑謡歌曰：神仙得者茅初成，駕龍上昇入太清。時下玄洲戲赤城，繼世而往在我．盈。帝君學之臘嘉平。盈止但山六年，夢見太玄玉女挹玉扎而携之，曰：西城王君有真道。遂稽首靈城見王君。十七年，王君使主領衣書神錄之章，服三年乃命駕造白玉毫山，諸王母於青官。王君復賜盈九轉還丹一劑，仙方一首。天帝見補東嶽上卿、霍林司命，總統吳越死生之錄。於是教二弟服青牙。後語季偉卿，宜服黃帝所授風后四扇散神方，我昔受於高上先生，今相傳耳。又語思和卿。宜服王母四童丹散，填粗補腦。二方皆妙，二弟服藥十八年，色如女子。《茅君內傳》
　　願玄母
　　與我俱食自然七寶玉飴金丹紫隱芝，右掇五招夜光、鳳腦、虎沬、雲琅、瓊霜，奇味一御，則拂太虛。《雌一》
　　聖君
　　引青童坐設流霞之漿，赤樹白子，絳木青實。《靈書紫文》 
　　皇人
　　為扶桑君所使，領峨眉山仙官，身長九尺，其毛被身體，居北巖下，中以蒼玉為屋，黃玉為牀，張華羅之惟，燃千和之香。侍者皆眾仙玉女，坐寶三人，皆太清仙王。設盈升之棗，漱朱官玉井之靈漿。《五符》
　　玄水雲華漿
　　一名雲藏朱漿。日服五合，面童顏而體香。《九真中》
　　學道當遊日月宮殿
　　見日月王，飲以日月華，金約之漿。《智慧》 
　　太極真人
　　青精千石她飯，上仙靈方。服她飯百害不傷。十年之後，青精之神結以使令招致風雨，一劑輒益算一千。《清虛真人王君內傳》 
　　句曲山上神芝五種
　　第一龍仙芝，似交龍之相負，以葉為鱗，根如蟠龍，得食之拜為太極仙。卿第二參成芝，赤色朱光瑋瑋，扣枝葉如金石之音，得食拜為太極大夫。第三燕胎芝，色紫，形如葵，葉有飛燕象，光明洞徹，食一株拜為太清龍虎仙君正一郎中。第四夜洞芝，色青，實白如李子，高三四尺，葉似柏，夜視其實，如月光照洞一室。一株九實，墮地如狸七寸鏡盤，著地厚一二寸，夜視如牛，日動□食一技，拜為太清仙官左御史。第五白義玉芝，剖食其腦，拜為三官直真御史。得食此芝，太上命太極真人遣五帝下拜謁署於人也。其四節燕胎流明，視之長曜雙飛，夜光洞草。茅君所服者，乃青州方諸太極真公所植，非此疇也。《茅君內傳》 
　　太極隱芝四種
　　或四方色，光照百步。一種青色，如月鏡狀，三重相累，高五六寸，名太極靈鏡隱天碧芝。一種白色，如堅斗星，有七節以星為節，以莖為綱，高三四尺，名太極隱辰靈魂芝。其一種赤色，如小棗樹，其實如錄，光明煥照，高三四尺，名鏡綱隱玄太極金天芝。一種倉色，如偃蓋於地重沓，周圓七八寸，清名流燭，高三四寸，名太極玄月偃龍芝。《太微金簡玉字》
　　穿地六尺
　　取鏡實一枚種之，灌以黃水五合，三年生草，子如桃。五色鳳腦芝，食其實，上昇太極，吐地化為鳳皇，可乘鳳而翔，一名太極隱芝。《靈書紫文》
　　尹喜從老君
　　來遊，登常陽山方丈之堂，見九老丈人，嚼九交之芝。南遊，登肅丘山，食九光芝。《元上真人》
　　天鏡國風山
　　生金玉紫芝。
　　諸天灑香華
　　日月灌靈暉，咽之五神開，玉女擎金拌。《二十四生圖》 
　　五芝
　　香其嶺仙草茂靈條靈洞，萬劫開一煥，諸天交得妙。安覺淹一樹沙如一朝。
　　東華中候王夫人詩曰
　　昆池灌瓊田。《大洞真經》
　　玉脂芝
　　生有玉之山，玉膏流出萬年凝而
　　成脂，似鳥獸形，明如月精，以无心草汁和之，須臾成水，服一斗得千歲。《靈寶芝品》
　　五嶽形圖
　　與天地俱生，置三十二天洞庭之官，上真飛仙所居。其上神草玉芝，令人不死。《黃老妙言》 
　　石芝
　　生於海隅名山有積石者。其形首尾四足，赤如珊瑚，白如銀肪，黑如澤染，青如翠羽，黃者如金，光明洞徹如堅冰，晦夜去之，百步望見光矣。大者十餘斤。得石像芝，擠三萬六千杵，服方寸匕，盡一斤，得十萬歲。亦生臨水高山，狀如盤碗，不過徑尺，有七孔，名七明，九孔名九光，皆如星照。此百二十種皆石芝，事在太一玉策昌內記。《靈寶芝品》 
　　木芝
　　松脂千歲化生，狀如蓮花，名木威喜。夜視有光，帶之辟兵。根如坐人，長七尺，刻之有血，塗足可以步行水上，以塗身則隱形。以雜巨勝為夜以照地，有金玉實藏則光變青而下垂。服十斤則千歲。松脂三千歲，皮中有聚脂，狀如龍形、名氣節芝，重十斤，服一斤五百歲。樊桃芝，木如昇龍，華如丹羅，實如翠烏，高五尺，生名山之陰，束流水上服一株，五千歲。大泉芝，寄生大木，如蓮華，味甘辛。建實芝，建木之實，生都廣，皮如纓蛇，實如鸑。此芝混而服之，白日上昇。《靈寶芝品》
　　草芝
　　獨搖芝，无風自動，莖赤如丹，根大如魁升，細者如鷄子。十二枚同繞大根，根生虎壽山吳阪上，似牛角，長三四尺，青色，服方寸匕，則千歲。麻母芝，華紫色。珠芝，莖黃葉赤，實如李，紫色，二十四如貫珠。白符芝，似梅，常以大雪而花，季冬而實，朱草九曲，曲有三實。五聽芝，狀如樓，莖方，其葉五色，如偃蓋，中有甘露，紫氣起數尺。龍街芝，仲春對生三節，十二枚。凡有草芝，服之或一千二千歲矣
　　菌芝
　　狀如室官，如車馬，如龍虎，如飛鳥，五色無常，百一十種。服者上昇仙，中者數千歲，下者千歲。
　　藕實
　　一名水芝，與鷂頭為陰陽。以八月上戊取蓮實，九月上午取藕，分等陰乾，百日治之。正月上卯日平旦，井花水服一方寸匕，日四五，百日止除百病，久服神仙。《五符》
　　食貨品第九
　　海中百千洲嶼
　　甚多珍寶。《定志》
　　大海中靈烏山
　　自然金銀、珠玉、碑磲、碼腦、珊瑚、珍奇眾寶，百千萬種。《仙公內傳》
　　西吾之刃
　　雖十寸而剖玉。流星之金，雖纖芥而徹視。《五符》
　　金玉滿堂
　　莫之能守。
　　紫金十兩
　　以誓九天，傳九真明科。《四極明科》
　　黃金五十斤
　　救惠百姓。《太清金液神丹》
　　上學之士
　　齋金魚玉龍各一枚，上金三兩，以奉有經師金真玉光。
　　受洞玄靈寶真文十部妙經
　　用上金九兩上誓九天，用金龍二枚、金鈕九隻，投山，水土為信。《明真科》 
　　上仙之士
　　記之銀編之上下仙壽。
　　歎三大神已
　　應時，五嶽地中大藏金銀、玉腴、瑠璃，大藏踴發，映朗十方。八海神王於滄溟內出珊瑚之樹，高五百萬里，七寶花葉覆于巨海，三界諸天雨細明珠，五嶽開神仙山寶藏，五色美玉臉於綵盡。《處胎業經》
　　瑁璃之國
　　言國土地皆瑠璃。
　　推光童子
　　隨日月與輪而轉，三千六百人並絳衣，下遇溟海攪金精紫光之玉。《三皇》 
　　解脫此經
　　三界有屬，諸天人民奉上香花七寶床座，金銀、珠玉、珊瑚、碼瑙。《元始智慧正觀解脫》 
　　太微帝君
　　解纓珞明月寶珠，上道君受經。
　　昧珠
　　《三皇》 
　　有金骸玉骨，名書帝錄，得見此文
　　當齋玉龍一枚受之。
　　上相青童君日
　　正月一日、七月七日、九月九日，學士夷心寂室，散香左右，玉札八枚，以奏三元。三元者，白素元君、黃素元君、紫素元君。
　　受洞玄靈寶真文
　　十部妙經，以紋繒五色之綵各四十九尺，以關五帝。《明真科》
　　太上道君
　　歎三大神已經三界諸天雨，雲錦皆有天書大乘文字。《處胎業經》 
　　玉清隱書者
　　高上之訣辭，玉帝之靈章，傳法用青錦四十九尺，金鐶兩雙。《隱書》
　　高聖之玉訣
　　有金名玉骨之人盟而傳之，用五錦繒各九十尺。《四極明科》
　　金闕君
　　以經付上相青童君，使授應仙之人，鳳文之羅九十尺為信。
　　受上皇寶經
　　齋青羅九十尺，以為仙盟。師施五帝告真符，弟子施緋羅之巾五尺，以請經文。《 高上元始玉皇譜錄》 
　　雨天紋繒
　　過於霜雪。《處胎業經》
　　東方青繒九十尺
　　亦九尺。南方絳紋三十尺，亦三尺。西方白紋七十尺，亦七尺。北方黑紋五十尺，亦五尺。四角黃紋一百二十尺，亦可一十二尺。四角合四百八十尺，上方青紋三十二尺，下方黃紋三十二尺，十方紋繒之信，拔度長夜之魂。《黃蘇》
　　受三天童子玉符
　　資白絹年一尺，以誓九天之信。《紫書金根》
　　玄誓
　　青布三十尺為盟。《靈書紫文》
　　天廚
　　《智慧觀身》
　　九宮真人
　　无鞅數眾，自然廚食，不生不死。
　　安期先生
　　見神女甚稱。下官神女設酒果廚勝，飲宴半日。《太清金液神丹》 
　　上清真人
　　東遊桑林至九老仙都之京，食石腦金髓，停齋七年。《上清三天君烈紀》 
　　役使六丁
　　靈童奉衛。
　　王母
　　命左衛仙童嚴整雲轡，右侍玉女肅駕風輿，上皇五年正月一日大會玉闕朱官紫殿之中，諸方聖眾一時齊集。天尊現以金姿，日中王母設食千萬種，七寶器案。《太上紫書錄傳》 
　　北方下天
　　廣寒國有粳米，人白有珠，名炎殊，著於釜下，其光炎起，如摩尼珠，以光麗米則熟，四方人來共食。《三皇》 
　　須彌山東三十六萬里
　　有一國，名純和，三年一食，稻根米長三尺，人長六尺，其國一日三食熟粳米，一日三年一食。《洞淵》 
　　青要帝君
　　餐精咽氣，咀嚼玄根，服皇酒金液流精。
　　蘭酒金飴，甘靈玉瓶
　　《智慧》
　　太微帝君
　　命太極四真人設中央黃老君，流霞之醴。《紫度炎光》
　　椒生蜀漢
　　含氣太陰，天地俱生，變化陸沈，堅截勿泄，不用萬金。《五符》
　　薑生太陽
　　與椒同鄉。含氣熒惑，窈窕山問。背陰向陽，閉塞鬼門。子能長服，壽若乾坤。
　　尹喜、
　　從老君北登空峒之嶺，見北華真公、四華仙人，高真無數，食空峒靈瓜，四劫一熟。西遊通大龜之山，見太真王母，食碧桃紫梨，玉文之棗，其實如瓶，復有四天王羅漢五通之士皆負圓光，侍衛老子，香花天妓悲茄駭空，千乘萬龍躡虛，東遊登日窟常陽山，授扶桑之丹權散泉林之華。《无上真》 
　　方諸青童
　　設絳實丹瓜。《紫虛元君傳》
　　上觀瓊林條
　　下看芝英葩。仙童掇朱，實神女默玉爪。《丹玄》
　　盈升之棗
　　《五符》
　　中皇諸老
　　住太空之境，食長存之杏。
　　方諸青童
　　設玄紫捺。
　　服日月之精華者欲得怛食竹筍。
　　竹筍者，日華之胎，一名大明蜜。《大洞填生五藏上》
　　卉醴華英者
　　蜜也。《大洞填生五藏上》
　　上清道寶經卷之四竟
　　上清道寶經卷之五
　　時運品第十
　　十方天尊
　　明了過去，如掌中物。
　　道為
　　一切之本。
　　十方天尊、
　　了未來法，如見目前。
　　天書五合之義
　　足下開度天人，大法開張，澤被十方。
　　大城中
　　東西南北四十萬里，中滿芥子石，亦方四十萬里。天人三歲，以飛衣拂芥子石取芥子盡，名一劫是明胡越蠻夷之言。《三皇》 
　　天地一成一壤
　　謂之一劫。如有山石方圓四百里，中天人百年一度，以羅灰拂石之消盡，一劫周竟，猶若是久。《真一自然》 
　　太上正一真人
　　三天法師張道陵曰：一劫如空城無人，周旋四百里，中高四十里，滿城芥子，飛天之人百歲一下，取一枚芥子遂盡一劫之終。
　　天氣極於太陰，地氣窮於太陽
　　陽激則悖，陰丕則蝕。陰陽悖蝕，謂之小劫。天運九千九百周為陽蝕，　地轉九千三百周為陰悖。天地敗易，謂之大劫。天地九年，面對真人。
　　後聖君母
　　夢玄雲日月經其形育之，亦有韋龍吐水於盟器中。《九玄道君列紀》
　　人得靈寶經者
　　或夢道士仙人及雲車寶蓋龍鳳，或夢登仙見聖人官室及七寶珠玉，或夢上天見天王帝主。
　　惡夢祝日
　　黃闕神師，紫戶將軍，把鉞握鈴，消滅惡津，反凶成吉，生死無綠。
　　若遇善夢
　　既覺，摩目二七，叩齒二七。祝曰：太上高精，三帝丹靈。絳官明徹，吉感告情。三元柔魄，天皇授經。所向諧合，飛仙上清。常與玉真，俱會紫庭。
　　資用品第十一
　　大法之師
　　置立七寶堂殿、房宇園林、浴池帳座、七寶彫裝、香爐法器，燒眾寶香，散諸名花。《業報》
　　動靜可觀
　　衣服有法。
　　諸天神聖高德之冠
　　皆結玉素雲，或七色霄霞。《九光精氣》
　　飛晨寶冠
　　太上神仙曜元君之冠。
　　青晨玉冠
　　太上少陽天君冠。
　　遊士買寶冠
　　太上神仙太白素浩君冠。
　　通天之冠，玄雲錦裙
　　太上神仙元華鬱單君，諱北治，字停淵服。
　　玉精寶冠
　　太上神仙寶魂魄君，諱玄固，字无終冠。
　　通天玉寶之冠
　　太上通靈仙童，諱靈期冠。
　　三玄寶冠
　　太上太陽君冠。
　　文始東王金暉仙公
　　並建扶華杳霞大冠。《三天君列紀》
　　道君冠九德之冠，太上三天
　　錫仙公芙蓉晨冠。《太極左仙公起居注》
　　上清瓊官
　　東極玉真帝君，建九氣通精之冠。
　　高聖太上大道君
　　巾須突百變之冠。《迴天九霄經》 
　　玉京真人
　　建通陽玉晨冠。
　　丹靈少陽真人
　　戴通精光之冠。
　　紫素元君
　　建太真晨嬰之冠。三角髻，餘髮散垂腰，坐太空上，常有紫氣雲冠覆元君之形。
　　寶琅扶晨羽冠
　　太素三元君之冠。
　　太真丈人
　　建極天无量三寶之冠。
　　皇初紫元天中真人
　　披朱錦之服，巾綠霞之冠。
　　東嶽太山君
　　蒼碧七稱冠。
　　南嶽衡山君
　　九丹日精冠。
　　中嶽嵩高君
　　黃玉太玄冠。
　　西嶽華山君
　　太初九流之冠。
　　北嶽恆山君
　　太冥靈陰之冠。
　　青城丈人
　　蓋天之冠。
　　南嶽儲君
　　啟明冠。
　　三天玉童
　　建三花寶曜洞天玉冠。《上清變化七十四方》
　　巾者，通神明也
　　或象山林，或法日月，方員大小，隨位著形。《太霄琅書》
　　七稱珠玉積
　　九天元父戴。《紫書金根》
　　正一功曹冠
　　朱情。
　　神仙肉髻細髮如雲
　　《琅書》
　　太上神仙皇機玉童
　　作飛雲角髻。
　　太上神中黃素女
　　作頹雲髻。
　　元始天王
　　披九色離羅之被，凡絳之裙，綠華帔。《太極金書》
　　丹錦繡被
　　太上三天錫仙公。《太極左公起居注》
　　青童大君衣飛青翠羽龍帔
　　《靈書紫文》
　　鳳文錦帔
　　《太極公飛行羽》
　　九色錦繡華文帔
　　《元上真人內傳》
　　繡羽紫帔
　　《茅君內傳》
　　青玉錦帔
　　絳玉錦帔，素玉錦帔，玄王錦被，黃玉錦帔。
　　青華瓊錦帔
　　丹藥玉錦帔，白琳四出龍錦帔。
　　玄琅九道玄錦帔
　　黃雲山文錦帔。
　　法服
　　有三神童侍之，年十六，資容端正，佳書生也。《仙公請問》
　　專念玄宗
　　十善為業，練凡登聖。
　　南極王真赤帝君
　　着緋羅法服。《靈飛六甲》
　　修行七轉七變之道
　　上皇紫晨君以法服飛仙羽章給子身。《上清》
　　上皇先生
　　戴紫元紫霜七色冠。
　　紫房太上玄女
　　著明月珠。
　　金闕高上太皇
　　左扶仙母，右扶仙公，手把神鈴，腰佩金鐺，口詠洞真七變妙章。《太微帝君金簡玉字》
　　修行九霄丈人之道
　　致紫軿，飛仙洞服翠裙錦青雙璫，結金符玉鈴。
　　九天帝皇
　　命玄女歌曰：飛梵鳳林表，清風拂玉鐺。
　　九天真女
　　着七色曜雲冠，執紫書金根。
　　高上玉皇
　　衣玉文明光飛雲楊。《上清變化七十四方》
　　九天玄母
　　著青神光錦繡霜羅九色欘，華光十
　　二色。
　　元始天王
　　披飛森霜珠之袍。三天玉童衣青黃七變錦袍。《變化七十四方》
　　朱光之袍
　　東嶽南嶽君並服。
　　赤霜之袍
　　《茅君內傳》
　　司禁真伯上帝玉君
　　時乘日月之軿，披虎文之章，上登重漠之山，入宴羽景之堂，濯纓帝川之池。
　　仙衣多少
　　若大官之積布帛。《太平》
　　玉景真人
　　衣玄雲錦衣。
　　東王父者
　　清陽之氣，萬神之先，衣五綵朱衣。《歷藏中》
　　太和玄光玉女
　　衣五課才黃朱衣之服。
　　青絞之裙
　　太上神仙少陽天君衣。
　　玄雲錦裙
　　太上神仙元華鬱單裙。
　　絳章單裙
　　太上神仙南極寶魂曜魄君衣。
　　玉真青帝君
　　衣碧羅飛裙。《靈飛六甲》
　　元始天王
　　腰帶六山火玉。
　　翠龍鳳文飛羽裙
　　朱華鳳飛羽裙，黑羽龍文飛華裙。
　　玉鈴
　　晨光明月之鈴。
　　六山火玉之佩太上曰
　　十方奉經，真官五帝直事，金光童子齊執玉板，到我前復。
　　升玄陵陽
　　監廚執笏，戶東西而立，謹修齋供。
　　高上玉皇佩
　　丹皇玉章。
　　太真丈人
　　衣天絲九色飛雲曜光羽章
　　玉真青帝君
　　腰帶流金鳳章。《靈飛六甲》 
　　丹文紫章
　　計虎玉符。
　　帝章印
　　印雨驢兩手心，立成羽翩。《琅書》
　　東嶽君
　　通陽光明印，南嶽君夜光天真印，嶽君神宗陽和印，西嶽君長津悟真印。北嶽君青城文人三庭之印。
　　九天玄母
　　帶流蘇紫綬。
　　紫微上真天帝玉清君
　　遣八景瓊輿來迎聖君，以登上清官，賜蕊剛丹玉之重。《後聖九玄道君列紀》 
　　天門老子首印文
　　心有大靈通官璽、天一八極重。《太清中》
　　流金鳳璽
　　《毫士元錄》
　　人魄餘氣變成龍虎
　　守人地開、伏帶展履之下。《九真中》
　　五色履
　　九色履，五色師子履，金真玉光神重鳳烏。
　　居處品第十二
　　崑崙山金城九重
　　神仙兩治。
　　天首山七寶重城
　　中有七寶殿，殿上有七寶九萬層臺，城周旋二十四萬里，高三萬四千里，臺高出城上三萬六千里，樓觀寶閣，諸天燒香灑掃，大聖尊神，妙行真人旋城拜侍，神妙玉女繞城，玄元眾周匝，神龍朱鳳繞城翔注。《玄妙內篇》 
　　山蘆國天塘城
　　面方千里，城上金臺五所，玉樓十二，流精之闕，光碧之臺。
　　天中紫微臺
　　主開九幽之戶，出長夜之魂。
　　虛無越衡天中始玄臺
　　主天地開閉之洞紀，羅八極之上道。又有九夜之臺。
　　虛明堂曜天中玉京九層臺
　　主飛天真人朝禮之典。
　　龍變梵度天中南陽上宮紫臺
　　主得道功勳輕重之叔。
　　元思江由天則真之臺
　　主滅度之錄，領更生之人。
　　崑崙玄圃臺聞風臺
　　仙人所處。
　　太上大道君還登峻贈之臺
　　九曲之房，引後聖九玄金闕君、上相青童君，對齋三月。《金真玉光》
　　太上六合玄臺
　　藏法輪妙經舊文。
　　鬱絕上真三元檢仙氣
　　九靈隱字文西沙方臺中之書。三元君紫素文，則三元臺中之隱書。紫微玄官飛天檢文，刻書晨燈之臺，元始玄空飛天中書。三元玉檢丈元始王刻書晨燈之臺元始真金書九天上空隱文，九天母書之鳳生臺。《三元希經》
　　上皇七傳之道
　　絳簡紫書，祕於紫天玄臺玉室金房之內。《上清紫晨
　　空生紫鳳臺
　　瓊闕參太微，靈鳳洞八會。北牖閶闔扉，高上玉晨辭。《曲素訣辭》
　　曹曹天寶臺
　　光明焰流日。
　　紫碧玄臺
　　《上清變化七十四方》
　　七寶九萬里臺
　　《玄妙內篇》
　　人皇
　　所受皇天帝書，赤玉為簡，黃玉為文。安之青官，閟之紫閣。《三皇》
　　玉清文始東王金暉仙公
　　號曰玉皇。二道君命三天君柏成欽生，使登龍臺，入隱室，汝志形飛，守太玄，期紫庭而虛步。天從仙才，名刊金閣。《大洞真經》
　　龜山上有峻繒十二傳玉樓
　　峨峨曜晨雲，流精煥紫閣。出《元錄》
　　太清天中金華樓
　　諸受仙真玉錄者，在此中也。
　　大日中有黃金樓
　　中有書，封金玉之印，廣三寸。
　　皇曾天中玄都長樓之上
　　以正天地度數，主召十方眾真大神。《諸天內音》
　　太極濛翳天中龍山九折之河
　　長樓之上，主帝王遊觀俯仰之儀。
　　北極奔賢世界洞靈之觀
　　方圓五十里，皆金刻書字，題觀四面。四面無光，天尊含笑。五色光明，從口中出，照明一國，四面洞徹，如日中景，一國歡喜。《靈書度命》
　　重報國王虛紫館丹室者· 
　　朱火天之靈館。
　　玉完天中紫微上館
　　罪福之場，死生之門。
　　何童天中九靈之觀
　　主天地大期。
　　文舉天中紫陽之館
　　主風雲之氣。
　　七曜摩夷天中北靈之觀
　　主開八書於洞穴，制萬魔於天庭。
　　无上常融天中紫微上宮通腸之觀
　　主得度之功德輕重。
　　龍變梵度天中紫微太靈之觀
　　主得飛昇之人。
　　南極長生君
　　西遊金洞素靈之觀，遇九靈金母，太素三元君，受《龜山元錄》、《上清變化》。
　　太上大道君曰
　　元始天王使我祕求，願上法於靈都上觀，四萬劫一出。《太上真文要解》 
　　清虛元年
　　元始天王於明霞之館太霄房下教，以示三天玉童。
　　豁落紫虛館
　　法鼓太幽。
　　高上玉皇日
　　散幽九玄臺，取樂階太空。携契十天真，嘯吟東海童。四達八會氣，玄運閬臺風。自朗西華館，意合廣寒官。《曲素訣辭》 
　　元氣始凝三光開明
　　結青黃白氣，置上元三官。第一玄都元陽七寶紫微官，第二太玄都元黃太極左官，第三太玄洞白太極右官。三堂瓊華之室，紫翠丹房。《放品》 
　　天帝太上治
　　玉京山金城玉闕七寶官室，出諸天之上，寂寂冥冥。无上真人傳》
　　鳳城玉景臺
　　《琅書》
　　太天帝君
　　勁使群靈整甲齊鋒，揮輪玉字，遂傾蓋於霞城，洞景金雲，見八門中有玉城七寶瓊林。
　　上清金闕宮
　　四門。金闕在左，以金為柱，紫雲為蓋，刻金題闕眾直飛仙之號。玉闕在右，以玉為柱，綠雲為蓋，刻玉題闕上太真之號。並高九千丈，闕下有青龍白虎，處在左右。天獸巨，備此左右。《紫書》
　　鍾山上有金臺七寶紫闕
　　元氣所合，天帝君所治。《五符》
　　玉帝君
　　藏玉經於雲景之闕、瓊霞之房，主以太老上真，侍以玄景玉童，七百年中得傳三人。《洞景金玄》
　　飛天神王
　　飛天翼於瓊闕，四宰輔於明輪。邕和萬化，俯斷蒼生。《九天生神》
　　何童天北元玄闕
　　主天地之氣，御興廢之端。
　　七曜摩夷天中玄都玉闕
　　主飛天，開大有之光，而灑自然之靈。
　　太安皇崖天中金闕
　　立天地開闢之運。
　　始皇孝芒天中朱陵之闕
　　匡轡九天外。《琅書》
　　蘭闕
　　萬峰坦奇觀靈上有瓊子太上揮神詩。
　　此經秘於九天之上大有之宮
　　金暉紫殿，玉寶瓊房，飛羅自然之帳，玉几金床。玉晨之童執香侍之左，金華之女散煙於右。太妃侍前，玉女輔後。玄霞紫蓋，蔭乎堂宇。
　　《金真光》
　　青童太君
　　請齋三年，上詣上清金闕。金闕四天帝，太平道君處其室，左右太空瓊臺洞真之殿。平玉之房，金華之內，侍女眾真五萬人。
　　金闕中四天帝君
　　其後聖君處，其左右太空瓊臺丹玕
　　之殿。《靈書紫文》
　　靈書紫文之祕妙行真人
　　詣上清太玄玉都寒靈丹殿紫微上官，建天寶羽服，詣元始天尊請受赤書五篇真文。天導引眾真入太空金奎玉寶之殿，九光真人入太空。
　　玉容者
　　太上之明堂，得道符籍之所在。· 
　　太安皇崖天中
　　南官福堂，主飛天得道高下品秩。《內音》
　　淵通元洞天中華林之堂
　　主洪水四出，盈縮之度。
　　玉帝
　　命方微天帝君列萬靈於房軒，散花香於玉宇，陳天鈞之廣樂，散靈音於八海，流運八瓊之室，曲宴九林之堂。《洞景金玄》
　　九重之臺
　　道德。
　　西由之瓊臺
　　方圓百里，大帝所治處。《大洞》
　　明真者九天之臺名
　　煥乎九霄之上，三日出焉地上，呼明真日鳳生。
　　龍山者玉清天中高臺名
　　金房在明霞之上，九戶在瓊闕之內。此皆太微所館，天帝之玉宇。
　　玉清天中上有三關玉臺
　　治在西南角，一冬天關，一名天圖。一名天闕。九土之生門，開闔之鈕機。三關之上有玉臺，眾仙之所經。
　　第一天關朱門玉闕
　　上有九層玉臺，高一千二百丈。紫雲蓋其上，流電曜其軒，太虛玉晨監乎其虛，上明著飛晨玉冠五色章，帶劍佩玉，臺上流霞映其房，日月照其堂，眾仙侍真者各三百人。臺上有玉格，上皇太真高帝玉名，後聖真人簿錄，即玉晨監典。
　　第二天圖朱門玉闕
　　上有六層玉臺，高九百丈。碧霞蔭其上，日丹經其境。太上直真玉郎字玄土伯，著玄晨之冠，衣九色章，在玉奎上丹暉紫蓋鬱其房，百和之香虛生其庭，侍者眾真各三百人。臺上有金格，格上有金簡玉桃及紫鳳丹章十二篇。
　　第三天關朱門玉闕
　　上有三層玉臺，高六百丈。紫雲蓋其上，日月映其牆。太帝監真玉司郎字无常生，著遠進冠七色章，鎮玉奎之上，百和之香、自明之光，煥其房，侍者真仙三百人。上有太清寶經三百巷及真人學仙簿錄。《萬真出入》
　　太上玉京七寶流霞平育天中洞元臺
　　主天中慶雲之暉。《七曜元品戒》
　　太初天中華景之宮
　　官生九素之氣，氣煙亂化彤雲九色，入其煙中者易貌，居其煙中者百變。
　　小有玉真天中萬華之宮
　　玉君所治，此中藏錄上帝之寶經，玉清之隱書。
　　小有宮大方綰
　　玉映玉一晨之官。
　　員華黃老之宮
　　元始召賓瓊堂，於赤明天中南霍之丘丹靈洞官。《二十四生》
　　南陵朱宮九靈福堂
　　有自然廚食，靈書度命。
　　三十一一天監仙司馬
　　玉童玉女神仙，各一月三朝於紫微官，削落地簡。《九幽日錄》
　　何童天中金華上宮
　　主人死生圖錄。
　　太極濛翳天中南半長生宮。
　　上清道寶經卷之五