正一法文法籙部儀
　　經名：正一法文法籙部儀。撰人不詳，約出於南北朝。係早期天師道經典《正一法文》殘本之一。一卷。底本出處：《正統道藏》正一部
　　正一法文法籙部儀
　　黃素三盟登壇儀
　　某國號某年太歲某某月朔日子，某時係天師某治黑太一道士三洞法師五嶽遊行先生，某郡某縣某鄉某里真人，男官某昔從三洞法師太一道士，男官某受老君元義天地日月五星，上三天真一太一普督五億五萬五千五百五十五億萬重諸天，諸日月星辰，諸仙府諸世問請地山嶽，天神地祇，五嶽四讀，三河九江，四海八極，山神水靈，千鬼萬靈，一切皆屬上三天真一太一，今謹以某歲月朔日子某時，傳付某郡縣鄉里真人某甲，年如干歲，稟黑清淳，好道樂生，陰陽中和，五黑治身，先受黃圖契令真天赤籙，真天三一真一太一素券，從來積年未能飛仙，今求進受上三天真一太一三十二天帝位符信，受持金剛，分真形投金魚，稱與諸天地水三官結盟，對共分金破契，刻臂喻血飲丹，結髮身命為誓，與某甲共為一身，同心合契，奉行天真，修行神仙志同齊舉，飛昇上天，不得耽染色慾，不專正一，一旦受道之後，三十六年遇賢聽傳可授之人，不得妄傳，不得自欲高位不崇根本，背向異辭，二心兩舌，誹謗師道，攻伐師主，一日一違負契，令身謝三官，長為下鬼，削除生名，不得怨恨，甲自好樂神仙，時不拘迫，手共畫一為信。
　　右太一真盟上契左右書之
　　國號某年太歲某月朔日子，某時某郡縣鄉里男女官太一道士真人某，甲年如干歲詣臣某度受太一登壇盟約，真一口訣結盟，拔度生死，不得負違，一如老君律令。
　　右太一中盟契
　　係天師某治黑五嶽遊行先生，臣姓某乙，以去某年太歲某月某日某時，從三洞法師陽平治功平五黑左平黑某嶽先生，真人姓某乙，受太一真契三盟之法，拔度生死，上遷九幽之中，七祖名籍，下度己身三男之庭，保成上仙太一同轅，太一道士，某郡縣鄉里男女，生某乙於某郡縣鄉里中結盟，奉受拔髮結髮，生死為誓，不負太一帝君神仙大盟律令，五帝魔王過度，太一道士甲，生死三界，名上仙品。
　　右太一下盟左右書之
　　夫受三盟者，應須五人七人九人同共結盟，臧此不合法也，上拔度百曾之罪，下過度三界宮真妙之事，極於三盟，生死成仙，無有差違，受者結人為盟，未至五日逆上盟刺條，郡縣治位告下二十四獄，拔出甲等，七祖父母遷達沐浴竟五日，然後而授此祕之師口，萬金不傳，傳之後賢，非賢勿泄。
　　某郡縣鄉里，男女官某甲，年如干歲。
　　右如干人，先受黃圖赤籙，三一真一太一一言之訣，從來積年，未能幽究宿綠，今資信詣臣，求受太一真一契，三盟都券請授。謹狀係天師某治黑某嶽先生，臣姓某乙
　　上言，謹按文書，臣以人微，肌腥骨見，謬蒙明時，師老布化之際，過泰負荷，教化無效，宣勸通替，夙夜戰慄，如履冰谷，有男女官太一道士某甲等，如干人，年如干歲，先受訣言，未受太一三盟祕法，今各資法信，詣臣乞結盟，一兀元丹赤，感於神明求乞之至微於影像，臣輒受法信，教以訣言，道重人輕，不敢便授，共登黃壇，授以盟言，要誓天地，日月為盟，刻臂飲丹，誓告神明，不敢妄傳，甲受盟之後，不得輕傳，泄露真要，自當奉承師法，皆如今約，一日一負違今誓，甲當以身謝天地水三官，萬歿之後，不敢有怨，乞原甲未受訣之前所犯，一切赦貸，恩惟
　　太上太一帝君，慈父聖母，則蒙
　　省理。
　　右操臣度太一登壇三盟付授訣言。
　　黃素中章
　　某郡縣鄉里，男官某甲，年如干歲等乞恩辭，某素以胎生肉人，千載有幸，得在道門，戶屬師主某甲治，以係天命，昔蒙明時，得參中祕黃圖赤籙、三一真一，太一迴車畢券之訣，從積年而善功未立，譴闕非一，夙夜憂懼，若履冰谷，雖復導生養黑，蒙恩無他，未得奉修九誠百二十事，仰謝三十二天，請度宿命之法，無上三天真一太一登壇大盟，實所未聞，不惟六蔽，知進忘退，謹資法物三十二種，奉操詣治，乞丐成就，如蒙教授，不敢泄露，攻根伐本，負違契令，某等以身謝天地水三官，歿命敢恨，謹辭
　　太歲云云。
　　某郡縣鄉里男女官某甲等，謹條法信如左。生米一斛，腓繒六十四尺，柳薪一束，筆一雙，鐵二百五十斤，墨一丸，玄繒二百五十尺，書刀一口，黃金十二兩，大席一領，黃素二百四十尺，真珠一兩，法巾一枚，褐一領，金環一雙，法案五枚，明鏡一面，盛戒五綵法囊一枚，法信盟錢三萬二千，盛經集文錦囊一枚，命絲三十二兩，清冷罌盤匕各一枚，青銅劍一枚，和香五奩，生口男女替代各一人，明光錦百二十尺，銅八十斤，青繒八十一尺，生硃砂六十四兩，白銀十二兩，大紙一百張，白絹三百六十疋。
　　右三十二種，奉操詣治，受登壇三盟。
　　上言：謹按文書，臣以人微，忝佩太一尊任搜授賢能，應補仙品者有牒，男女官某乙等，稟黑清淳，好道樂生，今奉受五黑，陰陽治身，鍊黑積年，材堪進補，上三天真一太一極品，上統五億五萬五千五百五十五億，諸天諸日諸月諸州星宿，諸仙府諸仙聖諸仙闕諸山嶽，天神地祇，五嶽四漬，三河九江，四海八極，九宮八卦，神室山神水靈，一切千鬼萬神，普攝眾神三萬六千，普統眾靈，總御眾官，侍從眾仙，及家國三魂七魄，三鬼五神，千二百形影，萬二千精光，一時並來更仙練，某等今一旦受
　　上三天真一太一之後，不得背違上三天盟誓，攻伐師主，輕泄妄傳，必須擇賢三十三年一傳，不得違約，違約之日，某等身神沈翳，長為下鬼，命為土塵，削除仙名飾不得廁預仙品，長歿三官考召君吏所考，事立所召者，詣肉人元元須待拜署，謹為拜章一通，上詣
　　上三天無上太上一君太上，上三天太正一法文法籙部儀上上帝君，上三天太上元君，三天太元一君，上三天大道萬道，根宗天地本始，上至無上，下洞無窮，遠至無邊無極，幽微眾官萬靈，上三天之上，五億五萬五千五百五十五億，諸天君將吏功曹使者，謁者僕射書佐小吏將軍吏兵馬騎乘各從官，五億五萬五千五百五十五億萬眾，一合從上，上上無上，上三天之上，蓋天來下，入甲等身中，從頭至足，布雨骨節，五藏六府，九宮十二神室，四肢五體，百八十關機，三百六十骨節，孔竅營衛，筋骨血脈，安某等三魂，定某等七魄，仙某等三魂，正五神生五藏，應五星，召還三萬六千餘神署生官，各安宮室，使仙道畢成，舉形飛昇，上為真人，更定仙壽萬八千歲，願上三天太一天尊，萬道之主，萬神之
　　宗，將從天仙鎮某等身中，檢籙萬神，願上三天之上，飛仙君將，神仙君將，度世君將，神人君將，真人君將，元陽君將，萬生君將，萬黑君將，導仙君將，胎息君將，元精君將，延壽君將，太極君
　　將，太一君將，清微天禹餘天大赤天君將，吏兵馬騎乘一合來下，入某身中，營生養性，還年補腦，行生布黑，金丹神漿玉液，入某等身神玉女，侍衛左右，九天丞相，削除死籍，上名三天生籙，與天地無窮，周旋天下，六合載名山嶽，出入人問，延年益壽，辟斥五兵水火災息，縣官口舌疾病喪禍，虎狼猛獸，毒蟲冤家，盜賊伏匿黃淵，埋頭萬丈，不得妄宣，若有符師道士支散雜靈六天故黑，飲食鬼神，一切進匿，登山履瞼，萬神扶將，周旋天下，地上神明，交降所在，立驗仙道，必成胎息，服御導引神黑，內外光明，雲行身中，上昇清天，黃老立宥，神仙結友，交遊真人，飛騰高舉，上補天仙，乘雲駕龍，拜謁道君，壽終不老，與日月齊明，飛行超越，隱顯浮輪，并遷某家七世父母，上至
　　億曾萬祖皆昇三天，列補仙官，恩惟太上無極太一君垂恩省納，分別求哀。
　　右破三盟契後付授赤章
　　太一黃素三盟儀
　　謹啟黃素丹盟，告諸弟子，某甲等應諾太清太一無量清法門下，真一五炁，太一九宮成具滿足，便得仙度，太上於崑崙進登天首大治七寶觀上，召天師張道陵而告之日，吾道出於無先，太初之前，無所從生，靡所不成，吾昔於此觀上，啟受妙法，吾以聰明智慧，攝意奉行，便得微妙，玄通求道，上仙莫有疏息之名，奉行黃老之道，生死之訣，當畏法慎戒，生門之中生道有一，死道有九，驗於大度，常當戰戰，如履冰劍，把毒常懼，害及其身，謙謙曲躬，卑辭下物，勤心苦行，無虧孝敬，受訣之後，奉行法戒，無違分數九一之法，生道之極耶，天師再拜，承盟奉修，位登天師，後授王長趙昇三夫人洛下三公，皆得白日昇天，登壇如左。
　　謹請盟誓，列啟三官，甲等受盟，誓天地為信，指日月為盟，引三曾五祖，七世父母，自身證約，不輕傳泄，登壇之訣，九年聽傳三人，若世無可傳者，啟宣三官，發先盟書，封諸事訣，藏之深山石室，不違盟約，甲等七祖父母上昇玄宮，受福天官，身得仙度，福流萬世，世蒙榮寵，若妄傳非其人，甲等七祖父母下受風刀之考，身沒積夜之河，殃流萬世，世世受考，嗡血飲丹，披靈赤心，啟封三官，日月所照，天地所聞，結盟之後，司命削某等死籍，度著生籙，使天官注仙名，地官除死籍，水官絕殃考壇，上三官考召君吏，并甲等所佩將軍吏，兵保護肉人，必使仙度，若甲等先世因綠，宿對未應即仙，要須尸解暫，經太陰者，甲等以得登壇，大度結盟三官罪滅，福生應昇，神室福堂二十四神，自守衛甲等形骸，不使魂魄離散，骨肉臭腐，二十四年舉形化出，宿綠應死，超然復生，枯腐之骸，枯骨受仙，沈淪隱見，無所拘閉，此是登壇結盟三官之力，超登殊劫，過死度生之福，明自修慎，不敢違負今約。
　　謹宣盟約，告諸弟子，同壇共視，師某父母若有息難，當眾共濟，若橫罹縲紲，當審明極窮濟之趣，急度疾息，不得輕師負盟，親相捐棄，若如此而不救告，而不赴者，有息之身，發盟告神，求乞免度，違盟者受考，告靈者得福，若在息難之中，不測之地，向師存亡所在，靜夜披露丹心，啟求度脫，若未蒙濟兔，自當神告景，應知其罪福盟誓君吏，壇上三官自應侍衛營護，必得無他，但當敬承盟約，不違信誓，自得仙度，衛護君吏，考功記過，壇上三官，主償罪福，明白證慎。
　　某國號太歲某月朔日，於某州郡縣鄉里中，係天師某治炁，臣某甲從某治道士某，奉受傳某郡縣鄉里某甲。
　　太上黃素丹盟三條，登壇者各朱書黃素，佩隨身，生則受仙之券，死則拔逮之根，三官證拔，生生受福，無復罪綠。
　　太一登壇黃素三盟逆刺付授儀
　　東向叩齒二十四通。
　　謹出臣身中五體真官神仙五炁功曹吏，出太一金剛元炁直使功曹，通神功曹，五元功曹，和合功曹，運炁功曹，統仙功曹，各二十四人，出王炁左官使者，平炁右官使者，陰陽神決吏仙化吏，科車赤符吏，剛風騎置驛馬上章吏，官各二十四人。出某郡縣鄉里中真正之官監察注炁，考召四君逮召諸君將吏等，左右平炁君，左右都候君，左右執平君，左右執法君，束方九天九炁君，南方三極三炁君，西方七合七炁君，北方五元五炁君，中央一炁君，陽平鹿堂等二十四治炁，三十六靜盧，天師門下君將吏兵所布下，道上二玄三元四始五德六合甲子諸官君，周天八極飛仙君，養性長生青龍勝蛇君等，奉行文書事，謹操臣為男女生民，太一道士某乙度金剛畢券，或登壇黃素三盟，拜露刺一通，刺今露在中庭玉案上，請省功曹使者將軍吏兵，須考正甲等合炁連名保負須所召者，詣所下者至功成事，立臣拜章報授畢，各還臣宮室中，伏須效應，匍匐當刺。
　　右授金剛畢券上刺出官
　　授太一三盟大券口刺
　　某郡縣鄉里男女生官某甲等，年如干歲字某乙戶屬師主，某乙治男女官某乙等，稟性慈仁，素體溫良，鍊炁積年，廁身祕門，參染真要，階綠上道，奉受太一金剛契，令曉知三炁飛仙之訣，雖備眾契，未遂登壇，生死大盟，今實信儀，連名誓身束骸，告臣求受太一三盟登壇大券，明真大諱，三百六十圖號，千二百口訣，依先師本法告傳謹狀。
　　具位係天師某治炁，臣某甲稽首再拜，上啟太上元極大道太上老君，太上丈人，太一帝君，皇天上帝，元極元君，道德眾尊，三天法師正一真人門下，典者施行飛仙君吏，臣運逢天通，係命玄教，銜宣法化，搜索有道，遊行世界，拔度天人，今有宿命因綠，從虛元中來，某郡縣鄉里男女官某甲，年如干歲，甲等素染玄教，練備真文，奉受眾契，修行真祕，雖備上法，未破玄誓，今相擭率操，資法儀束骸，詣臣求受太一登壇三盟生死處仙大券黃素證誓，臣昔從大洞真人某奉受約，當傳授後賢，察甲等專誠樂道，在可成就輒剋，某月某日時於某嶽山之中，共立黃壇證誓五帝，分符破契，告盟天地，付授祕局，施行口訣，謹先於此某郡縣鄉里中，露白刺奏上
　　天曹，特願
　　太一帝君皇上大道留神照察，若甲等有骨法，合便依法付授玄都，無骨法願為考正，從上玉籙，名備天仙，到某日某時良日吉辰，靈嶽之中，黃壇之上，稽首告盟，誓天證地，付授玄一高上之道，生死大盟，存亡成仙，謹以啟聞，立須報應，臣甲誠惶誠恐，稽首再拜以聞。
　　臣姓
　　太上大道元上三天太一帝君太清玉陛下，太歲。
　　右口刺
　　謹重劫五體仙官騎乘將吏騰臣所上某刺，上詣
　　太上左君玉閤下，付與侍香青腰玉女等，所言倒錯越失，不得舊法者，願為考正，依本法文，若有干截公文者，將吏神仙騎乘收付所在獄中，依事治罪，令臣所啟上達，伏須告報，臣所上事訖，向出仙官吏兵，各還宮室，彌綸五宮六府，安官復職，至日呼召復出。嗚鼓士二通，三咽炁，畢。
　　太一三盟付授儀
　　束向叩齒二十四通
　　謹出臣身中神仙，直使正一神官功曹，陰陽運炁明光使者，左右官使者，陰陽神庾吏科車赤符吏，剛風騎置驛馬上章吏，飛龍騎吏，左右龍虎君，赤飛仙童官各二十四人出，出者嚴裝顯服，具列威儀，謹關某郡縣鄉里中真官注炁，監察考召四君將吏，社里邑君土地靈祇，八方監察神仙眾官，並備真位係天師太一炁無極金剛畢券，某嶽先生，臣某稽首再拜，上啟
　　太上無極大道太上老君，諸君丈人太一帝君天帝君，皇上大道天師三師君，太一神仙玉曆真科付授威儀使者，典行飛仙事，臣萬劫因綠，謬聞大法，運值有幸，遇大洞法師真人某甲授臣登壇大盟，生死證誓，飛昇至道，玄元要訣，眾真之券，萬幸宿生悟性，臣受法以來，積有年載，雖未能察幽睹冥，坐在立亡，重希玄降，於身有科，承科傳授，以付後賢，某郡縣鄉里某甲年如干歲，前蒙黃籙契，令奉受五金剛契，令被炁積年，練悉紀綱，今操資信儀，詣臣求受登壇三盟大訣，目承先師本法，與甲等對共立壇，證誓五帝，分金破券，喻丹告盟，甲等受道之後，永為身寶，不得攻根伐本，指師謗道，唱露要訣傳非其人中泄靈文，施布世間一旦有違生死父母沈淪罪由萬劫無原，謹以啟聞，須可奉行，臣甲誠惶誠恐，稽首再拜。
　　次讀券　讀黃盟
　　次畫一
　　畫一，左手指天，右手畫地，以左手指中央，師便言：係天師某治陳昔，從大洞弟子某受太一登壇盟券，今依法傳授弟子，某甲受此證約，當依真師盟壇大約，不得攻根伐本，指師謗道，泄露靈盟，一日一有違，萬歿謝罪，生死沈淪，上告天靈，下示地祇，中誓賢人，三證靈盟，義不相負，謹共畫一為信。
　　次下髮
　　作結一結，言清微天，泓二結言禹餘天，澄三結言大赤天，明上三天之帝真重為誓，結髮盟壇，不負靈約。次刻籙，言玄老大一閑闌。刻中言大上太一門石門也。
　　次弟子盟丹水
　　某郡縣鄉里男女生太一道士某甲，敢告丹水，甲好仙樂聖，詣太一無極道士某甲，受太一三盟登壇大券明真大諱，三百六十圖號，千二百口訣，甲為弟子，不得背叛師道，妄傳世人，違盟族傾，背誓不生，共喻丹水為盟，指天畫地以生神靈，急急如律令。
　　次師命丹法
　　太一無極道士姓某乙，敢告丹水，有某郡縣鄉里某甲，求受臣
　　太一三盟登壇大券明真大諱之訣，萬道之神，甲為弟子，不得背違券契，上監三天老君所明，急急如律令。
　　次師左手弟子右手共持丹水更嗡之，各三止，弟子先嗡師後嗡。
　　醮壇法，用醮具五盤，香五鑪，用棗五拌，東向祭五帝，醮具九盤，香九鑪，用棗九拌。東向祭太一九君。
　　係天師太一無極某治真人，臣甲謹上詣束方青帝，南方赤帝，西方白帝，北方炁帝，中央黃帝，太一帝君，皇天大道，太清玉陛下，從官九億萬騎，搖天動地，降此靈嶽皇壇之上，臨饗微醮，屈靈鏨臨，謹有男女官某乙等，受黃素太盟長生拔仙大券，施設微心，上請天尊，伏願神顏曲陌世界，眷慾蒼生愆闕不及，以唯乞願原赦，便再拜。
　　次受契者先五拜次，師左手授契與弟子，弟子左手取之，三繞身畢，束向三迴九拜，次又北向九拜，太一君三迴三拜，又向師九拜，次俱起，於地戶指天畫地，左行三迴，右轉召弟子七祖證明如具。
　　次重劫法
　　謹出臣身中五體真官功曹吏，出太一金剛長壽功曹二百四十人，太一度世功曹二百四十人，太一度命功曹二百四十人，出太一青腰玉女二百四十人，出太一娥皇玉女二百四十人，出五老君將吏二百四十人，出長生永終吏二百四十人，出東九夷，南八蠻，西六戎，北五狄，中央三秦君將吏，各二百四十人，出千乘億騎蓋天來下，剛風騎置驛馬上章吏官，各二百四十人，出今授甲等
　　太一三盟登壇大券明真大諱之訣，或金剛一言之訣當令甲等受道之後，長生久視，同襟仙聖，齊肩保器，神耀不求，而前祐令神丹金液，靈芝眾藥，服練身形，千道萬神，為甲驅使坐起行住，太陽在左，太陰在右，青龍白虎，朱雀玄武，俠從前後，天神當下，地神並出，五老神君，除甲死籍，青書黃簡上，甲生名七玄，父母返胎南宮，合家大小，皆享永延，甲一日一違盟，考甲百曾撻蒙山之石，填塞三河，長充下鬼，永為土囚，一如契令，依如
　　太上老君，太上眾尊無極大道，無上玄老，五炁道德，萬生萬度萬福君丈人，新出老君太清玄元上三天無極大道太上老君，太上丈人，太上三炁君天帝君，太上五炁律令。
　　泰玄都正一平炁係天師某治太一道士太上曾孫小兆，臣甲稽首再拜
　　上言：謹按文書，臣等素自蟲蟻枯骨，子孫千載有幸，得在道門，被蒙大恩，不以頑愚竊好生法，並蒙師老賜佩太一契令，不唯功少，希慕上真，以今月某日，率同學某甲等，詣無極太一中宮道士某治，郡縣鄉里某乙，進受無上太一證誓三天登壇死生三盟，上拔七世父母幽魂苦爽，次以昇度，某乙等生死之愆，腐骨見肉，未有微勤，荷施山嶽，非臣甲等輕愚所享，不勝重杳，謹伏地拜章謝聞，願上官典者哀矜臣等，乞上生名，太清仙都玉曆，得在神仙種民輩中，謹遣臣等身中三官考召君將吏，天官考地官考水官考，清微天考，禹餘天考，大赤天考，此里中四面真官注炁，監察考召諸官將吏，臣等投身託命，生炁一節，奉承元老，臣等所備宜畢真妙中玄皇壇，山岑之上，太陽之下，伏地拜赤中章一通，上奏至極太一几前，臣等從臣某乙，共上告皇靈，下指地祇，冒黷以傳，受恩惟玄極映明真君，鐲明注炁，謹請無極自然神仙，先天帝太元君姓字，率將騎乘日月，五星五帝，九宮五嶽四海，遊璣玉衡，三河九江，神仙兵馬，太一騎乘獨轅之車駕，無極之馬前，導至真精神後，從五帝陛下，神仙騎乘，俠從左右，前無不祥，後無殃咎，頭上遊璣，足步北斗，日月五星導前從後，震天動地，一合來下，各按次第左右，從臣某乙等三元會宮中，一為神主仙帝之皇，當為臣等延上三天生炁，太一神丹，金液玉漿，入臣等身中八十一宮，十二神室，太玄四注，臣等五神太一神精，五炁纓珞，九元練命三丹，度生卻死，昇上晨極，注入玄宮，翱翔五嶽，高舉飄騰，耀影金闕，鳳舉紫庭，仙道早成，毛羽時生，遨遊八表，戲骯八臺，交關華霍，賜與丹精，九靈合華，七祖昇遷，魂入道鄉，閑樂之堂，衣食自然，臣等同盟之人，有底之日，當更相救濟，拔度為先，上存法師，次存同盟人名，自今以後，不敢負三盟約言，宗崇法師，唯善為先，既往之罪，負盟之愆，唯乞原赦。恩惟
　　太上無極大道無上玄老太上三炁天帝君分別求哀，臣等謹因二官直使正一功曹，上右官使者，陰陽神決吏，科車赤符吏，剛風騎置驛馬上章吏官各二人，出操臣等受太一三盟拜上三日，謝恩紙章一通，上詣天曹，伏須告報，臣甲誠惶誠恐，稽首再拜。
　　右三日謝恩章。
　　四極明科開度文訣　　萬仙公撰
　　夫受靈寶三十六部尊經，不受迴案，即萬劫之中不得傳受，既受迴案，不破太一登壇三盟金真妙契，則七玄不離於鄧都，那可便為人師，三盟既竟，即七玄超度；生死同仙，便拜迴案，授為洞玄法師，若七祖未拔；三盟不破，輕授迴案，則師受泄經之罪，賤寶之愆，依四極明科，荷風刀之考，依三盟解釋，則存亡超拔，標名諸天，故拜為靈寶法師，夫受靈寶開度，不顯於師，則死籍不解，瓊文無名，徒受寶經，永無傳付，閉塞大法，於身為損，受經既竟，便為開度，上顯諸天，下標諸地，名徹諸真為師，上盟五帝為洞玄師，若無此之功，師輕度迴案，師則受輕泄違誤之罪，身受風刀，萬劫無原，後世為明識此言，勿作輕說，考及汝身，沈淪罪網，萬劫無原，考屬四極曹，有急底災疾，呼太一名，以左手執道父，便仰頭三呼無極太一君諱，我今有某急息，君當過我湯火之中，白刃之下，過度九息之中，知道為神，知道為真，左迴還兩顧。
　　子狩士徐名他二名上，鼠頭人身，炁衣持鑲，丑狩士秦何，牛頭人身，炁衣持鑲，寅狩士徐方，虎頭人身，青衣持鎂；卯狩士徐澤，兔頭人身，青衣持鎂，辰狩士徐皇，龍頭人身，青衣持鎂；巳狩士徐千，蛇頭人身，赤衣持戟；午狩士司馬籍，馬頭人身，赤衣持戟；未狩士公孫昔，羊頭人身，赤衣持戟；申狩士石勝，猴頭人身，白衣持弩；酉狩士石衰，雞頭人身，白衣持弩；戌狩士徐阿，狗頭人身，白衣持弩；亥狩士公孫昔，堵頭人身，黑衣持鑲。
　　右十二時狩士真名，服符存呼之，不得傳非其人，祕之慎之。戴先生授謝穎川，謝穎川授道士陳藝，道士陳藝授母仲度，度授劉散騎道符，符授道士丁玄真。
　　九和香法，燒之香聞九里，感徹神明。
　　沉木香一斤，青木香三兩，
　　甲香三兩，薰陸香一斤，
　　詹唐香三兩，燮香一斤，
　　青漸香一斤，雀頭香一斤，
　　大乾棗二十枚。
　　凡九種各異，檮下徒以白蜜和，令相著密器中，封其口三宿，三日香成，聞九里，其法祕不妄傳，欲致神明，合諸丹者燒之，稍稍分著別器中，令炁不泄。此古九和也。
　　正一法文法籙部儀竟