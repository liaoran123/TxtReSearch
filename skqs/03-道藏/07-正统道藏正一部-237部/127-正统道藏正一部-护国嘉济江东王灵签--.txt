護國嘉濟江東王靈籤
　　經名：護國嘉濟江東王靈籤。撰人不詳。底本出處：《正統道藏》正一部。
　　護國嘉濟江東王靈籤
　　第一
　　巍巍獨步向雲間，玉殿千官第一斑。
　　冨貴榮華天付汝，福如束海壽如山。
　　解曰：雲間獨步，拔萃超群。名高甲第，談笑功勳。終身光顯，皆天所相。祿厚壽高，意稱謀望。
　　聖意：功名遂，福祿全，訟得理，病即痊，桑麻熟，婚姻圓，孕生子，行人還。
　　第二
　　盈虛消息總天時，自此君當百事宜。
　　若問前程歸縮地，更須方寸好修為。
　　解曰：萬事乘除，隨時而處。否往泰來，事無齟齬。若保終吉，更宜修為。切勿妄動，萬福來宜。
　　聖意：訟宜和，病宜禱，功名有，遲莫躁，求財平，問婚好，若妄為，言莫保。
　　第三
　　衣食自然生處有，勸君不用苦勞心。
　　但能孝悌兼忠信，福祿來成禍不侵。
　　解曰：冨貴前定，不必強求。徒勞心力，反致傷憂。事親待人，動合循理。天必祐之，有泰無否。
　　聖意：問名利，自有時，訟和吉，病瘥遲，求財平，婚未宜，宜饉守，免憂疑。
　　第四
　　去年百事頗相宜，若較今年時漸衰。
　　好把瓣香告神佛，莫教福謝悔無追。
　　解曰：先凶後吉，時運將泰。謀事無成，頓非前比。秉誠禱神，以求福祉。否則不覺，悔無及己。
　　聖意：功名無，財祿輕，不宜訟，婚未成，病難愈，行阻程，若求吉，禱神明。
　　第五
　　子有三般不自由，門庭蕭索冷如秋。
　　若逢牛鼠交承巳，萬事迴春不用憂。
　　解曰：榮枯有時，不由人力。泰運將亨，終於否極。日月子丑，几事皆吉。如木逢春，轉見榮益。
　　聖意：財祿耗，功名遲，訟終吉，病可醫，婚宜審，行人歸，待時至，百事宜。
　　第六
　　何勞鼓瑟更吹笙，寸步如登萬里程。
　　彼此懷疑不相信，休將私意托濃情。
　　解曰：几事勞力，有退無進。謀望不成，懷疑不信。求和未合，將圓未圓。只宜守己，不宜變遷。
　　聖意：功名無，財祿散，病難痊，防難產，婚不成，訟未判，行人遲，休嗟歎。
　　第七
　　仙風道骨本天成，又遇仙宗為主盟。
　　指日丹成謝巖谷，一朝引領向天行。
　　解曰：天生冨貴，況得人助。凡骨成仙，升騰雲路。庶人遇貴，財物皆聚。百事大吉，何必疑慮。
　　聖意：圖名遂，求財豐，訟得理，病不凶，行人至，夢非熊，陰地吉，婚姻同。
　　第八
　　年來耕稼苦無收，今歲田疇定有秋。
　　況遇太平無事日，士農工賈百無憂。
　　解曰：凡事求謀，昔否今泰。時運將亨，有喜無害。士農工賈，悉逢佳會。財物倍收，悉均內外。
　　聖意：士領薦，人獲財，訟即解，病無灾，問行人，即便回，謀望吉，嘉慶來。
　　第九
　　望渠消息向長安，常把菱花仔細看。
　　見說文書將入境，今朝喜色上眉端。
　　解曰：謀望已久，忽得好音。文書到手，喜在目今。利有攸往，財獲千金。所謀遂意，凡事稱心。
　　聖意：名與利，便到頭，訟即勝，病即瘳，孕生男，婚可求，行人至，百無憂。
　　第十
　　病患時時命蹇衰，何須打瓦更鑽龜。
　　直教重見一陽復，始可求安仗佛持。
　　解曰：命運多蹇，疾病連綿。但宜修省，托在蒼天。直須冬至，禱神方痊。几百謀望，作事必遷。
　　聖意：名難圖，財祿失，病留連，訟未息，行人遲，求神吉，莫責求，宜守一。
　　第十一
　　今年好事一番新，冨貴榮華萃一身。
　　誰道機關難料處，到頭獨立轉傷神。
　　解曰：命運難亨，亦不如意。吉中有凶，事實無濟。切莫貴求，出外不利。如或妄動，福消禍至。
　　聖意：莫責求，名未遂，財祿平，訟不利，病者凶，事不濟，問行人，多阻滯。
　　第十二
　　營為期望向春前，誰料秋來又不然。
　　直遇清江貴公子，一生活計始安全。
　　解曰：作事遲疑，求望未遂。清江貴人，望之如意。萬一他求，徒勞心志。且饉踐修，以俟時至。
　　聖意：求名遲，財未至，病改醫，訟宜忌，行人歸，孕生貴，有所遇，方吉利。
　　第十三
　　君今庚甲未亨通，且向江頭作釣前。
　　玉兔重生應發積，萬人頭上逞英雄。
　　解曰：命運當蹇，凡事遲遲。且宜守舊，藏器待時，年與日月，逢卯則宜。或遇望日，方稱所為。
　　聖意：時未亨，宜守舊，遇卯日，名利就，病遲愈，訟終利，行人歸，事終濟。
　　第十四
　　一見佳人便喜歡，誰知向後有多般。
　　人情冷暖君休訝，歷涉應知行路難。
　　解曰：事望團圓，反生齟齬。人多無情，恐難憑據。只宜自省，毋為他誤。戒之戒之，且疑且慮。
　　聖意：始雖易，終則難，名利失，病未安，訟反覆，孕生女，行未歸，事多阻。
　　第十五
　　兩家門戶各相當，不是因緣莫較量。
　　直待春風好消息，卻調琴瑟向蘭房。
　　解曰：兩意未合，百事難諧。門戶可慮，亦恐成乖。且待來春，萬事方佳。若或妄動，徒勞心懷。
　　聖意：婚未合，訟未次，名利遲，信音缺，孕難生，防口舌，非知己，莫妄說。
　　第十六
　　官事悠悠難辯明，不如息了且歸耕。
　　傍人扇惑君休信，此事當謀親弟兄。
　　解曰：訟事未決，且宜從和。傍人扇惑，平地風波。慎勿輕信，自投網羅。謀之兄弟，誰能奈何。
　　聖意：訟難明，和為貴，名利無，行人至，婚未成，病有祟，財莫貴，終無利。
　　第十七
　　田園價貫好商量，事到公庭彼此傷。
　　縱是機關圖得勝，定為後世子孫殃。
　　解曰：事依本分，自有前程。若用機關，反害其身。如作交易，當合人情。若是妄作，難保和平。
　　聖意：事悖理，訟必傷，名利未，亦如常，行人阻，病宜禳，且謹慎，保安康。
　　第十八
　　知君指擬似空華，底事茫茫未有涯。
　　牢把腳根踏實地，善為善應永無差。
　　解曰：作事未成，空自指擬。且宜緩圖，急則損己。更宜向善，禱神求安。轉禍為福，可免多端。
　　聖意：名利無，終則有，病禱安，訟勿鬥，行人遲，事難就，且向善，祈福佑。
　　第十九
　　嗟子從來未得時，今年星運頗相宜。
　　營求動作都如意，和合婚姻誕貴兒。
　　解曰：久困沉埋，時運今泰。作事自成，名利且快。更無阻滯，宜為買賣。士庶占之，皆為吉卦。
　　聖意：作事吉，名利遂，婚姻成，訟得理，孕生貴，行人至，病易安，皆吉利。
　　第二十
　　一生心事向誰論，十八灘頭說與君。
　　世事盡從流水去，功名富貴等浮雲。
　　解曰：心事未央，且宜緩圖。時世縱急，自有神扶。凡事退省，終保無虞。更加修省，可履亨衢。
　　聖意：訟終凶，止則吉，名利輕，病即釋，行人還，婚遲疑，凡作事，且隨時。
　　第二十一
　　與君夙昔結成寃，今日相逢那得緣。
　　好把經文多諷誦，祈求戶口保嬋娟。
　　解曰：舊有夙寃，作事隨緣。急宜向善，方保安全。力行好事，心契上天。變凶為吉，出自福田。
　　聖意：事無成，病禱愈，出不宜，訟有理，疾有寃，求神解，若欲貴，終必敗。
　　第二十二
　　碧玉池中開白蓮，裝嚴色相自天然。
　　生來骨格超凡俗，正是人間第一仙。
　　解曰：事見明白，不假人為。更宜出入，切莫遲疑。士人占此，高攀桂枝。一切謀望，好趁明時。
　　聖意：訟次勝，名易成，病即愈，財即盈，婚姻合，貴子生，家道盛，百事亨。
　　第二十三
　　花開花落任春風，貴賤窮通百歲中。
　　似子榮華今已矣，到頭萬事總歸空。
　　解曰：凡百謀事，自成自敗，始須快意，終實成害。吉中有凶，否生於泰。若不斂藏，後憂方大。
　　聖意：名與利，似虛花，訟解散，病愈加，婚未合，行人賒，事無就，徒咨嗟。
　　第二十四
　　一春萬事苦憂煎，夏裹營求始貼然。
　　更遇秋成冬至後，恰如騎鶴與腰纏。
　　解曰：春日謀望，事多不成。夏秋冬月，卻始光亨。更宜出入，福祿豐盈。營求如意，時至即行。
　　聖意：名利有，莫躁為，公訟解，婚姻宜，行人遠，病瘥遲，富與貴，自有時。
　　第二十五
　　寅午戌年多阻滯，亥子五月漸亨嘉。
　　更逢玉兔金鷄會，枯木逢春自放花。
　　解曰：春夏秋時，作事遲疑。直至三冬，几事亨通。卯酉月日，所謀即吉。待此時來，枯木花開。
　　聖意：訟多憂，終則吉，名利遲，婚姻吉，孕欲保，作福力，問行人，歸有日。
　　第二十六
　　年來豐歉皆天數，自是今年旱較多。
　　與子定期三日內，田疇沾足雨滂沱。
　　解曰：吉凶天數，目下多迍。直待時至，如木逢春。禱求皆應，定在三辰。謀望必遂，好事臨門。
　　聖意：名與利，今雖損，若遇時，便反本，訟可解，病可安，遠行至，辛信還。
　　第二十七
　　世間萬物皆有主，一粒一毫君莫取。
　　英雄豪傑自天生，也須步步循規矩。
　　解曰：貧冨分定，切莫強求。若或妄取，必獲後憂。且宜守舊，更勉進修。心行平等，自獲天休。
　　聖意：訟莫興，病醫審，名與利，付之命，行人遲，婚未定，凡有求，且安分。
　　第二十八
　　公侯將相本無種，好把勤勞契上天。
　　人事盡時天理見，材高豈得困林泉。
　　解曰：榮華冨貴，勤勞得之。目下雖困，後必逢時。切宜自恕，更勉修為。人事既盡，天理可知。
　　聖意：訟與病，久方解，名與利，姑少待，若失物，尋鈴在，雖暫困，終必泰。
　　第二十九
　　祖宗積德幾多年，源遠流長慶自然。
　　更若操修無倦意，天須還汝舊青氈。
　　解曰：積善之家，必有餘慶。子孫衆多，門戶昌盛。若更修持，福力愈勝。依舊榮華，事皆前定。
　　聖意：天福善，生貴子，病者安，訟得理，名必得，仍得利，行人歸，皆如意。
　　第三十
　　奉公謹守莫欺心，自有亨通吉利臨。
　　目下營求且休矣，秋期與子定佳音。
　　解曰：公平處己，切莫自欺。福祿雖有，更可待時。若要進取，未可施為。凡百謀望，秋以為期。
　　聖意：利雖有，莫妄作，訟宜和，病勿藥，名待時，婚有約，但存心，安且樂。
　　第三十一
　　秋冬作事只尋常，春到門庭漸吉昌。
　　千里信音符遠望，萱堂快樂未渠央。
　　解曰：几百謀望，秋冬平平。春來謀望，次第光亨。遠行有信，所作皆成。家道清吉，可保安寧。
　　聖意：訟漸吉，病漸康，財始達，名始彰，行人近，婚姻良，家道吉，福祿昌。
　　第三十二
　　勞生汩汩竟何歸，疾病兼多是與非。
　　事到頭時渾似夢，何如休要用心機。
　　解曰：謀事多差，徒自勞心。口舌交至，禍患來侵。何如退步，暫隱山林。處其所存，可遇知音。
　　聖意：訟終凶，名未通，病者險，財亦空，婚未合，是非叢，行人阻，事不同。
　　第三十三
　　不分南北與西東，眼底昏昏耳似聾。
　　熟讀黃庭經一卷，不論貴賤與窮通。
　　解曰：是非莫管，一任紛紛。見如不見，聞似不聞。毋分貴餞，宜養心神。定則能應，福自駢臻。
　　聖意：訟莫爭，病難愈，名與利，莫責取，問行人，信尚阻，能修善，有神助。
　　第三十四
　　春夏纔過秋又冬，紛紛謀慮攪心胸。
　　貴人垂手來相援，休把私心情意濃。
　　解曰：一歲營謀，未有發達。方得貴人，垂手提挈。漸漸亨通，可免激括。莫信私人，巧言鬥謀。
　　聖意：訟可憂，病未廖，財祿散，無遠謀，行人動，婚莫求，防口舌，免悶憂。
　　第三十五
　　一山如畫對清江，門裹團圓事事雙。
　　誰料半途分拆去，空帷無語對銀缸。
　　解曰：墳宅雖吉，命運未通。家神招禍，好事成空。夫妻離散，骨肉西東。事皆不遂，有始無終。
　　聖意：訟終凶，宜謹防，病者險，作福禳，行人阻，財有傷，婚不合，謹行藏。
　　第三十六
　　功名冨貴自能為，偶著仙鞭莫問伊。
　　萬里鵬程君有分，昊山嶺上好鑽龜。
　　解曰：富貴分定，遲速有時。藏器待時，君莫怨遲。掀天事業，時至即為。若到天邊，便可次疑。
　　聖意：名與利，在晚成，訟得理，病漸亨，問遠信，阻行程，婚可合，孕將生。
　　第三十七
　　焚香來告復何辭，善惡平分汝自知。
　　屏卻昧公心裹事，出門無礙是通時。
　　解曰：作善降祥，作惡降殃。何必禱神，常自揣量。公心莫昧，勉為善良。前程通大，可保安康。
　　聖意：訟和吉，病禱安，求財少，問名難，婚可合，行人還，宜向善，保團圓。
　　第三十八
　　蛩吟唧唧守孤幃，千里懸懸望信歸。
　　等得榮華公子到，秋冬括括雨霏霏。
　　解曰：作事無聊，空目惆悵。縱得好音，依然悽愴。遠謀不遂，心神徒喪。家道未安，禱神陰相。
　　聖意：莫問財，休鬥訟，遠未回，病亦重，婚無成，多怪夢，且求神，毋妄動。
　　第三十九
　　北山門下好安居，若問終時慎厥初。
　　堪笑包藏許多事，鴻鱗難便好修書。
　　解曰：靜地安身，莫涉非理。欲保終吉，作事謀始。毋惑人言，切防害己。勿輕傳信，暗中有鬼。
　　聖息：病擇醫，訟宜解，求財無，終必敗，婚且審，行須待，謹修為，過必改。
　　第四十
　　新來換得好規模，何用隨它步與趨。
　　即聽耳邊消息到，崎嶇歷過見亨衢。
　　解曰：謀望更改，修為儘好。何必依人，可宜遠到。須歷艱難，必獲好報。平步青雲，榮捧恩詔。
　　聖意：名終成，訟得勝，孕生男，保無病，行人回，婚宜定，事須遲，有餘慶。
　　第四十一
　　自南自北自東西，欲到天涯誰作梯。
　　遇鼠逢牛三弄笛，好將名姓榜頭題。
　　解曰：涉歷艱難，謀望未就。富貴榮華，顯達在後。若問名利，必待子丑。聲譽顯赫，題名榜首。
　　聖意：訟無定，終有遇，病多憂，擇醫愈，信即到，婚終好，凡所謀，慎勿躁。
　　第四十二
　　我曾許汝事和諧，誰料修為汝自乖。
　　但改新圖莫依舊，營謀應得稱心懷。
　　解曰：神許和合，自乖所為。急須改變，方得其宜。心行正直，毋自奸欺。汝能悔悟，天自相之。
　　聖意：病更醫，訟改圖，名與利，換規模，婚別議，行人阻，謹修為，福力助。
　　第四十三
　　一紙官書火急催，扁舟速下浪如雷。
　　雖然目下多驚懼，保汝平安去復回。
　　解曰：官書火急，激括之兆。目下雖驚，終無紛擾。有神陰扶，收功談笑。往來平安，吉星高照。
　　聖意；功名遲，好求官，訟病險，終必安，行人歸二失物還，婚宜遠，終不難。
　　第四十四
　　汝是人中最吉人，誤為誤作損精神。
　　堅牢一念酬香願，冨貴榮華在汝身。
　　解曰：本分平等，反誤為非。急宜遷過，切莫自欺。盡誠作福，神貽祐之。榮華富貴，付汝非遲。
　　聖意：事多錯，訟莫作，病禱神，且勿藥，婚莫求，行未還，能自悔，利名全。
　　第四十五
　　好將心地力耕耘，彼此山頭總是墳。
　　陰地不如心地好，修為到底卻輸君。
　　解曰：好修心地，莫用他求。但依本分，可獲天休。勿與人競，福力自悠。子孫之慶，皆善之由。
　　聖意：心既好，地亦美，病即安，訟得理，財勿求，且守己，行人至，終有喜。
　　第四十六
　　君是山中萬戶侯，信知騎馬勝騎牛。
　　今朝馬上看山色，爭似騎牛得自由。
　　解曰：本自冨貴，已勝常人。愈有愈責，禍及己身。宜依本分，當享和平。勸君靜處，可免灾迍。
　　聖意：名與利，勿責取，訟莫興，多阻滯，行人遲，婚莫許，謹踐修，當靜處。
　　第四十七
　　與君萬語復千言，衹欲平和雪爾冤。
　　訟則終凶君記取，試於清夜把心捫。
　　解曰：訟則終凶，不必多說。若得知平，舊充可雪。几所謀望，皆當謹節。反求諸己，禍端自絕。
　　聖意：訟勿興，恐遭刑，財莫貴，病未寧，行有阻，婚難成，且循理，保和平。
　　第四十八
　　登山涉水正天寒，兄弟親姻那得安。
　　不遇虎頭人一喚，全家誰保汝重懼。
　　解曰：歷涉艱難，時運輒左。家道不齊，事端坎坷。遇冨貴人，提挈方可。倘無所濟，難逃後禍。
　　聖意：遇貴人，訟方平，病驚險，莫求名，財物耗，婚且停，逢寅字，事漸亨。
　　第四十九
　　彼此家居只一山，如何似膈鬼門關。
　　日月如梭人易老，許多勞碌不如閑。
　　解曰：安閑易處，出門有阻。時迍易過，毋自勞苦。且宜守舊，隨分而去。末運亨通，卻宜進取。
　　聖意：名利阻，且休閑，訟宜和，病有源，婚姻遲，行人遠，欲獲吉，且安分。
　　第五十
　　人說今年勝去年，也須步步要周旋。
　　一家和氣多生福，萋菲讒言莫聽偏。
　　解曰：謀望勝先，卻宜進步。人事稠密，禍消福聚。勿信讒言，惶惑思慮。慎終如始，切勿尤豫。
　　聖意：出入吉，財物多，孕可保，病即瘥，婚必成，訟宜和，問行人，奏凱歌。
　　第五十一
　　君今百事且隨緣，水到渠成聽自然。
　　莫嘆年來不如意，喜逢新運稱心田。
　　解曰：目下謀望，且隨緣分。一朝榮達，身顯如願。且休嗟怨，待時遷變。漸遇亨通，好事疊見。
　　聖意：名漸顯，訟漸寬，財自裕，病未安，行有信，婚可定，時將亨，心必稱。
　　第五十二
　　兀坐幽居歎寂寥，孤燈隱映度清宵。
　　萬金忽報秋光好，活計扁舟渡北潮。
　　解曰：珍藏待聘，休嗟不遇。忽際明時，青雲穩步。好音一來，作意高舉。几事叉得，皆有時趣。
　　聖意：名晚成，利遲得。病且安，訟終息，行人歸，婚姻吉，几求望，今勝昔。
　　第五十三
　　艱難險阻路蹊蹺，南烏孤飛依北巢。
　　今日貴人曾識面，相逢恰似夏秋交。
　　解曰：艱難歷遍，作事皆非。南烏北巢，失其所依。夏秋之交，貴人相提。方稱謀望，榮達可期。
　　聖意：病與訟，皆不利，名與財，亦阻滯，孕有驚，行未至，若遇貴，事方濟。
　　第五十四
　　萬人叢裹逞英豪，便欲飛騰霄漢高。
　　爭奈乘流風未便，青燈黃卷且勤勞。
　　解曰：謀望趨高，便期遠到。爭奈時乖，徒自輕躁。且宜守己，勉行善道。直待時亨，凡事皆好。
　　聖意：財未遂，名未超，訟不宜，病未消，婚難信，行路迢，待時至，百事饒。
　　第五十五
　　勤耕力作莫蹉跎，衣食隨時安分過。
　　縱使經商收倍利，不如逐歲凜禾多。
　　解曰：食衣自足，強求則損。不如歸耕，種植為本。縱巧經營，豈能長遠，安分守成，榮達未晚。
　　聖意：休問名，莫責財，訟宜解，病未灾，婚可就，遠行回，戒出入，福自來。
　　第五十六
　　心頭理曲強詞遮，直欲欺官行路斜。
　　一旦醜形臨月鏡，身投憲網莫咨嗟。
　　解曰：心邪理曲，飾詞欺公。明鑒照破，叉致終凶。何如退步，正直是從。庶免其禍，可保厥躬。
　　聖意：莫興訟，勿求財，病有崇，行未回，婚須擇，難信媒，行正直，免凶灾。
　　第五十七
　　事端百出慮雖長，莫聽人言自主張。
　　一著先機君記取，紛紛鬧裹更思量。
　　解曰：事務多端，紛紛不已。三思後行，悉歸條理。莫信人言，自當揣己。攙先一著，何事不濟。
　　聖意：訟急解，病早禳，信即至，才如常，孕生男，禱神康，几百事，自主張。
　　第五十八
　　蘇秦三寸足平生，富貴功名在此行。
　　更好修為陰隱事，前程萬里自通亨。
　　解曰：凡事謀望，遠行則吉。求財必豐，求名爻得。更行好事，以助陰隲。冨貴榮華，始自今日。
　　聖意：病即安，訟次勝，行人回，婚宜定，孕生男，家道盛，積陰功，福來應。
　　第五十九
　　門衰戶冷苦伶仃，自嘆祈求不一靈。
　　幸有祖宗陰隱在，香煙未斷續螟蛉。
　　解曰：門戶衰微，空自祈禱。幸有祖宗，陰德可保。若問後嗣，異姓方好。更行好事，當得美報。
　　聖意：名難得，才難圖，訟不利，病無虞，婚可合，信音無，行方便，謹修持。
　　第六十
　　羨君兄弟好名聲，只管謙偽莫自矜。
　　丹詔槐黃相逼近，巍巍科甲兩同登。
　　解曰：兄弟聯芳，聲名自起。凡事謙撝，以全其美。前程遠大，好事近矣。兩兩高科，同登甲第。
　　聖意：宜出入，好謀望，訟即次，財已旺，孕生男，病無恙，信音回，有神相。
　　第六十一
　　嘯聚山林凶惡儔，善良無事苦煎憂。
　　主人大笑出門去，不用干戈盜賊休。
　　解曰：惡少操心，欲害良善。彼此能為，徒逞強健。君子善勝，收功不戰。有神相之，除灾禍變。
　　聖意：財平平，病漸效，訟自散，莫與較，遠行歸，婚亦宜，雖有險，終平夷。
　　第六十二
　　百十八面虎狼心，賴汝干戈用力深。
　　得勝回時秋漸老，虎頭城裹喜相尋。
　　解曰：人多謀害，汝善卻敵。縱有憂驚，終自消釋。決勝回時，定在秋日。圖向西方，事事皆吉。
　　聖意：訟必勝，財不進，病終安，遠有信，婚可成，求名稱，到秋時，百事順。
　　第六十三
　　曩時敗北且圖南，筋力雖衰尚一堪。
　　欲識前生君大數，前三三與後三三。
　　解曰：前後謀望，皆有所成。晚年經商，尚可一行。福分數定，不虧不盈。若欲多取，徒自勞神。
　　聖意：病可醫，訟中平，財尋常，信有拳，名未亨，婚可聘，勿強圖，隨分定。
　　第六十四
　　吉人相遇本和同，況有持謀天水翁。
　　人力不勞公論協，事成功倍笑談中。
　　解曰：與人謀望，況遇朝貴。援手提携。事皆稱意。勿勞餘力，成就甚易。出入皆宜，吉無不利。
　　聖意：貴遇趙，訟即了，名亦成，病可療，財有餘，婚亦好，問信音，即刻到。
　　第六十五
　　朔風凜凜正窮冬，多羨門庭喜氣濃。
　　更入新春人事後，裹言方得信先容。
　　解曰：數防於冬，窮久則通。交季冬月，喜氣重重。新春而至，和炁愈充。好遇貴客，百事皆通。
　　聖意：財多得，名高中，可問婚，宜和訟，病即安，行人動，禍消變，福力重。
　　耕耘只可在鄉邦，何用求謀過外方。
　　見說今年新運好，門闌喜炁事雙雙。
　　解曰：出外不宜，在家鈴達。時運將亨，財祿俱發。好事重重，門庭改革。若欲遠圖，弄巧成拙。
　　聖意：病即安，訟即決，才漸豐，名高揭，行人回，婚可結，莫外圖，福儘得。
　　第六十七
　　纔發君心天已知，何須問我決狐疑，
　　願子改圖從孝悌，不愁家室不相宜。
　　解曰：所謀未善，何必禱神。當次於心，改過自新。但能孝悌，敬君事親。和自生福，學道回春。
　　聖意：訟和貴，病政醫，財別圖，婚姻遲，問行人，尚未歸，能改過，事皆宜。
　　第六十八
　　南販珍珠北販鹽，年來幾倍貨財添。
　　勸君止此求田舍，心欲多時何日厭。
　　解曰：謀望既遂，利亦倍收。責心不止，必獲後憂。知足不辱，可樂優游。凡事如意，可休則休。
　　聖意：訟已勝，莫再戰，名已成，無復鬥，婚可定，病自散，行人歸，且安分。
　　第六十九
　　捨舟遵路總相宜，慎勿嬉遊逐貴兒。
　　一夜樽前兄與弟，明朝仇敵又相隨。
　　解曰：拾舟登路，宜踏實地。莫倍貴兄，樽前遊戲。好中成惡，口舌立至。戒之慎之，當自為計。
　　聖意：名與利，莫強求，醫可審，婚可謀，行人至，訟者休，凡出入，謹交游。
　　第七十
　　雷雨風雲各有司，至誠禱告莫生疑。
　　與君定約為霖日，正是蘊隆中伏時。
　　解曰：吉凶悔吝，各有神司。欲問濟事，在中伏時。如旱望雨，恰慰雲霓。凡所謀望，且待其時。
　　聖意：訟與病，漸可解，名與利，姑少待，婚宜遲，行無信，若禱神，三日應。
　　第七十一
　　喜鵲簷前報好音，知君千里欲歸心。
　　繡幃重結鴛鴦帶，葉落霜飛寒色侵。
　　解曰：好音報喜，遠涉方回。交冬之際，家室重諧。凡事終吉，且待時來。自有成就，不鈴疑猜。
　　聖意：訟二和，名漸通，婚再合，病主凶，問求財，時未同，凡謀望，在秋冬。
　　第七十二
　　河渠傍路有高低，可嘆長途日已西。
　　縱有榮華好時節，直須猴大換金鷄。
　　解曰：修途崎嶇，況當衰晚。求事多難，徒自嗟嘆。逢申酉戌，年月日見。若遇此時，稍可如願。
　　聖意：求財遲，占病險，名難成，信尚遠，訟終凶，婚必晚，孕鈴驚，地未穩。
　　第七十三
　　憶昔蘭堂分半釵，而今忽把信期乖。
　　癡心猶望成連理，到底誰知事不諧。
　　解曰：事多離散，難望再成，慾心未改，尚自留情。縱，能強合，終必敗盟。先所謀望，宜守初心。
　　聖意：名與利，訟與婚，皆不利，莫多言，病危險，命迍遭；宜作福，保安全。
　　第七十四
　　崔鬼崔鬼復崔鬼，履險如夷去復來。
　　身似菩提心似鏡，長安一道放春回。
　　解曰：路途崎險，心卻平夷。轉凶為吉，終免憂疑。更宜守正，心莫改移。履道坦坦，何福不隨。
　　聖意：訟與病，險而平，名與利，迍而亨，婚先難，終必成，行人至，福自生。
　　第七十五
　　生前結得好婚姻，一笑相逢情自親。
　　相當人物無高下，得意休論富與貧。
　　解曰：既有風約，一見如故。所謀皆同，事多就緒。何必相逢，必分爾汝。且休而行，事無齟齬。
　　聖意：財物聚，病即愈，若問訟，必遇主，更修善，禱神助，行人回，事無阻。
　　第七十六
　　三千法律八千文，此事如何說與君。
　　善惡兩途君自作，一生禍福事由分。
　　解曰：吉凶多變，非止一端。言不盡意，當以心觀。福因積善，禍胎稔惡。知所趨避，宜自先覺。
　　聖意：問公訟，且審理，求財祿，當揣己，病早禳，宜求嗣，婚更審，方吉利。
　　第七十七
　　木有根荄水有源，君當自此究其元。
　　莫隨道路人閑語，訟到終四是至言。
　　解曰：禍因惡積，當究其元。只宜向善，庶獲安全。自當謹慎，勿信人言。否盡遍循，禍及于門。
　　聖意：訟當戒，病宜禱，名不利，婚難老，防口舌，行未到，凡事饉，毋輕躁。
　　第七十八
　　家道豐腴自飽溫，也須肚裹立乾坤。
　　財多害己君當省，福有胚胎禍有門。
　　解曰：家道昌盛，猶宜謹守。自立主張，祈求獲祐。輕財重道，方能長久。善善惡惡，自作自受。
　　聖意：莫責財，能害己，休鬥訟，當知止，病禱神，孕生子，婚擇良，行人至。
　　第七十九
　　乾亥來龍仔細看，坎居午向自當安。
　　若移丑艮陰陽逆，門戶凋零家道難。
　　解曰：立宅安墳，當明向正。龍穴雖吉，向差則病。凡百謀望，向南為喜。一或他向，恐不如意。
　　聖意：名與利，依理求，婚與訟，莫妄謀，病擇醫，方無憂，行人至，慮且周。
　　第八十
　　一朝無事忽遭官，也是門衰墳未安。
　　改換陰陽移禍福，勸君莫作等閑看。
　　解曰：風水不利，門戶衰賽。致招殃咎，有此禍變。急宜遷改，避惡向善。若能戒意，可保人眷。
　　聖意：名與利，宜改圖，訟和解，保無虞，病更醫，行漸歸，婚別議，莫輕為。
　　第八十一
　　假君財物自當還，謀賴心欺他自奸。
　　幸有當臺明月鏡，請來對照破機關。
　　解曰：負人財物，欺賴肆奸。幽有鬼神，顯有清官。一朝照破，難逃其禍。每事依心，無施不可。
　　聖意：訟莫欺，依本分，病遇醫，名休問，婚姻事，宜審辯，孕保安，行人鈍。
　　第八十二
　　彼亦儔中一輩賢，勸君特達與周全。
　　此時賓主歡相遇，他日王侯卻並肩。
　　解曰：事有相干，宜與效力。君既周全，他必報德。凡所謀為，遇貴方得。神力陰扶，福報有日。
　　聖意：財必獲，名遇春，訟得理，病主願，婚必成，行必見，發福田，因積善。
　　第八十三
　　隨分堂前赴粥饘，何須妄想苦憂煎。
　　主張門戶成難事，百歲寬閑得幾年。
　　解曰：好事隨綠，莫貴莫競。且宜守成，庶保安靜。若更妄求，必生多憂。如何退省，以遂優游。
　　聖意：莫貴求，名與利，訟宜和，行未至，病瘥遲，婚莫議。能守待，家必利。
　　第八十四
　　箇中事緒更紛然，當局須知一著先。
　　長舌婦人休酷聽，力行禮義要心堅。
　　解曰：萬事一理，各有先見，莫聽人言，激成多變。依理而行，禍自可免。當堅乃心，毋或退轉。
　　聖意：訟宜解，莫信讒，財緩取，名莫責，孕較遲，行人遠，婚更審，莫妄攀。
　　第八十五
　　一春風雨正蕭蕭，千里行人去路遙。
　　移寡就多君得計，如何歸路轉無聊。
　　解曰：時之未遇，歷涉艱阻。口計雖多，終於無補，且宜守舊，毋過於取。庶保己成，福來禍去。
　　聖意：財祿富，訟得理，婚未合，病漸止，問行人，歸期未，莫害人，人即己。
　　第八十六
　　一般行貨好招邀，積少成多自富饒。
　　長把他人比自己，管須自後勝今朝。
　　解曰：同時經營，皆欲成家。將人比己，不得矜誇。自然天祐，福祿亨嘉。更宜方便，錦上添花。
　　聖意：財祿富，訟得理，婚和合，病漸止，問行人，歸期未，莫害人，人即己。
　　第八十七
　　陰裹詳稱怪爾曹，舟中敵國笑中刀。
　　藩籬剖破渾無事，一種天生惜羽毛。
　　解曰：骨肉乖張，操戈入室。面上春風，曾中荊棘。何不思惟，人己則一。若能和同，變凶為吉。
　　聖意：名利無，病有祟，訟莫興，和為貴，莫責財，婚不利，孕無憂，行未至。
　　第八十八
　　從前作事總徒勞，纔是新春時漸遭。
　　百事營求都得意，更須守己莫心高。
　　解曰：平生勞苦，百無一成。時運漸泰，謀望稱情。更宜謹守，責心莫生。隨緣受用，坐享安榮。
　　聖意：名與利，且隨緣，訟解釋，病安痊，婚亦合，行人還，若謀望，在新年。
　　第八十九
　　樽前無事且高歌，時未來時奈若何。
　　白馬渡江雖日暮，虎頭城裹看巍峨。
　　解曰：時運未遇，且自開懷，年月逢午，好事方來。雖臨好景，掀轟一回，衆人聳看，積粟多財。
　　聖意：名未得，財尚遲，病漸愈，行漸歸，訟可解，孕無危，婚和合，緩則宜。
　　第九十
　　崆峒城裹事如麻，無事如君有幾家。
　　勸汝不須勤致禱，徒勞生事苦咨嗟。
　　解曰：人事擾擾，君獨清閑，不必瀆神，妄求多般。反招口舌，激起禍端。急宜守靜，以保平安。
　　聖意：訟和吉，求財無，婚未成，病無虞，信未至，勿他圖，不須禱，且安居。
　　第九十一
　　古說淘沙始見金，只緣君子不勞心。
　　榮華總得詩書效，妙裹工夫仔細尋。
　　解曰：淘沙見金，勤苦方得富貴榮華，皆是書力好處，工夫自然有益，惰於經營終無所獲。
　　聖意：求名利勤苦，有訟須勞。終無咎問。婚姻宜擇友，探行人三六九。
　　第九十二
　　今年禾穀不如前，物價喧騰倍百千。
　　灾數流行多疫癘，一陽來復始安全。
　　解曰：目下求謀，今不如昔。口舌疊來，病多啾唧。時運尚乖，至今不吉。待冬至後，方始寧息。
　　聖意：訟紛紛久自解，病患多終無害。財祿難時且待，孕屬陽福終在。
　　第九十三
　　春來雨水大連綿，入夏晴乾雨又愆。
　　節氣直交三伏始，喜逢滂沛足田園。
　　解曰：盈虛消息，天道如常，春多稱意，夏卻乖張。直交三伏，時運方昌。財多積聚，事事平康。
　　聖意：財聚散，病反覆，欲求安，候三伏。事進退，宜作福，婚可成，審往復。
　　第九十四
　　一般器用與人同，巧斷輸輿梓亦二。
　　凡事有綠且隨分，秋行冬遇主人翁。
　　解曰：機關謀望，人事雖同。隨緣隨分，心合上穹。秋冬時至，遇主人翁。藉此提携，几事皆通。
　　聖意：遇貴人，訟得理，財尚遲，病未愈，婚未成，信尚阻，待秋冬，方有遇。
　　第九十五
　　知君袖裹有驪珠，生不逢辰亦強圖。
　　可嘆頭顱已如許，而今方得貴人扶。
　　解曰：藏器待時，弄巧成拙。今當晚景，遇貴提挈。凡事謀望，各有時節，福祿勝前，自然發越。
　　聖意：財發遲，訟終折，名晚成，婚未決，問遠信，在此月，遇貴人，灾難滅。
　　第九十六
　　婚姻子息莫嫌遲，但把精神仗佛持。
　　四十年前須報應，功圓行滿育馨兒。
　　解曰：謀望雖遲，終有所遇。福神陰相，扶持門戶。終年運泰。事宜進取，凡事稱心，成無憂慮。
　　聖意：名利訟，遲方吉，病漸瘥，婚姻得，中年後，得子息，問行人，未有日。
　　第九十七
　　五十功名心已灰，那知富貴逼人來。
　　更行好事存方寸，壽比岡陵位鼎台。
　　解曰：功名志退，一旦逢時，逼人富貴。皆善所基，更行好事，相與扶持，壽高貴極，大勝前時。
　　聖意：訟即解，名可成，財漸聚，病且寧，孕生男，宜婚姻，行人至，事稱意。
　　第九十八
　　經商百出費精神，南北奔馳運未新。
　　玉兔交時當得意，恰如枯木再逢春。
　　解曰：營謀艱力，況逢時否，奔北趨南，百事未遂。卯年月日，方可營計。轉瘁為榮，節節生意。
　　聖意：名利有，晚方成；訟與病，久方平；孕生子，行阻程；遇卯運，事皆榮。
　　第九十九
　　貴人相遇水雲鄉，冷淡交情滋味長。
　　黃閣開時延故客，驛餾應得驟康強。
　　解曰：憶昔貴人，忽見邂逅，從此提挈，始運亨泰。出入圖謀，凡事利快，士庶占之，亨嘉遠大。
　　聖意：名與利，及訟詞，家道康，皆吉利。病即安，孕生貴，婚早成，行人至。
　　第一百
　　我本天仙雷雨師，吉凶禍福我先知。
　　至誠禱祝皆靈應，抽得終籤百事宜。
　　解曰：吉凶視福神先知之，几百謀望損中有益。數雖已終，週而復始。更修陰隲□□祐之。
　　聖意：籤詩百數已終，我所知象無凶。禱神扶藉陰隲，危處安損中益。
　　護國嘉濟江東王靈籤竟