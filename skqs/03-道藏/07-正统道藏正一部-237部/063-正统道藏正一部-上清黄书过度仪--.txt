上清黃書過度儀
　　經名：上清黃書過度儀。撰人不詳，約出於南北朝。係早期天師道房中修煉儀式。一卷。底本出處：《正統道藏》正一部。
　　上清黃書過度儀
　　夫弟子在師治受道，不得過二十不過度，二十外受道，即過度當沐浴禁誡需香也，入靖又先啟師然後行事，出入皆拜靖乃謝。
　　入靖
　　第一入靖，陽立寅上，陰立申上，求過者長跪，言某以肉人千載有幸，得染道化，求法經時，未蒙過度，稽首歸依，乞丐生活，便再拜。師答言今日吉，合當為橋梁。求者重言，願蒙成就。答曰，當為啟白，弟子伏惟受恩，復再拜師，便執手引之東向。
　　存吏兵
　　第二俱東向正立，陽左陰右，兩手相持，叉手立陽，以第二指貫陰，第二三指中間各嗚鼓十二通，各思所佩籙上功曹使者，將軍吏兵，冠顯衣服，羅列行伍，衛臣妾前後左右，當為臣妾致四方生氣消災散禍，隨事分別關啟，皆使分明了然。如此一過止。
　　思白氣
　　第三各思丹田白氣，大如六寸面鏡，出在兩眉中問，漸大光明照耀之頭上，下灌身雨體，徹見五藏六府，九宮十二室，四支五體，關節筋脈，孔竅營衛，表裹一切，莫不朗然。如此一過止。
　　思王氣
　　第四各思王氣，春思東方青氣潤澤我身，赤氣相之。夏思南方赤氣，黃氣相之。秋思西方白氣，黑氣相之。冬思北方黑氣，青氣相之。四季思中央黃氣，白氣相之。仰頭以鼻納氣，低頭咽之，下至丹田，中上昇崑崙。三取三咽之止。
　　咽三宮
　　第五各思三元生氣，正白來下，周帀覆身，因仰頭以鼻納生氣，言天一宮，生氣當來生我，低頭咽之，令滿腹下丹田，中上昇泥丸，地水如天法咒咽訖仰頭，以鼻納生氣，天地水三宮生氣，當共來生我身，低頭咽之，令滿腹下丹田，中上昇泥丸。三宮生氣，浩然正白，覆身體，貫達五藏六府十二支干間。如此一過止。
　　啟事
　　第六啟仍俱東向長跪，各嗚鼓十二通，臣身功曹，吏出上仙上靈二官，直使正一陰陽生氣，治病功曹左右官使者，陰陽神庾吏官二人出，出者嚴裝顯服，住立臣前後，咸受臣口中辭語，分別關啟某郡縣鄉里，中真官注氣考召諸官君將吏，都候四始，四面監察，諸官主考召四君將吏，謹上啟
　　太上無極大道無上玄老大上三炁君將吏，太上老君太上丈人諸官君將吏，天師嗣師係師女師三師君夫人門下生炁，諸官君將吏，真人君將吏，太和君將吏，黃書契令腹目君將吏，九炁丈人逮召君將吏，陰陽生炁度道君將吏，中胎真人備白君將吏，中胎赤白備泄君將吏，中黃戊己百節君將吏，陰陽功曹導化君將吏，陰陽真炁越道君將吏，監察內外開化君將吏，消災散禍解厄君將吏，天節地節人節，三旄建節，四時八節，五行為合三五功曹斗杓君將吏，天地水三官考召諸官君將吏，此下里中營域中化神君將吏，官將百二十人故炁君將吏，鬼賊君將吏，臣某惶恐白，臣以頑愚癡下，好道樂生，前後某治炁祭酒真人某，甲進受真言要語，八生大度之法，要當奉行，謹有某郡縣鄉里男女生某，甲年如干歲，好道樂仙，今來詣臣求乞過度，奉行陰陽五行三炁，先從中元一生，上元一生，下元一生，三炁相結，共成為道，願請監察內外開化君吏，還神復色補炁君吏，營域中化神君將吏，天地水三官考召諸君將吏，當為臣及甲解釋三官，考逮撒除死籍，著名長生王歷，得在種民輩中，願臣及甲精神專固生炁，布染四支五藏，各得無他，所求者得，所過者度，口舌伏匿，事竟言功，不負效信，臣某誠惶誠恐，稽首再拜，謹以上啟須報奉行。
　　姓屬云云
　　太清云云
　　太歲云云
　　地網
　　第七越地網三過，初一過言左，無上中過右，玄老後太上合手，慈父聖母，解脫羅網，除我死籍，上我生錄。
　　天羅
　　釋天羅三過，初在無上中右玄老，後太上對合手，生我者甲子，王文卿師父康，懷我者甲午，衛上卿師，母妞生我活我，事在大道，與父母。
　　四尊
　　第八朝四尊，兩手相叉，持向寅上一拜長跪，言甲寅明文章，道父讚厥又縱厥十某為臣妾，消天下大災，師言：令有男女生某甲，從臣妾乞丐過度。弟子言：臣妾令從師某乙乞丐，更相過度，共奉行道德，乞丐陰腸和合，生氣布流，臣妾身中，釋神專固、各得無他，次迴向申，上言甲申，扈文長道，母闡挫尤，戎拘，為臣妾散地上八方八禍。次向子上言：甲子王文卿，師父可囊夏堂康，為臣妾消天下大災。次向午上言：甲午衛上卿，師母妞乃丑切，為臣妾散地上八方之禍。咒皆如寅上法，一過止。
　　存思
　　第九對坐陽寅，上陰申上，求度者以兩膝著外，合手陰卻，兩手膝上陽覆，兩手叉掩，各琢齒十二通，思無上黑，正青玄老炁。正黃太上炁，正白三黑，共為一混沌狀，似鸚子，五色混黃，下詣丹田中。如此一過止
　　十神
　　第十思甲子甲．午十神，易先思甲午，衛上卿乙未，杜仲陽丙申，朱伯眾丁酉，臧文公戊戌，范少卿甲子，王文卿乙丑，龍季卿丙寅，張仲卿丁卯，司馬卿戊辰，季楚卿願遣此十神，上詣上三天曹。師言：今有男女生某甲，從臣乞丐過度。弟子言；臣妾今從師某乙乞丐，更相過度，共奉行道德，乞丐陰陽和合，生氣布流臣妾身中，精神專固，各得無他，當為甲撤除死籍，著名長生玉曆，過度九厄，得為後世種民，乙先思甲子至戊辰，次甲午至戊戌。
　　配甲
　　第十一配十二尊名言，甲寅明文章，道父讚厥又縱厥十某，甲申扈文長，道母闡挫尤戎拘，師言：今有男女生某甲，從臣妾乞丐過度。弟子言：臣妾今從師某乙乞丐，更相過度，共奉行道德乞丐陰陽和合，生炁布流臣妾身中，撒除死籍，著名長生玉歷，過度九厄，得為後世種民，次呼甲子王文卿，師父康，可囊夏堂甲午衛上卿，師母妞乃丑切，次呼乙亥龐明心，道父棄顛託，乙巳唐文卿，道母閩（門＋也）該罷切，次呼乙卯戴公陽，道父契欺制，乙酉孔利公，道母媽（）慈卒、慈律二切。次呼甲辰孟非卿，道父杵衹藻東實，甲戌展子江，道母媳（女＋恚）知御切。次呼乙丑龍季卿，道父挈（加＋手）寧琦男尾，乙未杜仲陽，道母媤。
　　五神
　　第十二思五神，太歲神，今月神，本命神行年神，今日神，願遣此五神，上詣三天曹，師言：今有男女生某甲，從臣妾乞丐過度。弟子言：臣妾今從師某乙乞丐，更相過度，共奉行道德，願為臣妾解除三官考逮，解脫羅網，徹除死籍，著名長生玉曆，過度九厄，乞為後世種民。如此二過止。
　　八生
　　第十三解手八生，第一戲龍虎初，左無上中右玄老後太上，臣今過度男女生某甲，共奉行道德乞丐陰陽生氣共生臣妾，解除三官考逮，解脫羅網，撒除死籍，著名長生玉曆，過度九厄，乞為後世種民。第二轉關初左無上中右玄老後太上，新出老君太清玄元，上三天無極大道。第三龍虎交初左無上中右玄老，後太上老君太上丈人三炁君。第四龍虎校初左無上中右玄老，後太上帝君天帝丈人。第五龍虎推初左無上中右玄老，後太上九老仙都君，九炁丈人等。第六龍虎盪初，取上元左無上中，取上元右玄老後，取上元太上百千萬重道炁千二百官君。第七龍虎張初，取上元左無上中，取上元右玄老後，取上元太上太清道君，太清丈人玉陛下。第八揖真人初取上元左無上，中取上元右玄老後，取上元太上天師嗣師係師女師。右解中元二十四氣，皆言今有甲乙乞丐過度，共奉行道德乞丐陰陽生氣共生臣妾身，願為臣妾解除三官考逮，解脫羅網，徹除死藉，著名長生玉曆，過度九厄，得為後世種民都畢。
　　解結食
　　師為弟子解衣帶結，散髮，告者亦解賢者結。
　　第十四食生吐死法，男左女右，兩手相叉，俱向王伸兩腳坐頭，以鼻微微納生氣，低頭咽之，俱卧瞑目，以口微微吐死氣，三卧三坐止。
　　九宮
　　第十五布九宮法，首午天地相臨，橫畫為乙，縱畫為甲。
　　第一子九，陽行下元四，陰行五，共呼子九。
　　第二午九，陽行上元四，陰行五，共呼午九。
　　第三卯九，陽以左手四指覆橫，掩陰右手五指上，合為九，置東方，
　　共言卯九。
　　第四酉九，陰仰伸左手五指，陽覆右手四指，橫覆陰指上，置西方，共言酉九。 第五中九，天覆地載，陽思肝心肺脾四藏，陰思肝心脾肺腎五藏，合為九，共言中五九位成。
　　共言：水流歸末，分八至丑，陽以左足二指，陰以右足五指，又以右手一指併足邊，陽指掩陰足指為八，置丑上，共言：艮八還，作坎一，陰陽共言坎一。又命木落歸本，分六至亥，純陽右足手各三合為六，掩陰左足上，置亥，言乾六還，作震三。陽以左手一指橫掩陰右手二指，合置卯上，令對腰，言震三。又命金剛火強，分二至未，純陰，陽以左手伸二指橫掩陰，手上置西南，對肩言坤二還作兌七陰，以左手伸四指陽，以右手三指橫掩陰，指上置西，對腰言兌七。又命土至四季分四王已陽，以左手三指陰橫，右手一指置東南，對肩言巽四還，思中宮五藏陽，思肝腎陰，思心肺脾各竊言中官五，又命火強炎上，自處其鄉，不分位成，又命二四為肩陽，以手共注陰左眉上二，又注右眉上四，又命六八為足陽，以右足注陰，左足上六陽，以左足注陰，右足上八，又命左三右七，陽以左手，陰以右手，共注陰，左腰三，陽以右手，陰以左手，共注陰，左腰七，又命戴九覆一，陽取上元三，陰取上元六，下元陰陽各半，一又命五在中宮，主為腹實，共思五藏陽，腎肝陰，心脾肺以心相摩，五九宮位成。
　　各言巽，呼天門，從乾得一，便行五，各言乾五，退報五，又行五，各言中退，又行五，各言巽五，退報五，又言艮八，高舉散三從坤，便行五，各言艮五退報，又行五，各言坤五退報，又言震雷動澤，從兌得二便行五，各言兌五退報，又行五，各言震五退報，又言坎不獨立，從離取四便行五，各言離五退報，又行五，各言坎五退報，又言三五縱橫，齊等如一。四十五氣畢。
　　度甲首東卯度乙首南午卧
　　第十六躡紀。第一陽躡紀，下陰左邊外乙卧，戴右手第二指甲起，以左手第二第三指中問相叉，持乙指，舉左足於前，右足橫後，因舉左足三摩乙心咒曰，中央戊己百節君吏，四時八節千二百官君吏，輔臣過某三橋之下，因舉左足從乙心度乙，右南行西旋北轉，至乙右脅邊十一跡。第一陰躡紀，下陽右邊卧甲卧，戴左手第二指乙起，以右手第二第三指中間相叉，持陽指舉右足於前，左足橫後，因舉右足三摩甲心咒曰，中央戊己百節君吏，四時八節千二百官君吏，輔妾過某三橋之下，因舉右足從甲心度甲，左東行北旋西轉，至甲左脅邊十一跡。第二散步還申，更叉乙指，舉左足於前，右足橫後，因舉左足三摩乙心咒跡如前。第二散步還寅，更叉甲指，舉右足於前，左足橫後，因舉右足三摩甲心，咒跡如前。第三散步還申，更叉乙指，舉左足於前，右足橫後，因舉左足三摩乙心，咒跡如前。陽行繞三周雨還陰，左卧陽起秉魁，上行三氣三取三元三咽畢。第三散步還寅，更叉甲指舉右足於前，左足橫後，因舉右足三摩甲心咒跡如前。陰行繞三周市還陽，右卧陽起秉魁，上行三氣三取三元三咽畢。甲因起以右手捧崑崙，左手摩泥丸，左迴三過，因將面從左邊下至泥丸，言左無上三取上元，因度右邊，報之三過，又以左手捧崑崙，右手摩泥丸，右迴三過，因將面右邊下至泥丸，言右玄老三取上元，復左邊報之三，又以右手捧崑崙，左手摩泥丸，初左迴次右迥，又左迴合三周，將從面上直下至命門，言太上三取三元，因度右邊報之三即還左，以右手扶崑崙，左手摩左邊中元左乳下，左迴三過，直將下至泥丸，言在左無上，度右報三，又以左手扶崑崙下，右手摩右中元右乳下，右迴三過，直將下至泥丸，言右玄老復還左報三，以右手扶崑崙，左手摩泥丸，左迴次右迴，又左迴合三周，將面上直下至命門，言太上因度右報三即還左，以右手扶崑崙，左手摩丹田左邊臍下丹田，左迴三過，直下將至命門，言左無上，又度右報三，以左手扶崑崙，右手摩丹田右邊，右迴三過，直下將至命門，言右玄老復還左報三，以右手扶崑崙，左手摩絳官，初左迴，次右迴，又左迴，合三周直下將至丹田，左右迴三下，至命門，言太上，因度右報三。
　　思三氣
　　復還左，正偃卧思神，左無上氣，正青右玄老氣，正黃太上氣，正白貫臣妾身，六甲五藏，支干間，左上右下，周帀一身，還治臣妾下丹田中，上昇崑崙山。
　　思－宮
　　太清玄元青氣，左上右下，繞一宮太素白氣，左上右下，繞一宮太初赤氣，左上右下，繞一宮太始黃氣，左上右下，繞一宮肝氣，正青，左上右下，繞一宮肺氣正白，左上右下，繞一宮心氣正赤，左上右下，繞一宮脾氣正黃，左上右下，繞一宮腎氣正黑，左上右下，繞一宮一宮者下丹田，中有真人君治其中，存思諸氣，皆圍繞一宮三重。陰右上左下如上法
　　自導
　　思氣神都畢甲因以手自導，以左手將左乳邊至足，言左無上三過止，又以右手將右乳邊至足，言右玄老三過止，次以左手將額上直下，下至丹田太上，右手隨之，如此三將三言之便，乘魁起不受三五龍行上，復以右手摩下丹田三便詣生門，以右手開金門，左手挺玉籥注生門上，又以左手扶崑崙，右手摩命門縱橫，三言水東流雲西歸，陰養陽氣微，微玄精滋液，上詣師門，甲又呎神男持關王，女開戶配氣從陰，以氣施我乙咒陰陽施化，萬物滋生，天覆地載，願以氣施臣妾身。
　　甲乙咒法
　　第十七甲咒，吾欲乘天綱入地紀，四時五行，各自當真人，不得動搖，持紀綱五氣，自附玄且黃歸吾五藏，自生光，乙咒吾欲偃地承天，合陰陽四時五行，各自當真人，不得動搖，持紀綱五氣，自附玄且黃歸吾五藏，自生光，甲以左手扶道父，咒曰一君在吾前，二君在吾後，為吾梭除災害惡逆，一切皆令消滅，注左三言左無上，注右三言右玄老，注上三言中太上，言臣妾有某甲乞丐過度，共奉行道德，乞長生久視，得為種民，注中央三言，左無上右玄老，太上三氣，共生臣妾身，混沌為一，名曰桃康，舍止北極，號日子丹，衣服五色，赤積大冠，金牀玉榻，五色欄干，珠玉斗帳，正當命門，神男玉女侍兩邊，陽氣左轉，陰氣右旋，上至太清，下至無下，常遊九宮五藏六府之間，領錄羣神，案錄召名，不得通亡，長在我身，與我俱仙，仰頭鼻三納生氣，三五七九咽陽，言天道行乙，言地道行，便進入生門中，令半首又咒，柳君妞君萬神生，吾欲搖天動地，五君各自諦乙咒，柳君妞君丹田府，吾欲動地搖天，身中五神各自堅徑進淵底，閉口以鼻納生氣，口吐之，三琢齒，言九一生其中，小退還半、首度甲先行始生氣。
　　支干數
　　甲子旬生，天始生丙寅，地始生壬申，甲戌旬生，天始生丙子，地始生壬午，甲申旬生，天始生丙戌，地始生壬辰，甲午旬生，天始生丙申，地始生壬寅，甲辰旬生，天始生丙午，地始生壬子，甲寅旬生，天始生丙辰，地始生壬戌，次行三五七九退報，又行二四六八退報，又行五氣退報六咽。度乙先行始生，次二四六八退報，又行三五七九退報，又行三氣退報，取上元氣三咽之。便躡紀下不受三五龍倒下
　　第一陰躡紀下陽右邊，卧陽卧戴，左手第二指陰起，以右手第二三指中間相叉持陽指，舉右足於前，左足橫後，因舉右足三摩甲心咒，中黃戊己百節君吏，四時八節千二百官君吏，輔妾過某三橋之下，因舉右足，從甲心度甲，左東行北旋，西轉至甲右脅十一跡。第一陽躡紀下陰左邊，外陰卧戴，右手第二指陽起，以左手第二三指中問相叉持陰指，舉左足於前；右足橫後，因舉左足三摩乙心咒，中黃戊己百節君吏，四時八節千二百官君吏，輔臣過某三橋之下，因舉左足，從乙心度乙，左南行西旋，北轉至乙左脅令成十一跡。
　　第二散步還寅叉甲指，舉右足於前，左足橫後，因舉右足三摩甲心咒，度跡如第一。第二散步還申叉乙指，舉左足於前，右足橫後，因舉左足三摩乙心咒，度跡如第一。第三散步還寅，悉復如前。第三散步還申，悉復如前。
　　右過陽三繞周市行三繞市，陰還陽右卧陽起，乘魁上行三炁，取上元三咽畢。右過陰三繞周帀行三繞帀，陽還陰左外陽因起，乘魁上行三炁，取上元三咽畢。
　　第一陽躡紀下陰右邊陰外戴，右手第二指陽起，以左手第二三指中間相叉持陰指舉，左足於前，右足橫後，因舉左足三摩乙心咒曰，中胎真人長三寸二分，填乙絳宮，攝錄生官三萬六千神長守乙體，與乙俱仙，因舉左足從乙心度右，南行西旋北轉，至乙左脅，令成十一跡。第一陰躡紀下陽右邊陽卧戴，左手第二指陰起，以右手第二三指中間相叉持陽指舉，右足於前，左足橫復，因舉右足三摩甲心呪曰，中胎真人長三寸二分，填甲鋒宮，攝錄生官三萬六千神長守甲體，與甲俱仙，因舉右足從甲心度左，東行北旋西轉，至甲右脅，令成十一跡。第二散步還寅更叉甲指，舉右足於前，左足橫後，因舉右足三摩甲心咒跡如第一。第二散步還中更叉乙指，舉左足於前，右足橫後，因舉左足三摩乙心咒跡如第一。第三悉復如第二
　　右過陰三繞周帀陽還陰，左卧陽因起，乘魁上行三氣，取上元三咽畢。右過陽三繞周市陰還陽，右卧陽因起，乘魁上行三氣，取上元三咽畢。甲言天道畢，乙言地道畢，悉三叩齒，各咒曰三五成日月，出窈窈入冥冥真氣，入正氣，通神氣，布道氣，行姦邪鬼賊皆消亡，視我者盲，聽我者聾，敢有謀圖我者反受其殃，便二十四息止小退言太初君令半首咒曰，一君在吾前，二君在吾後，為吾破除災害惡逆，一切皆絕太陰中，又小退念太素，又退太始君，出朱門便龍倒下陰右邊，以左手扶崑崙，右手摩中元，三言左無上，右玄老太上，三取上元氣，摩下元咒曰，水流歸末，木落歸本，金剛火強，土王四季、因度還左，各正身平卧，叉手過泰清，十二叩齒，三五七九，咽鼻微微納生氣，至三五七九二十四氣都畢。
　　還神
　　第十八便思，還諸神陰陽，各以兩手交額上，各思解氣無上氣正青，還臣妾左腎中。三玄老氣正黃還臣妾脾中。二太上氣正白，還臣妾右腎中。五脾氣正黃，右上左下，還臣脾中。四腎氣正黑，右上左下，還臣腎中。陰官左上右下七肺氣正白，右上左下，還臣肺中。六心氣正赤，右上左下還臣臣心中。九泰始氣正黃，右上左下，還治玉堂宮中。八肝氣正青，右上左下，還臣肝中。十太素氣正白，右上左下，還治長命官中。太初氣正赤，右上左下，還治絳宮中。太清玄元氣，右上左下，還治臣妾左腎中。太清氣正青，右上左下，還治建高宮中。太素白氣，右上左下，還治臣右腎中。肺為華蓋宮，心為絳宮，肝為紫微宮，膽為長命宮，脾為明堂宮，胃為太倉宮，腎為雙合使者，五城十二樓，常與赤子俱各還吾宮室中。
　　王氣
　　第十九各以兩手相摩令熱以摩面及身體，春思肝為紫微宮，其色青，潤澤有光，青氣從鼻中出，大如九寸面鏡，漸大覆面，一身鬱青。夏思心為絳宮，其色赤，潤澤有光，赤氣從鼻中出，大如八寸面鏡，漸大覆面，一身通赤。秋思肺為華蓋宮，其色白，潤澤有光，白氣從鼻中出，大如六寸面鏡，漸大覆面，一身皓白。冬思腎為雙合使者，其色黑，潤澤有光，黑氣從鼻中出，大如五寸面鏡，漸大覆面，一身黤黑。四季土王思脾，為黃庭宮，其色黃，潤澤有光，黃氣從鼻中出，大如三寸面鏡，漸大覆面，一身薰黃。便以右手自摩兩乳間，又下手三摩左右邊丹田又偏下，手從臍下摩之，無復數竟，叉手過頭，上引氣，從兩足上，兩經中上至關元中夾脊膂三道上。陰右青左白中黃陽左青右白中黃逕入泥丸中，竟髮標復，引氣還下，陰左青右白中黃陽右青左白中黃從髮本額上兩眉經面，如中下入口鼻喉嚨，經五藏下至兩腳，十指復還，上手如前法，三上三下，還藏下丹田中。
　　〔嬰〕兒迴
　　第二十嬰兒迴，陽屈左腳在右腳下，以右手持左腳大指引之，因右轉陰屈右腳在左腳下，以左手持右腳大指引之，因右迴轉仍以兩腳相距。陽先以右足距陰，左足陰，以右足距陽，左足次又陽，以右足距陰，左足陰，以右足距陽，左足一往一還，竊言左無上，右玄老太上，如此三往三還止。
　　斷死
　　陽將膝鵠座，以兩手從額將上至足，以兩手各引足大指坐，又以兩手歷兩膝一過，名斷死路。陰對作因，望元元陽，以兩手將丹田經命門斂還至玉父，以大拇指及手肧厲面上，舉手高頭於下，望玉室，陰卧小舉頭，望元元騰天陽，騰天踏地，蝶翅而下。陽兩手按黃土名曰踏地，自長跪舉手高頭名曰騰天，因下手著後名曰蝶翅而去。陽以左手叉陰，右手俱作龍倒三過。從頭上過，男左迴女右轉，自還相向。次重越地網如上，初言左無上，中言右玄老，後言太上。慈父聖母，解羅脫網，除我死籍，上我生錄，次重釋羅，初左無上，中右玄老，後太上。生我者甲子王文卿，師父康，懷我者甲午衛上卿，師母妞，生我活我，事在大道，與父母。
　　躡時
　　躡十二時相叉陽，左足躡寅右，在中。言甲寅道父，十某為臣妾消四方之災陰，右足躡申左，在中。言甲申道母，留為臣妾散四方之禍，陽次卯陰次未咒，如初交巳亥周寅申，每一周咒曰，生我者師父康，懷我者師母妞，生我活我，事在大道與父母。三周止。
　　謝生
　　次謝生相叉向寅言，甲寅道父十師言，向有男女生某甲，從臣某乙乞丐過度。弟子言，臣妾從師某乙乞丐更相過度。共奉行道德，蒙恩如願，各得無他，恩惟道父。十某為臣妾消四方之災，再拜，次乙卯道父契周十二時咒如寅。
　　言功
　　次言功俱東向，叉手長跪，嗚鼓十二通。
　　臣謹啟功曹使者，陰陽神功曹，生炁君將吏，中胎真人，赤白君將吏，黃書契令腹目君將吏，此里域中真官注氣，監察考召諸官君吏，天師嗣師女師三師門下生氣君將吏，陰陽生氣度道君將吏，九氣丈人逮召君將吏，天地水三官考召君將吏，消災散禍解厄君將吏，臣妾等某惶恐白，臣以頑愚好道樂生，師言向啟有某郡縣鄉里男生甲乙，從臣妾乞丐過度弟子，言臣妾向從師某乙乞丐更相過度。謹按師法與甲共奉行道德，三五七九之化，陰陽之施，男女更相過度，蒙恩如願，精神專固，兩相含生，各得無他，謹遷陰陽功曹，生氣君將吏兵士，詣上三天曹中官錄署，分別遷達，如天曹舊儀，無令失意，以宣勞苦，受功事竟，各親所職，保守如故，願令臣等長生久視，過度災厄，削除死籍，更著生名玉曆，為後世種民輩中以為效信，臣甲乙等，誠惶誠恐，稽首再拜以聞。
　　姓屬云云
　　泰清云云
　　太歲云云
　　次復官言，臣妾所出契令諸官六甲諸神，日行道事，還入中宮，三叩齒咽。
　　願念法三上香，一心願師言，令有男女生甲，從臣妾乞丐過度。弟子言，臣妾從師某乙乞丐更相過度。共奉行道德，和合三氣，乞長生不死，願以是功德，歸流臣妾，身故歸身，歸神歸命大道，臣妾首體投地，自歸三尊，扶是功德，歸流臣妾，身願學道得道，求仙得仙，還年卻老，長生無窮，昇入無形，與道合同出靖時咒，一君在吾前，二君在吾後，為我破除四方之災，皆令執伏，兩手破除而出戶。
　　言功
　　上言謹按文書，臣妾以頑愚六蔽，好樂長生之衛，真言要語，奉承黃書契令大度之法，要當奉行，輒有某郡縣鄉里，男女甲乙年如干歲，好道樂仙，今月日時，詣臣妾求乞過度，奉行道德，三五七九，二四六八三三之氣，蒙恩如願，精神專固，各得無他，謹承師法，拜章一通，願為臣妾身中三官考召君吏，黃書契令腹目君將吏，中黃戊己百節君吏，真一君將吏，太和君將吏，天節地節人節，三旎建節，四時八節，五行為合，三五功曹斗杓君將吏，中胎真人赤白涌白泄君將吏，九氣丈人逮召君將吏，此某郡縣鄉里中用事，主氣諸官君將吏等言功三百等，將吏育功二百等，兵士言功五十等，上詣中官二宮謁受收錄署使曹隱職各加其秩等數，加常科比無令恚恨者，某有千罪萬過，併蒙赦貫臣妾及某身中，陰陽生氣，通利五藏六府，十二宮室，肌骨堅強，面目潤澤，橫行天下，覆載成就，乞丐為後世種民，令惡逆絕滅，口舌官符，一切執伏以為效信，恩惟慈父聖母，分別求哀操過度，謝生言功，中章一通，上詣上三天曹。
　　上清黃書過度儀竟