上清黃庭五藏六府真人玉軸經
　　經名：上清黃庭五藏六府真人玉軸經。未著撰人。一卷。底本出處：《正統道藏》正一部，參校版本：《雲笈七籤》，該書卷十四收入部分內容。
　　上清黃庭五藏六府真人玉軸經
　　太上大道元極元始天尊謂黃帝日：子求治人之要而不知治身之衛者哉，營他而不營己，修外而不修內，豈不一晨哉。
　　黃帝稽首，再拜長跪而對曰：幸哉幸哉！敢以不肖之軀伏待玄旨，願垂哀救，翹仰聖音。天尊日：人之生也，建八尺之質，合萬有之軀，外有四支九竅，內有五藏六府，各有神主，精察金火，氣諧水木。五藏者，五神之府，含生之器。神欲安，氣欲寬，導養之妙。火則躁而禮，金則勇而義。躁與勇陰，義與禮陽，陰陽之數也。長陰則殺，長陽則生，生殺之數也。故抑#1躁行禮義則生，長勇罷禮義則死。外行禮義，內安脾膽，導養之秘也。以忠孝為先，不識其源，傷生之道；然知其本，靈秘之衛。若能安其神，煉其形，攝生得氣，歸正背偽，出其恍惚，入其玄妙，辨補瀉之理，誕延育之方，可昇仙矣。子宜龜鏡焉，道在其中也。黃帝敬授靈訣，專精行之，未逾一紀而神猷先鑒，行腎氣，使心精，步逾玄，含靈契，履入水不溺，入火不焚，氣運於內，神應於外，豈非至真哉。黃帝行是秘法，補六府，陶煉五精，吐故納新，真氣即徹，後托鑄鼎驪山昇仙去矣。
　　五藏六府圖文
　　肺藏圖
　　治肺當用咽，咽為瀉，吸為補。
　　夫肺者，兌之氣，金之精，其色白，其象如懸磬，其神如白獸。肺生魄，化為玉童，長七寸，持杖往來於肺藏。其神多怒者，蓋發於肺藏也。欲安其魄而存其形者，則當收思斂欲，含仁育義，不怒其怒，不聲其聲，息其生則合乎太和。肺合於大腸，上主於鼻。故人之肺有風則鼻塞也。色枯者，肺乾也。人鼻庠者，肺有蟲也。人之多怖者，魄離於肺也。人之體白點者，肺微也。人之多聲者，肺強也。人之不耐寒者，肺勞也。人好食辛者，肺不足也。人顏色鮮白者，肺無惡也。人大腸嗚者，肺氣壅也。夫肺主商，肺有疾當用咽。咽，肺之氣也。其氣義則廖#2疾，久以安神。人有怨怒填塞胸臆者，則咽而洩之，蓋自然之理也。向若不咽，必致傷敗，獲咽而獲生乎，故病用咽矣。夫人無苦用咽者，不祥也。夫肺處七宮驚#3門，主信，使人方正平直，習武先忠，則魂安形全也。且肺者，秋之用事。秋三月，天地氣明，肅殺萬物，雀臥雞起，用安至精，公施抑怒改息，兩相形長，秋之道也，逆之則傷肺。常以七月、八月、九月望旭旦，西面平坐，嗚天鼓七，飲玉漿三，然後#4暝目，吸兌宮白氣，入口吞之，以補咽之損，以正白用，以致玉童餞，則神安思強，氣全體平，百邪不能殃之，兵刃不能害之，延年益壽，名飛仙耳。蓋所謂補瀉神氣、安息靈魂之所致哉。
　　心藏圖
　　治心當用呵，呵為瀉，吸為補。
　　夫心者，離之氣，火之精，其色赤，其象如蓮華，其神如朱烏。心生神化為玉女，身長八寸，持玉英出入於心府也。其神躁而無準，人之暴急者，蓋發於心藏也。欲安其神而全其形者，則全忠履孝，輔義安仁，止其風，靜其急，息其熾，澄其神，而全其形，則合中和也。心合乎小腸，主其血脈，上主於舌。人之血壅者，心驚也。舌不知味者，心虧也。上智者心有七孔，中智五孔，下智三孔，明達者心有二孔，尋常者有一孔，愚癡者無孔也。多忘者，心神離也。好食苦者，心不足也。多悲者，心傷也。重應者，心亂也。面青黑者，心冰也。容色赤者，心無他惡也。夫心主徵，心有疾當用呵。呵者，心氣也。理其氣體，呵能靜其心而和其神，所以人之心亂者則多呵，蓋天全之候也，人皆為而不知哉。向若不呵，當致憤怒者也。故心疾用呵，除邪氣也。夫心處九宮驚門，主禮#5，使人樂善好施，恭孝以修仁，則心和而形全也。且夫心者，夏之用事也。天地氣交，萬物華結，亥#6寢丑起，無厭於養，英成實長，夏之德也，逆之則傷心。常以四月、五月、六月弦朔清旦，南面端坐，叩金梁九，漱玄泉三，靜思想吸離宮之赤也安府氣，入口三吞之，以補呵之損植其靈，開心穴，餌火離，濯玉女，神平體，眾殃不害，金火不能傷，治神之靈也。
　　肝藏圖
　　治肝當用噓，噓為瀉，吸為補。
　　夫肝者，震之氣，木之精，其色青，其象如懸瓠。肝生魂，其神如龍，化為二玉女、玉童，一青衣，一黃衣，各長一寸，一負龍，一持玉漿，出入於肝藏也。其神好仁，人之行惠者，蓋發於肝也。欲安其魂而延其齡者，則當澤被芻棘，恩覃庶類，而後全其生，則合乎太清者也。肝合於膽#7 ，上主於目，肝盛則目赤，又主於筋，肝虧則筋急。皮枯者，肝熱也。肌肉黑黯者，肝風也。好食醋味者，肝不足也。色青者，肝盛也。手足汗者，肝無他惡也。毛發枯者，肝傷也。夫肝主角#8 ，故肝有疾者，當用噓。噓者，肝之氣也。其氣仁也，故除毀痛。人之有傷痛者，則噓之以止痛，皆自然之驗也，不以為靈，哉？此之至理也，通玄之道。且肝之主春，春之用事。春三月，天地氣生萬物，花葉繁茂，人及芻萌，順陽之道也，逆之傷肝也。傷之則毛骨不榮也。常以正月、二月、三月寅時，東向平坐，叩齒三通，閉氣七息，吸震宮之青氣，三吞之，以補噓之損，以享青之祝，以致二童之饑。木精乘王，則肝歡寡憂，精之妙也。
　　脾藏圖
　　治脾當用呼，呼為瀉，吸為補。
　　夫脾者，坤之氣，土之精，其色黃，其狀如覆盆。脾主意，其神如鳳，化為玉女，長六寸，循環於脾藏也。其神多疾妒，人之疾妒蓋起於脾藏也。土無正形，故妒之無準也，婦人則妒劇者，乘陰氣也。欲安其神，則當去欲寡色，少思屏慮，長其土德而後全其生也，則合乎太陰。脾連胃#9 ，上主於口，消穀之府也，如磨之轉，化生而入熟也。食不消者，脾不轉也，食堅硬之物，磨之不化也。人不欲食訖便臥，其脾則側不轉，食堅物生食不化，則為宿食之患也。故藏#10不調則傷脾，脾藏不調則傷質，質神俱損則傷人之速。故人之不欲食生硬堅澀之物，全人之道也。人不欲食，為脾中有不化食也。多惑者，脾識不安也。多食者，脾虛也。食不下者，脾塞也。無顏色者，脾傷也。好食甘者，脾不足也。顏色鮮滑者，脾無他惡也。夫脾主於中宮，土也，故脾之有疾，當用呼。呼者，能引脾疾，故人之中熱，則呼之以驅熱溫之弊也。向若不呼，則熱氣壅於內，陰息於外，致憤悶之患，形何而安哉？
　　夫脾者位寄於二宮，主義也，使人寬舒廣大，屈已濟人，以利不爭者也。且脾之無定，寄王四季，隨六氣助成萬物，脾育腸胃，義之道也。不以自專為德，不以物競為功，長坤之理，逆之則傷脾。常以四季月末十八日旭旦，正坐中官，禁氣五息，嗚天鼓七，吸土宮之黃氣，入口五吞之，補呼之損，飲玉醴以致神之和#11 ，以補於脾，以佐神氣，則入山不畏虎狼，登險不懼顛蹶者，行氣之精也。
　　腎藏圖
　　治腎當用吹，吹為瀉，吸為補。
　　夫腎者，陰之精，坎之氣，其色黑，其象如圓石，其神如白鹿，兩頭，化為玉童，長一尺，出入於腎藏。其神和也，人之柔順者蓋發於腎藏也。欲安其神，則當仁德平廣，膏潤萬物，長其精，順其志，而後全其生形則合乎太清者也。腎合於骨，上主於齒。齒#12痛者腎傷也。又主於耳，夫人骨痛者，腎虛也。耳不聞者，腎虧也。齒多楚者，腎虛也。齒黑齡者，腎風也。耳痛者，腎氣壅也。腰不伸者，腎冰也。色黃者，腎衰也。容色紫光者，腎無他惡也。骨嗚者，腎贏也。夫腎主羽，人之有疾當用吹。吹者，腎之氣，能抽腎之疾。故人之積氣衝臆者，則強吹也。腎氣沉滯，吹徹則通。且腎者，冬之用事。冬三月，乾坤氣閉，萬物伏藏，戍寢寅起，與玄陰並，外陰內陽，以養骨齒，以治其神，逆之則傷腎。常以十月、十一月、十二月，面北平坐，嗚金梁七，飲玉泉三，吸玄官之黑氣，入口久吞之，以補吹之損，以符喲鹿之詞，以致玉童之撰，益腎氣，神和體安，則群妖莫害，則致長生之道矣。
　　膽藏圖
　　以前名五藏加膽名六府，膽亦受水氣與坎同道。
　　膽有疾當用嘻，嘻為瀉，吸為補。圖形已附在肝藏。
　　夫膽者，金之精，水之氣，其色青，其象如懸瓠，其神如龜蛇，化為玉童，長一尺，戟其手奔馳於膽藏。其神勇，人之勇庾者蓋發於膽藏也。欲安其神，當息忿寢爭，與仁輔義，其後全生也。膽合於膀胱，上主於毛髮。毛髮枯者，膽損也。髮燥者，膽有風也。無懼者，膽洪大也。顏貌青光者，膽無他惡也。爪甲乾者，膽虧也。毛焦者，膽熱也。無事汨出者，膽勞也。好酸者，膽不足也。
　　夫膽寄於坎宮，使人觀智慕善，屏邪去佞絕奸，治方直也。且膽者，生於金，金生於武，故多勇，且抑之大吉。
　　夫膽乘陰之氣，秉#13 金之精，故主於殺。殺則悲，故人之悲者，金生於水，目中墮汨。夫心主火，膽主水，火主辛，水主苦，所以人有弊者，即言辛苦，故為水火二氣相背，則火得水而煎，陰陽交爭，水勝於火，故目氾出氾類也，苦而出，故名日汨。夫悲啼號泣，其稱聲苦者，為汨出於膽，而以苦為詞也。膽水也，而主於陰；目明也，而主於陽。陰從陽，故從目出。常以孟月端居，正思北吸玄官之黑氣，入口九吞之，以補嘻之損，以食龜蛇之味，飲玉童之漿，然後神治體和，顛不能犯，邪莫之向，膽氣所致也。
　　夫庸愚之人，不信玄妙，謗訕真理，深可悲哉，自取傷毀。儻有一夫而稍有膽氣而亦遇妖怪非常之靈，則怒目切齒神強膽正者，必伏冥神也，豈非神氣所用哉！．何不信之？凡叩齒為寫抽。一云，閉氣漱泉為補益六府之精，此亦為寫也，非冥呼吸獨稱寫耳。
　　黃帝跪受，不勝涕汨，叩頭頓首，啟太上大道天始天尊曰：敬奉玄妙之旨，豈期肉人遭遇先會，起窮骨於億載，刻肌粉骨，無酬聖造，藏之胸中矣，天地長久不敢忘也。
　　天尊曰：子有仙骨，授此．玄要欲答吾恩勿妄傳無識也。黃帝敬受尊旨，不敢違授。
　　岐伯曰：夫人之受天地之氣生，氣之來也謂之精，精之媾也謂之靈，靈之變也謂之神，神之化也謂之魂，隨魂往來謂之識，並精出入謂之魄，管生精魄謂之心，心有所從謂之情，情有所屬謂之意，意有所指謂之志，志有所慮謂之思，思而遠慕謂之慮，慮而用事謂之智。智者，此諸見者，蓋精神、魂魄、意志、思慮、情智、見識之所用也。
　　抱朴子曰：州人之貌含天地之象。其#14在身矣，則胸脅為宮室，四支為郊境，頭圓象天，足方象地，左目為日，右目為月，髮為星辰→齒為金玉，大腸為江河，小腸為川漬，兩乳臍膝為五嶽，肝膽脾肺心為五行，故修道者常理之。若不修緝，必致毀敗，榮衛不通，血氣不流，齒髮不堅，五藏不調，則傾實化隨及故至人修其毀，治其無疾。
　　黃帝曰：一人之五藏各有神府，各修道治，煉氣存神，去邪歸吾，正道可見也。
　　《元始天尊太玄真經》曰：喜怒損性，哀樂傷神，性損害生，神傷侵命，氣全體平，神安形逸，此全生訣也。
　　上清黃庭五藏六府真人玉軸經竟
　　#1抑：原作『仰』，據《雲笈七籤》改。
　　#2廖：原作門『抽』據《雲笈七籤》改。
　　#3驚：原作門京勿據《雲笈七籤》改。
　　#4後：原門『壓』，據《雲笈七籤》補。
　　#5禮：《雲笈七籤》，作『智』。
　　#6亥：原作『玄』，據《雲笈七籤）改。
　　#7膽：原作『勝』，療《雲笈七籤》改。
　　#8角：原作『月』，據《雲笈七籤》改。
　　#9胃：原作『胸』，據《雲笈七籤》改。
　　#10藏：《雲笈七籤》作『食』。
　　#11和；原作『味』，據《雲笈七籤》改。
　　#12齒：原奪，據《雲笈七籤》補。
　　#13秉：原作『表』，據《雲笈七籤》改。
　　#14其：《雲笈七籤》作『具』。