海瓊問道集
　　經名：海瓊問道集。一卷，白玉蟾迷，留元長編集，出於南宋。底本出處：《正統道藏》正一部。
　　海瓊問道集序
　　讀韓昌黎桃源之句，則起神仙渺茫之念；讀白居易海山之辭，則起兜率歸去之思。人心無根，隨語生智。噫！吾聞之神仙可以學得，不死可以力致，非曰能之，願學焉！幼時業愛，修仙鞭心于玆，不覺壬子又丁丑矣！人間歲月如許，頭顱皮袋又安以頓哉！天貸其逢，而於道有可聞之漸。是年春遭遇真師海瓊君，姓白諱玉蟾，或云海南人，疑其家於襄沔也。時又蓬髮赤足，以人鏖市，時又青巾野服，以遊宮觀，浮湛俗間，人莫識也。自云二十有一矣，三教之書，靡所不究，每與客語，覺其典故若泉湧然，若當世飽學者，未能也。真草篆隸，心匠妙明，琴棋書畫，間或翫世。所與交者，盡時髦世彥，雖敬慕之者，不可得親隨。身無片紙，落筆滿四方；踏遍江湖，名滿天下，其從之如毛也。時人多見其囊中曾不蓄銖銅粒黍以自備，或醉甚輒呼雷，或睡熟能飛章，或喜或怒，或笑或哭，狀如不慧，或亦出言與休咎合，觀其濟世利人之念，汲汲也。徹夜燒燭以坐，鎮日拍攔以歌，晨亦不沐，晝亦不炊，經年置水火於無用。稱其耳嘖目眸，或對客以牙宣為辭，未審厥旨也。無酒亦醉，睡醒亦昏，諸方士夫刊其文，碑其言，多矣！今多瞋少懼，與世甚相違，故慕之而針芥歟！荷相授以九鼎金鉛砂汞之書，太乙刀圭火符金液之訣，紫霄嘯命風霆之文，元長自惟曩者獲罪於天，失身墮世，何以得此，誓糜軀以修之焉！期不負所學矣！謹集間酬警悟之一二，以鋟諸木，使四海同志之士，有所啟發也。白君得之於陳泥丸，陳得於薛道光，薛得於石泰，石得於張平叔，張得於劉海蟾，劉得於呂洞賓。況人皆知其為人，而讀其書也，吾何贅以叔哉！紫元子留元長稽首再拜序。
　　海瓊問道集
　　經名：海瓊問道集。一卷，白玉蟾迷，留元長編集，出矜南宋。底本出處：《正統道藏》正一部。
　　海瓊問道集
　　海瓊白玉蟾作
　　龍虎賦
　　奇哉！九轉金液七返大還丹，誠神氣之陀羅兮，性命之眾甫。擎阿耨之元兮，職達摩之華勛。身砂而心汞兮，出日而入月，青龍白虎朱雀兮，熒惑居癸而浴渺；位丙絳官天子兮，御黃庭之奧壺。慈兮悲兮，威惠而武文。天一坎地二離兮，乾坤互南北；真鉛先天之氣兮，可為七十二石之冠。剛弱中外而雌雄條理兮，金火含受金水之事，初九未神變兮，天心抱陽和。木汞生東辰之體兮，金精長西戌之胚，巽畢復而乾畢剝兮，春秋而仁義，冬夏而界度。亶婁上下釜兮，砂汞所配，感之神室。張虛危翼兮，金不綻而土不輕；潛藏飛躍兮，往來上下無爻位，而歸乎太極兮，以包囊眾石。有無隱顯兮，水金為丹，本日精滅坎離兮；浮沉而消息。金公索坎實兮，姥女叩離虛，金戮木兮而水珍火，黃帝堅旗於金鄉兮，金木火化為明窗塵。混沌之金火兮，寶精終一九，一斤十六兩兮，三百八十有四銖；震爻膺陽籌兮，水翠玄而金赭黃，山河大地以凝虛兮，精液混丹砂而融真。墨鉛變素朱汞瑩碧兮，金華蒙鴻而洞虛。水一火二而土五兮，濡英金而飛精水，天地至精兮，以戊己運天符，十二斗樞而十二鍾律兮，流汞日之魂。黃金月之魄，玄圖未漸剝兮，陽精為畢方之父，坤變震於初而變兌於再兮，日月既合璧，而上弦平如繩。三五三陽既圓兮，圓明現東甲，蟾蜍視卦節兮，兔魄吐生光。乾初變於巽，而再變於艮兮，月明辛而現丙。周回五六，而東北喪朋於乙地兮，土與木金和為液，而復象禪。雷辰神室兮，中五運而外八卦，陰符陽火兮，陸旬化鷄子而五嶽峙潛，樞頂乾金而踵坤水兮，陰陽稟自然而中和流素，津靈戶黑，鉛鍊真土兮，泉窟白金生水銀。亥末陽動，而曦馭行南陸兮，五星連珠而金砂呼吸。日月之遲速，紫微十六華蓋星兮，三台攝調燮之星，以責統錄，日火合五行之精兮，鍊中宮之土；月金受六律之紀兮，入北方之水。火是藥之父母兮，藥是火之子孫，水土金兮六十日先後存亡，金汞抵角兮鼎室抗衡，土母召四方之和兮，乾動應三光。金火精氣而光耀一室兮，何水涸而火殞；龍虎之氣相交兮，金木之情契合，情性交結兮溫養子珠。水者玄華而土者金母兮，丹室結流珠，而黃黑混水土之元精，紫華敷腴而黃液蕩漾兮，神藥未遂，金生水。鍊鉛為白金兮，白金為神室，神室有金水兮，火色變凝而黃舉。水火凝中府兮，金液不飛；火灼金華兮，輕煙薄霧以寂。白金為有而火氣為無兮，鍊汞兆神兩虛無兮，水火抱粹而日月懷沖。黑鉛兮金精玄水，而包坎汞，黃芽現白藥兮，紅苞金，為水母兮華池泛真，素壇爐鼇有神室，而委曲關隄。金土合汞兮，自然而神化矣！
　　烏兔經
　　猗夫！金液大還丹之妙，堪輿琴厥沖寥，沈骨其虛。晨霄旋昂左，暮壤轉酉右。日宮躍兔，月府翔烏，姹女騎赤龍，金公踞黑虎。砂孕汞，鉛緘銀，四象鈴其極，五運宰乎土，黃婆衣腓霓，丁前服青霞。黑白分玄牝，華池發玉醴，赤子產玄珠，紅爐烹剛金。蒼龜其足赤，白蝓其背黑，玉蘿秀神谷，金粟萌丹田。缽特摩花開，提婆雲葉落，南箕招搖坎，北杓玄紀離。天局日月復，熒惑建六虛，風輪水火姤，漭蕩胎三畫。二三乳哺備，五六周九九，蝗飛夏雪，草茂冬炎。陽剛武城池，陰柔文珠珍，兔雞浴蘭芷。蟾曦化戈矛，偃月爐天罡，朱砂鼎崑崙，乾元乾屯蒙，坤用坤否泰。嫦娥配羅喉，陽黎妻月孛、清濁泥中辨，浮沉火內尋，主賓相刑德，生尅互恩害。二八兩重弦，二七九之乾，殺機殺乎艮，鑽研隸乎震。太一胎戊己，萬物皆風月，鐵錫銅鍮銀，化生紫芙葉。或問芙葉中，靈馨薰煙衢，元始天尊霜，太上老君櫻。已矣夫！
　　玄關顯祕論
　　一言半句便通玄，何用丹書千萬篇？人若不為形所累，眼前便是大羅天。若要鍊形鍊神，須識歸根復命，所以道歸根自有歸根竅，復命還尋復命關。且如這箇關竅，若人知得真實處，則歸根復命何難也。故曰有人要識神仙訣，只去搜尋造化根。古者虛無生自然，自然生大道，大道生一氣，一氣分陰陽，陰陽為天地，天地生萬物，則是造化之根也。此乃真一之氣，萬象之先，太虛太無，太空太玄，杳杳冥冥，非尺寸之所可量，浩浩蕩蕩，非涯岸之所可測。其大無外，其小無內，大包天地，小入毫芒。上無復色，下無復淵，一物圓明，千古顯客，不可得而名者。聖人以心契之，不獲已而名之曰道。以是知即心是道也。故無心則與道合，有心則與道違。惟此無之一字，包諸有而無餘，生萬物而不竭。天地雖大，能役有形，不能役無形；陰陽雖妙，能役有氣，不能役無氣，五行至精，能役有數，不能役無數；百念紛起，能役有識，不能役無識。今夫修此理者，不若先鍊形，鍊形之妙，在乎凝神。神凝則氣聚，氣聚則丹成，丹成則形固，形固則神全。故宋齊丘云：忘形以養氣，忘氣以養神，忘神以養虛。只此忘之一字，則是無物也。本來無一物，何處有塵埃。其斯之謂乎！如能味此理，就於忘之一字上做工夫，可以入大道之淵微，奪自然之妙用。立丹基於頃刻，運造化於一身也。然此道，視之寂寥而無所睹，聽之杳冥而無所聞，惟以心視之，則有象，以心聽之則有聲。若學道之士，冥心凝神，致虛守靜，則虛室生白，信乎自然也。惟太上度人，教人修鍊，以乾坤為鼎器，以烏兔為藥物，以日魂之升沉應氣血之升降，以月魄之虧盈應精神之衰旺，以四季之節候應一日之時刻，以週天之星數應一爐之造化。是故採精神以為藥，取靜定以為火，以靜定之火而鍊精神之藥，則成金液大還丹。蓋真陰真陽之交會，一水一火之配合，要在先辨浮沉，次明主客，審抽添之運用，察反覆之安危。如高象先云：採有日，取有時。劉海蟾云：開闔乾坤造化權，煅鍊一爐真日月。能悟之者，效日月之運用，與天地以同功。夫豈知天養無象，地養無體，故天長地天，日光月明，真一長存，虛空不朽也。吾今則而象之，無事於心，無心於事。內觀其心，心無其心；外觀其形，形無其形；遠觀其物，物無其物。知心無心，知形無形，知物無物，超出萬幻，確然一靈。古經云：生我於虛，置我於無。是宜歸性根之太始，反未生之已前。藏心於心而不見，藏神於神而不出。故能三際圓通，萬綠澄寂，六根清今，方寸虛明。不滯於空，不滯於無，空諸所空，無諸所無，至於空無所空，無無所無，凈躶躶，赤洒洒地，則靈然而獨存者也。道非欲虛，虛自歸之，人能虛心，道自歸之。道本無名，近不可取，遠不可捨，非方非圓，非內非外，惟聖人知之。三毒無根，六慾無種，頓悟此理一歸於虛無。老君日：天地之問，其猶素籥乎！虛而不屈，動而愈出。若能於靜定之中，抱沖和之氣，守真一之精，則是封爐固濟，以行火候也。火本南方離卦，離屬心，心者神也，神則火也，氣則藥也，以火鍊藥而成丹者，即是以神御氣而成道也。人能手搏日月，心握鴻濛，自然見素籥之開闢，河車之升降，水濟命宮，火溉丹臺，金木交併，水土融和，姹女乘龍，金翁跨虎，逆透三關，上升內院，化為玉汞，下入重樓，中有一穴，名曰丹臺，鉛汞相投，水火相合，纔若意到，即如印圈契約也，自然而然，不約而合。有動之動，出於不動，有為之為，出於無為。當是時也，白雪漫天，黃芽滿地，龍吟虎嘯，夫唱婦隨，玉鼎湯煎，金爐火熾，雷轟電掣，撼動乾坤，百脈聳然，三關透徹，玄珠成象，太乙歸真，泥丸風生，絳宮月明，丹田煙暖，穀沼波澄，鍊成還丹，易如反掌。七返九還，方成大藥，日鍊時烹，以至丸轉，天關地軸，在吾手中。經云：人能常清爭，天地悉皆歸。則是三花聚頂，五氣朝元，可以入眾妙門，玄之又玄也。更能晝運靈旗，夜孕火芝，溫養聖胎，產成赤子，至於脫胎神化，回陽換骨，則是玉符保神，金液鍊形，形神俱妙，與道合真者也。張平叔云：都來片餉工夫，永保無窮逸樂。誠哉！是言。蓋道之基，丹之本，龍虎之宗，鉛汞之祖。三火所聚，八水所歸，萬神朝會之門，金丹妙用之源，乃歸根復命之關竅也。既能知此，則慾不必遣而心自爭，心不必澄而神自清，一念不生，萬幻俱寢，身馭扶搖，神遊恢漠。方知道風清月白，皆顯揚鉛汞之機；水綠山青，盡發露虎龍之旨。海南白玉蟾，幻從先師陳泥丸學丹法，每到日中冬至之時，財開乾閉巽，留坤塞艮，據天歪，持斗柄，謁軒轅，過扶桑，入廣寒，面鶉尾，舉黃鐘，泛海搓，登崑崙，佩唐符，撼天雷，遊巫山，呼黃童，召朱兒，取青龍肝，白虎髓，赤鳳血，黑龜精，入土釜，啟熒惑，命關伯，化成丹砂，開華池，吸神水，飲刀圭，從無入有，無質生質，抽鉛添汞，結成聖胎，十月既滿，氣足形圓，身外有身，謂之胎仙。其訣曰：用志不分，乃可凝神，灰心冥冥，金丹內成。此子之所得也。如昔施肩吾之詩曰：氣是添年藥，心為使氣神，能為神氣主，便是得仙人。惟此詩簡明通玄。玉蟾因閱而誦之，自然到秋蟾麗天，虛空消隕之地，非枯木寒灰之士，不能知此。子既得此，不敢自默，太上玄科曰：遇人不傳失天道，傳非其人泄天寶。天涯海角，尋遍無人，不容輕傳，恐受天譴。探慮大道無傳，丹法湮泯，故作《玄關顯祕論》，蓋將曉斯世，而詔後學，以壽金丹一線之脈也。復恐世人，猶昧此理，乃復為之言曰：以眼視眼，以耳聽耳，以鼻調鼻，以口緘口，潛藏飛躍，本乎一心。先當習定凝神，懲忿窒慾。懲忿窒慾則水火既濟，水火既濟則金木交併，金木交併則真土歸位，真土歸位則金丹自然大如黍米，日復一粒，神歸氣復，充塞天地。孟子曰善養吾浩然之氣者，此也。肝氣全則仁，肺氣全則義，心氣全則禮，腎氣全則智，脾氣全則信。若受氣不足，則不仁不義，不禮不智不信，豈人也哉？人能凝虛養浩，心廣體胖，氣母既成，結丹甚易，可不厚其所養，以保我之無歟！學者思之，敬書以授留紫元云。
　　海瓊君隱山文
　　玉蟾翁與世絕交，而高臥於葛山之巔。客或問：隱山之旨，何樂乎？曰：善隱山者，不知其隱山之樂，知隱山之樂者，烏必擇木，魚必擇水也。夫山中之人，其所樂者，不在乎山之樂，蓋其心之樂，而樂乎山者，心境一如也。對境無心，對心無境，斯則隱山之善樂者歟！問曰：隱山之旨固如是，山中之隱者，豈不知山中之味乎？曰：山中之味，山中之樂也，隱山者知味乎道，而不知味乎山也。吾將以耳聞目見者為子談之。客曰：唯唯。曰：隱山者，不可以山之樂而移其心，不可以心之樂而殢其山。山自山也，心自心也，隱者且不日古何如人，今何如人，彼山如是，此山如是，有如是隱山之人，有如是隱山之時，又有如是隱山之趣。其時也聖賢胥會，其人也崇尚道德，其趣也修鍊形神也耶。吾恐如此知，如此見，必不逮古人者，十常八九焉！山中之隱者，非曰必林巒而為山，非林巒而不為山，然其人人自有所隱之山也。其清虛寂靜，高爽探幽者，此人之山者，山其心也；其是非寵辱，貧富貴賤者，此人之市者，市其心也。今人以為大隱居郾，小隱居山者，不無意也。自名利之習熾，以物慾之事攻，則厭鬧思靜也，自恬適之興滿，修進之念冷，則嫌靜思鬧也。若夫人能以此心自立，雖園林之僻者，亦此心也，市井之喧者，亦此心也。不必乎逃其心之喧，適其心之欲，喧不必乎樂其境之勝，疾其境之不勝。知如是山，樂如是心，謂之真隱焉！欲隱山者，善隱心也，無事治心謂之隱，有事應邇謂之山；無心於山，無山於心也。是故先須識道，後隱於山，若未識道而先居山者，見其山必忘其道；若先識道而後居山者，造其道必忘其山。忘山則道性怡神，忘道則山形蔽目。是以忘山見道，人間亦寂也；見山忘道，山中乃喧也。法法虛融，心心虛寂，何城市之可喧？何山澤之可靜？山靜而心常喧者，莫市之若也；市喧而心常靜者，莫山之若也。喧而不喧，靜復何靜？語默無非山，動靜無非市，恬淡息於內而不亂，蕭散揚人者，殆猶魚鳶之飛躍天淵也。適其所樂而已矣！其樂非耳目之樂而後樂，非情識之樂而後樂，樂者在心，不可以形容，不可以知見。心之樂者，隱者之樂也，於山無預也。以清凈為道場，以恬退為法事，以安樂為眷屬，不欲與世交，不欲與物累。其修身也，不事乎百骸，其養形也，不溽乎五味。視死之日，如生之年，執有之物如無之用。其安禪也，雲溪煙瓏，其經行也，月洞風林。有麋鹿以為朋，有松竹以為鄰，有春韭秋崧之富，有晨霞晚露之貴。語其衣也，編草而紐蒲，緝茅而綴蕙；語其食也，炊參而糢苓，飯松而飼檜。飲石骨之玲泉，哺山肝之腴泥，行枯木之前，坐古巖之下，住深林邃谷之間，卧松幽石之上。日則長嘯于泉雲之幽，夜則孤眠於煙靄之探。其寒暑也，心暑乎道而不知夏之暑；心寒乎道而不知冬之寒。知冬之寒，則冰霜洌其膚而不變松梧之容；風雪凍其形，而不改山石之操。知夏之暑，亢陽瀝其汗而不生惱熱之心，炎火熾其於外而不動。逍逼山谷，放曠丘鄽，遊逸形儀，寂靜心腑。吾恐市鄽之下，聲色闈關，塵勞膠擾，五色得以盲吾眼，五音得以聾吾耳，五慾得以汨吾心。始乎入吾之心，吾心之所不可入，則日以之動搖，夜以之傾撼，吾心無所守，則必徇乎事之所奪，任乎物之所營。然則山野之間，亦如市鄽，何也？閑花野草，可以眩人自；幽禽麗雀，可以瞶人耳。子非隱其心而欲隱於山，可乎？古先賢哲隱山之意，固如是；隱山之事，則不然。世俗趨於利，風教溺於欲，沉醉乎名利之鄉，夢寐乎人我之域，出生入死而不知，貸罪賂福而不覺。是聖人之所憂，故聖人之所隱也。聖人所憂，不在乎心之憂，而憂其人；聖人所隱，不在乎山之隱，而隱其心。故芻狗乎含靈之形，而金玉乎含靈之性，是非質其形於山之外，而亦妙其性於山之內。惟聖人知之。子欲聞山中之味，山中之旨乎？夫山之為山，人之為人，人亦不欲必乎山而後隱，山亦不欲必乎人而後存，存乎山，隱乎步，而不起煎煩之念，茅廬竹舍，草氈松爐，不可以為寒；茂林脩竹，冷風寒泉，不可以為暑。笑傲煙霞，偃仰風雨，樂人之所不能樂，得人之所不可得。有葉可書，有花可暮。其為琴也，風入松；其為酒也，雨滴石。其寧心有禪，其鍊心有行，視虎狼如家豚，呼熊兕如人僕。其孤如寒猿夜號，其閑如白雲暮飛，不可以朝野拘其心，不可以身世穽其志。以此修之謂之隱，以此隱之謂之山。其為山，非世問之所謂山；其為人，非世間之所謂人。人與山俱化，山與人俱忘。人也者，心也；山也者，心也；其心也者，不知孰為山，孰為人也。可知而不可以知知，可見而不可以見見，純真沖寂之妙，則非山非人也。其非山非人之妙，如月之在波，如風之在竹，不可得而言也。客日：請事斯語，當從先生遊。日：子為誰？客曰：紫元子也。
　　常寂光國記
　　玉蟾翁笑傲乎風月清虛之都，住持乎溪山寥落之境，朝餐紅霞，暮飼紫霧，四大怡怡然，一性申申然。不知春秋之欲寒暑我，而日月之欲陰陽我，似醉似夢，若佯若蹶。天無醫雲，晨曦眩目。俄而竹洞風冷，烏雲閟彩，微雨清塵，山昏水暮，烏飛魚伏。未幾陰靄朗霽，天氣可人，溫然如春，凄然如秋。彩雲翔碧霄之南，中有人焉，冠逍遙自然之冠，履如理實際之履，衣虛無湛寂之衣，食禪悅法喜之食。十目不可睹其形，四聰不可聞其聲，須彌廬山不能高其身，薩婆若海不能廣其意。其步趁也，白雲流水；其語默也，翠竹黃花。已而有言曰：我無位真人也，子知之乎？世尊與螻蟻共胎，兜率洎鐵圍同境，子可罷司聽之臣，黜職視之吏，可以形影相弔於無陰陽地。翁諾。犬塊其心，枯木其形，乃與真人會。恍若曾邂逅，契若未交處。真人與翁。仗一切無念之杖，張大用現前之蓋，且行且憩，罔測晝夜，約十萬八千餘里。始乎歷五蘊之山，泛六欲之海，離無明之鄉，出貪嘖之域。忽之一方，真人曰：此大慧明天常寂光國，戒州禪那縣，無何有鄉，涅槃里也。真人乃是國之君。真人之居，心空之殿，解脫之樓，真如之亭，寂滅之臺，圓覺之宮，真觀之堂。其國地無塵泥，天不晦顯。國中君臣父子，聖凡含識，同形同相，無姓無名。其莊嚴不可稱，其受用不可量。真人擁五明之輅，駕七寶之輿，闢虛爭光明之藏，堅神通自在之幢，翕與真人遊乎知見峰之下，有幽玄洞，慈忍江，功德林。四娣久之，涉菩提之園，無相之圃，八還苑囿，四處垣塘，巡三摩之林，步四諦之山。真人欲還，乘般若船，渡平等海，不彈指問往復。無際真人揖翁宴坐于清爭之軒，敞六通戶牖，嚴萬化增庭，焚五分之香，獻六味之饑，薦八自在之茗，酌八功德之泉，呈五眼之珠，示一真之印，設作止任滅之綱燭，見聞知覺之燈。真人俄而隱。翁回首，遂失其所在。翁愕然有省，煥然有失，告諸天人：彼真人者，媲我形，類我志，我非寤寐，我非酗酩，我寧遺其所真，執其所妄乎！乃喟然長吁曰：吾即真人也，真人即吾也。吾將逝矣！乃命管城先生，墨松使者，令陶泓白起等記，紫元子書。
　　金液大還丹賦
　　學道之士必修金丹
　　身木欲槁，心灰已寒，願飛昇於玉闕，必修鍊於金丹。乾馬坤牛，衛丁公於神室；坎烏離兔，媒姹女於真壇。絳闕散郎，清朝閑士，使扶桑青龍，奮翅出火，而華嶽白虎，飛牙入水。天爐地鼎，三關造化之樞機；月魄日魂，一掬陰陽之精髓。鉛裹藏土，汞中產金，龜乃子爻，蛇乃午象；兔為卯畜，雞為酉禽。四象五行，不離乎戊，三元八卦，當資厥壬。朝既屯，暮既蒙，六爻有象，夜必復，晝必姤。萬物無心，由是三性會合，攢簇元宮，二氣升降，盤旋黃道。惟一味水銀，纔變黑玉，故七返朱砂，乃成紅寶珠。橘瓊榴，交梨火棗，普天白雪，翩翻紫府之清飈，滿院黃花，隱映丹田之瑞草。吾知夫抽添何物，採取何地，生殺有戶，缺圓有時，以浮沉為清濁之本，以問隔明動靜之基，養正以抱一，持盈而守雌，舉世無人能達此者，終日兀坐不知所之。恩生害，害生恩，房踱見昂。主中賓，賓中主，斗度回箕。嘗謂大道無言，內丹非術，玄珠垂象，而陰裹抱陽德，嬰兒結胎，而雄中含雌質。君臣之間，先後悔吝；夫婦之外，存亡凶吉。丁位之心，癸位之張，甲宮之女，庚宮之畢。刑德生旺，雖有否泰，沐浴潛藏，初無固必，藥材斤兩。東西南北以歸中，火候城池，二八九三而為一。如是則烏極河車，百刻上運，華池神水，四時逆流。榮衛寒溫而鶉火鬼井，精神衰旺而玄枵斗牛，子母亟蓋，身化心化，兄弟填箎，福修慧修。六畫動爻，見晦朔望弦之變；二至改度，有蝗蟲水旱之憂。真人宇宙，妙縱橫溪；山歸掌握，左軍右軍，自古仁義，大隱小隱，從今宮角風悄悄，月娟娟，片雲孤鶴，而長嘯一聲。編書以遺後學。
　　金液大還丹詩
　　烏兔乾坤鼎，龜蛇復姤壇，世間無事客，心內大還丹。
　　白虎水中吼，青龍火裹蟠，汞鉛泥藥艷，金木雪花寒，
　　離坎非心腎，東西不肺肝，三句窮七返，九轉出泥丸。
　　道閩元樞歌
　　君不見
　　一粒金丹何赫赤，大如彈丸色如橘，人人分上本圓成，夜夜靈光滿神室。
　　神室即是此靈臺，中有長生不死胎，元君謂之偃月爐，爐中藥物象三台。
　　來時一父對一母，到後三男及三女，朝屯暮蒙有君臣，盡姤夜復分賓主。
　　青衣姹女騎青龍，卻將白虎與金翁，三花爛煜神霄府，雙鶴徘徊太一宮。
　　都來金木水火土，幾多生老病死苦，但教仁義禮智信，自然宮商角徵羽。
　　自子至巳震兌乾，自午至亥巽艮坤，坎離本是交會宮，卯酉乃其出入門。
　　房虛勗星直四季，二分二至有啟閉，若觀混沌未分前，思量造化真兒戲。
　　誰知金液大還丹，只在當人日用間。為君說破修丹旨，鬧非城市靜非山，
　　丹頭本自生前結，真凈妙明光皎潔。在外即非砂與琉，在內即非精與血，
　　火藥元來一處居，看時似有覓時無，教君終日默如愚，鍊成一顆如意珠。
　　大冶真金色不變，爭奈塵埃尋不見，生來死去幾萬遍，所以如今用修鍊。
　　分明一未水中金，但向華池著意尋，八兩金兮八兩水，一物浮兮一物沉，
　　攢簇五行在庚甲，四象五行要和合。夜半金烏入廣寒，白如酥兮黃如蠟，
　　金精木液本虛無，嫩時須採老時枯。熾則坤火略埋藏，冷則巽風為吹噓，
　　定裹一靜而一動，靜中一照而一用。風吹楊柳是真鉛，雨洗桃花是真汞，
　　三關軋軋紫河車，九鼎燦燦黃金砂，紫府烏龜餐白雪，丹田朱鳳啄黃芽。
　　地下海潮天上月，以此消長應圓缺，此則抽添進退機，便是虛空造化骨。
　　水源清濁要須知，相生相剋有幽微。奪得天機大造功，年中之月日中時，
　　及至打教成一塊，試問時人會不會。不增不减何抽添，無去無來何進退，
　　盈虧衰旺自有時，刑德臨門有偶奇。若到丹成須沐浴，守城野戰要防危，
　　溫養嬰兒惟藉母，七返九還須識主。一爻剛兮一爻柔，一候文兮一候武，
　　片餉工夫鍊得成，一年火候始胎嬰。九遡九回為九轉，雷聲震動鬼神驚。
　　鍊丹工夫只十月，漸採漸鍊漸凝結，三年九載方老成，子子孫孫千百億。
　　昔日因看《龍虎經》，於中龍虎轉難明，歌詩契論都尋遍，到底金丹學未成。
　　嘉定丁丑春三月，有一道人蓬其髮，授我袖中一卷書，讀之字字金丹訣。
　　道人去後杳難逢，北海蒼梧有底蹤，貌其形狀以問人，人言此是白蟾翁。
　　堪嗟世上學仙者，泥象執文皆認假，豈知一物常相隨，圓險陷兮赤灑灑，
　　得訣歸來試鍊看，龍爭虎戰片時問。九華天上人知得，一夜風雷撼萬山，
　　儂家本住螺江上，明月清風無盡藏。等閑作此《大道歌》，要與時人為榜樣，
　　未說修丹便得仙，且圖形固得延年，那堪或有沖昇分，渺渺白鶴登青天。
　　海瓊問道集竟