翊聖保德傳
　　經名：翊聖保德傳。三卷。宋王欽若編慕。底本出處：《正統道藏》正一部。參校本：《道藏輯要》本。
　　翊聖保德傳卷上
　　宋開府儀同三司同中書門下平章事上柱國太原郡開國公王欽若奉勁編集
　　翊聖保德真君。建隆之初，鳳翔府整屋縣民張守真，因遊終南山。忽聞空中有召之者，聲甚清徹。守真驚懼四顧，無所見，默行悚聽，約數里，又聞語云：汝若先行，吾即在後。如是者數日，守真莫能測。既還其家，又聞室中曰：吾受命降靈，汝何為頑梗如此，不聽吾言。吾若不為宋朝大事，當已粉碎汝矣。守真方異之，而且懼，因日：未審是何星辰，如此臨降。守真性本愚態且昧，神祇願勿憑凌，必無事奉。乃曰：吾是高天大聖玉帝輔臣，授命衛時乘龍降世。但以非正直之士無以奉，吾教汝有異骨，不類常流，汝可虔心奉吾道訓也。守真曰：竊聞在男日巫，在女曰現，守真雖處凡庸，恥為玆類。又曰：吾上天之神，非鬼魅也。五嶽四瀆，吾能役使。汝若迴心入道，勤奉香火，當令汝應大國之徵命，受真主之恩遇，豈同巫現之輩耶。守真曰：神人既若此教導，敢不虔事。乃設酒肉之撰以祀焉。又聞言曰：吾是神人也，汝何為以羶穢讀我。以汝未曉，不欲罪汝，此後但以香荼及素食、鮮果為供。吾雖不食飲，汝之意也。守真稽首而謝。又日：吾為汝天上之師，汝別有人問之師，可但訪高士，以求度焉。守真乃禮古樓觀先生梁荃為師，度為道士。遂於所居之側，擇隙地，出家財，搆北帝宮，內立殿以事神。旦暮崇奉，頗極精至，神謂之曰：觀汝虔心，稱吾教導，貞潔之士，可以驅邪。吾先將誨汝劍法，俾汝為民除妖。後當令汝結壇，俾汝為國祈福。守真再拜，日：守真本實凡庸，粗懷愚直，當綠夙生奉事，乃致今獲歸依，願以至心，永奉靈德壇儀、劍法，恭俟靈訓。真君日：劍法有三，但以銅、鐵、鍛為利刃，吾目一視便可用也。有疾之人，俾汝揮擊，邪氣銷鑠，其人無損。或地祇作孽，水族生妖，分野為災，國家翰慮，當以上劍治之。或山澤之怪，飛走之雄，震駭聞閻，侵毒黎庶，當以中劍治之。或魑魅之徒，夔魅之輩，挾邪暴物，作祟害人，當以下劍治之。守真曰：三劍之法，己聞命矣，結壇之儀，伏俟指教。真君日：結壇之法有九，上三壇則為國家設之，其上日順天興國壇，凡星位三千六百為普天大醮，旌旗、鑑劍、弓矢、法物，羅列次序，開建門戶，具有儀範。其中日延祚保生壇，凡星位二千四百為周天大醮，法物、儀範，降上壇一等。其下日祈穀福時壇，凡星位一千二百為羅天大醮，法物、儀範降中壇一等。儻非時禱祀不及，備此三壇。亦當精潔詞章，鮮異花果，扣鼓集神，懇禱而告。去地九尺，焚香以奏，亦可感應也。中三壇則為臣寮設之，其上日黃錄延壽壇，凡星位六百四十。其中日黃錄臻慶壇，凡星位四百九十。其下日黃錄去邪壇，凡星位三百六十。此三壇所用法物、儀範各有差降。下三壇則為士庶設之，其上日續命壇，凡星位二百四十。其中日集福壇，凡．星位一百二十。其下日卻災壇，凡星位八十一。所用儀範，量有等差。此九壇之外，別有應物壇，或六十四位，或四十九位，或二十四位，法物所須，各以差降。士民之類，可量力而為之。如臣庶，上為帝王祈祐，當作祈穀福時壇，凡一千二百位。或為父母師尊禳災祈福，當為醮設壇，隨宜增益也。守真拜而受之，自爾多有徵驗，不能備紀。乾德中，太宗皇帝方在晉邸，頗聞靈應，乃遣近侍寶信幣、香燭＇，就宮致醮。使者齋戒焚香，告日：晉王久欽靈異，欲備俸縉，增修殿宇。仍表乞勁賜官名。真君曰：吾將來運值太平君，宋朝第二主，修上清太平宮，建十二座堂殿儼。三界中星辰，自有時日，不可容易而言。但為吾啟大王，言此宮觀，上天已定增建年月也，今猶未可。使者歸以聞太宗，驚異而止。太祖皇帝素聞之，未甚信異，遣使資香燭清詞就宮致禱。因召守真詣闕備詢其事，守真具言之，且曰：非精誠懇至，不能降其神。仍以上聖降靈事邇，一一聞奏。太祖召小黃門長嘯於側，謂守真日：神人之言，若此乎。守真曰：陛下儻謂臣妖妄，乞賜按驗，戮臣於市，勿以斯言褻瀆上聖。詔守真止於建隆觀，翌日，遣內臣王繼恩就觀醮設，移時未有所聞，繼恩再拜虔告，須臾，真君降言日：吾乃高天大聖玉帝輔臣，蓋遵符命降衛宋朝社稷，來定遐長基業，固非山林魑魅之類也。今乃使小兒呼嘯，以比吾言，斯為不可。汝但說與官家，言天上宮闕已成玉鑠開，晉王．有仁心，晉王有仁心，凡百餘言。繼恩惶懼不敢隱，具錄以奏，因復面言，神音歷歷，聞者兢悚。太祖默然異之，時開寶九年十月十九日之夕也。翌日，太祖升遐，太宗嗣位。尋召守真於瓊林苑為周天大醮，作延祚保生壇。醮罷，真君降言於內臣王繼恩日：吾有言，汝當為吾奏之。日建隆元年奉帝言，乘龍下降衛人君。掃除妖孽猶閑事，縱橫整頓立乾坤。國祚已興長安泰，兆民樂業保天真。八方效貢來稽首，萬靈震伏自稱臣。親王祝壽須焚禱，遞相虔潔向君親。吾有捷疾一百萬，諸位靈官萬億#1人。若行忠孝吾加福，若行悖逆必誅身。賞罰行之既平等，天無氛穢地無塵。愛民治國勝前代，萬年基業永長新。繼恩錄之於簡，翌日，以聞太宗，覽之驚異，稽首謝日：家國之幸，宗廟之慶，虔荷上聖賜以格言。命緘藏於內殿。尋遣內供奉官王守節，起居舍人王龜從就終南山下築宮，方卜地於終南鎮，真君忽降言於龜從等曰：此地乃修建上帝宮闕之地，不可易也。於是乃定凡三年宮成，中正之位列四大殿，前則玉皇通明殿，次紫微殿，次七· 元殿，次則真君所御殿。束麻之外，有天蓬、九曜、束斗、天地水三官四殿，西應之外，有真武、十二元辰、西斗、天曹四殿，又有靈官堂、龍堂、南斗閣，並列星宿諸神之像，堅鍾經二樓，齋道堂室，靡不完備。建碑以紀其事，題日：上清太平宮，一如真君預言之制。命常參官一人監宮，擇道士焚修。每歲三元及誕節、上本命日，並遣中使致醮，杞神之夕，上望拜焉。歲或水旱、或國家將舉事，卒致禱焉。初宮成，真看忽降言謂王龜從等日：汝奉詔修宮，勤則至矣。然何為不開日月華門，不畫八小殿壁，階墀璧梵亦未嚴備，唯求速成以冀恩寵。然上天亦不掩爾功，亦不赦爾罪。守節、龜從頗切驚懼，然已奏訖，役不及增備，惟稽首析謝而去。至闕，皆獲增秩，賜白金千兩。既而守節染疾而亡，龜從歿於兵刃。此乃不掩功、不赦罪之戒明矣。太平興國初，太宗皇帝親征太原，真君忽降言於守真日：官家已臨汾晉，非久克復城池，汝當令監官臣等設醮，以謝勝捷於上帝。守真等曰：國家大事，乞俟捷音。真君曰：上天已定勝負也。瑜旬，而王師告捷。監宮等以聞帝，遣內臣盧文壽資內庫、香藥、御署、詞章詣宮，陳醮以謝上帝。是夕，真君降言曰：官家設此大醮，上帝與諸天皆喜，國祚延遠，過於有唐。興國六年，守真以乾明節詣闕朝賀，召見因面奏曰：聖真下降，俯為昌朝，乞降詔加號，以靈既上。允其奏，尋下詔日：太平宮神受命上穹，降靈下土，芯芬致薦，胎饗有徵，大庇斯民，屢垂丕既。宜加美號，以答神休，其封神為斕聖將軍。詔命至宮，守真焚香以告，真君忽降言曰：汝當上問官家，所言翊聖者，翊於何聖。守真數日疑懼，不敢答復。降言曰：汝但馳奏官家，不罪汝。守真遂具章以聞，太宗覽之，召近臣謂之日：玉皇輔臣，所輔翊者，上帝也。當以此意報守真，令啟白也。既而內臣傳命到宮，守真詣殿，焚香以告，真君日：此意是也。七年守真復詣闕朝賀，真君忽降言日：吾有言，汝當聞於官家，日大道興，陰謀滅，諸天眾聖皆欣悅。宋朝社稷甚延年，太平景運初興發。君上端心顯明哲，愛民治國常須切。萬年基業永長新，金枝玉葉無休歇。守真得之，到闕以聞，詔賜守真紫衣，號崇元大師。自後每遣使醮告，真君或有言，守真皆密以聞。至道初，忽降言謂守真日：吾建隆之初，奉上帝命下降衛時，今基業已成，社稷方永。承平之世將繼有明君，吾已有期，卻歸天上，汝等不復聞吾言矣。儻國家祈禱，但嚴潔焚香，北面告吾，雖不降言，當授福衛護宗社。又日：汝遇吾下降至今三十五年，勤亦多矣。上帝已有符命授汝，為五土之主。此限滿日，升汝仙官，汝亦不久住也。自是不復降言。明年閏七月十六日，守真謂門人等曰：吾已領符命，今將去矣。言訖而化。既而聖上嗣位，崇奉之典，率遵舊式，洎受元符，封泰山，建玉清昭應宮。於宮中寶符閣之西北隅，作凝命殿，殿後為凝命閣，以奉真君。大中祥符七年，詔日：誕敷寶命，仰荷於至神，昭報殊徵，虔增於懿號，蓋為邦之大典，庇民之深旨也。而況翊宣元化，表式眾靈，司陰隱於含生，播明威於福地。當王基肇啟，固降治而已，彰泊文考，續承復先，期而斯應。由是亟營珍館，備薦徽章。蒙介福於無垠，佐鴻圖於累盛。顧惟眇質，紹撫綿區，屬典禮之交修，實棋祥之杳委。緬懷幽贊，敢息欽崇。是用益以丕稱奉之茂，則式達至精之懇，庶申祗答之文。期克享於寅恭，永保寧於品彙。爰頒成命，俯告宰司。深體予懷，共宣其事。斕聖將軍，宜加號日：翊聖保德真君。
　　翊聖保德傳卷上竟
　　#1『億』 字原作『該』，據《 道藏輯要》 本改。 
　　翊聖保德傳卷中
　　宋開府儀同三司同中書門下平章事上柱國太原郡開國公王欽若奉勁編集
　　真君之降世也，或時有所授人，即傳錄。而岐雍之民，有物魅妖怪為害之極者，皆投誠致告，則守真祈禱，奉教而往，無不怯珍。凡所靈驗，不可勝紀。今錄其傳聞者云，守真嘗朝禮至玉皇大殿，睹其額曰：通明殿，不曉其旨。因焚香告日：通明之誼，竊所未喻，敢祈真教。真君曰：上帝在無上三天，為諸天之尊，萬象群仙，無不臣者。常升金殿，殿之光明，昭一於帝身，身之光明，照於金殿。光明通徹，無所不照，故為通明殿。諸天帝君，萬靈侍衛，仙眾梵佛，悉來朝謁。仰視其殿，惟見大光明中，上帝儼然，仙班既退，光明褊散諸天焉。有王叟者，年七十餘，少事戎帥，老而退居終南鎮。膽氣怪誕妄之事，則扼腕切齒。自真君之始降，未甚信。嚮洎目睹靈異，飲然歸仰。自後常日二時赴宮，焚香伏拜，雖風雨霜雪，未嘗暫曠。一日，忽告守真啟殿門，瞻禮焚香，且泣曰：老夫本懷剛氣，幼事軍門，不信邪魔，常守正直。百生有幸，得遇上真。今已衰耗，大期將至。所願歸全之後，得在左右，以備驅使為萬足矣。真君降言而許之。未幾，叟無疾而終。瑜旬，守真忽於真君殿側，聞空中有呼其名者，曰… 我鐵輪將軍也，汝何以略不見錄。守真仰而問曰：真君左右四將軍，常侍殿中，守真常所虔事，未知鐵輪將軍是何星辰名位。空中又曰：我即王叟也，曾有至願，乞侍左右。今蒙收錄，使掌鐵輸，位在四將軍之下。汝今後或有醮祭，勿忘吾名也。真君嘗謂守真日：吾每巡遊周天，有諸位靈官、捷疾吏兵數逾百萬，彗孛、妖珍知吾騎從所至，皆屏跡遠避，嶽鎮海讀可以麾召，而世之物魅邪怪，豈足數耶。吾念汝正直，付汝劍法，俾汝為民救患禳災。汝宜精勤，無或懈息，積功於民，加惠及物。上天所鑒，當錄汝名。若慢道輕教，不守虛寂，自有陰責矣。吾若一怒，萬物立為埃塵，汝其可當乎。然汝每有責罰，乃有五小將軍怒汝不專勤耳，汝自宜致恭於彼。汝所興念，彼各豫知，不可欺心，貽汝禍患。守真嘗一日從容焚香，虔誠問曰：守真睹釋氏之教，言天上天下無如佛者，未知三清之上，品位何若。願賜真語，以鐲蒙滯。真君降言曰：佛，即西方得道之聖人也。在三清之中，別有梵天居之。於上帝，則如世之九卿奉天子也。守真曰：其教流演頗盛於世，又何理也。真君曰：教流中聚，帝之念也。守真曰：道釋經典並垂於世，未審崇奉何者，即獲其福。真君曰：《 太上道德經》 ，大無不包，細無不納。修身鍊行，治家治國。世人若悟其指歸，達其妙用，造次於是，信奉而行，豈惟增福，一詠無所不至矣。釋氏之四十二章經，制心治性，去貪遠禍，垂慈訓誠，證以善惡，亦一貫於道矣。奉之求福，固亦無涯。至于周公孔子，皆列仙品，而五經六籍，治世之法，治民之術，盡在此矣。世雖諷誦，多不依從。若口誦而心隨，心隨而事應。仁義言行，禮智之道，常存于懷，豈惟正其人事，長生久視之理亦何遠矣。守真又嘗啟請云：終南山中赤谷神祠者，近鄉之人多所祈祀，屠牛、擊豕以為饗饑，酒樂喧沸，民氓鼓舞。若斯之事，其獲祐乎。真君曰：終南山皇名山地、皇福地，人凡境聖，今古皆然。興邪致妖，殺命祈福，以玆俟祐，斯亦遠矣。既而草竊潛匿於其下，捕賊者積薪焚之，祠宇煨燼，寂無靈異。建隆末，長安進士劉頑，頗有文學，出於流輩。嘗詣宮再拜懇禱日：頑欲知將來位秩高卑，願賜靈誥。真君降言日：天賦汝文性，不賦汝祿位。汝若學道退閑，當猶延永，若妄求進，身慮促汝壽等也。頑聞之，不悅而退。後三載，果無成而卒。雍熙中，華山希夷先生陳搏，卒於張超谷石室中，世多傳其羽化。．守真朝禮之，次因焚香啟告日：華山陳搏近卒，時人謂之尸解，未審其人功行證仙階乎，敢希上真略賜指諭。真君降言日：搏之鍊氣養神，頗得其要。然及物之功未至，但有所主掌耳。端拱中，知鳳翔府比部郎中高凝枯，嘗詣宮致禮，既去，真君忽降言於監宮李鑄日：高凝枯行虧忠信，死非久矣。鑄竊志之，俄而凝枯秩滿還京，為三司判官。鑄聞之，乃復焚香啟告日：高凝枯今為此職，又何福耶。真君降言日：死將至矣。數月而凝枯卒。吏部尚書宋白，乾德中，家于整屋有弟小，字曰：岐哥。年十餘歲，為狐魅所惑，號呼無度，舉動失常，忽力敵數夫，家人莫能制。醫砭之輩至者，必遭凌扑。白因齋心遣所親詣宮致檮，懇求衛護，真君降言曰：汝去，吾當令守真往彼。守真受教而往，方至其家，坐於客館，而岐哥已覺偉惶失次，家人遽出迎拜。守真具問之，因厲聲呼其名，須臾，岐哥自拌其首，從中唯唯而出，至守真前，戰汗悚息。守真呵責，移時鬼乃露形，叩頭伏罪。守真以衛戮之，應手而斃。岐哥仆地良久而蘇，即獲平愈。真君嘗忽謂守真日：山下李靖廟中，有狐鬼數十，盤泊於彼，本方地神適有馳報。慮其為妖害民，汝可速往逐之。守真稟命，仗劍而去。須臾，坐於廟前震呼數四，俄而狐鬼數十悉出，遍列於前，惶惑驚怖。守真乃責之日：此上真下降之地，汝輩豈宜雜處。今未欲戮，汝可速返林莽，無以血污吾靈劍。鬼等相顧，狼狽匍匐而散。守真自往至還，曾不移時。有寓宮道士王德淵問其所適，守真具道之。德淵曰：自此至彼，往復二十里，何其速耶。守真日：我離廟時，以劍揮下庭樹低枝在地，汝可驗也。德淵俟曉躍馬而觀焉，果於廟前聞腥穢之氣，不可近，得斷枝而還，始再拜，稱異。時又有妖狐數百，在鄧州城中，頗為怪異。守真聞之，因焚香致告，具道其事，願奉教往彼除之。真君降言曰：此狐妖輩，嘗於長安南山中，化形為菩薩之狀，誘彼居民捨財為供。其問迴心歸善，亦十有八九。上帝以此故，授其符命，俾為鄧州土地。亦有數于周公孔子，皆列仙品，而五經六籍，治世之法，治民之術，盡在此矣。世雖諷誦，多不依從。若口誦而心隨，心隨而事應。仁義言行，禮智之道，常存于懷，豈惟正其人事，長生久視之理亦何遠矣。守真又嘗啟請云：終南山中赤谷神祠者，近鄉之人多所祈祀，屠牛、擊豕以為饗饑，酒樂喧沸，民氓鼓舞。若斯之事，其獲祐乎。真君曰：終南山皇名山地、皇福地，人凡境聖，今古皆然。興邪致妖，殺命祈福，以玆俟祐，斯亦遠矣。既而草竊潛匿於其下，捕賊者積薪焚之，祠宇煨燼，寂無靈異。建隆末，長安進士劉頑，頗有文學，出於流輩。嘗詣宮再拜懇禱日：頑欲知將來位秩高卑，願賜靈誥。真君降言日：天賦汝文性，不賦汝祿位。汝若學道退閑，當猶延永，若妄求進，身慮促汝壽等也。頑聞之，不悅而退。後三載，果無成而卒。雍熙中，華山希夷先生陳搏，卒於張超谷石室中，世多傳其羽化。．守真朝禮之，次因焚香啟告日：華山陳搏近卒，時人謂之尸解，未審其人功行證仙階乎，敢希上真略賜指諭。真君降言日：搏之鍊氣養神，頗得其要。然及物之功未至，但有所主掌耳。端拱中，知鳳翔府比部郎中高凝枯，嘗詣宮致禮，既去，真君忽降言於監宮李鑄日：高凝枯行虧忠信，死非久矣。鑄竊志之，俄而凝枯秩滿還京，為三司判官。鑄聞之，乃復焚香啟告日：高凝枯今為此職，又何福耶。真君降言日：死將至矣。數月而凝枯卒。吏部尚書宋白，乾德中，家于整屋有弟小，字曰：岐哥。年十餘歲，為狐魅所惑，號呼無度，舉動失常，忽力敵數夫，家人莫能制。醫砭之輩至者，必遭凌扑。白因齋心遣所親詣宮致檮，懇求衛護，真君降言曰：汝去，吾當令守真往彼。守真受教而往，方至其家，坐於客館，而岐哥已覺偉惶失次，家人遽出迎拜。守真具問之，因厲聲呼其名，須臾，岐哥自拌其首，從中唯唯而出，至守真前，戰汗悚息。守真呵責，移時鬼乃露形，叩頭伏罪。守真以衛戮之，應手而斃。岐哥仆地良久而蘇，即獲平愈。真君嘗忽謂守真日：山下李靖廟中，有狐鬼數十，盤泊於彼，本方地神適有馳報。慮其為妖害民，汝可速往逐之。守真稟命，仗劍而去。須臾，坐於廟前震呼數四，俄而狐鬼數十悉出，遍列於前，惶惑驚怖。守真乃責之日：此上真下降之地，汝輩豈宜雜處。今未欲戮，汝可速返林莽，無以血污吾靈劍。鬼等相顧，狼狽匍匐而散。守真自往至還，曾不移時。有寓宮道士王德淵問其所適，守真具道之。德淵曰：自此至彼，往復二十里，何其速耶。守真日：我離廟時，以劍揮下庭樹低枝在地，汝可驗也。德淵俟曉躍馬而觀焉，果於廟前聞腥穢之氣，不可近，得斷枝而還，始再拜，稱異。時又有妖狐數百，在鄧州城中，頗為怪異。守真聞之，因焚香致告，具道其事，願奉教往彼除之。真君降言曰：此狐妖輩，嘗於長安南山中，化形為菩薩之狀，誘彼居民捨財為供。其問迴心歸善，亦十有八九。上帝以此故，授其符命，俾為鄧州土地。亦有數限，俟其歲滿，當自遠去，無能為害，汝不必往也。開寶中，鳳翔府民陳英美家，有山魑為怪，投擲瓦礫，日盈其庭。時放煙焰，欲焚其舍。財物耗散，親族愁苦。召術士禳禁，命僧徒課誦，皆不能止。乃移居遠遁，亦躡跡而至。英美計無所出，因齋戒持香果詣官，精虔以告，真君降言謂守真日：汝速受吾令，往為遣除。守真再拜，負劍躍馬，再宿而至其家。而擲瓦之聲，喧囂如故。觀者填咽，皆日：此道士必不能去此怪。守真乃盥滌嚴潔，整衣引劍而入，其怪忽然而止。是夕，為壇於庭中，守真嚶劍立其上，厲聲徐呼曰：山魑鬼何在乎，儻為妖未已，當出與吾較勝，不然，則當去萬里之外，釋汝之罪。如此移時，悄無影響。自是，其家安肅。乃隨守真詣宮，陳醮以謝焉。又長安富民楊氏家，亦有鬼物為怪，擲瓦縱火，一日萬變。聚族憂惶，莫可寧處。時有術士李捉鬼者，尤善符禁。楊氏召之，方及其門，若為物所擊，匍匐而起，俄復顛隕，如是者三，遂狼狽而走。楊氏復召僧眾為道場，誦經作梵咀以穢之，俄又若有物攫其道具，或投於屋，或葉於井，覃僧惶懼而去。乃至檮衣、砧石，亦自空中騰起，三三兩兩，相逐而落庭中，遇物凌觸，而物無所損。如是之怪尤眾，不可具紀。楊氏素聞真君之靈，乃躬持香燭等馳赴，焚禱具言其怪，且求驅珍，真君降言曰：汝當速歸，吾令守真繼往也。守真尋再拜，而往其家。士民觀者，填溢其戶。守真易衣整冠，呎水揮劍，行於四隅，其怪即寂然無聲。守真謂楊氏日：此妖伏矣。請為醮以核之，向夕，結壇焚章，禮畢而去。一城之眾，稽首稱歎。守真既歸，楊氏隨詣宮中，陳醮以謝。又富民劉文際者，忽為狐鬼所惑，心神恍惚，動止不寧。市中逢道流語日：子面有妖氣，必為邪物所著，真君下降，可虔心禱之，必愈斯疾。文際乃自資香燭，晨夕馳赴，中路為鬼物所追，或為僧尼、婦女，或為商賈萬端，誘惑不進，文際既迷且惑。復遇道流於路，具告其故，道流謂曰：是皆鬼物也，汝宜徑往，無或退志，為草妖所害。文際心悟，不數日奔追至宮，潔．齋懇至，百拜殿下，真君降言日：知汝遠來，吾今令守真為汝除邪。是夕，守真立文際於庭中，守真仗劍嚶水，呵叱數四，文際懵然踏於地，移時而起，曰：適先生呵叱之際，見數人若神將者，各· 擒二鬼而去。文際惶駭，不覺顛仆，今神思清爽，如酣醉之始醒也。百拜而去。
　　翊聖保德傳卷中竟
　　翊聖保德傳卷下
　　宋開府儀同三司同中書門下平章事上柱國太原郡開國公王欽若奉勁編集
　　自真君之臨降，官吏、民庶不遠千里，或馳誠遙禱，或齋潔朝拜，以祈真啞，時有所聞。大抵多隨其性習，加以訓勗。人臣依於忠，人子依於孝。清淳者，示之格言。貪酷者，警以要道。詞甚平易，頗葉音韻，然獲聞之者至寡。今據其所傳，錄之如左。
　　乾德中，驪山白鹿觀道士馮洞元，朝禮之，次焚香虔告曰：洞元講孔子之書，依老子之教，積有年矣，而修身鍊行，未得真旨。幸逢上聖，敢求一古。。真君降言日：到境始知安，形忙靈物閑。真空須照達，幽微即大還。動觀無障礙，希夷合自然。功成神莫測，變化可沖天。去住由自己，三官赦舊愆。命曹除罪簿，六丁奏上天。眾生要修道，須知元上源。洞元百拜，虔謝而去。開寶中，侍御史路沖奉詔知鳳翔府，就宮禮請守真，就府署中陳醮祈降。是夕，潔齋致禱曰：沖身拘職守，阻拜真儀，輒以蘋藻，虔祈降鑒，乞賜真語，以導蒙昧。真君降言日：盡力事君，以為忠臣。濁財勿顧，邪事莫聞。整雪刑嶽，救療人民。動合王道，終為吉人。積愆為咎，必有沈淪。眾生本無形之性，配有形之軀。曠劫以來，不能自悟。自有無極世界，不夜之鄉，混合太虛，杳冥同理。又日：六合乾坤內，眾生多不會。造業向前行，如盲驀江海。如將智惠觀，自越千重海。沖再拜，錄而誦之。左補闕王龜從，一日齋心詣宮，焚香懇禱曰：凡庸賤類，釁咎無涯，幸逢上真，願賜靈誨，如何修身，得獲遐壽。真君降言日：勸汝修煉，莫如精勤，精勤不息，上聖皆聞。太平降世，用武興文，無文則不正，用文則益君。食祿利勿違王命，行吉善但守清貧。清貧者，響合天地。濁富者，像火投冰。投冰者，火綠漸滅。積惡者，自貫其身。自貫者，殃及七祖，地府下痛害及親。吾懸千尺之索，提釣有綠之人。道之尊，德之貴，大道能生一切物。眾生頭像天，足像地，中心空然合真理。鑿戶牖以為室，房室之中有一物，亦無影亦無形，杳杳冥冥人不識，若能識者得長生。陽在天，陰在地，二氣同和誠有謂。空中造化乃自然，自然之中生萬類。天不高，地不卑，大道混合虛元理。學道眾生審欲聞，此是修行崇妙門。開寶中，丞相沈倫嘗連綿外疾，虔心遣使詣宮，陳醮致告曰：倫濁穢之質，病惱所侵，如何修行，得免玆患，敢祈聖語以導愚蒙。真君降言日：靈物不病，形軀自安。形軀有病，返照而看。來人錄之，歸致於倫，倫捧覽之，驚喜日：吾得之矣。尋而疾愈，復遣人詣宮醮謝。道士王德淵因遊終南山，寓止宮中，勤奉香火，好養生，而性褊多所患怒。忽一日，真君降言謂之日：汝學道修真，先當調習其性，以順天和，忘諸有為，勿耗心識，融怡凝湛，道乃可見。復戒之日：莫管內莫管外，來往真虛無堅礙。所居安樂是汝家，各自勤行莫相待。莫相待#1，先達之人難滯礙。真空妙樂有天堂，與聖相同滅諸罪。又曰：妙理須行到，周旋皆合道。舉措見真空，真空無煩惱。混合太虛中，自有無聲樂。地爐天鼇問，背凡歸聖道。常將智惠觀，可向今生了。德淵日：上感真君降言教示，不曉前篇內與聖相同滅諸罪，願垂誨諭。真君日：汝若除煩入靜，鍊心修真，積累其功，數盈之後，泥丸百節，元神靈通，而自同於聖。天堂妙樂，無所不至，豈更有諸罪也，故言與聖相同滅諸罪。太平興國中，駕部員外郎李鑄嘗知鳳翔府，備睹靈應，俄復奉詔監宮，凡十餘年，志頗嚴潔。真君前後降語僅十餘篇，其存錄者數首。一曰：建隆之初，方稟希夷，上帝命吾眾聖皆知，乘龍下降，列宿相隨，五嶽受命主張，地祇潛扶社稷，密佐明時。吾要李鑄知吾降期，不得輕泄，兔漏天機。又日，與吾獨異佐國，與吾以道理民，與吾慈善理家，與吾不飲自醉。醒時理民，醉時理神。此語是延年益壽之法，吾勸府主記取。又日：為官求理在貞明，智惠俱通臨事清。觀天行道合陰德，食君爵祿常若驚。為吾洗心復換骨，背凡入聖奔長生。天宮快樂勝凡世，不夜之鄉挂一名。又曰：府主累世為人，降生中國。與吾清直，莫行邪曲，與吾積善累功，與吾佐輔明主，與吾洗雪黎民，與吾掛心刑獄。上帝若知，名天官也。剋取捨住世輪流之財，但修取有形之像，獲隨身之功，得無量之福。與吾不得因循，不奈時光迅速，靈官賞汝功勳，天曹與汝添福。若一一依吾聖言，必得延年益壽。又曰，年登七十餘，住世不久居。饒君壽百歲，問汝得幾秋。地府直須怕，冥司難請求。有功無驚懼，積罪必遭誅。子孫難替代，早覺莫癡愚。又曰：有綠無綠，福業相牽。有綠福至，無綠業纏。三業大罪，信根不圓。若遵吾語，如倚太山。又曰：聽吾之言必延汝年，亦將康健保安自然。志誠不退修真理，今生若在玉皇前。又日：為汝虔心，星辰下降。來駕於玄風，去乘於法雨。開盲愚之耳目，迴積惡之人心，盡歸投正路。因汝醮告上玄，惡人盡來歸敬，此汝之功也。吾已與汝聞於上帝，俾汝獲福也。汝宜清者重清，白者重白，明者重明。勿初勤末怠，中路變異，迴清為濁，迴善為惡。設靈官奏聞上帝，若知有誤於吾也。又七月十日夜，真君降言：汝忠勤奉國，惠愛治民，更要用心，勿違吾誠。未遇吾之前，所作諸惡，吾與汝並銷除也。遇吾之後，況無諸業，左右已錄汝功也。更須晨夕與吾，積其善功，勿得息惰吾聖言也。又曰：但行王事，洗雪冤沉，常差靈官，護助汝也。或有諸事，常行平正，依吾聖言。況是太平君治化，諸事前程，汝但莫憂。又云：托托莫憂煩，軍府自然安。每事依王道，從他天下傳。又曰：為主虔誠拜上玄，宋朝社稷保長安。不久太平天下樂，一家受福管長安。又曰：為主合虔誠，將心助太平。天宮擊其職，每事更宜精。眾聖皆知汝，舉措直須驚。一朝功滿後，永住看三清。又日：生前莫亂憂，已後亦無愁。主判陽問事，凡人得幾秋。但依聖言著，長生天上求？鑄每受一篇，未嘗不晨夕諷誦焉。又嘗謂鑄曰：汝年及八十，別無修鍊之功，未免掩形升魂，亦當有所主掌耳。鑄再拜日：此生得遇上真下降，屢受祕語，他日儻獲主掌，願與守真同列。真君曰：人問官職，守真不及汝，天上名位，汝不及守真也。但心歸真正，升仙階亦有時矣。淳化中，西京留守中書令趙普，嘗遣使備禮致醮虔祈，願聞休咎。真君降言曰：趙普扶持社稷，甚有功勳，上天所知，賜汝福壽。以大妨小，幽府亦有冤對。當啟誦真經，告析天地，首懺前非。吾亦與汝達于上帝，庶解玆咎，汝官職、壽數已有限矣。其使錄之而去。普跪讀感涕，因焚詞謝過，復遣人詣官醮設。給事中參知政事賈黃中，嘗遣人投誠致禱，以祈聖誨。真君降言日：聖主命臣臣之事君，道佐當代，心依古人，善惡無隱，姦邪必聞。君臣合道，可立功勳。又日：愛民用心，賞罰平等，但依吾語，．合家保安。殿中承張卓嘗乞聖言，真君曰：大道養汝性，陰陽生汝身。為吾勤行道，為吾勤修真。公廉常用意，憂恤在乎民。遇時佐明主，清濁上帝聞。濁富終不久，清貧為天人。莫教人道富，從他人笑貧。自有真家富，清高不愧貧。又日：形凡性不凡，為國顯清廉。家積千餘口，有罪自家擔。又日：但服陽和氣，天鼇再重蒸。地爐別有用，道德日日新。延命積福應，真空若至親。虛無有妙理，度脫有綠人。道士周務本，嘗詣宮奏詞一通，乞降真語，真君降言日：汝有詞言慕上天，其如心意隔關山。仙宮不遠如指掌，內外功夫全未圓。陰官察錄無遺過，免墮鄧都數百年。依吾所語合吾道，要履三清應不難。張守真子元濟，常齋戒詣官，真君降言日：汝父守真遭逢於吾，故令子孫受福。汝豈不知信州龍虎山張道陵，至今子孫不絕，亦逢於上聖，得道之後，癮及後世。汝亦於吾有綠，直須在家孝於父母，食祿忠於帝王，立身揚名，豈非好事。又誨之日：無事莫街行，勤學必立名。揚名在天下，道癮有長生。又誠日：為過自家知，善惡日相隨。分明違天道，問汝阿誰癡。淳化中，真君降言示守真日：當今顯聖明，修德動三清。上天歸正道，四海息交兵。八方欽睿聖，五穀盡收成。勸君須修德，上帝賜長生。又日：
　　關西賊寇綠應時數，官家須指揮招捉，
　　使臣莫殺平人。官家修德之際，
　　正賊須剪滅。又嘗降言誠輔道士曰：
　　千人心不同，萬人心皆錯。
　　舉意不相通，與聖難相約。
　　真君又嘗降言戒官吏等曰：
　　每存忠信齊其天，文武班行自有賢。
　　為主萬年安基業，常憂黎庶恐飢寒。
　　長行德行合其道，燒香虔祝告虛玄。
　　但願國安君長久，齊心輔佐太平年。
　　又嘗降言戒朝臣等曰：
　　擎天之柱著功勳，包羅大海佐明君。
　　文王治世及堯日，輔弼乾坤在忠臣。
　　為主直須行央烈，死生齊卻戴皇恩。
　　常行吉善合其德，慎終如始莫憂身。
　　進翔聖保德真君事邊表
　　臣欽若言，臣聞高穹眷命，元聖膺期，必有至神聿彰幽贊，謨訓標於保叉，雅頌載於監觀，考今古之冥符，見天人之交感。臣欽若誠慶誠扑，頓首頓首。伏以靈源錫羨，炎德嗣興，景祚有開，丕徵允赫。惟玉晨之元輔，奉金闕之明威，降精爽不貳之民，顯陰陽莫測之造，佐大邦之啟運，告神宗之紹圖。兆自幾先，聳乎聞聽。由是增隆華飢，茂薦徽稱，鉅典崇嚴，純禧響答，乃至摺紳、卿士，橫目、需黎，稽首以瞻粹容，洗心以佇靈誥。隨其性之遠近，視其器之淺探，時亦戒以徽音，警其蒙惑。諄諄之誨，咸洞其隱微。蚩蚩之氓，潛識其真正。或魑魅為孽，夏鼎之所未刊。或膏盲致妖，秦醫之所難究。亦復俯聆，虔懇遙授指蹤，真教猥臨，草邪必珍。窈冥之象既炳於人寰，颱欽之遊亟還於霄極。永載芯芬之祀，潛施蜷祐之祥。凡厥祕言，悉存舊錄，將伸論次，以示方來。敢謂微巨猥蒙明詔，齋精仰誦。盟手兢持，莫覺淵沖，粗伸細繹。竊念上真之茂躅，實為昭代之明徵，豈夫庸瑣之才，輒敢形容其事。伏望崇文廣武儀天尊，道寶應章，感聖明、仁孝皇帝陛下，垂流注覽，援翰擒文，賜名以紀芳羹，作序以冠篇首。式彰寅奉，永懼洪休。臣無任瞻天望聖，戰汗屏營之至。其所錄成翊聖保德真君事邇三卷，謹隨表上進以聞。臣欽若誠惶誠懼，頓首頓首，謹言。
　　開府儀同三司同中書門下平章事上柱國太原郡開國公臣王欽若上表
　　批答
　　省表具之，夫妙道為大，本於若沖，至神無方，昭乎善應。惟玉虛之元輔，冠瓊簡之真階。幽贊財成，直彰陰隱。當藝祖之受命，降福壤而炳靈，逮文考之紹休，告帝期而啟兆。式申美報，肇建殊庭。奉禳檜之嚴科，介蒼黔之丕祉。若乃夷微委鑒，肝蜜攸憑，示諄誨以惟勤，昭明威而匪測。恍兮之應猶響，泠然之馭亟旋。自朕纂承寅加崇奉，嚴眸儀於恭館，薦嘉號於元都，念祕誥之具存表格，思之攸盛。期於綜緝，以耀休徵。卿任冠樞，衡道熙邦。釆雅資博，洽庶就編。聯而能細，網帳以惟，精封縹囊而來上。懇求製序，復冀命名。載循淺昧之辭，曷叔直聰之烈。勉從勤請，良積靦數，嘉尚之懷，寤興無捨。所請宜依崇寧。三年四月十八日，使命到宮資，降到真君加號勁誥，誥日：門下惟皇上、帝，粵有輔臣，以赫厥靈，終南之下，屢膺景既，增煥褒章。翊聖保德真君降言於建．隆之初，顯告於開寶之末，大庇下土，衛我家邦。作宮奉祠，昭答如響。顧眇賞之誕育，皇欽慈之密祈。吉事有祥，敢忘美報。夫至誠能感，克應乃孚。所儲維何，萬世之慶。合為丕號，申命用休朕典，神天永緝熙于純緞。鳳翔府上清太平宮翊聖保德真君，可特加翊聖應感儲慶保德真君。
　　翊聖保德傳卷下竟
　　#1『莫相待』三字原缺，據《道藏輯要》本補。