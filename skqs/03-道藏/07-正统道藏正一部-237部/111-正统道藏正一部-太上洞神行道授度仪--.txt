太上洞神行道授度儀
　　經名：太上洞神行道授度儀。撰人不詳，約出於南北期。輯錄五種洞神三皇齋儀。一卷。底本出處：《正統道藏》正一部。
　　太上洞神行道授度儀
　　宿啟法
　　向北方再拜長跪，叩齒三＋六通。
　　具位小兆真人臣某，謹上啟九天太上道君、太上丈人、九老仙都大神、九炁丈人、三皇真君、八帝尊君、玄君仙官、太玄真神、三十六天靈司官君、璇璣玉衡七星搖光君、三台紫宮北極天尊、天一太一君、太微玄神華蓋上靈、二十八宿中外靈官、五嶽八山四瀆九源洞天陽臺神州仙府震水大澤天后內宮九天九地无極世界一切眾神。今謹有辭讀辭訖云：今謹因朝禮之次，宿啟以聞，唯願諸神，鑒臨管護，禳灾降福。謹清齋潔己，期靈皇真，懺謝罪過九祖以來惡根惡對，願得赦除，愆讁解脫。三官告下北帝，削落赤簡，過度厄難，尅保安寧，荷福元元，受帝之恩。畢，叩頭三十九下，又再拜。
　　言功法
　　向北方再拜，長跪，叩齒六通。
　　具位小兆真人臣某，謹上啟九天太上道君、太上丈人、九老仙都大神、九炁丈人、三皇真君、八帝尊君、玄都仙官、太玄真神、三十六天靈司官、璇璣玉衡七星搖光君、三台紫宮北極天尊、天一太一君、太微玄神華蓋上靈、二十八宿中外靈官、五嶽八山四瀆九源洞天陽臺神州仙府震水大澤天后內宮九天九地无極世界一切眾陣。謹為甲乙某事，行道所請眾神，鑒臨齋所，管衛勤勞。今既事畢，願各還宮室，隨功受賞。謹因朝禮，奉辭以聞，清齋潔己，期靈皇真，懺謝罪過，九祖以來惡根惡對，願得赦除，愆讁解脫。三官告下北帝，削落赤簡，過度厄難，剋保安寧，荷福元元，受帝之恩。畢，叩頭三十九下，又再拜。
　　次燒香，叩齒二十四通，咒曰：
　　香煙之女，上白皇君，小兆真人甲乙，清齋絕塵，期靈五通，上願成真，滅禍生福，上昇三人。
　　次詠陽歌一首，一周而出。
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　洞神行道儀
　　向北燒香一周，叩齒二十四通，咒曰：
　　香煙之女，上白皇君，小兆真人甲乙，為某種事云云，清齋絕塵，期靈五通，上願成真，減禍生福，上昇三天。
　　北向天皇，再拜長跪。
　　具位小兆真人臣某謹上啟：太元三玄空天甲子元建天皇真君、太浩元陰凝天，今為某事云云，故沐浴清潔，招真降靈，上願帝王身康國寧，下乞某身福祚無窮，七世父母解脫愆羅。唯願皇君，乞蒙照臨，垂神下盼，鑒察丹心。叩頭三十九下，又再拜。
　　次向西南地皇，再拜長跪。
　　具位小兆真人臣某，謹上啟三元素虛玉天甲申元建地皇真君、南和三太非隆，今為某事云云，故沐浴清潔，招真降靈，上願帝王身康國寧，下乞某身福祚無窮，七世父母解脫愆羅。唯願皇君，乞蒙照臨，垂神下盻，鑒察丹心。叩頭三十九下，再拜。
　　次東北向人皇，再拜長跪。
　　具位小兆真人臣某，謹上啟七微浩鬱虛天甲寅元建人皇真君、上非昌子南丹，今為某事云云，故沐浴清潔，招真降靈，上願帝王身康國寧，下乞某身福祚無窮，七世父母解脫愆羅。唯願皇君，乞蒙照臨，垂神下盻，鑒察丹心。叩頭三十九下，再拜。
　　向北方九天九拜，
　　向西方九天九拜，
　　向南方九天九拜，
　　向東方九天九拜。
　　次詠陽歌九首，三周。
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　元洞啟運首，始陽萌萬芽。和風振瓊條，高林耀雲羅。勾芒勸農業，日月煥東遐。仙賢遊玄圃，飛梵起鳴笳。
　　控景太霞室，齊輪九天庭。眾仙抗飛梵，陽歌時時鳴。自非靈人億，焉能禮化貞。
　　惠和陰陽歌，二儀稟半炅。棲憩志飛仙，不樂時所牽。未覺凌虛遠，超超已高玄。悟嘆馳競子，不知養命根。
　　鬱已盛陽茂，吟詠南金梁。融風拂林表，朱鳳引來翔。鳴梵乘虛起，逍遙奏九章。
　　結駕素林秀，命節叩金鐘。鳳吟八音和，真華耀王容。陽歌仙房上，飛簫兼來從。吾我自相韻，誰能明契中。
　　遊浪嵩嶽杪，苕苕戲松。零零高仙客，窈窕詠陽歌。齊聲九絃唱，息合妙音和。
　　明燈續長夜，玄炅照幽堂。飛梵鳳林表，清風拂玉璫。陽歌交來唱，四軒曜朱光。
　　列列廣寒庭，遼遼讌仙室。玄冥唱陽歌，八景披雲出。緒沐合陽精，長梵誦太一。自非篤志賢，安能好遙逸。
　　向北方再拜長跪，叩齒三十六通。
　　具位小兆真人臣某，謹上啟九天太上道君、太上丈人、九老仙都大神、九炁丈人、太元三玄空天甲子元建天皇真君、三元素虛玉天甲申元建地皇真君、七微浩鬱虛天甲寅元建人皇真君、八帝尊君、玄都仙官太玄真神、三十六天靈司官君、璇璣玉衡七星搖光君、三台紫宮太極天尊、天一太一君、太微玄神華蓋上靈、二十八宿中外星官、五嶽八山四瀆九源洞天陽臺神州仙府震水大澤天后內宮九天九地无極世界一切眾神。今為某事云云，謹清齋潔己，期靈皇真，懺謝罪過，九祖以來惡根惡對，願請赦除，愆讁解脫。三官告下北帝，削落赤簡，過度厄難，尅
　　保安寧，荷福元元，受帝之恩。畢，叩頭三十九下，又再拜。
　　次燒香，叩齒二十四通，咒曰：
　　香煙之女，上白皇君，小兆真人甲乙，清齋絕塵，期靈五通，上願成真，滅禍生福，上昇三天。
　　次陽歌一首。一周而出。
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　洞神三皇醮祭儀
　　依經採錄，以為要用，備同志者共修。先於子申酉三處布坐，香火、燃燈、几案、龍綵旛，及本命三柈九杯、酒脯果餅等物，如法安置。若王公大人為重事求恩福者，自依經戒。若庶民貧素之士，隨豐儉之宜，唯當盡心竭力，以為精至。
　　初入，依次燒香一周，北向叩齒二十四通，咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上昇三天。
　　向北方天皇，再拜長跪。
　　具位小兆真人臣某，今故沐浴清潔，招真降靈，謹設微禮，奉請太元三玄空天甲子元建天皇真君、太浩元陰凝天，願垂神下降，鑒察丹心。又再拜。
　　向西南地皇，再拜長跪。
　　具位小兆真人臣某，今故沐浴清潔，招真降靈，謹設微禮，奉請三元素虛玉天甲申元建地皇真君、南和王太非隆，願垂神下降，鑒察丹心。又再拜。
　　向東北人皇，再拜長跪。
　　具位小兆真人臣某，今故沐浴清潔，招真降靈，謹設微禮，奉請七微浩鬱虛天甲寅元建人皇真君、上非昌南丹，願垂神下降，鑒察丹心。又再拜。
　　次酌酒向天皇君，再拜長跪。
　　具位小兆真人臣某，謹重啟天皇真君、太皓元陰凝天，今為某事云云，敬設微禮，願為醉飽，賜垂救護，得蒙恩福。上願帝王身康國寧，下願某福祚無窮。叩頭三十九下，又再拜。
　　向地皇西南，再拜長跪。
　　具位小兆真人臣某，謹重啟地皇真君，南和王太非隆，今為某事云云，敬設微禮，願為醉飽，賜垂救護，得蒙恩福，上願帝王身康國寧，下願某福祚無窮。叩頭三十九下，再拜。
　　向人皇東北，再拜長跪。
　　具位小兆真人臣某，謹重啟人皇真君、上非昌子南丹，今為某事云云，敬設微禮，願為醉飽，賜垂救護，得蒙恩福，上願帝王身康國寧，下願某福祚無窮。叩頭三十九下，又再拜。
　　酌酒向天皇，再拜長跪。
　　具位小兆真人臣某，謹啟天皇真、太皓元陰凝天，上勞神駕，鑒臨微禮，乞賜恩福，得如所願，不敢稽留，謹再拜奉辭。
　　向地皇再拜，長跪。
　　具位小兆真人臣某，重啟地皇真君、南和王大非隆，上勞神駕，鑒臨微禮，乞賜恩福，得如所願，不敢稽留，謹再拜奉辭。
　　向人皇再拜，長跪。
　　具位小兆真人臣某，重啟人皇真君、上非昌子南丹，上勞神駕，鑒臨微禮，乞賜恩福，得如所願，不敢稽留，謹再拜奉辭。
　　次燒香，叩齒二十四通，咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上昇三天。咒畢，收柈撤坐。
　　授度儀
　　立壇式
　　壇方三丈，高下隨人。開三門，天皇門在子，地皇門在申，人皇門在寅，各施榜題之。亦可隨人多少大小作之。欄纂燈火，以意消息。出入當從人皇門行，若露文訖，遇風雨，可於室中度事。
　　天皇鎮坐，綵用皂繒一十八。地皇鎮坐，綵用白繒一十八。人皇鎮坐，綵用青繒一十八。本命綵隨年數，天子用疋數，王公用丈數，庶民用尺數。天子用紫紋，自他用縵，隨方色，悉置人皇案上。金龍三枚，庶民用環。青繒旛三枚，各長三尺。朱書三皇內文於其上，令如旛法。竹竿長一丈，懸之於三皇之位。几案香火三具，以安龍綵等物及三皇經。前件壇中所須，通為國為民，大灾重厄，求恩請福，行道授度，悉用如此施置。受經者信用白絹四百尺，貧者四十尺。
　　行道畢，師徒外壇，叩齒二十四通，咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上昇三天。
　　次向北再拜呼：
　　太元三玄空天甲子元建天皇真君、太皓元陰凝天。
　　次向西南再拜呼：
　　三元素虛玉天甲申元建地皇真君、南和王太非隆。
　　次向東北再拜呼：
　　七微浩鬱虛天甲寅元建人皇真君、上非昌子南丹。
　　次以所受經首二尺，及盟文舒之於案上，俱再拜。弟子南向伏，師北向長跪。
　　具位小兆真人臣某，上啟太上元君、仙都大神，三皇真君，今欲授某郡縣鄉里某三皇寶文，未知可否，伏須告命。
　　便伏一時，須無風，便起再拜。弟子又伏，師長跪讀盟文訖，共噏丹水，朱筆共畫一於盟文之下。訖，弟子持信伏。師執經跪，叩齒二十四通，心存三宮各一真人，如嬰兒之狀，不著衣，口吐紫炁以熏經。徐而咒曰：
　　太上之天文，傳說天地初，皇人宣玄旨，是為至真書。賢者今奉受，志願昇太虛。畢，弟子再拜，置信案下。受經畢，又各再拜。
　　次詠陽歌三首，巡行一周。
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　元洞啟運首，始陽萌萬芽。和風振瓊條，高林曜雲羅。勾芒勸農業，日月煥東遐。仙賢遊玄圃，飛梵起鳴笳。
　　控景太霞室，齊輪九天庭。眾仙抗飛梵，陽歌時時鳴。自非靈人億，焉能禮化貞。
　　次還天宮，北向再拜，長跪叩齒三十六通。
　　具位小兆真人臣某，上啟九天太上道君、太上丈人、九老仙都大神、九炁丈人，三皇真君、八帝尊君、玄都仙官太玄真神、三十六天靈司官君、璇璣玉衡七星搖光君、三台紫宮北極天尊、天一太一君、太微玄神華蓋上靈、二十八宿中外靈官、五嶽八山四瀆九源洞天陽臺神州仙府震水大澤天后內宮九天九地无極世界一切眾神。謹與某等對齋行道，授度事訖，所請眾神鑒臨齋所，管衛勤勞。今既事畢，願各復諸天位，加品帝秩，隨功受賞，謹上啟聞。便再拜。
　　次咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上昇三天。
　　次詠陽歌一首而出
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　朝禮儀
　　北向燒香，叩齒二十四通，咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上升三天。
　　次北向天皇，拜拜長跪。
　　具位小兆真人臣某，謹朝太元三玄空天甲子元建天皇真君、太皓元陰凝天，今為某種事云云，故沐浴清潔，招真降靈，上願帝王身康國寧，下乞某身福祚無窮，七世父母解脫愆羅。乞蒙皇君垂神下盼，鑒察丹心。叩頭三十九下，又再拜。
　　次向東北人皇，再拜長跪。
　　具位小兆真人臣某，謹朝七微浩鬱虛天甲寅元建人皇真君、上非昌子南丹，今為某種事云云，故沐浴清潔，招真降靈，上願帝王身康國寧，下乞某身福祚無窮，七世父母解脫愆羅。乞蒙皇君，垂神下盻，鑒察丹心。叩頭三十九下，又再拜。
　　向北方再拜長跪，叩齒三十六通。
　　具位小兆真人臣某，謹上啟九天太上道君、太上丈人、九老仙都大神、九炁丈人、三皇真君、八帝尊君、玄都仙官、太玄真神、三十六天靈司官君、璇璣玉衡七星搖光君、三台紫宮北極天尊、天一太一君、太微玄神華蓋上靈、二十八宿中外靈官、五嶽八山四瀆九源洞天陽臺神州仙府震水大澤天后內宮九天九地无極世界一切眾神。謹清齋潔己，期靈皇真，懺謝罪過，九祖以來惡根惡對，願得赦除，愆讁解脫。三官告下北帝，削落赤簡，過度厄難，尅保安寧，荷福元元，受帝之恩。畢，叩頭三十九下，又再拜。
　　次燒香，叩齒二十四通，咒曰：
　　香煙之女，上白皇君，小兆真人某，清齋絕塵，期靈五通，上願成真，滅禍生福，上昇三天。
　　次誦陽歌一首而出
　　清角陽歌梵，飄飄激十方。青青萬卉曜，携我造九重。西絃抗音調，感悟東王公。
　　洞神三皇之法，通靈使鬼，役召萬神，安國寧家，匡濟兆民，學士修行，可以昇仙度世。但先師以來，經不備足，至於授度，亦多闕略。今依經撰錄符圖玉文，登壇授度，以為身寶。其中經文，率多徵召之法，乃是玉文之辭說，世亦罕能施用。故可自後抄集，以為全備。學者多貧，卒難周辨，若能具足登壇者，最是令法。
　　太上洞神行道授度儀竟