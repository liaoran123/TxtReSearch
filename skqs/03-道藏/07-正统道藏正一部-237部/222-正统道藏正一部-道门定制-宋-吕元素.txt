道門定制
　　經名：道門定制。原題宋呂元素集成，胡湘龍編校。十卷。底本出處：《正統道藏》正一部。
　　目 錄
　　序
　　卷一
　　議表狀
　　議稱臣
　　議眾真請狀
　　議文牒
　　議女青詔書並寶誥
　　議金籙白簡
　　議詞意
　　玄都律議章詞體
　　議太清銜
　　議眾真獻狀
　　龍簡說
　　平闕
　　議設醮降真
　　議書奏
　　議字體
　　釋太清銜上真并戊戌戊辰
　　議宣讀太清銜
　　議章後宮曹
　　議文牒
　　書章法
　　諸章通用謝罪
　　言功章謝罪
　　章後
　　太清銜
　　三清銜
　　年號
　　《玄都律》所載章忌
　　消災保命延筭章
　　遷拔章
　　黃籙言功都章
　　為國祈祥章
　　分解冢訴章
　　誓火章
　　文昌章
　　卷二
　　表狀
　　九皇御號
　　九皇請狀
　　請符命狀
　　申天樞院狀
　　申五師狀
　　申三府狀
　　申東嶽狀
　　逐時通進狀
　　請眾真狀式
　　預下抽魂牒申東嶽狀
　　申南極鍊度狀
　　諸司文牒
　　都牒
　　上界牒
　　中界牒
　　下界牒
　　預行抽魂牒
　　女青抽魂牒
　　城隍牒
　　五路牒
　　童子牒
　　發奏文字引目
　　卷三
　　王欽若奏
　　批答
　　御製科教師賜紫孫虛白論奏獻錢馬事
　　黃籙羅天一千二百分聖位
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　第十三狀
　　第十四狀
　　第十五狀
　　第十六狀
　　第十七狀
　　第十八狀
　　第十九狀
　　第二十狀
　　第二十一狀
　　第二十二狀
　　第二十三狀
　　第二十四狀
　　第二十五狀
　　第二十六狀
　　第二十七狀
　　第二十八狀
　　第二十九狀
　　第三十狀
　　第三十一狀
　　第三十二狀
　　第三十三狀
　　第三十四狀
　　第三十五狀
　　第三十六狀
　　第三十七狀
　　第三十八狀
　　第三十九狀
　　第四十狀
　　第四十一狀
　　第四十二狀
　　第四十三狀
　　第四十四狀
　　第四十五狀
　　第四十六狀
　　第四十七狀
　　第四十八狀
　　第四十九狀
　　第五十狀
　　第五十一狀
　　第五十二狀
　　第五十三狀
　　第五十四狀
　　第五十五狀
　　第五十六狀
　　第五十七狀
　　第五十八狀
　　第五十九狀
　　第六十狀
　　第六十一狀
　　第六十二狀
　　第六十三狀
　　第六十四狀
　　第六十五狀
　　第六十六狀
　　第六十七狀
　　第六十八狀
　　第六十九狀
　　第七十狀
　　第七十一狀
　　第七十二狀
　　第七十三狀
　　第七十四狀
　　第七十五狀
　　第七十六狀
　　第七十七狀
　　第七十八狀
　　第七十九狀
　　第八十狀
　　第八十一狀
　　第八十二狀
　　第八十三狀
　　第八十四狀
　　第八十五狀
　　第八十六狀
　　第八十七狀
　　第八十八狀
　　第八十九狀
　　第九十狀
　　第九十一狀
　　第九十二狀
　　第九十三狀
　　第九十四狀
　　第九十五狀
　　第九十六狀
　　第九十七狀
　　第九十八狀
　　第九十九狀
　　第一百狀
　　洞府投龍奏狀
　　土府投龍奏狀
　　水府投龍奏狀
　　消災一百二十分聖位
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　遷拔一百二十分聖位
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　卷四
　　雲篆符誥
　　三皇內秘隱文
　　鎮天真文
　　東方青帝鎮天真文
　　南方赤帝鎮天真文
　　西方白帝鎮天真文
　　北方黑帝鎮天真文
　　中央黃帝鎮天真文
　　消災真文
　　東方青帝消災真文
　　南方赤帝消災真文
　　西方白帝消災真文
　　北方黑帝消災真文
　　中央黃帝消災真文
　　鍊度真文
　　東方八天鍊度真文
　　南方八天鍊度真文
　　西方八天鍊度真文
　　北方八天鍊度真文
　　中央梵天鍊度真文
　　遷神生天寶誥
　　太上赦罪生天遷神玉文
　　太上遷神生天寶拙關玉文
　　太上遷神登真度命出離生死玉文
　　太上鍊神登真玉清寶誥玉文
　　太上僊化成人生神寶誥玉文
　　三府龍簡
　　洞府
　　土府
　　水府
　　金籙白簡
　　救苦符散形
　　救苦符聚形
　　長生簡文
　　長生符散形
　　長生符聚形
　　戒牒式
　　沐浴符
　　卷五
　　黃籙都疏
　　盟真大齋功德疏
　　消災拜章功德疏
　　卷六
　　自序
　　齋品
　　議壇方位
　　議書章
　　封章符
　　陽符散形
　　陰符散形
　　青詞
　　寶誥
　　詞文式
　　黃籙詞文
　　卷七
　　安宅章
　　安墳墓章
　　祈嗣章
　　誅邪章
　　六甲救病章
　　南嶽魏夫人易名更籍生筭度厄救急章
　　祈雨章
　　祈晴章
　　消災度厄章
　　太上消除蟲蝗災食苗稼章
　　上清道士修真謝罪章
　　道士滅度拔出塗苦鍊屍受度朱章
　　卷八
　　八威真文
　　東方青帝八威真文
　　南方赤帝八威真文
　　西方白帝八威真文
　　北方黑帝八威真文
　　中央黃帝八威真文
　　召龍真文
　　東方青帝召龍真文
　　南方赤帝召龍真文
　　西方白帝召龍真文
　　北方黑帝召龍真文
　　中央黃帝召龍真文
　　解禳星運醮十一曜祝文
　　太陽真君真形符咒
　　太陰真君真形符咒
　　木星真君真形符咒
　　火星真君真形符咒
　　金星真君真形符咒
　　水星真君真形符咒
　　土星真君真形符咒
　　羅喉真君真形符咒
　　計都真君真形符咒
　　紫炁真君真形符咒
　　月孛真君真形符咒
　　南斗祝文
　　南斗第一天府司命上相鎮國真君靈符
　　南斗第二天相司錄上將鎮嶽真君靈符
　　南斗第三天梁延壽保命真君靈符
　　南斗第四天同益筭保生真君靈符
　　南斗第五天樞度厄文昌鍊魂真君靈符
　　南斗第六天機上生監簿大理真君靈符
　　北斗金玄羽章
　　北斗陽明金玄羽章
　　北斗陰精金玄羽章
　　北斗真人金玄羽章
　　北斗玄冥金玄羽章
　　北斗丹元金玄羽章
　　北斗北極金玄羽章
　　北斗天關金玄羽章
　　太極妙化混洞赤文
　　太上招真符
　　壇圖
　　安宅歸神符
　　祈嗣道場真文
　　東方青帝祈嗣真文
　　南方赤帝祈嗣真文
　　西方白帝祈嗣真文
　　北方黑帝祈嗣真文
　　中央祖炁玉曆寶文
　　削過玉文
　　東方始青削過玉文
　　南方太陽削過玉文
　　西方少陰削過玉文
　　北方太陰削過玉文
　　中央大黃削過玉文
　　卷九
　　文昌聖位一百二十分
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　第十三狀
　　第十四狀
　　第十五狀
　　安宅七十二位神
　　安墳神位七十二分
　　更籍醮地府七十二司聖位
　　黃籙羅天第一度召請神狀
　　第一狀
　　第二狀
　　第三狀
　　隨願往生道場奏狀
　　第一狀
　　第二狀
　　第三狀
　　第四狀
　　太上慈悲道場九幽大齋奏狀
　　第一狀
　　第二狀
　　第三狀
　　第四狀
　　第五狀
　　第六狀
　　保胎祈嗣道場通用奏狀
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　昇化遷度道場奏狀
　　第一狀
　　第二狀
　　第三狀
　　第四狀
　　第五狀
　　第六狀
　　第七狀
　　第八狀
　　第九狀
　　第十狀
　　第十一狀
　　第十二狀
　　冢訟燈牌
　　卷十
　　更籍換案道場五戒牒
　　更籍道場申東嶽狀
　　更籍道場地府牒
　　黃籙等齋職榜
　　夜齋榜
　　傳度法籙請法詞券
　　童子保帶式
　　安宅醮竈君牒
　　道門定制序
　　至簡易者道，而至詳備者禮。凡人之所以事天者，道也。因事天而起至誠之心者，有禮存焉，此聖人垂世立教之本旨也。然於繁簡之間，當有所折衷，而不可過也。道門齋醮簡牘之設，古者止符篆朱章而已，其他表狀文移之屬，皆後世以人間禮，兼考合經教而增益者。所在無定式，或得之詳備，而失簡易之旨，使力所不逮者，不可跂及；或失之鹵莽，而使盡敬事天者，無所考定，不愜其意。元素常竊患之，欲別為校定，使之適中，俾略者不得隱，而繁者不得踰，則事天奉道之禮，不因人而隆殺。其他有合講明，具于下方，當有能辯之者。淳熙戊申，唐安□江樸庵呂元素識。
　　道門定制卷之一
　　西蜀道士樸庵呂元素集成
　　朱陵真隱性齊胡湘龍編校
　　議表狀
　　九皇請表，每位專奏一通，略入事言啟事，以某日取某日某時，設醮降真，以致望幸之意，不必全入願意。其他眾真申請狀，并土地三界等牒皆然。
　　蓋俟登壇行道，自有章詞致禱。爾或醮事，止作一通。請諸聖者，止用請狀為便。若表上列九皇號，不合格式也。
　　議稱臣
　　自上九皇外，其他眾聖，皆不須稱臣。蓋九皇猶人間之至尊，而眾聖雖帝位者，皆一方之帝，於九皇猶諸侯百官也。又高功奏事，有齋主名，不須著臣字。齋主詞中，書高功名者，不須著臣字。
　　議眾真請狀
　　黃籙羅天上真千二百位，雖欲多具請狀，竟不能徧。今取三皇文內所延，召三府眾真，作三皇狀三通，伏乞三皇帝君同眾真降臨。至於三界牒中所請亦然。庶幾遞相關達，不致繁冗，而能周徧。
　　議文牒
　　漢天師主教，并領天樞都省進奏事。凡所章奏，上九皇者，必陳乞天樞院。凡所文移，必稱泰玄都省。行壇後，必尊天師銜，次列高功銜施行。蓋天師遺教，貽諸後人，必使遵行，以達幽顯，實古法也。近皆削去，行壇字後，專署天師銜，以為文牒果自天上降下。牒後又作高功文跋奉行，可謂不典，莫若從古法為宜。今於天師狀中，亦具申請銜位之意，庶幾曲盡人私。
　　議女青韶書并寶誥
　　嘗所載混洞赤文元始符命一節，乃女青律也。今遷拔舉用作牒，不過抽魂爾，只當以泰玄都省行壇，備坐施行。近有以為詔書，當有制敕，乃撰造言詞對偶，別立格式云：三天門下，準敕降到。又或多開條項，如朝延赦文之類者，不獨違礙，而又實出人為，於義未安。又東嶽主攝人魂魄，總統地祇，所以抽魂，必申牒東嶽，乞行下地水諸司照會。爾或有自嶽瀆地水城隍諸廟，凡諸幽嶽，皆有一牒，誠為繁亂。蓋其以人意度之，謂一日一時之間，不能徧聞諸處。不知冥冥之中，神靈所加，不行而至，不須人慮所及也。又生天寶誥，亦有效朝廷誥敕計奏被旨之類，不獨取識者笑，實有累於教法爾。
　　議金籙白簡
　　簡籙功及幽冥，不可具述。獨張麗華尤為昭著，記云：誦經至九過，適當懺罪之時，遂爇簡疏，則奏簡當在功德成就之時明矣。近有方發奏之時，先取救苦符盡焚爇，以為亡者出離地獄，義有未安。蓋抽魂自有文牒白簡，當在傳度時宣告，使亡者乘道場所作功德，及願持戒懺悔自新之力，然後奠簡告下十方，赦罪釋冤。自此方為出離地獄，上登朱宮爾。故經云：九幽地獄眾生，聞北帝廣為啟請，心生悔過，願求解脫。天尊方為說戒給符，此尤可據。又念咒篆符，不為難事。但能篆二十面，即可記憶，蓋符咒意義相合故也。人能嘗試之，則知此言不妄。
　　議詞意
　　青詞止上三清玉帝，或專上玉帝為善。或有自九皇而下，至於十極諸
　　天、三界真靈，皆列于詞中。豈有請命于上帝，就以遞告眾真歟？又朝廷所修詞文，不過六七十字，不用中謝伏念字，此乃表中格式誠為謹嚴。且詞先入願意，欲直具事，因不可以對偶聯屬。雖云宣讀之便，不知詞文又有對偶，事意重複不嚴簡爾。又願意中，不必具壇中所行法事，自有功德疏開具。止云以某日某時啟事，取某日某時設醮滿散，大槩如此。蓋逐時宣讀功德，言語陳爛，亦倦人聽也。願意既已詳備於詞文，則直下精覈數語，以伸激切之誠。又舊有逐時行道，狀景作詞，從虛文也。今於黃籙，則以九時誦經所為事，各奏一詞，庶幾行道誦經，意旨相合，亦以見齋主願力之普也，亦雅合為國為家、為存為亡、為龍神土地、為沙界含情之本意焉。若醮事，止用啟散心詞為善。又有以黃紙書詞者，尤為未安。豈有臣子之詞，而以黃紙書？蓋青紙朱書，以代披肝瀝血之謂也。
　　玄都律議章詞體
　　律曰：章詞之體，欲實而不文，拙而不工，朴而不華，實而不偽，直而不曲，辯而不繁，弱而不穢，清而不濁，正而不邪，簡要而輸誠，則可以感天地，動鬼神，徑上天曹，報應立至也。違者，司非執法官吏從坐。
　　議太清銜
　　太清銜，五十二字疊成二寸四分，須令字畫分曉可讀，不得以字入字。或有促作一寸二分，無異塗抹。或則字數疏長，有違法度。凡司章奏，須在謹嚴，令齊整精密，不可苟簡。齋法中，惟朱章科禁最重。按三洞法師朱洞微旨要云：填太清銜，不隔時在。欲行事之時，書填入匣，以候行事。其謹嚴如此，可不勉之。
　　議眾真獻狀
　　三籙及諸齋醮所降上真，各有等差，不可違越。按金籙道場所降上真，止是每位奏紙錢馬一分，並不併合聖位。今取千二百分上真聖號，契勘單位排定，庶無褻瀆。或消災盟真等醮，則隨宜奏納，倣此修寫，並不得過百二十分。掌章奏者，先當具聖位一本，令高功關奏，都講延降，庶相脗合。否則，高功、都講，與獻狀三者，各不相干爾。
　　龍簡說
　　古者僊家修鍊之始，先投簡於三府，乞削過錄功，故有願神願傳之語。前賢取於三籙壇中，告畢齋功，重明志願，亦為佳事。以模木為簡，表潔，《本草》：木槿似小葵花，淡紅，五葉成一花，朝開暮歛，其木白哲，故用之，音謹。以金龍負簡。又當如簡之長廣，作虛中版，底狀以置簡，其上置龍于虛以負簡。又有以土府龍則坐而鎮宅，蓋俗論也。所謂金龍驛傳，豈有坐而能傳置者哉。以青絲代截髮，青絲，每簡用二丈四尺。繫簡縻龍，三府各有雨數金鈕二十一口，每一簡，用七口。結於絲上，為龍之銜勒，以表堅固之義，加璧以致恭禮重幣也。天府之璧圓而青，土府之璧方而黃，水府之璧玄而六出。象水之成數
　　平闕空拔也
　　九皇聖號、恩宥、原赦、天威、鑒察、降臨、經教、飈馭、聖德，如此之類，皆平闕。若奏九皇章詞等，內有以次上真名位者，只須控一字。若專奏以次上真者，即當平闕。若土地諸神，更不必控。式中有圓窠者，亦是空一字。控一字者，皆是平闕。若奏其次諸聖文字及文牒中，有九皇及以上諸聖號者，皆須平闕。又章中不許抽破姓名，其他詞表諸文字，亦不可抽破，須遷就，令只在一行中最佳。
　　議設醮降真
　　大內道場，及東南醮事，止是設醮。一時酌獻，仍□所降上真位數治具。於降真時點茶，三獻禮畢，辭聖獻湯，要在詳緩，益加至誠，於義極當。蓋啟壇，乃是告齋。逐時行道，乃齋心存誠，行持懺悔。俟積善累功，行道事竟，然後憑此善力，延降上真，享此誠意，告畢齋功。所以啟事之先，先請五師證明，蓋謂此也。然百二十分，尚可備辦。至千二百分，器皿酌獻，稍似繁多。但能多治具些，亦可行事，貴在齋醮，意旨分明爾。所以云修設某道場，至某日時設某大醮，一座幾分位是也。今蜀中醮事，自啟壇至三時，或九時行道，皆行酌獻。職事者已盡瘁勞苦，至設醮散壇之時，方是降真三獻、天人交感之際，往往疲倦，不能盡誠。曷若三日，或一日行道，專是奉事，香火齋心，養神求所，以致感通之實，宣力效勤於設醮之時，豈不佳哉。
　　議書奏
　　奏牘版行，意在滿修設者事天之願，而不枉散財；行科者無奏文舛繆之負。道童執筆者視之，便能通達事理，詳正字畫，契凡合聖，可以進望簪褐之階，異日為人行醮奏事，與簡牘相符合，亦教門可議之一端也。一舉而三者，皆有益焉。說者謂曰：是書之出，雖早隸亦可為也，獨絕吾門執筆者簪褐之階爾，何得與有益之列乎？元曰：不然。此書雖稍似詳備，亦待道家以事宜而權重輕，夫然後脗合科教。若修設者至誠辦供，事天奉道，豈較是哉。使其以皁隸為之，吾不見其本心事天者也，尚何言哉。
　　議字體校正
　　書字有前賢縱筆，及常俗所便者， 點畫增减，不同位不可於奏文，止用蜀本，兀表正常。俗所訛繆者，具列集內，意亦美矣。然又間用古字，世所罕用，旁引散漫，卒難尋擇。俗字亦多，參錯在內，亦未為善。今將先儒校定字體，編寫此書，自首至尾，務皆正體。集內俗字，並已削去，字義亦為之訂正，使執筆謄寫者，剡奏諸天，申聞三界真司，開卷瞭然，明白易見。舉無古字隱晦俗書乖謬之失，可謂善美兩盡矣。
　　釋太清銜上真并戊戌戊辰
　　近有謂無天帝丈人，故釋之，曾不知儒家要讀未見書，方為儒者。
　　按《玄都律》、《赤松子章曆》，并《戒律鈔》、《登真隱訣》諸處所載云：戊戌戊辰，其日太上丈人太清丈人中之尊者也詣太上老君，太清中之尊也對校天下男女，應生者注玉曆。九炁丈人亦太清丈人，主諸鬼神之職詣九老僊都君，太清之僊都非玄洲之僊都對校天下男女，應死者注死籍。天帝丈人玄都律所載詣天帝君，太清中東宮之一帝也對校天下男女為罪過者，度著右契。此並太清上三天東宮之真章奏所關也天師還天曹，校揀留簿錄，分別善惡。此日閉天門，塞地戶，外事一斷，不得關啟。若遇吉日，得上言功章。蓋大慶之日，為吏兵神將，普遷功賞。不得別奏餘章，違者考病百日。又云：其日或遇三元、三會、八節、本命，亦於上章不忌，謂此日正許人懺謝。餘日不許章後，古人寫年月日下，止云天門開時，蓋別有法，謂陽日子、寅二辰、午、申、戌日也當陰時，天門開。謂酉、亥時之類陰日丑、卯、巳、未、酉、亥日也當陽時，天門開。謂子、戌時之類吾儕不可不知。又如章文有臆度而改字礙理者，聊舉一端。言功章內，學法未備，俯仰之格，進止犯科，不合儀式。此高功自謂學未備請太上俯仰之格，致有進止犯科、不合儀式之罪此乃藏中專有俯仰節度儀格一卷，明拜跪進止之儀。如《生神經·序》云：一依俯仰，盟真具典，南向長跪，以付飛天無極神王，此其事也。近有不知所出，改為乏格亡格失格字，不知連上文，止是一句，遂徇意改易，從下减削文辭，牽就己意，皆為未安。推此，其他可見也。實吾教利害，不敢緘默，故併及之。
　　議宣讀太清銜
　　按《尹真人問科經》，及《天師問法經》云：天師問老君曰：見有讀太清畢，讀以聞者；或先讀以聞，後讀太清者；或稽首再拜，下讀太清銜細字，次讀以聞，次讀臣姓；或斷後讀太清者。有此不同，何者是法？太上曰：以聞畢，次臣姓，次太清，次年號，各去三行，此寫章不易之法也。惟宣讀之時，讀以聞畢，長跪執版，先讀太清細字，次臣姓名，次年，此天帝具法也。近見有遷太清在臣姓之前寫者，蓋略有所聞，而不加詳審，壞亂章法，致令執筆不諳之者，從而好奇，不顧陰責。不惟章奏遭卻，齋主道家司章奏者，與夫章中官吏，皆有從坐之譴，可不詳辯之？
　　議章後宮曹
　　醮無大小，所重奏章，幽明倚為莫大之利益。章後宮曹，月分玉女，於玄都律正一章儀所修旨要，所載具備，足可參考。蓋太上立教，使人遵行，其可輕忽。苟不如儀，生有奪筭掃除之罰，身後有泥途奔溺之苦。竊見近年刊行章文一冊，乃徇道童之見，削去宮曹玉女，以便忽略。不知高功伏章之時，存想宮曹玉女在前。通進章文，豈鬻字者所能知爾，詛可削去。又見其集中遷拔、消災、分解冢訟三章，小字箋注處，多是取定制集所校正者。其他章，亦有可取，亦有可議。如引定故事作對禺之類是也。況信自降筆至誠之士，誤為上真而敬事之。不知此即《翊聖傳》中所謂化見觀音之類爾。
　　議文牒
　　道家奏狀文牒，要須清淨典雅，蟬蛻挾法作成之語，方稱太上所以立教勸善之意。近有專從事於文字者，一一模倣官府行移造為文牒公據之類，言詞蕪鄙，凌脅神祇。後署天師高功銜，其實出於己意。神明聰直，豈可欺哉？不知奉道事天理趣，與法官考召治鬼之義大不同。況於官府文法，尤不相干也。彼皆恃此一切施為，誠有不便，或當有所修定，須得高識之士為之審詳，方可施用。元素苟有所見，不敢祕為一己之私，由是續有此四說，以祛障蔽，惟欲教明而辭達。凡我同袍，與夫崇設之家，必無因齋獲罪矣。
　　書章法
　　科云：凡書章，北向施案，筆硯悉異，不可使雜用者。閉炁書寫，不得與人言。字未竟，不得放筆。黃素，勿令破損飛落，牀席地土上蓊裁，令幅廣一尺二寸，行闊一寸二分，行列一十七字，上空八分，下不通走蟻。常云下通走蟻，諸經所載，皆云下不通走蟻。臣字不得居頭，鬼字不得為首。不得垂生露死，抽破人姓名。以聞去再拜一寸二分，臣姓去以聞三行，太清銜去臣姓三行，太歲去太清銜三行。寫訖，焚香三。復點檢置於凈所，以候行事，違者奪筭。右出《道藏·玄都律》及《旨要》 
　　官分
　　太上虛元丈人宮，正月，十二月
　　玄老僊都宮二月
　　太上三天太清宮，三月、四月
　　太上重道宮五月，
　　太上九炁文昌宮，六月、七月
　　太上天帝宮八月，
　　太上大道宮，九月、十月
　　玄都宮閏月
　　大上侍中左右監諸將軍宮。十一月
　　曹局
　　建玉曹赤靈宮，一日
　　太素曹太微宮，二日
　　太微曹北平宮，三日
　　都正曹太清下宮，四日
　　正一曹通明宮，五日
　　玄一曹上明宮，六日
　　太素曹高靈宮，七日
　　靈集曹紫微宮，八日
　　元靈曹侍春宮，九日
　　太清曹紫靈宮，十日
　　三水曹素女宮，十一日
　　司錄曹巨野宮，十二日
　　清叙曹西明宮，十三日
　　玄正曹上降宮，十四日
　　中都曹典平宮，十五日
　　司非曹北府宮，十六日
　　司姦曹南伯宮，十七日
　　統部曹東明宮，十八日
　　統錄曹西靈宮，十九日
　　監考曹司命宮，二十日
　　監司曹陽明宮，二十一日
　　典考曹太陽宮，二十二日
　　司官曹少陽宮，二十三日
　　玄元曹太陰宮，二十四日
　　太玄曹少陰宮，二十五日
　　都司曹北辰宮，二十六日
　　都候曹太白宮，二十七日
　　直使曹林明宮，二十八日
　　直司曹陽明宮，二十九日
　　典考曹啟明宮。三十日
　　已上依朱洞微《旨要》契勘。
　　玉女
　　六句。每句一玉女當直，勿令差誤。
　　甲子太玄玉女，甲戌黃素玉女，
　　甲申太素玉女，甲辰拜精玉女，
　　甲午絳宮玉女，甲寅青腰玉女。
　　出玉清大洞籙上三部係左靈飛玉女，下三部係右靈飛玉女。
　　諸章通用謝罪
　　具高功位臣某，誠惶誠恐，稽首再拜，上言太上無極大道至真自然，金闕下臣實以下愚濁質，瑣陋凡材，叨承師匠之恩，獲處簪裳之列。臣某誠惶誠恐，稽首頓首，伏念臣學業未備，進止犯科，恐貽譴責之誅，深負兢惶之念，輒因關奏，恭具首陳，仰瀆高穹，冒干聖聽，臣奏為入意。
　　言功章謝罪
　　具位臣某，誠惶誠恐，死罪死罪，稽首再拜，上言太上無極大道至真自然，金闕下臣自以下愚，謬參大法，功無塵露，釁積丘山，俯仰慙惶，形魂罔冥。臣某誠惶誠恐，死罪死罪，伏念臣實以凡微，幸籍前福，叨逢妙化，欣荷過分，既忝真司，職主救度，雖禀性庸瞽，誓罄丹衷，迨尋慈風，服膺妙訓，見義思勇，日夜疚心。因緣所值，敢不以聞，臣奏為入意。
　　章後
　　以為效信，恩惟太上分別，《言功章》云太上眾尊省理投誠，臣愚質穢氣濁，面奏無由，此意謂凡夫穢濁，未能輕舉面奏，所以云謹因二官直使等神，蓋神馳爾，此語不可減削。謹
　　因二官直使、正一功曹、左右官使者、陰陽神决吏、科車赤符吏、剛風騎置吏、驛馬上章吏、飛龍神龍天僊、飛真騎吏等官，各二人出操。臣所為弟子某家，修健某道場，謹上請天官君將吏兵，拜奏三天門下某章一通，上詣太上某宮某曹某玉女，伏須告報，臣某誠惶誠恐，稽首再拜，《言功章》添死罪死罪於惶恐下以聞小臣姓名，係某州縣某觀。古儀並不用某觀焚修受業字
　　太清銜
　　諸章通用，疊成二寸四分，仍令字畫分曉。
　　太清玄元、無上三天、無極大道、太上老君、太上丈人、天帝君、天帝丈人、九老僊都君、九炁丈人、百千萬重道炁、千二百官君太清。玉陛下
　　三清銜
　　為國章言用一寸二分。
　　太上無形無名、虛無自然、無上三尊、金闕七寶。玉陛下
　　年號
　　太歲甲子年月朔　日甲子某時，於醮壇中拜上。
　　《玄都律》所載章忌
　　戊辰、戊戌日不可上章。戌為天門，辰為地戶。戌將狗，辰將龍。遇戊，中宮土神。其日，太上諸君丈人，對校天下男女，生死善惡。龍遊五嶽，狗行河梁，中黃大神，備守天門。犯者，大神攝人魂魄。若戊辰、戊戌，卒有災殺。欲祈告者，但正心端坐，思過悔責，上天懸知，當為寬停。候吉日，上章表，無不如願。
　　消災保命延筭章
　　此乃杜天師所修，今依藏中《宣慈助化章》錄出。
　　即日稽首列詞，但弟子某獲以凡微，承禀道化，命係皇極，炁降九天，具神毓質，荷恩無極。而立身履行，失性任情，福眇過深，罪目盈貫，一旦災極，拯護無門。伏惟道惟仁慈，好生濟物，洗心首露，積咎可原。又恐弟子某前代今生，行藏所犯，六情十惡，日造愆非，三業十纏，累增結縛，沈淪網罟，自解無由。又恐九世七先，億曾萬祖，宿有違犯，連遠子孫。又恐命籍之中，五行遷革上，天度之內，九曜躔移，有所照臨，成其災厄。又恐祖世以來，居官理務，賞罰失宜，民陷冤辜，俗嗟酷暴，怨恨咒詛，致結禍原。又恐住宅之內，土木興工，侵傷觸犯，違天地之炁，乖緯候之常，神明所責，成其災厄。拊心靜想，惶懼無涯。若涉巨川，罔知攸濟。惟一心歸命，求乞表章，上奏九天，以自分解。臣謹為拜章上聞，上請南上君官將百二十人，治蒼果宮，主為弟子某開天門，益壽命。又請壽命君官將百二十人，治安昌宮，主為某增祿延年，解災度厄。又請南昌丹秩君官將百二十人，治列庫宮，主為某還著生年，脫下死籍，解罪咎於酆都之府，列姓名於曆紀之中。又請明堂絳官君官將百二十人，治城炁宮，主為某增生年，益壽算。又請天公君一人，衛郎三萬九千人，主為某解患過厄，衛其生炁。過厄乃度厄也。科云過度三災八難，人多疑之，常有改易不是。又請玉曆素女千二百人，衣赤衣，主為某收三魂，拘七魄，調理五藏六腑，安三萬六千神，洗除疾厄，延年益算。又請周玉君官將百二十人，治地理宮，主為某致百二十生炁神，衣赤幀天衣，仗節制三魂、拘七魄，常不離身，扶衰度厄，延年益算。若某命在水中，水官轉而出之。命在地中，地官出之。命在火中，火官救之。命在木中，木神護之。命在冢墓，開而拔之。命在刑獄，破而釋之。命在拘攝，决而赦之。命祿將盡，續而益之。命祿已衰，扶而救之。即使疾厄不侵，災橫不起，年算長遠，以為效信，恩惟太上云云。
　　遷拔章
　　但弟子某即日奉詞，自惟宿福，屬值休明，大道流行，三洞垂教，至真大聖，拯護天人，得以凡微，崇奉正法。伏蒙太上大道、諸君丈人，垂慈蔭覆，累世以來，常荷福祐。今竊慮億曾萬祖，先亡近逝，家親眷屬，所薦亡靈，在生之日，及積劫因緣，種種所為，無邊罪咎，未蒙原赦，難得超升，輪回九幽，受對長夜，或在泰山岱宗二十四獄，北都羅酆三十七獄，八卦五方九幽大獄，及天地水府百二十司所在州縣陰官冥府之中，或在王官之下陰陽水火風刀考官曹屬之內。若非大道，亭毒之施，遷拔無由。但弟子某忝為後嗣，追慕摧殞，若上為下，夫為妻者，可减此二句，止云但某恐某人云云。若欲用此意者，須得改正，不可全用此等字。恐亡人某冥冥夜府，不睹光明，往返輪迴，苦毒難處。是敢披心瀝懇，歸向法門，仗大慈之恩，求乞章表，解釋罪惱，拔度魂靈，詞情懇至，實切哀憫。臣謹為拜章，上聞天曹，伏丐太上老君、太上丈人、天師、女師、三師君門下五炁君等，五炁君，科云：歷啟五炁諸君，藏本亦然。或云生炁、正炁君，皆無故書。留神平省，所上章書，通行上御，乞以道炁下流，覆衣弟子某家所薦先亡近逝、一切魂爽。臣謹為上請東西南北主者吏兵，一合來下，主為弟子某家遷拔所薦亡過某，及家親外姓、一切魂靈，出離長夜九幽之府，上升八天福堂之中。又請拔贖亡人魂魄大將軍一人、兵士十萬人，一合來下，主於九天之上，九地之下，三官之中，四時五行，泰山岱宗二十四獄之內，北都羅酆三十七獄之中，依名遷拔所薦亡過某等，男子三魂七魄，女人三魂十四魄，解散考謫，和釋冤仇，進入道宮之中、安樂之地，利佑生人，子孫平安，死生蒙福，冢墓安靜，災害不生，以為效信，恩惟太上云云。
　　黃籙言功都章
　　古儀黃籙止拜此一章，蓋家國幽顯，皆該羅之，故云都章。
　　但弟子某即日稽首，列詞具言，無上正法黃籙大齋，解除生死，先身今身，身口意業，上資國祚，下及羣生，保國寧家，禳災卻禍，增祿延年，解厄除殃，拔度九祖七先、一切魂爽，濟度存亡，惠及幽顯。謹齎十方鎮信，本命紋繒，油燭香花，諸供養具、證質丹誠，奉詞以聞。因臣行道，懺悔首謝，新罪宿愆，斷絕殃咎，濟度存亡，詞情丹倒，丹，赤也。倒，顛倒。理在可申。臣謹率同法都講道士某等幾人，謹依下元黃籙簡文靈僊科品，於某處設玄科之式，法天象地，以齋主弟子某家所齎金龍繒綵，施鎮十方，祈天請命，救度存亡，共相罄勵，刷心靜念，塗炭稽顙，歸命至真，以祈所願。三日三夜，九時行道，九遍誦經。以某日清旦為始，登壇行事，合一十八時，祈請功成事立，謹即言功。解壇散席，投金龍於山水。丹書僅札，以奏言於靈壇。伏地拜奏黃素朱章一通，上聞九天。伏惟太上無極大道元始天尊、太上道君、太上老君、太上丈人、無上玄老、十方自然、靈寶天尊、已得道大聖、眾至真、諸天丈人、太帝天帝、玄中大法師、天師君，曲聆所奏，垂憫丹心。如蒙上御，乞勑典者，宣告十方。五老上帝、五嶽真仙、三官九府百二十曹、十界真靈，拔度弟子某家九先七祖，有緣無緣，冤親平等，一切幽爽，並令開度，得出長夜九幽之中，升入南宮，冠帶枯骨，反體生華，轉輪漏盡，化生福門。乞所在土地，營衛屍形，復神反舊，與景冥合。弟子某家前生今世，一切罪咎，並乞除蕩，和釋冤仇，度厄消災，延生保命，存亡開泰，眷屬安寧。上願七曜圓明，二儀永固，陰陽調順，九穀豐盈，國富人歡，天下康泰，六合清靜，帝祚延長，疫毒消殄，善瑞日臻，克保元吉，永銜道恩。謹遷修齋所請天仙兵馬、飛仙兵馬、真人兵馬、神人兵馬、地仙兵馬、日月星宿兵馬、九宮五帝兵馬、五嶽四瀆兵馬、三河四海兵馬，各九億萬騎。監齋直事、侍香金童、散花玉女、五帝直符、傳言奏事飛龍騎吏、臣等身中內外真官、靈寶官屬、守宮、宅將軍、此間土地里域真官、三界神祇，凡屬監臨衛護，宣通召命，營衛齋事，有功勤者，一切嚴裝，隨臣今章，上詣仙都，列受訪賞，謁言真宮，進品上仙，加爵進一作帶秩，隨品署職，一作真高下等級，皆令崇達，一如太真之儀。臣等學援未備，俯仰之格，教中有俯仰節奏之格，專明朝謁拜跪之儀。進止犯科，不合儀式。恐四司所斜，五帝所執，千愆萬過，乞蒙赦宥，哀原未悟，不見罪罰。臣等身中五體真官，受功事訖，各還宮府。使臣等學道得道，求真得真，一作仙永為真人，古儀無此句與三光七曜五炁長存，以為效信，恩惟太上眾真分別云云。操臣所為某家修設無量下元黃籙大齋，三日四夜，露請事竟，解壇遷職，復諸天位，重明功德，進拜黃素朱章一通，上詣三天曹云云。
　　為國祈祥章新添
　　即日稽首列詞，伏聞河圖已兆，克彰經緯之文；心畫既成，以通神明之德。皆聖道之昭格，至彝倫之叙陳。況皇天佑下而作之君師，宜百姓戴后而同乎日月。自天保之詩作，而下知報上；至洪範之極建，而福以錫民。屬當清裕之時，宛異鴻荒之世。重念齋主某既弗知於日用，孰仰答於天休，共懷衛祉之忠，敢效封人之祝。今則恭修寶供，謹按沖科，請命高穹，歸心大道，敬求章表，上奏三天。臣猥以凡微，獲參祕奧，立功為本，為國居先，謹為伏地，拜奏黃素朱章一通，上聞天曹，伏丐太上無極大道元始天尊、太上玉宸元皇道君、太上老君棍元上、德皇帝、太上丈人、天師、女師、三師君門下五炁君等，留神平省，小臣所上章書，流以道炁衣覆，衣字；去聲。傳云：大道衣被萬物。感降真靈。臣謹為上請營星君一人、官將百二十人，治洛逆宮，主逐捕羣兇，以安萬姓。又請日月天兵十萬人，衣赤幘紅衣，主理陰陽，辟斥寇盜。又請日男君千二百人，衣白衣，主桔伏逆人，革心順化。又請萬姓君一人、官將百十人，治和山宮，主伏天下之人，心腹不正、為惡逆者。又請東西太白君官將百二十人，治九天乾宮，主制伏姦惡、好為狂孽謀議者。又請人庫兵士二十萬人，搖天動地君、無上九炁君兵士，各十萬人，主攝制姦兇，捨逆從順，賓向王化，稽首闕庭，永釋戈矛，以息邊患。伏願聖躬和暢，睿算綿長，盛德邁於唐虞，神化高於文武，衍靈源於銀漢，隆大本於玉京，俾熾而昌，曰壽而富，徧中外官僚之品，懷忠良正直之心，然後風雨時而百穀豐登，災癘消而萬民康乂，早諧恢拓，永保升平，以為效信，恩惟云云。
　　分解冢訟章
　　三丈六尺，每行十七字。弟子下已空字數，臨時隨宜加减，足成十七字，免有遷動全本。
　　章信
　　黃素三十六尺，紫羅命繒三十六尺，丹砂一兩，銀刀一口長五寸，命錢三貫六百文，祿米一十二升，槐黃紙百二十張，上色筆一對，上色墨一笏，薰陸香一兩乳香。
　　謹啟天曹地府冥司眾官，伏按正一明科、天師儀典，大道垂法，濟護羣生，千二百官章，拯度存歿，十方眾聖，咸所證知。今弟子某所陳詞悃，欲冒哀憐。竊慮上世以來，先亡後逝，訴訟生人所在陰官冥府之中，神趣鬼趣之內，或有溺死之訟、燒死之訟、傷死之訟、絞死之訟、獄死之訟、囚死之訟、徒繫死之訟、折傷墮落死之訟、棒杖死之訟、毒藥死之訟、虎狼齧死之訟、產乳死之訟、自縊死之訟、自刎死之訟、損胎死之訟、被殺死之訟、雷霆震擊死之訟、精魅所惑之訟、強盜劫掠死之訟、久病不痊死之訟、疫癘傳染死之訟、卒死之訟、饑餓死之訟、寒凍死之訟、熱渴死之訟、魘死之訟、瘧病死之訟、中惡死之訟、霍亂死之訟、癰疽死之訟、浮腫死之訟、壓死之訟、疾病不救死之訟、老死之訟、少死之訟、孤死之訟、獨死之訟、鰥死之訟、寡死之訟、客死之訟、露死之訟、死無棺槨之訟、屍骸不埋之訟、骸骨不合之訟、鳥獸殘啄之訟、焚屍之訟、漬骨之訟、車馬踐轢之訟、鑿掘穢汙之訟、已葬之訟、未葬之訟、葬非本墓之訟、葬不穩便之訟、葬犯禁忌之訟、地氣衝激高下四方之訟、七祖父母中外六親九族互相牽引之訟、育子不養之訟、有男女不舉沒為奴婢之訟、同姓之訟、異姓之訟、無宅之訟、有宅之訟、有後之訟、無後之訟、責怒之訟、悲傷之訟、奄忽之訟、有寵愛之訟、有冤儼之訟、爭伐之訟、殺活之訟、暫負之訟、約誓之訟、咒詛之訟、枉濫之訟、死後受請之訟、受考責之訟、受徒繫之訟、受謫役之訟、受二十四獄三十七獄罪報之訟、求寬赦之訟，如此等訟，各有條領。若溺死之訟，訴其沉淪水符，屍形霑濕。燒死之訟，訴其髮膚焦灼，皮肉剝爛。傷死之訟，訴其身形殘毀，流連瘡血。絞死之訟，訴其繩約緊急，氣息壅閉。獄死之訟，訴其械鎖攀攣，不得解脫。囚死之訟，訴其囹圄幽嚴，道理不暢。徒繫死之訟，訴其枷杻在身，謫役苦劇。折傷墮落死之訟，訴其筋骨摧碎。棒杖死之訟，訴其身被考掠。毒藥死之訟，訴其腸胃潰爛。被虎狼齧死之訟，訴其肌膚噉食。產乳死之訟，訴其腸裂腥躁。自縊死之訟，訴其官私所逼。自刎死之訟，訴其所為敗露。損胎死之訟，訴其未睹光明。被殺死之訟，訴其宿有冤對。雷霆震擊死之訟，訴其犯忤神明。精魅所惑之訟，訴其心思不正。強盜劫掠死之訟，訴其宿債未償。久病不痊死之訟，訴其沈滯困劇。疫癘傳染死之訟，訴其親戚不往，無人救療卒死之訟，訴其大限忽至，不通醫治。飢餓死之訟，訴其胃腑空虛。寒凍死之訟，訴其戰慄冰凍。熱渴死之訟，訴其炎赫焦爛。魘死之訟，訴其精神怖悸，邪鬼制伏。瘧病死之訟，訴其寒熱顛倒。中惡死之訟，訴其暴病卒急，意不得伸。霍亂死之訟，訴其飢飽勞役，榮衛翻錯。癰疽死之訟，訴其皮膚膿血，臟腑潰爛。浮腫死之訟，訴其氣脉瘨疰，身體胖脹。壓死之訟，訴其筋骨摩潰。疾病不救死之訟，訴其不遇良醫。老死之訟，訴其筋骨疲頓。少亡之訟，訴其年志未成。孤死之訟，訴其幼無蔭覆。獨死之訟，訴其老無依托。鰥死之訟，訴其隻形難處。寡死之訟，訴其離別悲孀。客死之訟，訴其懷鄉隔越。露死之訟，訴其形無覆蓋。死無棺槨之訟，訴其體親土壤。屍骸不埋之訟，訴其不歸蒿里。骸骨不合之訟，訴其肢節分張。鳥獸殘啄之訟，訴其永失肌膚。焚屍之訟，訴求補復。漬骨之訟，訴求高燥。車馬踐轢之訟，訴其受患害而與人異。鑿掘穢汙之訟，訴求遷移。已葬之訟，訴求修理。未葬之訟，訴求墳墓。葬非本墓之訟，訴求里域。葬犯禁忌之訟，訴求解謝。葬不穩便之訟，訴求改移。地氣衝激高下四方之訟，訴其處所更相轉動。七祖父母中外六親九族互相牽引之訟，訴其生人違背恩紀。育子不養之訟，訴其天性忍害，不得生成。有男女不舉沒為奴婢之訟，訴其屈抑。同姓之訟，訴其宗枝散蔓，遞相疏隔。異姓之訟，訴其結托婚姻，中途背義。無宅之訟，訴其靡有所歸。有宅之訟，訴其補葺。有後之訟，訴無恩養。無後之訟，訴絕祭祀。責怒之訟，訴人侵欺。悲傷之訟，訴多阨枉。奄忽之訟，訴不獲詞。有寵愛之訟，訴其慕戀不斷。有冤讎之訟，訴其恃勢難言。爭伐之訟，訴其銜恨不了。殺活之訟，訴其所報不明。慙負之訟，訴其心有所慊。約誓之訟，訴其恩愛不絕。咒詛之訟，訴其忿怒盟誓。枉濫之訟，訴其情理不雪。死後受詁之訟，訴要生人作證。受考責之訟，訴要生人充替。受徒繫之訟，訴要見存拔贖。受謫役之訟，訴要生人求救。受二十四獄、三十七獄罪報之訟，訴要生人追拔。求寬赦之訟，訴要生人功德。種種等事，各有訟言，並是怨結莫伸，因為引注，將生人名字，訴於鬼官，連逮子孫，未有解絕，其人亡後所興諸訟，皆由不能自認，求對生人。大略雖合八十一訟，其中枝葉散蔓，變成百千萬種。又有生為愆非，死受謫罰，湯煮火灼，風刀雷駭，負石鑿山，轉江壅穴，如此之目，復有百千萬條。悉由命歿之後，訟引子孫，更相攝對。又有陰司伏匿，幽冥訟逮，或值時不理，患難逼身，不勝哀憂，心悲口毒，劇言怨語，呼天喚地，辱罵光景，穢觸神祇，事徹幽明，皆由訟考。又恐立身醜惡，造業無量，犯諸科律禁戒，悉入考目。百年、五十年、四十年、三十年、二十年、十年、五年、三年、二年、一年、一月、一日、一時，積考相加，眾罪併集，歿命之後，餘考不息，纏綿累積。宿世以來，先亡後死，於此諸條，恐有負犯，受考之日，不自甘承，引鬼呼神，尤天怨地，上下遺殃，終不解釋。或有臨民理務，枉劾無辜，殺人取財，阨人受賂，因公行私，狠戾暴虐，離人骨肉，奪人種親，破人和合，絕人恩愛；或信任邪佞，讒賊六親，持上逼下，怨酷競生，咒禱鬼巫，厭伏良善，拘收魂魄，□鎮精神；或起土興工，犯諸禁忌，毀損堂廟，侵觸神明，穢黷靈蹤，真神責怒。如此罪考，轉為注訟，亦無極數。又恐弟子某七祖以來，復有陰罪陽過，生罪死過，表裹沈釁，內外積咎，無德無恩，不仁不孝，欺妄詐偽，非人所行。天地所不容，人神所共奔，命歿三官，皆被對罰，罪罪相及，世世結固，終無止息，魂爽難伸，不堪荼毒，亂訴鬼官，求引生人，代其罪苦。然幽司雖明，亦有曲佞，或聽理鬼言，檄召充對，致令弟子某累年災厄，頻歲凶衰，夢想光怪，錢財耗散，營求不遂，告訴無門，向臣求乞，分解冢訟，墓注口章，救拔亡魂，解脫冤對。仰惟大道，聖功莫測，而以人為軌迹遷訛，是敢唯罄丹衷，竭誠懇禱，依科遵奉，謹齎黃素、丹砂、錢米、紙筆、書刀、紋繒，上奏天官，以自分解。臣謹為拜上口章一通，伏丐太上大道十方眾聖敕以典者，省理小臣所為弟子某，分解先亡後死冢墓注訟之氣，令使注訟消滅，屯害潛靜，人鬼異路，死生永隔。謹上請天官君將吏兵，各司所主，為弟子某厭制墓氣，解散殃考，降神布枩，除諸災患。又於酆都、泰山、河海、丘陵，詣諸謫役之處，三官九府，各隨原赦檢舉，必使解釋放免。謹按太上千二百官章，並正一真人所授南嶽魏夫人治病制鬼之法，為弟子某請太玄君五人、官將百二十人。又請都侯君五人、官將百二十人，治太清宮。又請佑護將軍兵吏，執太玄真符，攝解冢墓殃注，訟逮復連之鬼，並陰宮官等，告下弟子某，角姓冢訟，交通所屬句芒之神；徵姓冢訟，交通所屬祝融之神；商姓冢訟，交通所屬蓐收之神二，羽姓冢訟，交通所屬玄冥之神；宮姓冢訟，交通所屬句陳后土之神。及丘丞墓伯、地下二千石蒼林君、武夷王、左右冢侯、地中司檄、墓卿右秩、蒿里父老、諸地里域主者，並嚴絕弟子某冢訟之氣，復注之咎。若弟子某七祖父母、伯叔兄弟、中宗外族，爰及諸家冢墓，所在有犯，十二月建，破王衰墓，八將六對，復絕禁忌，背向不正，輔次不明，左前右後，伏屍故氣，男女命座。若為刑禍，虛耗不息，咎害子孫者，並為解釋和合，補復死生，咸得安寧。又請太玄君一人、官將百二十人，治女渠宮。又請九地君一人、官將百二十人，治地理宮，一合來下，主為某分解葬埋所犯，十二月建，破王虛耗，及十二土墓冢訟之鬼，一切皆消滅之。又請都星君五人、官將百二十人，治青蓋宮。又請誅殃君五人、官將百二十人，治倉明宮。又請太白中陳明星君五人、官將百二十人，一合來下，主為弟子某七祖以來，前亡後死，連星不斷，星死復連，十二刑禍，還流逆殺，除落死次，止妨滅殃。又請赤天倉炁君五人、官將百二十人，主為弟子某驅斥親疏遠近，及有異姓訟逮諸凶惡之鬼。又請無上高倉君五人、兵士十萬人，主收五墓之鬼，傷死來往，病祟生人。又請四明君官將百二十人，主消散考訟之鬼、不正之炁，致不安穩者。又請天昌君黃衣兵士十萬人，主收弟子某家中百二十殃怪，及中外強□十二月建刑殺之鬼。又請收神上明君官將百二十人，主收坎坷不寧、惡夢錯亂、魂不守者。又請蓋天大將軍一人、兵士十萬人，主為弟子某辟斥故氣，斷絕注訟之鬼，卻死來生，卻禍來福。又請太白君十萬人，都官從事，考對殺君，各有種數百千萬人，一合來下，主營衛奉道弟子某之身，及家門眷屬，卻死籍，注生名，斷絕袒世中外亡人，死注惡濁之氣，並令破散萬殃之鬼，不得伺候牽引，更相注逮。若下官故氣，假托形影，導從鬼兵，協逼亡人，致使連逮家門者，一依女青玄科，收治絕滅之。又請拔贖亡人魂魄大將軍一人、兵士十萬人，主為弟子某家，遷拔所薦亡人某，男子三魂七魄，女人三魂十四魄，解散考謫，和釋冤仇，進入道宮之中、安樂之地。乞使所請天官君將吏兵，各隨本職，為弟子某解除亡人受謫，療理眾苦，煩害之疾，盡得平安，克使訴訟不生，殃注絕息，使弟子某家先亡後死，中宗外族，異姓親戚，奴婢僕妾，橫暴枉濫，流亡不葬，無後嗣之鬼。凡是前件八十一訟之事，及千萬種殃考注逮等，皆各潛寧休息，不得復動，作耗為害。若欲怨望，覘伺間隙，搆扇禍害者，當盡收斥，即使永滅，不使更生。章御之後，賜弟子某家先亡後死，七祖九先，罪蒙原赦，魂升三天，冢墓安寧，考訟平靜。當令慶流後世，子孫隆茂，仁宦高遷，學業成就，營求果合，所向開通，壽命延長，災衰度脫，老者反少，少者不老，夢寤真正，宅宇清靜，所有疾患，必獲痊瘥，九玄七祖，上升天堂，一切幽魂，速蒙解脫，以為效信，恩惟太上分別云云。操臣所為弟子某家，修建某道場，上請天官君將吏，拜奏三天門下，分解冢訟殃祟，保存拔亡，祈乞恩福口章一通。
　　右冢訟章，所以保存拔亡，無不詳盡。凡欲拜者，更不必上遷拔章，恐成褻瀆。
　　已上四章，并依古儀本，並取千二百官號經契勘。所請官將、官分所主事，並無舛誤。
　　誓火章
　　但弟子某眾戶等，即日稽首列詞。伏念素以凡微，久叨道化，勞生汩沒，多積過尤。伏恐州縣之內，鄉井之中，居室聚落之處，深慮火災，起於不備，
　　有此兢惶，無門禳謝。伏聞正一大法、天師寶章，救度羣生，消禳厄運，至于天災疾疫、水火旱蝗，聖力可以消禳，保安兆庶；靈僊可以救度，馘滅妖邪。是敢一心歸命，上憑大道，乞賜保護。臣不勝所見，謹為弟子某等拜章，上聞天曹，伏丐太上老君、太上丈人、天師、女師、三師君門下五炁君等，留神平省，小臣所上章書，通行上御，乞以道炁下流，覆衣弟子某等之身，洗除疾厄，延年益筭。臣謹為上請北上天官玄冥君一人、官將百二十人，主為弟子某等家，除去東西南北四面八方火精之鬼，入地千尺，光怪不生，誠滅邪祟，保護州縣，及住居之內，災癘無侵。又請北方壬癸水官、亥子將吏、河伯水源君、龍王官屬、玄武將軍、衛兵將吏百千萬眾，一合來下，主為弟子某等家，收捕火精之鬼宋無忌等，送壬癸水司，誓令禁止，使州縣之內，及弟子某等住宅之中，火災不起，怪異消除，境域安寧，鄉原肅靜，人口安泰，宅宇清吉，各保富饒，所向遂心，以為效信。
　　文昌章
　　但進士某等，即日稽首列詞。伏念素以百官子孫，生長浮俗，因緣幸會，得遇道化，天地與之。蓋載師父，示以訓提，學禮學詩，為儒為士。五常要道，多昧於修行；三綱大倫，寧無於違犯。功輕毫末，過累丘山，日往月來，積瑕未滌，淵冰是懼，首謝無階。但以家本讀書，業當應舉，情由闇昧，智行不圓，旦暮雖勤，亨衢尚壅，身名未遂，責望益深，不有請祈，曷伸志願。然念窮通有命，富貴在天，作善斯獲降祥，至誠而後能動，敢憑精禱，用罄純誠，思立善功，少圖寸進。而某等善雖修而未深，過欲伸於改悔，誓當恪遵訓誠，改往修來，以迓殊祥，以全儒行。竊聞元始出教，演二十七品齋科，流布人間，廣行善誘，方便弘濟，接引不遺，能使枯朽之質，道生成之宜；頑鈍之資，發叡明之操。緣恃至恩，妄希亨變，詣臣自訴，求乞表章。臣以才薄，不明真奧，不勝所見，元元之情，理在可申。謂見此元元祈禱者，不勝激節，言無以及也。元元者，眾也。臣謹為拜意，上聞天曹，伏丐太上老君、太上丈人、天師、女師、三師君門下五炁君等，留神平省，小臣所上章書，通行上御，俾玆儒術興行，才能並進，詩書發邊，文武允修，庶可使厚人倫，成孝敬，美教化，移風俗，仰副化貸之恩。臣謹依舊典千二百官章，上請夫子君官將百二十人，治紫蓋宮。又請東井清明君央，原缺一合來下，以溫潤清和英靈善爽之氣，附入進士某身中百二十節，布散肝膈之內，回心更意，洗濯五臟，安定神靈，衛其真氣，祛三尸，滅九蟲，除偽定真，去濁就清，背死向生，卻禍來福，令使進士某等心志開通，曉達聖理，便利文筆，學業有成。次請五經孔氣君一人、官將百二十人，治九奇宮，主為進士某等開通心志，受言不忘，智慧圓明，與眾有異。次請天王玉女千二百人，衣青衣，主為進士某等部領萬官，賜以印綬，運為舉動，能通神明。又請玉曆素女千二百人，衣赤衣，主為進士某等收錄魂魄，來附身形，紀姓名於玉曆玄中，注壽筭於丹書之上。若進士某等干望科名、圖謀成遂者，則上係列宿主之，乞告下南斗文昌宮東壁圖書府，賢良之宿、爵祿之司，並為垂象宣精，舒光絢彩，善瑞臨照，寵錫科名。若進士某等願捧鄉書、利佑貢舉者，則陰有神靈主之，乞命職貢舉靈應神祇所在土地，聰明正直，並為臨視文闈，覆考行藝，選掄高下，示以公平，使進士某等學行日新，休祥萃集，進取有準，場屋無虞，金榜有名，玉堂紀善，萬願成遂，百祿攸宜，清白傳家，公忠許國，書種不絕，儒風未振，以為效信恩惟。
　　圓封
　　言功章改云三境元尊，內外函亦然。
　　太上無極大道
　　高功全銜臣謹內封
　　金闕老君玉陛下
　　方函
　　黃素朱章謹上詣
　　高功全銜臣謹外封
　　太清至尊玉陛下
　　木匣
　　用明黃絹或綾，作袋一隻，如其長廣。袋上縻以帶作封頭，令高功於上作符印。
　　黃素朱章一木匣，上詣上清天樞院，伏乞僊曹，引進太清至尊玉陛下。
　　高功銜不稱臣謹護封
　　每見有作兩重、三重木匣者，雖曰精緻，然操伏朱章之時不欲久。木匣重叠，火力未能卒到，伏章既事而後，盡於人情為未安不。若木匣為善，又有以蠟封緘者，尤為犯禁。蓋爇紙不欲以然燈燭，況章奏乎？何者蠟近火則浸漬染汙也，豈可以世間所用，一例施之。
　　道門定制卷之一竟
　　道門定制卷之二
　　西蜀道士樸庵呂元素集成
　　朱陵真隱性齋胡湘龍編校
　　表狀章詞紙並高一尺二寸
　　九皇御號
　　洞真大道金闕自然高真大聖元始天尊金闕下
　　元始以一炁化生三才，於龍漢初劫，說洞真之道，開化人天，為萬道之祖。
　　洞玄大道玉宸元皇道君大聖靈寶天尊金闕下
　　道君降生鬱芬天國，受教於元始，於赤明劫，說洞玄之道，開度眾生。
　　洞神大道金闕玄元老君大聖降生天尊金闕下
　　老君始自開闢，歷為帝師，於開皇劫，說洞神之道，受元始教命，降生商周，開導眾生。
　　開天執符御曆含真體道昊天玉皇上帝玉陛下
　　玉皇即朝廷圓丘所尊昊天上帝，是謂造物者真武降言，吾侍衛玉帝，唯見通明殿中，紅雲鬱勃，即上帝臨御也，未嘗得瞻帝容焉。
　　上宮紫微天皇大帝玉陛下
　　句陳口中一星，曰天皇大帝，其神曰耀魄，實主御羣靈焉。
　　中天紫微北極大帝玉陛下
　　北極有五星，中一星為紫微大帝，又曰北辰，故云居其所而眾星拱之。四星為輔，出度受正。
　　承天效法厚德光太后土皇地祇
　　后土，即朝廷祀皇地祇於方止是也。王者所尊合上帝，為天父地母焉。
　　九皇請表
　　具高功全銜臣某，上言聖號金闕下，臣奏為鄉貫奉道齋主名家，伏為略入意以某日幾時，就某處開壇，命臣某等修建某道場一會，取某日子丑時，設某醮一座，延降上真幾分位滿散，今則衹嚴壇遺，肅舉科儀，臣猥以凡庸，謬參法籙，職司救度，仰輔生成，凡有投誠，敢不上達。臣誠惶誠恐，稽首頓首。臣欲望曲垂聖鑒，俯察凡情，擴大造以哀矜，傾慈光而降格，式副人天之望，肆覃家國、幽顯之休，庶使醮功，克諧圓滿。臣無任瞻天望聖激切屏營之至，謹具表奏請，以聞臣某誠惶誠恐，稽首頓首，謹言。
　　年號　月　日，具高功位臣某　上表
　　內簽上
　　小臣某奏為奉道某家，修建某道場，奏請聖駕事。
　　可漏式
　　聖號金闕下　　具高功銜臣某謹封
　　方函式以次表狀，可漏方函倣此
　　請表一函上詣
　　具高功銜臣某謹封
　　聖 號 御 前
　　九皇請狀
　　醮事九皇，奏請止作一張，只用此式，內簽同前。
　　具位全銜臣某。
　　伏念臣某恭參寶籙，叨克治官。告盟之初，約當敷揚妙道，拯護羣生。凡有投誠，寧容寢絕。臣今具奏鄉貫居奉道某家，伏為入意至滿散，今則華壇已備，祕範初行，仰望天慈，俯賜臨幸，須至奏聞者。
　　右臣某謹具狀冒罪，奏請聖號，伏候敕旨。
　　年號　月　日，具高功全銜臣某狀
　　請符命狀拜章通用
　　具高功全銜臣某。
　　右臣某冒罪，奏為鄉貫居奉道某，入意同前至滿散。臣忝列真司，職當救度，謹為所薦亡過某，及一行亡魂、六道等眾，奉行太上符命，金籙白簡，及雲篆符誥，以伸拯救。切慮亡者，冥責未除，拘留夜府，無由解散，有妨濟度。謹錄狀上奏元始，具全銜金闕下伏望特軫宸衷，允臣所奏，敕下東岱嶽府，徧告地水二司，應干合屬去處，特為亡過某等，赦原罪犯，咸與惟新，盡赴道場，領霑功德，更冀布流道炁，覆護簡符，庶使有司，悉知遵奉。臣某干冒天威，不任惶懼之至，謹狀。
　　年　月　日　具高功全銜臣某狀
　　申天樞院狀
　　若消災等醮，卻减去女青韶書四字。
　　具高功全銜某，不稱臣。
　　右某謹據，意同九皇表，至滿散。今則肅嚴壇墠，初舉科儀，奏事九清，必關樞府。謹先發請聖表狀幾函，仰干通進，載惟天師立教，俾使奉行。凡所文移，必資仙職，謹錄狀奏聞天樞院，使三天扶教，正一輔玄，靜應真君。伏望聖慈，特為敷奏，所有章詞等，俟行道事竟，委當直等神，齎詣仙府申聞。其當壇合行女青詔命、都省文牒，欲乞俯憐凡昧，密假威光。凡所申嚴，俾知遵奉。見已衹嚴醮席，佇降真斿，仰冀降臨，證盟修奉。某干冒威靈，不任惶懼之至，謹狀。
　　年　月　日　具高功全銜某狀
　　申五師狀
　　具高功全銜不稱臣。
　　右某申為鄉貫居奉道某，入意同符命狀，至滿散。見已肅啟熏場，宣揚科範，謹錄狀申請靈寶玄中大法師、靈寶經師、靈寶籍師、靈賓度師、靈寶監齋大法師，伏望聖慈，特迂雲馭，俯降道場，敷奏詞誠，廉察齋事，庶使凡情上達，幽顯蒙恩。干冒聖威，某不任惶懼之至，謹狀。
　　年　月　日　具高功全銜某狀
　　申三府狀
　　具高功全銜不稱臣。
　　右某申為鄉貫居奉道某，入意如前狀，至滿散。今則肅舉壇儀，導迎仙馭，徧請天皇狀云諸天上帝、日月星辰、上元天官、黃籙應感天府威靈，地皇狀云中元地官、下元水官、山洞靈嶽谿河江海水府威靈、九壘九幽地司眾聖，人皇狀云歷代人王帝主、得道神仙、祀典神祇、虛空主宰，某恭露天地人皇內祕靈文，以伸延召。謹錄狀奏請玉虛上帝、甲子天皇君，一通寫甲申地皇君，一通寫甲寅人皇君。伏望聖慈，俯憐凡昧，迂景分光，熏祓天書，俾通上界，下界、幽顯徧關眾聖，同降道場，庶使幽明，俱蒙恩造。干冒聖威，某無任惶懼之至，謹狀。
　　年　月　日　具高功全銜某狀
　　申東嶽狀拜章通用
　　具高功全銜不稱臣。
　　右某謹據鄉貫居奉道某家，入意至滿散憑仗齋功，專以追薦亡過某，及家親外姓，六道等眾，以祈濟度。見已嚴潔壇場，崇奉高真，箴行法事。伏按黃籙、玉匱明科，廣度幽爽。除已具奏玉清宮，乞降符命赦宥外，謹具狀申聞東嶽天齊仁聖帝，伏望聖慈，鑒察凡情，俯降道場，證明修奉。仍乞體行符命，告下有司，釋放亡魂，來臨法會，庶令幽爽，得遂超生。干冒聖威，某不任惶懼之至，謹狀。
　　年　月　日　具高功全銜某狀
　　逐時通進狀
　　黃籙大齋所。
　　照會當所，今為奉道某家，修建道場，以今某法事，謹發某文，字若干函，上詣太上御前，須至申聞者。
　　右謹具申上清天樞院，伏乞省錄，特為通進，謹狀。
　　年　月　日　具高功半銜某狀
　　角封
　　狀申：上清天樞院高功半銜某謹封
　　請眾真狀式
　　如火星、真武、文昌、束嶽，及諸等醮，合用尊狀請者，依此式。
　　具高功全銜不稱臣。
　　右某今為鄉貫居奉道某，略入意，至滿散。今則肅舉壇儀，導迎仙馭，謹錄狀奏請聖號，伏望聖慈，矜憐凡昧，迂景分光，俯降道場，證明修奉。干冒聖威，某不任惶懼之至，謹狀。
　　年　月　日　具高功全銜某狀
　　預下抽魂牒申東嶽狀
　　具高功全銜不稱臣。
　　謹據入意，至滿散。專為亡者某，及上世先靈，家親外姓，一切亡魂等眾，建作功德，以伸薦拔。切慮所屬治司，未知亡者，已當祇受太上開度之恩，拘留亡魂，見受罪對。謹合具一行亡人姓名、死年月日，徧關冥司，摉括外須至申聞者。
　　右謹具申東嶽天齊仁聖帝殿下，伏乞聖慈，告下有司，合屬去處，依名檢放亡者，盡與暫停冥責，俟道場開壇，奏請太上，原赦符命，續具關申，以憑濟度。某干冒聖威，不任惶懼之至，謹狀。
　　年　月　日　具高功全銜某狀
　　申南極鍊度狀此狀於奏簡時申發
　　具高功全銜不稱臣。
　　右某謹申為鄉貫某家，入意至滿散。專為亡者，奏奠金籙白簡，以伸濟度。今則薦度功德，已遂圓諧，謹撥所薦亡者某等，敬詣朱陵火府，祇受鍊度，謹具狀上申南極長生大帝、南斗六司真君、回骸起死真君、監生大神，伏乞聖慈，仰體元始符命，特為開流火之庭，鍊度亡者，俾蒙恩造，受化更生。干冒聖威，某不任惶懼之至，謹狀。
　　年　月　日　具高功全銜某狀
　　諸司文牒
　　都牒
　　若用三界牒，使此式。若止用都牒請聖者，使後式，更不復用此白紙寫牒。
　　太玄都省行壇，牒當處里域真官：若在觀，云當觀護道龍神。
　　據鄉貫居奉道，入意如前，至滿散。今則潔備華壇，蕆行法事。竊慮天人異致，凡悃難通，塵世誼卑，有諸觸犯，須至移文者。牒仰詳察事意，疾速奏達上穹。伏乞分遣仙官，監臨齋事，仍仰肅靜壇場，欽迓景輿，毋致稽緩，有觸天威。齋事告成，不忘效信，故牒。
　　年　月　日
　　牒　　當處里域真官朱書
　　高功銜
　　天師銜
　　牒皮面式
　　實　　　　高功銜　　　謹封
　　牒皮背式
　　其他皆同此式，只換所牒神名。
　　太上都省行壇，牒當處里域真官：牒三界等同。
　　都牒
　　用白紙寫。若土地，已令抽魂，故不再牒。若消災，則添土地等神。
　　太玄都省行壇，牒三界功曹、四直使者：
　　據鄉貫居奉道某，入意如前，請表至滿散。今則華壇已備，祕範初行。竊慮聖凡有隔，精意難通，塵世誼卑，有諸觸犯，須至移文者。牒仰看詳事意，速舉雲程，遍通三界，延降高真上聖，俯臨塵世華壇，即為奏傳，佇回昭報。仍仰肅靜壇場，欽迓景輿，無致稽緩，有觸天威。醮事告成，不忘效信，故牒。牒後如前
　　上界牒用白紙寫
　　太玄都省行壇，牒上界直符使者：
　　據鄉貫居奉道某，入意如前，至滿散。今則華壇潔備，祕範啟行。切慮上穹遼邈，天府邃深，雲路迢逼，仙凡有隔，須至移文者。牒仰詳察事意，疾速奏達元陽之上、太虛之中，諸天上帝、日月星辰、上元天官、黃籙應感天府威靈，伏乞暫離天府，臨降道場，即為奏傳，佇回昭報。功成事就，不負效勤，故牒。牒後如前
　　中界牒用白紙寫
　　太玄都省行壇，牒中界直符使者：
　　據鄉貫，如前牒，至滿散。今則華壇嚴肅，祕範啟行。竊慮真司杳邈，地水幽深，凡昧塵情，難獲通感，須至移文者。牒仰詳察事意，延請山洞靈嶽、谿江河海、水府靈宮、九壘九幽、地司僚屬，乞迴飈馭，俯降道場，即為奏傳，佇回昭報。功成事就，不負效勤，故牒。牒後如前
　　下界牒用白紙寫
　　太玄都省行壇，牒下界直符使者：
　　據鄉貫，如前牒，至滿散。今則華壇已備，祕範初行。竊慮靈司幽隱，洞府密嚴，凡昧塵情，難獲通感，須至移文者。
　　牒仰詳察事意，延降歷代人王帝主、諸廟福德神祇、得道神仙、虛空真宰，乞迴雲輅，俯降道場，即為奏傳，佇回昭報。功成事就，不負效勤，故牒。牒後如前
　　預行抽魂牒用黃紙寫
　　太玄都省行壇，牒當處土地里域主者：
　　當壇恭奉玉帝敕命，佐天行化，濟度幽冥，凡有投誠，理宜關報。今據入意，專為三官九府、北都羅酆、九幽諸獄、城隍嶽瀆、泉曲寒庭、三塗五苦，所在治司州縣陰獄，一切未諧，出離死魂，九泉六道等眾，申奏三天門下，奉行元始符命、金籙白簡，傳授九真妙戒，用伸薦度，當壇見戒，敕有司肅嚴壇瓊，剋日奉行。尚慮諸司，未知有此奉道之家，歸仗玄門，欲求薦拔。今合具所薦亡過某，及家親異姓，一行亡人等，姓名、死年月日，預行摉括，以憑濟度，須專告諭者。牒仰詳此事由，疾速關報，應干合屬所在冥司，預行拘抽，未遂受生，一切魂魄，及九泉六道等衆，各請逐處主者，遞相催促，盡行追究，暫停幽閉，恭俟畫降元始符命，疾除罪簿，落滅惡根，出離幽關。仍仰專一，防護解赴。今來所建黃籙、盟真寶壇，所在城隍司一處收管，祗聽召請，押赴道場，領霑功德。仍請丁寧約束，經由關津等處，不得妄生邀截，以副太上好生之德。牒到奉行，故牒。牒後如前
　　女青抽魂牒
　　牒奉敕，多倣官誥體寫。若用正法中所載敕字，尤為典實。所有寫敕字咒文，具于後，切在至誠，用黃紙寫。
　　太玄都省行壇，牒當處土地里域等神：
　　告聞泰山岱宗、三官九府、嶽瀆酆都、地府水司、城隍社廟、八大魔王部屬，應干拘留，亡人去處。據鄉貫，入全意，至滿散。今竊慮所薦亡過某，及家親外姓，六道等眾，生存之日，積諸冤咎；亡歿之後，執對前非。今建寶齋，廣伸薦拔。恐拘所屬，未獲出離。須仗元始符命，詔出陰關。今具抽拔事件：
　　修齋某家，所薦亡過某，及家親外姓亡人等，並逐一開具姓名、死年月日在前，隨牒追抽，務令依名，盡行釋放。若預下牒，用此則云。
　　修齋某家，已於幾月幾日，具所薦亡過某，及一行亡人等姓名，預行追抽去訖。今道場開啟，仰依前來姓名，盡行釋放。
　　所薦亡人某等，內有生前素積善功，或承歿後追修、已得受生者，仍下功德案，關照施行。如未受生，重有罪對，亦當遵奉，今來詔牒，特與赦原。
　　三界輪迴，修羅道、五姓人道、地獄道、餓鬼道、畜生道等眾，務令所屬溥行，放赦應期，同屆道場，領霑功德。
　　當壇恭準此一項，皆以朱書。元始符命，女青律條，許令告下．十方無極世界、三官九府、百二十曹，應干合屬去處，依法抽拔七祖先靈、一切逝者，男子三魂七魄，女人三魂十四魄，早離風刀、三塗五苦之中，升度南宮，及胎更生，克得道真，以副太上好生者。牒奉太上 亡人某等，宜令所屬靈官，特與宥罪，疾速撥赴某大齋所，領霑度命功德。仍仰所在治司，不得妄生障礙。牒至準 ，故牒。牒後如前
　　城隍牒用白紙寫
　　太玄都省行壇，牒城隍社令主者：
　　據入意，至滿散。當壇專為亡者，建作薦拔功德，除已備奏三天門下，乞賜原赦亡人罪咎，並關報合屬冥司，摉檢魂魄，合行聚集，祇聽呼召外，須至移文者。牒具如前，仰詳察前件事意，候諸處押到亡魂，並行聚集。俟當所堅太微神旛，召請之夜，廣差神吏，押赴寶壇，準此奉行，毋致違戾，故牒。牒後如前
　　五路牒用白紙寫
　　太玄都省行壇，牒地界主者八方大神：
　　據鄉貫居奉道某家，以今月某日，值某之辰，修建某道場。今已潔備華壇，恭行法事。竊慮所薦亡過某，及一行亡人等，山河阻隔，分野異同，所歷關津，妄生遏截，須至移文者。牒仰詳察事意，大闢方隅，接引亡魂，來臨法會。仍仰所在關津主者，遵奉救度科法，毋致妄生障礙。牒到奉行，故牒。牒後如前
　　童子牒用白紙寫
　　黃籙大齋所。
　　當所今月幾日幾時，填開壇發奏時候奏聞玉清宮，奉行金籙白簡、救苦真符一牒改云長生靈符若干面，拔度一牒改云亡人某等，靈魂出離者。一牒改云牒具如前，仰承領上件白簡，徑詣十方無極世界，一牒云南方丹天世界一依符命，疾速施行，故牒。
　　年　月　日　時發
　　牒地府、火府齋簡童子
　　高功銜
　　發奏文字引目
　　所有發章，引須添：若有下官故氣，遏截章文，不使上達者，押赴天一北獄，依律定罪，以明天憲一節。
　　黃籙大齋所。
　　今為奉道某家，申發文字若干。函封印全，起至某宮府投進，須至出引者。
　　右關某官吏，交領上件奏文，俓詣投納雲程，不請住滯。
　　年　月　日　時引
　　高功法師姓
　　女青牒中 字咒
　　聚形 
　　散形 玉清上帝 上清大帝 太清大帝 四门天王 五大轮王都天大法都主金木水火土 六甲將軍六丁神將 北極七元尊神 左右輔弼 八大金剛 九天元君 十方護法神王 玉皇上帝勑
　　道門定制卷之二竟
　　道門定制卷之三
　　西蜀道士樸庵呂元素集成
　　朱陵真隱性齋胡湘龍編校
　　樞密使特行尚書、吏部都檢校、太傅、同中書門下平章事、修國史，上柱國臣王欽若奏。
　　右臣欽若，今奉聖旨，送降到羅天醮分科儀，令臣再詳校者。
　　伏以蕭香上達，冀表於精誠；真聖下臨，必期於通感。既真科之紛糅，伊道教以因仍，方屬叡明，允修祕奧。伏惟皇帝陛下，道惟稽古，言必則天，奉百神於圓丘，尊七祖於清廟，闢上清之倦宇，崇昭應之福庭。會真之宮，檢介丘之玉牒；太寧之館，閟方澤之黃琮。羅天之醮交修，金籙之齋繼建，尚慮科儀舛誤，品位參差，爰命羽衣，載刊寶秩。仍令迷昧，復備討論。仰受德音，虔遵詔旨。臣今已修整列羅天聖位九卷，並修到羅天科儀，集成一卷，標于卷首。但慙凡目，竊覘真階，奉天徒仰於紫清，測漢莫窮於僊統，上遵宸扆，稍備朝修。其羅天科儀，品位共十卷，謹同上進。伏乞宣付崇文院三館都監劉崇超繕寫十五本，裝禠送臣處，用道藏印縫訖，降下會真、太寧、上清、太清、太平宮等處，庶令崇奉，永薦福祥，謹具奏聞，謹奏。
　　批答
　　省奏具之。朕祇荷靈休，欽崇妙本。在宥萬國，冀底於阜康；懷柔百神，用延於貺施。惟宏開於真館，當嚴奉於齋科。願藏室之所傳，備存昔範；俾羽人之參校，庶協精心。申命輔臣，重加閱視。卿博通學府，研味道樞，既緝簡以斯成，爰削章而來上，恭勤所至，嘉尚良深，所奏知餘，依依三日。
　　御製科教師賜紫孫虛白論奏獻錢馬事
　　凡修齋醮，奏獻錢馬，止以質誠效信，通達真靈。若分位稍多，即諸事有闕。古法但焚柴割髮，奏幣飛章，酌水獻花，冥心懇禱。由此觀之，奏紙之法，亦不假多而獲福，止在至誠矣。按《道藏》，三籙齋者，上元金籙齋，帝主修奉，展禮配天，罷散設普天大醮三千六百分位；中元玉籙齋，保佑六宮，輔寧妃后，罷散設周天大醮二千四百分位；下元黃笭齋，臣庶通修，普資家國，罷散設羅天大醮一千二百分位。右三籙齋升降次第，及聖真位號，乃大中祥符年，詔推忠協謀同德佐理功臣丞相王欽若重修定，頒下在京宮觀，並天下名山福地收掌，以備朝廷修奉，或大臣為國，亦許修設，庶人不許奉修。又近降皇帝本命，及天寧節，逐年七次。藩方節鎮修建金籙道場，罷散設醮三百六十分位止。聖位具載新降科儀，永為定式。
　　靈寶道場，即消災遷拔拜章、奏獻錢馬儀式，一百二十分止。
　　靈寶天公齋，及四十八壇小醮，奏獻錢馬：
　　二十四分、三十六分、四十二分、六十分、七十二分、百二十分止。
　　右件儀式，并約科典，及朝廷新頒儀範，并令式節文，簡要排次，以便修奉，不可過此數也。又安正一天師本命存修法云；奏紙一分，當用好紙畫馬一匹，傔一人而己，代形一人不畫口。由此觀之，今所奏錢馬，亦未合儀格，徒有費用，適以招譴爾。又世人多奏妝畫龍鶴星像、天地神祇，此尤迷謬之甚。徧檢經科，未有此式。大羅寥廓，上聖尊崇，一念纔興，隨機赴感，豈多奏錢馬而獲福佑邪？古人設法，惟以表信效心，懺愆贖過，使人有信向之誠，又不可不奏獻也。惟明哲之士，詳而行之。傔，去念切，侍從也。
　　九皇進狀式
　　奉道具位臣姓某，信錢，從馬，龍車。
　　右臣謹謹上進以聞，謹進。
　　年　月　日奉道具位臣姓某狀
　　圓封式
　　聖號金闕下奉道具位臣姓某狀進謹封
　　方函式不使臣字
　　進狀一函謹上詣
　　高功半御姓某謹封
　　上清天樞院引進
　　眾真獻狀式
　　奉道具位姓某，信錢從馬若干分。
　　右謹奏上聖號，伏望真慈，俯賜鑒納，謹狀。
　　年　月　日　奉道具位姓某狀
　　圓封式眾真狀同式，止云狀謹封
　　聖號　　奉道具位姓某狀奏謹封
　　羅天等醮聖號。
　　黃籙羅天一千二百分聖位
　　第一狀五分，玉虛上帝眾真
　　玉虛上帝出《玉清祕籙》
　　無上玉帝出《三洞珠真》 
　　太微玉帝出《金闕八景朝會圖》
　　太微天帝出《無上祕要》 
　　少微太帝出《無上祕要》，已上並稱真慈，後同。
　　第二狀三分，三寶帝君門下
　　清微天寶君
　　禹餘靈寶君
　　太赤神寶君右出《三洞神籙》 
　　第三狀九分，九天上帝門下
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝右出《玉清祕籙大有金書》
　　第四狀五分，太陽朱明上帝眾真
　　太陽炎極朱明上帝
　　皇天上清金闕帝君
　　混沌太无玄生高上虛皇帝君
　　蒼靈太光扶搖帝君
　　青真金闕梵行後聖帝君右出《金闕八景朝會圖》
　　第五狀八分，東方八天帝門下
　　太皇黃曾天帝
　　太明玉完天帝
　　清明何童天帝
　　玄胎平育天帝
　　元明文舉天帝
　　上明七曜摩夷天帝
　　虛无越衡天帝
　　太極濛翳天帝
　　第六狀八分，南方八天帝門下
　　赤明和陽天帝
　　元明恭華天帝
　　耀明宗飄天帝
　　竺落皇笳天帝
　　虛明堂曜天帝
　　觀明端靖天帝
　　玄明恭慶天帝
　　太煥極瑤天帝
　　第七狀八分，西方八天帝門下
　　元載孔昇天帝
　　太安皇崖天帝
　　顯定極風天帝
　　始皇孝芒天帝
　　太皇翁重浮容天帝
　　無思江由天帝
　　上揲阮樂天帝
　　無極曇誓天帝
　　第八狀八分，北方八天帝門下
　　皓庭霄度天帝
　　淵通元洞天帝
　　太文翰寵妙成天帝
　　太素秀樂禁上天帝
　　太虛無上常融天帝
　　太釋玉隆騰勝天帝
　　龍變梵度天帝
　　太極平育賈奕天帝右出《無量度人經》
　　第九狀十六分，先天聖母元君眾真
　　先天太后太一元君見青羊宮碑，及《實錄》，又太清詞云：太一元君掌列仙，故冠位首，乃玄妙玉女混元帝寄胎降生，升天為太一元君。唐明皇尊封先天太后，本稱先天聖母元君，常見稱為先天元后者，未知所據，故併書之。
　　九靈太妙白玉龜臺夜光金真萬炁聖母元君
　　無上雌一帝真九光聖母
　　高上虛无玄元混化初真聖母
　　三天陽魂太極聖母
　　朱光洞陰二景聖母
　　三素洞陰太微聖母
　　大有空洞混沌化素靈妙生神聖母
　　九華空洞元陽飛生聖母
　　太陰神光玄極青帝聖母
　　無上極真太虛天皇聖母
　　元陽九元鬱靈皓真聖母
　　北極交靈瑤光太皇聖母
　　虛無元皇九天絕空聖母
　　萬炁絕冥紫光列紀聖母
　　三天真母上元夫人右出《金闕八景朝會圖》
　　第十狀五分，太一三昧元君眾真
　　九天無量太一三昧元君
　　上元九華安妃兩號出《大羅九天圖》
　　九炁素生元妃
　　東華靈妃
　　大洞迴元羽真右出《金闕八景朝會圖》
　　第十一狀四分，上清青童君眾真
　　上相方諸宮青童君即東華木公上相青童君
　　上宰西城總真王君
　　上保太丹宮南極元君
　　上傅白山宮太素元君右出《太平經》
　　第十二狀四分，四極真王門下
　　束極真王扶桑大帝
　　南極真王丹陵大帝
　　西極真王素靈大帝
　　北極真王洞陰大帝東極、南極、即東霞扶桑、丹陵太帝，舊本乃兩位，今而為一，況於四極真王內重奏。
　　第十三狀五分。天真皇人眾真
　　自然大仙天真皇人
　　九老仙都君
　　九炁丈人
　　天帝君
　　天帝丈人右出《金闕八景朝會圖》
　　第十四狀五分，靈寶五師門下
　　玉京山應供靈寶玄中大法師
　　上古經師君
　　上古籍師君
　　上古度師君
　　靈寶監齋大法師按《道藏》，玄中主教，昔老君亦薇此職，當位列三師之上，三師乃經法授受之師耳。
　　第十五狀三分，三元帝君門下
　　上元真都元陽七寶紫微宮總主上真自然太聖賜福天官
　　中元太陰洞耀元君赦罪地官元虛洞靈皇帝君
　　下元金靈洞陰太帝解厄水官洞真
　　太皇元光皇帝君右出《金闕八景朝會圖》
　　第十六狀八分，二皇五老帝君門下
　　甲子天皇君
　　甲申地皇君
　　甲寅人皇君右出《洞神乾監河圖醮法》
　　東方安寶華林青靈始老青帝九炁天君
　　南方梵寶昌陽丹靈真老赤帝三炁天君
　　西方七寶金門皓靈皇老白帝七炁天君
　　北方洞陰朔單鬱絕五靈玄老黑帝五炁天君
　　中央玉寶元靈元老黃帝一炁天君五靈五老即五方五帝。舊本重奏，今按《中盟赤書自然籙》，靈威仰即青帝字，青帝注筭，餘皆同。
　　第十七狀十一分，十一大曜真君門下
　　日宮太丹炎光鬱明太陽帝君
　　月宮黃華素曜元精聖后太陰元君日月二宮，出《金闕八景朝會圖》
　　東方木德始陽青皇上真道君歲星真君
　　南方火德丹靈赤皇上真道君熒惑星真君
　　西方金德太素少陰白皇上真道君太白星真君
　　北方水德太冥陰元黑皇上道道君辰星真君
　　中央土德祖炁中皇上真道君鎮星真君
　　交初羅喉神首建星真君
　　交中計都神尾墜星真君
　　天一紫炁道星真君
　　太一月孛□星真君右出《五斗醮》，並《上清二景七曜儀》
　　第十八狀十分，十神太一真君門下
　　五福太一真君
　　天一太一真君
　　地一太一真君
　　四神太一真君
　　大遊太一真君
　　小遊太一真君
　　君棊太一真君
　　臣棊太一真君
　　民棊太一真君
　　直符太一真君右出《太一醮儀》
　　第十九狀十一分，北斗中星君眾真
　　北斗中高上玉皇尊星君
　　北斗中玄卿大帝
　　北斗陽明太尉府天蓬貪狼星君舊作天英，今正之。
　　北斗陰精上宰府天內巨門星君舊作天任，今正之。
　　北斗真人司空府天衝祿存星君舊作天柱，今正之。
　　北斗玄冥遊擊府天輔文曲星君舊作天心，今正之。
　　北斗丹元斗君府天禽廉貞星君舊本不誤
　　北斗北極太常府天心武曲星君舊作天輔，今正之。
　　北斗天關上帝府天柱破軍星君舊作天衝，今正之。
　　北斗洞明外輔星君
　　北斗隱光內弼星君右出《河圖內篇》、《九元醮儀》
　　第二十狀十分，乾元聖母九皇夫人門下
　　北陰乾元大聖母
　　北斗元斗宮中魁精玄上真皇夫人太星玄樞君
　　北斗玄魁宮中靈精上玄真皇夫人元星北台君
　　北斗上精宮中靈妃元皇九極夫人貞星上真君
　　北斗綱極宮中上靈神妃華皇夫人紐星璇根君
　　北斗靈開宮中北上金蓋中皇夫人綱星天平君
　　北斗紫極宮中安上晨華元皇夫人紀星命機君
　　北斗運天宮中玉華靈皇夫人關星元陽君
　　北斗帝席宮中左皇夫人
　　北斗上尊宮中右皇夫人右出《河圖內尤經》，并《五星空常訣》
　　第二十－狀十分，南斗太帝眾真
　　南斗大帝長生大君
　　好生韓君丈人
　　注生大司馬
　　南斗天府司命上相鎮國真君
　　南斗天相司錄上將鎮嶽真君
　　南斗天梁延壽保命真君
　　南斗天同益筭保生真君
　　南斗天樞度厄文昌鍊魂真君
　　南斗天機上生監簿大理真君
　　南斗火鈴大將軍右六星，出《南斗經》，餘依舊例
　　圖瀾妒
　　第二十二狀六分，東斗六陽星君門下
　　東斗陽度星君　東斗陽昌星君
　　東斗陽巨星君　東斗陽惠星君
　　東斗陽廣星君　東斗陽輝星君
　　第二十三狀六分，西斗六陰星君門下
　　西斗陰燾星君　西斗陰受星君
　　西斗陰領星君　西斗陰筭星君
　　西斗陰召星君　西斗陰考星君
　　第二十四狀七分，中斗七太星君門下
　　中斗大魁星君　中斗大理星君
　　中斗大籍星君　中斗大訓星君
　　中斗大申星君　中斗大固星君
　　中斗大濟星君已上並出《金闕八景朝會圖》
　　第二十五狀八分，三界五天大魔王門下
　　無色界大魔王　色界大魔王
　　欲界大魔王　　青天大魔王
　　赤天大魔王　　白天大魔王
　　黑天大魔王　　黃天大魔王右依舊儀
　　第二十六狀六分，北帝四聖真君眾真
　　北極天蓬大元帥
　　北極天猷副元帥
　　北極翊聖黑殺儲慶應感保德真君
　　北極真武佑聖太一福神靈應真君右出《神霄列象圖》
　　北宮擎羊使者
　　北宮陁羅使者右出《七元圖》
　　第二十七狀二十一分，玉清上元真宰眾真
　　玉清上元真宰　玉清真宰上相
　　洞真左玄上宰　洞真右玄上宰
　　洞真左玄上相　洞真右玄上相
　　洞真左玄上卿　洞真右玄上卿
　　洞真九天金闕丈人
　　洞真太虛上真僊統
　　洞真金闕上傳侍郎
　　洞真金闕僕射
　　洞真玉虛僕射　洞真九天僊伯
　　洞真紫府侍郎　洞真紫府大夫
　　洞真玉清大監　洞真玉虛真令
　　洞真玉清大丞　洞真三天都尉
　　玉清宮總真都司君
　　第二十八狀十八分，洞玄左真上宰眾真
　　洞玄左真上宰　洞玄右真上宰
　　洞玄左真上相　洞玄右真上相
　　洞玄紫府道統　洞玄玄都大卿
　　洞玄紫府上相　洞玄玄都上相
　　洞玄左真上卿　洞玄右真上卿
　　洞玄玉虛侍郎　洞玄紫微大夫
　　洞玄紫微大監　洞玄紫微真令
　　洞玄極傳正都護　
　　洞玄玉宸大丞
　　洞玄玄都大丞
　　洞微宮總倦都司君
　　第二十九狀三十三分，洞神太極上相眾真
　　洞神太極上相洞神太極真伯
　　洞神太玄上僊統
　　洞神三天護法都帥
　　洞神九天大兵統
　　洞神太微僕射
　　洞神太極僕射　洞神木部尚書
　　洞神火部尚書　洞神金部尚書
　　洞神水部尚書　洞神土部尚書
　　洞神太微護兵大卿
　　洞神極真益筭大卿
　　洞神紫府上僊大卿
　　洞神大僊僊威監
　　洞神太極上僊大夫
　　洞神三天斬妖護尉
　　洞神碧虛上僊卿
　　洞神九天保命上僊監
　　洞神紫微七政大監
　　洞神金闕盟威大監
　　洞神扶桑暘谷大監
　　洞神太極上僊監
　　洞神玄都僊令大監
　　洞神太極僊府兵錄
　　洞神九天護府司直
　　洞神九天雲霧大監
　　洞神紫府校尉
　　洞神六虛明真監
　　洞神八極僊都護尉
　　洞神北極大監
　　太極宮總神都司君已上並出《大羅九天圖》
　　第三十狀三＋三分，紫微垣眾星君門下
　　紫微垣：帝座二星即天皇大帝、北極大帝
　　太子星君　庶子星君　後宮星君
　　四輔星君　勾陳星君　五帝內座星君
　　天柱星君　六甲星君　華蓋星君
　　御女星君　柱史星君　女史星君
　　尚書星君　大理星君　陰德星君
　　陽德星君　天狀星君　天一星君
　　太一星君　　　東蕃左樞星君
　　東蕃上宰星君　東蕃少宰星君
　　東蕃上輔星君　東蕃少輔星君
　　東蕃上衛星君　東蕃少衛星君
　　東蕃少丞星君　西蕃右樞星君
　　西蕃少尉星君　西蕃上輔星君
　　西蕃少輔星君　西蕃上衛星君
　　西蕃少衛星君
　　第三十一狀二十一分，太微垣眾星君門下
　　太微垣：
　　五天帝座星君　太子星君
　　從官星君　　　三公內座星君
　　九卿內座星君　內五諸侯星君
　　幸臣星君　　　謁者星君
　　虎賁星君　　　郎位星君
　　內屏星君　　　常陳星君
　　東蕃左執法星君；東蕃上相星君
　　東蕃次相星君　東蕃上將星君王
　　東蕃次將星君　西蕃右執法星君
　　西蕃上相星君　西蕃次相星君
　　西蕃上將星君　西蕃次將星君
　　第三十二狀三十五分，天市垣眾星君門下
　　天市垣：
　　帝座星君　候星星君　官者星君
　　宗正星君　宗人星君　宗星星君
　　斗星星君　斛星星君　列肆星君
　　車肆星君　市樓星君　屠肆星君
　　帛度星君　南海星君　燕星星君
　　東海星君　徐星星君　吳越星君
　　齊星星君　中山星君　九河星君
　　趙星星君　魏星星君　河中星君
　　河門星君　晉星星君　鄭星星君
　　周星星君　秦星星君　蜀星星君
　　巴星星君　梁星星君　楚星星君
　　韓星星君　宋星星君
　　第三十三狀七分，東方七宿星君門下
　　角宿天門星君　亢宿天庭星君
　　氏宿天府星君　房宿天駟星君
　　心宿天王星君　尾宿天雞星君
　　竺宿天津星君心宿，即大火帝座，故曰天
　　第三十四狀七分，南方七宿星君門下
　　井宿天井星君　鬼宿天績星君
　　柳宿天廚星君　星宿天庫星君
　　張宿天稱星君　翼宿天都星君
　　軫宿天街星君
　　第三十五狀七分，西方七宿星君門下
　　奎宿天將星君　婁宿天獄星君
　　胃宿天倉星君　昂宿天目星君
　　畢宿天耳星君　觜宿天屏星君
　　參宿天水星君
　　第三十六狀七分，北方七宿星君門下
　　斗宿天廟星君　牛宿天機星君
　　女宿天女星君　虛宿天卿星君
　　危宿天錢星君　室宿天廪星君
　　璧宿天市星君
　　第三十七狀三十分，紫微外座眾星君門下
　　紫微外座：
　　上台虛精星君　中台六淳星君
　　下台曲生星君　文昌上將星君
　　文昌次將星君　文昌貴相星君
　　文昌司錄星君　文昌司命星君
　　文昌司寇星君　三師星君
　　三公星君　　　郎將星君
　　相星星君　　　太陽守星君
　　太尊星君　勢星星君　天牢星君
　　天理星君　傳舍星君　閤道星君
　　附路星君　鉤星星君　天廚星君
　　內廚星君　內階星君　八穀星君
　　扶箱星君　天棓星君　天槍星君
　　天戈星君
　　第三十八狀四分，北極四相星君門下
　　北極左丞天相星君
　　北極右丞天僊星君
　　北極正法丞相星君
　　北極天心丞相星君
　　第三十九狀二十分，鄭分二＋座星君門下
　　角亢，壽星之次，鄭分。
　　大角帝座星君
　　左攝提星君
　　右攝提星君
　　招搖星君　梗河星君　帝席星君
　　周鼎星君　亢池星君　天田星君
　　進賢星君　平道星君　天門星君
　　平星星君　折威星君　陽門星君
　　頓頑星君　庫樓星君　五柱星君
　　四衡星君　南門星君
　　第四十狀十六分，宋分十六座星君門下
　　氏房心，大火之次，宋分。
　　日星星君　七公星君　貫索星君
　　天乳星君　西咸星君　束咸星君
　　罰星星君　鍵閉星君　鉤鈴星君
　　天輻星君　從官星君　積卒星君
　　陳車星君　騎官星君　
　　騎陣將軍星君　　車騎星君
　　第四十一狀十五分，燕分十五座星君門下
　　尾箕，析木之次，燕分。
　　女牀星君　天紀星君　識女星君
　　漸臺星君　天江星君　天弁星君
　　建星星君　天鑰星君　傳說星君
　　糠星星君　農丈人星君
　　杵星星君　魚星星君
　　鼈星星君　龜星星君
　　第四十二狀
　　二十九分，吳分二十九座星君門下
　　斗牛女，星紀之次，吳分。
　　輦道星君　奚仲星君　天津星君
　　河鼓星君　左旗星君　右旗星君
　　敗瓜星君　匏瓜星君　天桴星君
　　離珠星君　羅堰星君　天田星君
　　狗國星君　天雞星君　狗星星君
　　天淵星君　九坎星君　越星君
　　趙星君　　周星君　　秦星君
　　代星君　　魏星君　　韓星君
　　楚星君　　鄭星君　　燕星君
　　晉星君　　齊星君　
　　第四十三狀二十分，齊分二十座星君門下
　　虛危，玄楊之次，齊分。
　　車府星君　杵星星君　臼星星君
　　人星星君　司非星君　司危星君
　　司錄星君　司命星君　蓋屋星君
　　墳墓星君　虛梁星君　泣星星君
　　哭星星君　壘壁陣星君
　　天錢星君　天綱星君
　　天壘城星君　璃瑜星君
　　敗臼星君　北落師門星君
　　第四十四狀十五分，衛分十五座星君門下
　　室璧，娵觜之次，衛分。
　　造父星君　王良星君　策星星君
　　螣蛇星君　天星君　離宮星君
　　上公吏星君　土公星君
　　雷電星君　霹靂星君　雲雨星君
　　羽林軍星君　斧鉞星君
　　八魁星君　　土司空星君
　　第四十五狀九分，魯分九座星君門下
　　奎婁，降婁之次，魯分。
　　天將軍星君　左更星君　右更星君
　　外屏星君　天摑星君　天倉星君
　　天庾星君　天困星君　鐵鑽星君
　　第四十六狀
　　二十一分，趙分二十一座星君門下
　　胃昴畢，大梁之次，趙分。
　　月星星君　大陵星君　積屍星君
　　天船星君　積水星君　卷舌星君
　　天讒星君　礪石星君　天街星君
　　附耳星君　天高星君　諸王星君
　　天節星君　九州殊口星君
　　九斿星君　天阿星君　太陰星君
　　天察星君　天菀星君　芻槀星君
　　天園星君
　　第四十七狀
　　二十二分，晉分二十二座星君門下
　　觜參，實沈之次，晉分。
　　五車帝座星君　三柱星君
　　天漢星君　咸池星君　坐旗星君
　　司怪星君　水府星君　四瀆星君
　　天關星君　闕丘星君　參旗星君
　　五井星君　軍井星君　屏星星君
　　天厠星君　矢星星君　軍市星君
　　野雞星君　代星星君　丈人星君
　　子星星君　孫星星君
　　第四十八狀十五分，秦分十五座星君門下
　　井鬼，鶉首之次，秦分。
　　鉞星星君　積水星　君積薪星君
　　南河星君　北河星　君五諸侯星君
　　天樽星君　水位星　君外廚星君
　　天記星君　天狗星　君狼星星君
　　孤矢星君　天社星　君老人星君
　　第四十九狀十分，周分十座星君門下
　　柳星張，鶉火之次，周分。
　　軒轅星君　御女星君　少微星君
　　內平星君　酒旗星君　長垣星君
　　天相星君　天廟星君　東甌星君
　　天稷星君
　　第五十狀九分，楚分九座星君門下
　　翼軫，鶉尾之次，楚分。
　　靈臺星君　明堂星君　左轄星君
　　右轄星君　長沙星君　軍門星君
　　土司空星君　青丘星君　器府星君
　　第五十一狀六分，歲星所變六星君門下
　　歲星所變：
　　天槍星君　天猾星君　天衝星君
　　天棓星君　國皇星君　及登星君　
　　第五十二狀五分，熒惑星所變五星君門下
　　熒惑星所變：
　　析旦星君　蚩尤星君　昭明星君　
　　司危星君　天儳星君
　　第五十三狀九分，鎮星所變九星君門下
　　鎮星所變：
　　五殘星君　六賊星君　獄漢星君
　　大賁星君　炤星星君
　　絀流星君絀春入
　　茀星星君　旬始星君　擊咎星君
　　第五十四狀八分，太白星所變八星君門下
　　太白星所變：
　　天杵星君　天村星君　伏靈星君
　　大敗星君　司姦星君　天狗星君
　　天殘星君　卒起星君
　　第五十五狀七分，辰星所變七星君門下
　　辰星所變：
　　柱矢星君　破女星君　拂樞星君
　　滅寶星君　繞廷星君　驚理星君
　　大奮祀星君如玉帝座，舊本在五老帝君下，乃紫微、太微、天市、天角、大火帝座，不知即星垣中帝座，況紫微垣帝座，乃天皇北極大帝，位列九皇，前後重奏者明矣。
　　第五十六狀十二分，十二官尊神門下
　　天稱宮尊神　　天蝎宮尊
　　神人馬宮尊神　磨蝎宮尊
　　神雙魚宮尊神　寶缾宮尊
　　神白羊宮尊神　金牛宮尊神
　　陰陽宮尊神　　巨蟹宮尊神
　　獅子宮尊神雙女宮尊神右並依舊儀
　　第五十七狀三分，三山真君門下
　　青城山五嶽上司九天丈人儲福定命真君
　　潛山九天司命上卿保生真君
　　廬山九天採訪使者應元保運真君
　　右準元豐四年正月二十七日韶進號
　　第五十八狀六分，三天大法師眾聖
　　三天扶教大法師正一輔玄靜應真君
　　女師君　嗣師君　系師君
　　左玄王真人　右玄趙真人
　　第五十九狀十四分，九天司馬真君眾聖
　　九天司馬真君
　　九天玉輔上宰
　　九天四協侍宸
　　九天延壽益筭真君
　　九天度人不死真君
　　九天回骸起死真君
　　九天建生運炁真君
　　九天定貴續命真君
　　九天定祿萬福真君
　　九天執籙把籍真君
　　九天韓司主錄君
　　九天監生大神
　　九天度厄尊神
　　九天主女青律官右依舊儀
　　第六十狀十五分，天曹太皇萬福真君聖眾
　　天曹太皇萬福真君
　　天曹定名玉曆真君
　　天曹扶衰度厄真君
　　天曹消災散禍真君
　　天曹注生勾死真君
　　天曹延生保命真君
　　天曹司命真君　天曹司錄真君
　　天曹司非真君　天曹司危真君
　　天曹司刑真君　天曹司罰真君
　　天曹門下引進真官
　　天曹門下直日典者
　　天曹門下掠剩大夫右依奮儀
　　第六十－狀五分，五嶽真君門下
　　東嶽太靈蒼光青帝真君
　　南嶽慶華紫光赤帝真君
　　西嶽素光耀魄太明白帝真君
　　北嶽鬱微洞淵無極黑帝真君
　　中嶽黃玄太光含真黃帝真君
　　第六十二狀五分，五嶽聖帝門下
　　東嶽天齊仁聖
　　南嶽司天昭聖帝
　　西嶽金天順聖帝
　　北嶽安天元聖帝
　　中嶽中天崇聖帝右出《名山嶽演圖》
　　第六十三狀十分，十山真君門下
　　東嶽佐命括蒼山真君
　　東嶽佐命羅浮山真君
　　南嶽儲副霍山真君
　　南嶽儲副潛山真君
　　西嶽佐命女几山真君
　　西嶽佐命地肺山真君
　　北嶽佐命河蓬山真君
　　北嶽佐命抱犢山真君
　　中嶽佐命少室山真君
　　中嶽佐命武當山真君右出《太真道典錄》
　　第六十四狀十八分，太極上真眾聖
　　海上廣桑山主宰太極上真出《真誥》及《韓混事跡》
　　五嶽司命右弼桐柏真人王君
　　太玄真人東嶽上卿司命大茅真君
　　定錄右禁郎司命中茅真君
　　三官保命小茅真君
　　九州都僊太史兼高明大使神功妙濟太一定命真君
　　玄都御史昊真君
　　校錄水府黃真君
　　西山陳真君　西山周真君
　　西山彭真君　西山施真君
　　西山鍾真君　西山旴真君
　　西山時真君　西山曾真君
　　西山甘真君　上清真人許長史右出《僊傳》及《茅山西山記》
　　第六十五狀十分，下洞天僊官門下
　　王屋山小有清虛洞天僊官
　　委羽山大有空明洞天僊官
　　西玄山太元總真洞天俗官
　　西城山三元極真洞天僊官
　　青城山寶僊九室洞天僊官
　　赤城山上王清平洞天僊官
　　羅浮山朱明懼真洞天僊官
　　勾曲山金壇華陽洞天僊官
　　林屋山佐神幽墟洞天僊官
　　括蒼山成德隱真洞天僊官右出《洞天福地記》
　　第六十六狀二十四分，二十四化僊官門下
　　陽平化僊官　鹿堂化僊官
　　鶴鳴化僊官　漓沅化僊官
　　葛璝化僊官　庚除化僊官
　　秦中化僊官　真多化僊官
　　昌利化僊官　隸上化僊官
　　湧泉化僊官　稠梗化僊官
　　北平化僊官　本竹化僊官
　　濛秦化僊官　平蓋化僊官
　　雲臺化僊官　濜口化僊官
　　後城化僊官　公慕化僊官
　　平岡化僊官　主簿化僊官
　　玉局化僊官　北邙化僊官右出《都功籙》
　　第六十七狀二十八分，長生妙感真人眾僊
　　碧落侍中長生妙感真人
　　大慈普濟永元顯靈真君
　　元陽趙真人
　　景通陳真人
　　觀妙李真人
　　李隆真人
　　青城山薛真人
　　北宮真人安期先生
　　青城真人洪壓張先生
　　石鍾山天長劉真人
　　學射山通怡張真人
　　妙通嚴真人
　　保和王真人
　　歸元爾朱真人
　　玉珍山妙通朱真人
　　正陽鍾離真人
　　純陽呂真人
　　簡寂陸先生
　　興世館孫真人
　　白鶴山虛應張真人
　　昇真王先生
　　王屋山真伯夫人孫僊姑
　　抱樸小仙公
　　王屋山真一司馬先生
　　茅山玄靜李先生
　　廣成先生杜天師
　　傳教譚先生
　　傳教饒先生右出《總仙》、《列仙》、《拾遺》等傳
　　第六十八狀三分，三元真君門下
　　上元道化真君
　　中元護正真君
　　下元定志真君右依國朝封號
　　第六十九狀十五分，上元宮府僊官門下
　　上元左都司僊官
　　上元右都司僊官
　　上元紫微宮左府主生太陽火官
　　上元紫微宮右府主死太陰水官
　　上元紫微宮中府主生死罪錄官
　　上元太極左宮左府主生太陽火官
　　上元太極左宮右府主死太陰水官
　　上元太極左宮中府主生死罪錄官
　　上元太極右宮左府主生太陽火官
　　上元太極右宮右府主死太陰水官
　　上元太極右宮中府主生死罪錄官
　　上元考官上元考士上元考兵
　　上元考吏
　　第七十狀十二分，紫微宮十二曹僊官門下
　　上元紫微宮：
　　明真曹僊官　監正曹僊官
　　梵行曹僊官　靈關曹僊官
　　禁神曹僊官　正神曹僊官
　　通明曹僊官　開明曹僊官
　　玉都曹僊官　南上曹僊官
　　元功曹僊官　三靈曹僊官
　　第七十一狀
　　十二分，太極左宮十二曹僊官門下
　　上元太極左宮：
　　明梵曹僊官　威靈曹僊官
　　太常曹僊官　太清曹僊官
　　宣威曹僊官　明都曹僊官
　　都靈曹僊官　太儀曹僊官
　　明法曹僊官　考正曹僊官
　　明威曹僊官　九都曹僊官
　　第七十二狀
　　十二分，太極右宮十二曹僊官門下
　　上元太極右宮：
　　司正曹僊官　四明曹僊官
　　監天曹僊官　司殺曹僊官
　　盟天曹僊官　幽都曹僊官
　　威儀曹僊官　太陰曹僊官
　　下元曹僊官　監司曹僊官
　　監靈曹僊官　太明曹僊官
　　第七十三狀十五分，中元宮府僊官門下
　　中元左都司僊官
　　中元右都司僊官
　　中元洞空青靈宮左耐犯明晨府主生太陽火官
　　中元洞空青靈宮右紂絕陰天府主死太陰水官
　　中元洞空青靈宮中七非恬照府主生死罪錄官
　　中元南洞陽左宗天宮左諒事府主生太陽火官
　　中元南洞陽左宗天宮右宗靈府生死太陰水官
　　中元南洞陽左宗天宮中靈神府主生死罪錄官
　　中元北酆都右陰天宮左連宛泉曲府主生太陽火官
　　中元北酆都右陰天宮右泰殺九幽府主死太陰水官
　　中元北酆都右陰天宮中罪氣咸池府主生死罪錄官
　　中元考官　中元考士　中元考兵　中元考吏
　　第七十四狀
　　十四分，青靈宮十四曹僊官門下
　　中元洞空青靈宮：
　　靈都曹僊官　維正曹僊官
　　靈威曹僊官　黃神曹僊官
　　洞玄曹僊官　威仰曹僊官
　　靈紐曹僊官　嶽正曹僊官
　　洞天曹僊官　元都曹僊官
　　通真曹僊官　通明曹僊官
　　儀範曹僊官　九考曹僊官
　　第七十五狀
　　十四分，南洞陽左宮十四曹僊官門下
　　中元南洞陽左宮：
　　南昌曹僊官　考筭曹僊官
　　太陽曹僊官　機明曹僊官
　　都律曹僊官　九令曹僊官
　　格靈曹僊官　明都曹傳官
　　監天曹僊官　宣野曹僊官
　　監令曹僊官　丘丞曹僊官
　　九炁曹僊官　中神曹僊官
　　第七十六狀
　　十四分，北酆都右宮十四曹僊官門下
　　中元北酆都右宮：
　　司非曹僊官九殺曹僊官
　　韓司曹僊官　執正曹僊官
　　督察曹僊官　役考曹僊官
　　攝氣曹僊官　司殺曹僊官
　　斗加曹僊官　主繫曹僊官
　　司微曹僊官　九幽曹僇官
　　開度曹僊官　寒夜曹僇官
　　第七十七狀十五分，下元宮府僊官門下
　　下元左都司僊官
　　下元右都司僊官
　　下元暘谷洞源青華方諸宮左青元靈泉府主生太陽火官
　　下元暘谷洞源青華方諸宮右九泉寒夜府主死太陰水官
　　下元暘谷洞源青華方諸宮中朔單青靈府主生死罪錄官
　　下元清泠左南水宮左靈劫府主生太陽火官
　　下元清泠左南水宮右長夜寒庭府主死太陰水官
　　下元清泠左南水宮中靈寶劫刃府主生死罪錄官
　　下元北酆都右羅酆宮左開度劫量府主生太陽火官
　　下元北酆都右羅酆宮右泉曲鬼神府主死太陰水官
　　下元北酆都右羅酆宮中通靈大劫府主生死罪錄官
　　下元考官下元考士下元考兵
　　下元考吏
　　第七十八狀
　　十四分，洞源宮十四曹僊官門下
　　下元暘谷洞源宮
　　水明曹僊官　清水曹僊官
　　烈火曹僊官　三明曹僊官
　　簡對曹僊官　水令曹僊官
　　明範曹僊官　洞源曹僊官
　　檢會曹僊官　劫諒曹僊官
　　從水曹僊官　洞陽曹僊官
　　龍曹僊官　機會曹僊官
　　第七十九狀
　　十四分，左清泠宮十四曹僊官門下
　　下元左清泠宮：
　　明劫曹僊官　機齡曹僊官
　　水梵曹僊官　罪福曹僊官
　　簡會曹僊官　從氣曹僊官
　　攝靈曹傳官　召龍曹僊官
　　九河曹僊官　列女曹僊官
　　開明曹僊官　度魂曹僊官
　　檢精曹僊官　清正曹僊官
　　第八十狀
　　十四分，右羅酆宮十四曹僊官門下
　　下元右羅酆宮：
　　北元曹僊官　考正曹僊官
　　九科曹僊官　四極曹僊官
　　幽夜曹僊官　長劫曹僊官
　　芒神曹僊官　三難曹僊官
　　五法曹僊官　萬諒曹僊官
　　毒刃曹僊官　長夜曹僊官
　　溟波曹傳官　無極曹僊官
　　已上並出《三元品誠經》
　　第入十－狀十分，太一司命君眾聖
　　本命太一司命君
　　本命建生星斗君即生年
　　本命元辰真官即生旦
　　本命驛馬真官
　　本命生月真官
　　本命生時真官
　　本命運氣五福真官
　　本命大運真官本命小運真官
　　本命行年運氣神將
　　右依司天監會到神位，皆稱聖慈。
　　第八十二狀九分，天翁天母眾神
　　天翁神君　天母神君
　　天男神君　天女神君
　　雨師霶霈神　雲師屏翳神
　　風師飛廉神　雷師靈窿神
　　電師列鈌神
　　右依舊儀，自此狀以後，稱靈慈。
　　第八十三狀二十二分，扶桑大帝眾靈
　　水府扶桑大帝　水府暘谷神王
　　東海淵聖廣德王
　　南海洪聖廣利王
　　西海通聖廣潤王
　　北海沖聖廣澤王
　　漢江水帝龍王　楚江水帝龍王
　　浙江水帝龍王　湘江水帝龍王
　　吳江水帝龍王　五川江水帝龍王
　　楊子江水帝龍王　松江水帝龍王
　　荊江水帝龍王
　　江瀆昭靈孚應威烈廣源王
　　河瀆顯聖靈源王淮瀆長源王
　　濟瀆清源王
　　馬當山上水府福善安江王
　　釆石山中水府順聖平江王
　　金山下水府昭信太江王
　　第八十四狀十二分，十二谿真門下
　　五雲谿真　武陵谿真　苧羅谿真
　　桐柏谿真　崑崙谿真　岷山谿真
　　蟠冢谿真　沔池谿真　清遠谿真
　　中條谿真　浣沙谿真　巫峽谿真
　　右依舊儀
　　第八十五狀十七分，太湖眾神門下
　　太湖神　　　洞庭湖神
　　丹陽湖神　　鄱陽湖神
　　彭蠡湖神　　九海北玄君
　　泗洲九谷君　河侯神
　　河伯神　　　河掾神
　　石源水母　　蓬萊都水使者
　　水府馮夷君　水府波神君
　　湖中玉女　　溟泠大神
　　大皁江龍神右依舊儀
　　第八十六狀九分，九壘土皇君門下
　　第一壘色潤地土皇君
　　第二壘剛色地土皇君
　　第三壘石脂色地土皇君
　　第四壘潤澤地土皇君
　　第五壘金粟澤地土皇君
　　第六壘金剛鐵澤地土皇君
　　第七壘水制澤地土皇君
　　第八壘大風澤地土皇君
　　第九壘洞淵無色剛維地土皇君右出《度人經》第五十卷
　　第八十七狀十五分，酆都大帝眾聖
　　北陰酆都大帝
　　酆都佐理太上靈君
　　酆都助理玄滋天君　　酆都上相君
　　酆都太傳君　　酆都東明君
　　酆都南明君　　酆都西明君
　　酆都北明君　　酆都鬼官北斗君
　　酆都三官都禁郎
　　酆都水官司命君
　　酆都右禁司君　酆都主非使者
　　酆都執蓋郎
　　第八十八狀六分，六洞僊官門下
　　酆都山紂絕陰天宮僊官
　　酆都山泰殺諒事宗天宮僊官
　　酆都山明晨耐犯武城天宮僊官
　　酆都山恬照罪氣天宮僊官
　　酆都山宗靈七非天宮僖官
　　酆都山敢司連宛屢天宮僊官
　　第八十九狀十三分，酆都諸大魔王門下
　　酆都山紂絕陰天大魔王
　　酆都山泰殺諒事宗天大魔王
　　酆都山明晨耐犯武城天大魔王
　　酆都山恬照罪氣天大魔王
　　酆都山宗靈七非天大魔王
　　酆都山敢司連宛屢天大魔王
　　酆都玄司重正宗虛大魔王
　　酆都統僊升靈希微大魔王
　　酆都正真邵靈宛司大魔王
　　酆都雲樓玉紀明朗大魔王
　　酆都悲歌大魔王
　　酆都崇虛赤映靈由大魔王
　　酆都皇天九平大魔王
　　第九十狀十分，十王真君門下
　　地府大素妙廣真君
　　地府陰德定休真君
　　地府洞明普靜真君
　　地府玄德五靈真君
　　地府最勝耀靈真君
　　地府寶肅昭成真君
　　地府等觀明理真君
　　地府無上正度真君
　　地府飛魔演慶真君
　　地府五華威德真君
　　右出《太一天尊醮儀》
　　第九十一狀十七分，地府司錄神君眾聖
　　地府司錄神君　地府司命神君
　　地府司功神君　地府司殺神君
　　地府察命童子　地府太玄童子
　　地府夜光玉女
　　北酆寒池考獄靈官
　　九都使者　　　九龍符命使者
　　巨天力士　　　三天執罰大神
　　期劫考官　　　治罪淪劫官
　　治天憲官九　　泉治罪典者
　　地府五帝考官
　　第九十二狀九分，神慈九宮貴神
　　乾宮六白神　　坎宮一白神
　　艮宮八白神　震宮三碧神
　　巽宮四緑神　離宮九紫神
　　坤宮二黑神　兌宮七赤神
　　中宮五黃神
　　第九十三狀五分，五方五行神
　　東方甲乙寅卯木神
　　南方丙丁巳午火神
　　西方庚辛申酉金神
　　北方壬癸亥子水神
　　中央戊己辰戌丑未土神
　　第九十四狀十二分，社稷眾神
　　太社神　太稷神　土翁神
　　土母神　穀父神　蠶母神
　　播種五穀神　樹木花果神
　　春句芒神夏祝融神
　　秋蓐收神　冬玄冥神右三狀，並依司天監會到神位
　　第九十五狀十分，左青龍君眾神
　　左青龍君　右白虎君　前朱雀君
　　後玄武君　侍香金童散花玉女
　　香官使者　騰奏火官
　　當處城隍主者　住宅歲德尊神
　　第九十六狀九分，九州社令神
　　冀州社令神　荊州社令神
　　青州社令神　徐州社令神
　　豫州社令神　雍州社令神
　　梁州社令神　衮州社令神
　　揚州社令神
　　右出《太真道典論》
　　第九十七狀十四分，通章六玉女八從事
　　甲子左靈飛太玄玉女
　　甲戌左靈飛黃素玉女
　　甲申左靈飛太素玉女
　　甲辰右靈飛拜精玉女
　　甲午右靈飛絳官玉女
　　甲寅右靈飛青腰玉女
　　右玉女，出《大洞籙》
　　錄章從事　通章從事　校章從事
　　齎章從事　禦章從事　刺章從事
　　呈章從事　定章從事
　　右從事，出《都功籙》 
　　第九十八狀十四分，驛亭令眾神
　　驛亭令　驛亭丞
　　建節監功大將軍
　　素車白馬大將軍　直使功曹
　　正一功曹　左官使者　右官使者
　　陽神决吏　陰神决吏
　　科車赤符吏　剛風騎置吏
　　驛馬上章吏　飛龍騎吏
　　第九十九狀十一分，虎賁狼吏眾神
　　虎賁狼吏　察姦鉤吏　都官僕射
　　天丁力士　天騶甲卒
　　收炁食炁　吏收神食神吏
　　收邪食邪　吏收毒食毒吏
　　收凶食凶　吏追符破廟吏
　　第一百狀九分，土地真官眾神
　　土地真官　里域真官
　　上界直符使者
　　中界直符使
　　下界直符使者
　　年直使者　月直使者
　　日直使者　時直使者
　　已上並依舊儀
　　右羅天一千二百分聖真位號，或以朝廷降本三千六百分纂成，或所在各以傳錄者，互有得失。中間乃有兩分、三分，以至數十分，合為一分者，復有前後重奏者，以其聖號稍異，而不加詳審故也。如東華木公上相青童君，即上相方諸宮青童君；東霞扶桑丹陵大帝，即東極南極真王；五靈五老，即五方五帝之類，未可槩舉，故取頒降本，并裒集諸所傳，遞相參考，分序刪定，終以星躔分度，莫能詳究，嘗有請於二江宗丞李中大，乃蒙分指星躔，分度示下，因成全集。其間聖位高下，班次以降，本及古儀，參詳序列。所謂前後重奏，并聖位名號所自，並隨號箋註。
　　洞府投龍奏狀二＋四分
　　上元賜福天官　玄中大法師
　　監齋大法師
　　青城山五嶽上司九天丈人儲福定命真君
　　東嶽飛僊真人　南嶽飛僊真人
　　西嶽飛僊真人　北嶽飛僊真人
　　中嶽飛僊真人
　　王屋山小有清虛洞天僊官
　　委羽山大有空明洞天僊官
　　西玄山太元總真洞天僊官
　　西城山三元極真洞天僊官
　　青城山寶僊九室洞天僊官
　　赤城山上玉清平洞天僊官
　　羅浮山朱明燿真洞天僊官
　　句曲山金壇華陽洞天僊官
　　林屋山佐神幽墟洞天僊官
　　括蒼山成德隱真洞天僊官
　　九僊寶室洞府龍神隨所在更改
　　山神主者　當直功曹．
　　土地真官　驛龍騎吏
　　土府投龍奏狀二＋四分
　　中元赦罪地官　玄中大法師
　　監齋大法師　土府太皇上帝
　　東方土府大帝　南方土府大帝
　　西方土府大帝　北方土府大帝
　　中央土府大帝
　　第一壘色潤地土皇君
　　第二壘剛色地土皇君
　　第一二壘石脂色地土皇君
　　第四壘潤澤地土皇君
　　第五壘金栗澤地土皇君
　　第六壘金剛鐵澤地土皇君
　　第七壘水制澤地土皇君
　　第八壘大風澤地土皇君
　　第九壘洞淵無色剛維地土皇君
　　戊己黃神　歲德尊神　太陽竈君
　　太陰井神　土地真官　驛龍騎吏
　　水府投龍奏狀二十四分
　　下元解厄水官　玄中大法師
　　水府扶桑大帝　水府暘谷神王
　　東海淵聖廣德王
　　南海洪聖廣利王
　　西海通聖廣潤王
　　北海沖聖廣澤王
　　漢江水帝龍王　楚江水帝龍王
　　浙江水帝龍王　湘江水帝龍王
　　吳江水帝龍王　五川江水帝龍王
　　楊子江水帝龍王　松江水帝龍王
　　荊江水帝龍王　江瀆廣源王
　　河瀆靈源王　淮瀆長源王
　　濟瀆清源王　溟泠大神．
　　太守潭龍神此位隨所在更改土地真官
　　凡稱揚天尊，及旛上所題，不可私意隨宜，為一時新奇，須是出諸經懺法中方可。又如真人神君聖號，亦須僊傳所載，及朝廷封號為正。若降筆所傳，皆未可信，恐遭神天咎責也。樸庵晝。
　　消災一百二十分聖位
　　第一狀九分，九天上帝門下
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝
　　第二狀六分，五師天師君門下
　　靈寶玄中大法師
　　上古經師君
　　上古籍師君
　　上古度師君
　　靈寶監齋大法師
　　三天扶教大法師正一輔玄靜應真君
　　第三狀八分，三元五老帝君門下
　　上元賜福天官
　　中元赦罪地官
　　下元解厄水官
　　青靈始老九炁天君
　　丹靈真老三炁天君
　　皓靈皇老七炁天君
　　五靈玄老五炁天君
　　元靈元老一炁天君
　　第四狀十一分，十一大曜真君門下
　　日宮太陽真君　月宮太陰真君
　　木星重華真君　火星執法真君
　　金星天皓真君　水星伺辰真君
　　土星地侯真君　交初羅真君
　　交中計都真君　天一紫炁真君
　　太一月孛真君
　　第五狀十五分，北斗眾真門下
　　北斗高上玉皇尊星君
　　北斗玄卿大帝　天蓬貪狼星君
　　天內巨門星君　天衝祿存星君
　　天輔文曲星君　天禽廉貞星君
　　天心武曲星君　天柱破軍星君
　　洞明外輔星君　隱元內弼星君
　　北極天蓬大元帥　天猷副元帥
　　翊聖應感保德真君
　　真武佑聖靈應真君
　　第六狀九分，南斗眾真門下
　　南斗長生大帝　可韓君丈人
　　注生大司馬　　天府司命真君
　　天相司錄真君　天梁延壽真君
　　天同益筭真君　天樞度厄真若
　　天機上生真君
　　第七狀十四分，東方南方列宿星君門下
　　角宿天門星君　亢宿天庭星君
　　氏宿天府星君　房宿天駟星君
　　心宿天王星君　尾宿天雞星君
　　箕宿天津星君　井宿天井星君
　　鬼宿天鐀星君　柳宿天廚星君
　　星宿天庫星君　張宿天稱星君
　　翼宿天都星君　軫宿天階星君
　　第八狀十四分，西方北方列宿星君門下
　　奎宿天將星君　婁宿天獄星君
　　胃宿天倉星君　昴宿天目星君
　　畢宿天耳星君　觜宿天屏星君
　　參宿天水星君　斗宿天廟星君
　　牛宿天機星君　女宿天女星君
　　虛宿天卿星君　危宿天錢星君
　　室宿天糜星君　璧宿天市星君
　　第九狀八分，九天丈人真君眾真
　　青城山五嶽上司九天丈人儲福定命真君
　　潛山九天司命真君
　　廬山應元保運真君
　　九天大司馬真君
　　九天建生運炁真君
　　天曹太皇萬福真君
　　天曹定名玉曆真君
　　天曹門下引進真官
　　第十狀十一分，東嶽青帝真君眾聖
　　東嶽泰山青帝真君
　　南嶽衡山赤帝真君
　　西嶽華山白帝真君
　　北嶽但山黑帝真君
　　中嶽嵩山黃帝真君
　　本命生年真官　本命生月真官
　　本命生日真官　本命生時真官
　　水府扶桑大帝　地府酆都大帝
　　第十－狀七分，三元四靈神君
　　上元道化真君　中元護正真君
　　下元定志真君　左青龍君
　　右白虎君　前朱雀君　後玄武君
　　第十二狀八分，土地真官三界四直使者
　　土地真官　上界直符使者
　　中界直符使者　下界直符使者
　　年直使者　月直使者　日直使者
　　時直使者
　　遷拔一百二十分聖位
　　第－狀九分，九天上帝門下
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝
　　第二狀六分，五師天師君門下
　　靈寶玄中大抉師
　　上古經師君
　　上古籍師君
　　上古度師君
　　靈寶監齋大法師
　　三天扶教大法師正一輔玄靜應真君
　　第三狀八分，三元五老帝君門下
　　上元賜福天官
　　中元赦罪地官
　　下元解厄水官
　　青靈始老九炁天君
　　丹靈真老三炁天君
　　皓靈皇老七炁天君
　　五靈玄老五炁天君
　　元靈元老一炁天君
　　第四狀十一分，十一大曜真君門下
　　日宮太陽真君　月宮太陰真君
　　木星重華真君　火星執法真君
　　金星天皓真君　水星伺辰真君
　　土星地侯真君　交初羅真君
　　交中計都真君　天一紫炁真君
　　太一月孛真君
　　第五狀十一分，北斗眾真門下
　　北斗高上玉皇尊星君
　　北斗玄卿大帝　天蓬貪狼星君
　　天內巨門星君　天衝祿存星君
　　天輔文曲星君　天禽廉貞星君
　　天心武曲星君　天柱破軍星君
　　洞明外輔星君　隱元內弼星君
　　第六狀九分，南斗眾真門下
　　南斗長生大帝　可韓君丈人
　　注生大司馬　　天府司命真君
　　天相司錄真君　天梁延壽真君
　　天同益筭真君　天樞度厄真君
　　天機上生真君
　　第七狀八分，九天丈人真君門下
　　青城山五嶽上司九天丈人儲福定命真君
　　潛山九天司命真君
　　廬山應元保運真君
　　九天大司馬真君
　　九天迴骸起死真君
　　九天主女青律官
　　天曹太皇萬福真君
　　天曹直日引進真官
　　第八狀十分，天齊仁聖帝眾聖
　　東嶽天齊仁聖帝
　　南嶽司天昭聖帝
　　西嶽金天順聖帝
　　北嶽安天元聖帝
　　中嶽中天崇聖帝
　　水府扶桑大帝
　　江瀆廣源王　河瀆靈源王
　　淮瀆長源王　濟瀆清源王
　　第九狀十三分，北陰酆都大帝威靈
　　北陰酆都大帝　佐理太上靈君
　　助理玄滋天君　酆都上相君
　　酆都太傅君　　酆都東明公
　　酆都南明公　　酆都西明公
　　酆都北明公　　酆都鬼官北斗君
　　酆都無鞅大力魔王
　　陰境飛雷電吏
　　地府察命童子
　　第十狀十四分，紂絕陰天宮仙官威靈
　　酆都山紂絕陰天宮僊官
　　酆都山泰殺諒事宗天宮僊官
　　酆都山明晨耐犯武城天宮僊官
　　酆都山恬照罪氣天宮僊官
　　酆都山宗靈七非天宮僊官
　　酆都山敢司連宛屢天宮傳官
　　地府五帝考官　地府巨天力士
　　三天執罰大神　地府司命神君
　　地府司錄神君　地府司功神君
　　地府司殺神君　地府牛頭獄卒吏
　　第十一狀十分，上元道化真君眾神
　　上元道化真君　中元護正真君
　　下元定志真君　建節監功大將車
　　素車白馬大將軍　當旬通章玉女
　　左青龍君　右白虎君
　　前朱雀君　後玄武君
　　第十二狀十分，土地真官眾神
　　土地真官　　　騰奏火官
　　當境城隍主者　里域主者
　　上界直符使者　中界直符使者
　　下界直符使者　年直使者
　　月直使者　　　日直使者
　　時直使者
　　道門定制卷之三竟
　　道門定制卷之四
　　西蜀道士樸庵吕元素集成
　　朱陵真隱性齋胡湘龍編校
　　雲篆符誥
　　三皇內祕隱文
　　天皇第一百二十五、二十六兩字相合，又一百六十一、六十二兩字相合。地皇第二百十七、十八兩字相合。已上格式，並從中盟籙較勘排定。
　　鎮天真文出《華堂內禁度人經》 
　　東方青帝鎮天真文
　　角龍負河，護世卻非。真王下降，萬惡俱摧。世土永延，億劫無衰。
　　右雲篆，上告青靈始老九炁天君，伏願寅賓出日，光被萬方，與物為春，功均庶品，萃玆眾妙，叢祐一人。守寶曆以至仁，體乾元而不息。謹奏。
　　年　月　日　高功銜　宣行
　　南方赤帝鎮天真文
　　赤帝命靈，、萬法開通。魔鬼滅種，世無災凶。神符玉文，皇道永豐。
　　右雲篆，上告丹靈真老三炁天君，伏願聖人嚮明，萬邦作式。火王盛德，日月等乎照臨；壽祝南山，天地齊其長久。謹奏。
　　年　月　日　高功銜　宣行
　　西方白帝鎮天真文
　　玄女素，把符紫清。受命玉階，斬伐百精。世土蕩蕩，君主晏平。
　　右雲篆，上告皓靈皇老七炁天君，伏願九金純粹，七炁和平，三農無害於秋成，萬國常均於兌說。后妃皇子，女御嬪嬙，承僊母之休光。龜臺紀善；
　　協聖君之治化，鳳闕儲祥。謹奏
　　年　月　日　高功銜　宣行
　　北方黑帝鎮天真文
　　黑靈北帝，總攝天門。消禳世土，剪滅妖氛。神霄玉書，保天無傾。
　　右雲篆，上告五靈玄老五炁天君，伏願高真降監，五素流光，眾星拱乎北辰，尊皇居而益固，黃鍾養乎元氣，保聖壽以無疆。謹奏。
　　年　月　日　高功銜　宣行
　　中央黃帝鎮天真文
　　天皇禀氣，保鎮萬方。擲火流金，昭除不祥。黃老律令，世土永康。
　　右雲篆，上告元靈玄老一炁天君，伏願極世界三千之廣，息陰陽百六之
　　災，九廟僊遊，億年福庇。雲行雨施，澤萬國之黎元；地久天長，增一人之聖筭。謹奏。
　　年　月　日　高功銜　宣行
　　消災真文出《五篇真文經》 
　　東方青帝消災真文
　　右雲篆，上告木德歲星重華真君，乞為奉道某家，主攝星官，正天度數，解除命運刑剋之災。願於東華之宮，降神布炁，保肝護魂。謹奏。
　　年　月　日　高功銜　宣奏
　　南方赤帝消災真文
　　右雲篆，上告火德熒惑星執法真君，乞為奉道某家，主攝星官，正天度數，解除命運刑剋之災。願於洞陽之宮，降神解患，養炁守心。謹奏。
　　年　月　日　高功銜　宣行
　　西方白帝消災真文
　　右雲篆，上告金德太白星天皓真君，乞為奉道某家，主攝星官，正天度數，解除命運刑剋之災。願於素靈之宮，布炁降神，靜魄安肺。謹奏。
　　年　月　日　高功銜　宣行
　　北方黑帝消災真文
　　右雲篆，上告水德辰星伺辰真君，乞為奉道某家，主攝星官，正天度數，解除命運刑剋之災。願於玄元之宮，布炁降神，通血守腎。謹奏。
　　年　月　日　高功銜　宣行
　　中央黃帝消災真文
　　右雲篆，上告土德鎮星地侯真君，乞為奉道某家，主攝星官，正天度數，解除命運刑剋之災。願於太玄之宮，布流道炁，保固黃庭。謹奏。
　　年　月　日　高功銜　宣行
　　鍊度真文出《諸天內音玉字經》 
　　東方八天鍊度真文
　　右雲篆，上告東方九炁天君，伏乞承元始符命，告下東方無極世界，開長夜九幽之府，為奉道某家，拔度亡人某等魂識，庶使死魂受鍊，倦化成人。謹奏。
　　年　月　日　高功銜　宣行
　　已下四方，古語並同，止換各方、某炁、某方無極世界。
　　南方八天鍊度真文
　　南方三炁天君、南方無極世界。
　　西方八天鍊度真文
　　西方七炁天君、西方無極世界。
　　北方八天鍊度真文
　　北方五炁天君、北方無極世界。
　　中央梵天鍊度真文
　　中央一炁天君、中央無極世界。
　　遷神生天寶誥
　　太玄都省行壇
　　據鄉貫奉道某家，以今月某日，備列法信文儀，就某處修設某道場，薦拔亡過某，於某年某月某日某時，以疾身亡，享年幾歲，欲乞早蒙開度，當壇依紫陽玉匱科格，請遷神生天玉篆寶誥，給付亡過某執憑受生者。
　　太上赦罪生天遷神玉文
　　告下北陰酆都大帝，十大地獄宮王、主者、僚吏，拔度亡人某，消滅大罪，塞遏邪源，形神昇度，謁帝天闕，福智自生，驂侍龍軒，真炁長存，一如玉文告行律令。
　　太上遷神生天寶誥玉文
　　告聞三官九府、百二十曹、五帝考官、天牢地牢主者，拔度亡人某，準依符命，部衛形魂，上朝帝庭，冤仇和釋，與道合并，神昇南闕，受鍊更生，一如玉文告行律令。
　　太上遷神登真度命出離生死玉文
　　上通高清，下及太寧，天慈赦宥，三界空冥，九幽罪魂，五道冥靈，億曾萬祖，苦爽遊精，削除罪錄，落滅惡根，速證生方，氣識充盈，超度亡人某，上登天堂，鍊質澄神，真心洞明，本性通靈，如玉文告行律令。
　　太上鍊神登真玉清寶誥玉文
　　九天保命延生真符，上開八門，變化上清，下通九地，三十七獄，悉停考掠，執罰法官，朝謁帝軒，宿冤赦宥，進爵受生，超度亡人某，隨品命秩，與神齊并，一如玉清寶誥奉行律令。
　　太上僊化成人生神實誥玉文
　　超度亡人某，進爵加秩，隨品命遷，捧誥朝真，計功酬賞，超凌三界，逍遙上清，一如生神寶誥奉行律令。
　　右誥，付亡人某，執憑超度，符到奉行。
　　年　月　日　出給
　　高功位
　　三天扶教輔元體道大法天師
　　三府龍簡
　　洞府
　　今謹有鄉貫奉道某家，以今月某日，值某之辰，某等幾人，修建無量下元黃籙大齋。自某日蕆事，至某日滿散。今則行道事竟，投簡靈山、靈潭、中宮。
　　願神願仙，長生度世，飛行上清，五嶽真人，至聖至靈，乞削罪錄，上格九天，請詣靈山，金龍驛傳。
　　太歲某年　月　日於某山洞天告聞具位　姓某
　　土府
　　願神願仙，中皇九土，戊己黃神，土府五帝，乞削罪名，請詣中宮，勒簡太玄，金紐白信，金龍驛傳。
　　太歲某年　月　日於某家住宅中官告聞
　　具位　姓某
　　水府
　　願神願仙，三元同存，九府水帝，十二河源，江河淮濟，溟泠大神，乞削罪錄，上格九天，請詣水府，金龍驛傳。
　　太歲某年　月　日於某江某潭告聞
　　具位　姓某
　　簡皮
　　告聞某處洞天具位姓某　謹封
　　一云某處龍潭
　　一云住宅中宮土府
　　金籙白簡
　　篆文依藏經中本，及諸處善本校正。
　　元始符命，金籙白簡，救苦真符，告下十方無極世界、三官九府、百二十曹、五帝考官、九幽地獄、巨天力士、執罰神兵、司命司錄、司功司殺、牛頭獄卒、三界大魔，拔度亡人某，出離地獄，永辭長夜，睹見光明，萬罪蕩除，冤仇和釋，承此太上九真妙戒，拔度功德，上生天堂，一如告命。
　　太歲某年　月　日於某大齋中告下
　　救苦符散形
　　元始天尊太上道君太上老君 帝君混合鍊土皇空神溉胞九壘洞九朝 左右奉命司馬洞謠 紫戶定錄神府神霄 開度長夜陰貫陽胞 三靈總御合慶寥 六炁咸演遵明梵招 司命司錄司功司殺 總統三靈明示都符 中理五炁混合百神 曇誦演越承命三清 九陽思化 覆靈宥靈 大明合日 得天之精 輔翼玉帝 九幽齊并
　　急急如律令 叩齒勑三通
　　救苦符聚形
　　長生簡文
　　元始符命，金籙白簡，長生靈符，告下南方丹天世界、朱陵火府、南昌上官、長生大君、韓君司馬、司命司錄、延壽益筭度厄尊神、回骸起死監生大神，超度亡過某，上登朱宮流火之庭，玉眸鍊質，黃華蕩形，名書紫策，受化更生，乘此金籙度命功德，時刻升遷，一如告命風火驛傳。
　　太歲某年　月　日於某大齋中告下
　　長生符散形
　　玉宸上帝玄照超品 合明天司玄中澄輪 太一右府左仙府 三元混合 真六九真 齊奉生命 胎靈八君胎門八神 日月合并南極長生 玉宸上帝下南昌急急如律令度生急急如勑叩齒三道 長生帝君丹老帝君會　注生帝君精帝君叩齒三通 三叩齒取炁呵入八獄吹五嶽 三官北酆九量重陰九地九水皆觀光明 峨峨朱陵岱嶽土司 南斗上生飛驛傳
　　長生符聚形
　　二簡封皮
　　白簡；乃是告下十方、南方，遷拔亡人，即非給與亡者，不可上寫給付亡人某字，并不可使傳度師字。
　　救苦真符告下
　　高功銜某謹封
　　十方無極世界
　　長生靈符告下
　　高功銜某謹封
　　南方丹天世界
　　戒牒式
　　右舊本戒牒，謹按經云，以下義理，未甚貫穿。今取《九真妙戒經》，別從校定一式，庶見生者為先靈求請、傳授太上金籙度命九真妙戒壇牒。謹按《元始天尊九幽拔罪經》云，世人命過，應入九幽，黑簿書名，無由解脫。若有夫妻男女一門人同學，奉為亡者建立道場，請授九真妙戒，奠告金籙靈符，告下地司，燒除黑簿，俾諸亡者，應時解脫，魂升南宮，因緣輪轉，得為九宮真人。今謹有奉道某家，修建某道場，請為所薦亡者，傳授九真妙戒，奠告金籙白簡，救苦長生靈符，汝宜諦聽，靜念在心，當來託生人中，持為身寶。爾時，元始天尊告宣戒言，今具于後：
　　一者敬讓，孝養父母；
　　二者克勤，忠於君主；
　　三者不殺，慈救眾生；
　　四者不淫，正身處物；
　　五者不盜，推義損己；
　　六者不嗔，兇怒凌人；
　　七者不詐，諂賊害善；
　　八者不驕，傲忽至真；
　　九者不二，奉戒專一。
　　牒具如前。
　　妙戒靈符，威禁至重，今依科出給戒牒付亡過某。佩受之後，如法修行，自有察命童子、護．戒威神，隨念覆護。受戒之者，宜堅正念，永斷惡根，積善累功，以期超證。謹牒。
　　年　月　日　出給
　　傳度師高功銜
　　戒牒皮面
　　傳度師　姓名　謹封
　　戒牒皮背
　　太上金籙度命九真妙戒壇牒，給付亡人某佩受。
　　古儀尚簡而實，今也好奇而煩。呂氏所校定制集，考之大藏，按諸經科，稍有窒礙，未可輕取。如遷拔傳度，古者止是九真戒牒、金籙白簡而已，出《九幽拔罪經》中，所載分明。後因行之法士，造作寶誥，倣效朝廷誥命出給，其徒以謂法官存時，曾受職品，救濟有功，故云進爵加秩，隨品命遷，捧誥朝真，計功酬賞是也。樸庵於是姑亦從之，刪定一式，補於集中，觀其前篇，講議亦詳。近來更有生天妙籙符命、公據由憑之類，多端撰造，漸失本真，趨利爭名，豈顧因果。且如九龍符命，多本異同，莫知所逮。與破地獄符，仍給亡者，已承追抽詣壇，懺罪參真，受戒之後，於義未通。又見戒牒中列具，第一初真戒，敬讓，孝養父母；第二念真戒云云，尤為可議。按經云，一者敬讓，孝養父母；二者克勤云云，具載備矣。不知初真、念真戒，乃是廣成先生所著科儀，發明經旨，啟悟幽明，卻豈容混壓天尊金口所宣，相紊教法。當為講明，以告知者。恐無識之徒，飾非以自惑，亦何足怪哉。
　　沐浴符
　　此符朱書火化，投於浴盆中，道眾齊誦八天大梵文，法師默念三光咒，搯訣取炁，吹入浴室中，然後行儀。
　　太上沐浴度魂真符出《上清濟度祕法》 
　　右奉太上符命，普為亡過某等，澡身浴德，浣濁流清，蕩除累世業愆，洗滌多生罪垢，使神魂之清淨，宜冠帶以趨朝，佩戒持經，登真悟道，一如符命，準此奉行。
　　年　月　日下
　　高功半銜
　　道門定制卷之四竟
　　道門定制卷之五
　　西蜀道士樸庵呂元素集成
　　朱陵真隱性齋胡湘龍編校
　　黃籙都疏
　　按金籙儀中都疏式作兩班，班首銜具疏言功，蓋以齋已，豈能知許多功德，今作高功銜，庶合事儀。
　　具高功全銜臣姓某，奏為鄉貫奉道齋生姓某，入意主所伸凡悃，干冒天威，臣高功名，謹率同法，都講道士姓某等幾人，恭按僊科，奉行法事。今者仰蒙聖恩垂佑，大願圓諧，謹具三日四夜功德，品目如後。
　　某日申時開壇：逐項各占一行寫
　　高功庭參祝香，道眾臨壇受職，
　　申發三府表牒，跪受修真十戒，
　　宣諭彈罰科條。
　　宿啟建齋：
　　投詞關白請師，都講救水諍壇，
　　高功關奏上真，宣啟壇建齋儀，
　　監齋懺悔罪愆，宣露三皇隱文，
　　宣啟壇請聖詞。
　　某日清旦行道：
　　宣為國清旦儀，出官關閱吏兵，
　　宣布鎮天真文，宣為國祝聖詞，
　　宣為國五段懺。
　　臨午行道：
　　宣為國臨午詞，宣為國禳災詞，
　　宣二十方懺儀。
　　靜夜行道：
　　宣為國靜夜儀，宣祝祀典神祇詞，
　　宣為國都懺儀。
　　某日清旦行道：
　　宣遷拔清旦儀；宣布鍊度真文，
　　宣薦拔亡人詞，宣遷拔五段懺。
　　臨午行道：
　　宣遷拔臨午儀，宣祝地水二府詞，
　　宣二十方懺儀。
　　靜夜行道：
　　宣遷拔靜夜儀，宣遷拔六道詞，
　　宣遷拔都懺儀，拜奏遷拔、冢訟朱章。
　　某日清旦行道：
　　宣消災清旦儀，宣布消災真文，
　　宣消災懺罪詞，宣消災五段懺。
　　臨午行道：
　　宣消災臨午儀，宣報父母恩詞，
　　宣二十方懺儀。
　　靜夜行道；
　　宣消災靜夜儀，宣祝申奏等神詞，
　　宣消災都懺儀，拜上消災朱章。
　　某日子時設醮：
　　高功關奏上真，出官關閱吏兵，
　　拜上言功朱章，宣羅天大醮儀，
　　延降三府眾真，三獻散花旋繞，
　　宣奏修齋心詞，宣奏散壇詞誠，
　　宣祝三府龍簡，道眾復職納簡，
　　辭師奉送上真。
　　外壇法事：
　　開闢五方道路，召請諸廟神祇，
　　召請所薦亡人，召請六道有情，
　　建設香湯沐浴，升度無礙法橋，
　　奉為亡人懺罪，傳授九真妙戒，
　　奠告救苦真符，奠告長生靈符，
　　出給遷神寶誥，咒施甘露法食，
　　點懺破獄神燈，教誠九泉六道，
　　關祝七元星燈。
　　第一時，為國祈祥，祝延今上皇帝，聖壽無疆，道眾各持念：
　　淨天地神咒、淨心口神咒、
　　安土地神咒，
　　玉清元始天尊、上清靈寶天尊、
　　太清降生天尊、昊天玉皇上帝、
　　聖祖天尊上帝、上宮天皇大帝、
　　中天北極大帝、后土皇地祇、
　　元天大聖后、玉清虛无天尊、
　　玉清大慈天尊、玉清大悲天尊
　　玉清太帝虛皇天尊、
　　玉清後聖金闕天尊、
　　玉清後聖瓊闕天尊、
　　玉清後聖太平天尊、
　　太平護國天尊、昌國化人天尊、
　　成就國土天尊、興國太平天尊、
　　玄都萬壽天尊、難思聖德天尊、
　　保制劫運天尊、海空智藏真人、
　　普德妙行真人，不可思議功德。
　　已上聖號，各持一十遍，各轉《太上混元上德皇帝道德真經》一卷。
　　第二時，正天分度，消禳國界陽九、百六之災，兵戈疾疫、水火旱蝗、饑饉之厄，各持念：
　　上元日宮皇極天尊、
　　中元月宮正一天尊、
　　下元星宮眾妙天尊、
　　運明廣照天尊、開輝保生天尊、
　　日月光明天尊、清淨流光天尊、
　　凝彩光華天尊、收魔滅惱天尊、
　　護國永安天尊、日光真人、
　　月光真人、星光真人，
　　不可思議功德。
　　已上聖號，各持一十遍，各轉《太上十一曜大消災神咒經》一卷，《太上禳災度厄真經》一卷。
　　第三時，奉為普天之下，有功於國，諸廟福德正神，增助威光，保寧國界，各持念：
　　玄元闡教天尊、興大福力天尊、
　　慈濟永劫天尊、廣度眾厄天尊、
　　大通靈應天尊、變現無邊天尊、
　　妙行真人、廣信真人，
　　不可思議功德。
　　已上聖號，各持一十遍，各轉《太上昇玄消災護命妙經》一卷，《黃帝陰符經》一卷。
　　第四時，奉為齋官某家，所薦亡過某等，遷拔神魂，超生淨界，各持念：
　　淨天地神咒、淨心口神咒、
　　安土地神咒，
　　玉清虛無天尊、玉宸妙道天尊、
　　金闕至真天尊、太一救苦天尊、
　　法橋大度天尊、廣開方便天尊、
　　常濟苦海天尊、護魂無滯天尊、
　　香林說法天尊、分配受生天尊、
　　隨願往生天尊、逍遙快樂天尊、
　　大慈救苦真人、大悲拔罪真人，
　　不可思議功德。
　　已上聖號，各持一十遍，各轉《太上洞玄靈寶無量度人上品妙經》一遍。
　　第五時，奉為地府水府，靈司曹局，陞陸僊階，削落存亡罪咎，各持念：
　　法藏瓊文天尊、慈周三界天尊、
　　廣化六道天尊、龍王變度天尊、
　　轉輪聖王天尊、法界應慈天尊、
　　度人眾妙天尊、妙行真人、
　　妙相真人，不可思議功德。
　　已上聖號，各持一十遍，各轉《太上生天得道真經》一卷，《太上老君常清靜經》一卷。
　　第六時，奉為三界輪迴，九泉六道，五姓孤魄，薦度幽爽，超升淨方，各持念：
　　化三途天尊、救八苦天尊、
　　除煩惱天尊、超生死天尊、
　　色無盡天尊、空無相天尊、
　　無邊際天尊、功德海天尊、
　　法解真人、救脫真人，
　　不可思議功德。
　　已上聖號，各持一十遍，各轉《太上十方救苦妙經》一卷，《太上九幽拔罪心印經》一卷。
　　第七時，奉為齋官某一家等，消災度厄，保命延年，各持念：
　　淨天地神咒、淨心口神咒、
　　安土地神咒，
　　玉清降福天尊、上清常湛天尊、
　　太清靈變天尊、長生保命天尊、，
　　消災度厄天尊、延壽益筭天尊、
　　九宮捍厄天尊、八卦護身天尊、
　　金闕延祥天尊、玉書注祿天尊、
　　紫清介福天尊、寶策定壽天尊、
　　自然智惠法身真人、
　　玄妙虛無上德真人，
　　不可思議功德。
　　已上聖號，各持一十遍，各轉《太上玄靈北斗本命延生經》一卷，《太上南斗六司延壽度人經》一卷。
　　第八時，奉為齋官某家，報答父母劬勞深重之恩，各持念：
　　無量化身天尊、度世聖王天尊、
　　圓滿正智天尊、隨緣赴感天尊、
　　遐宣道德天尊、隨功度人天尊、
　　法解真人、太極真人，
　　不可思議功德。
　　已上聖號，各持一十遍，各轉《太上真一報父母恩重經》一卷，《真武靈應真君報父母恩德經》一卷。
　　第九時，奉為法籙吏兵、三界雲程、申奏土地、功曹使者、里域龍神，增益威光，各持念：
　　真靈感應天尊、靈應無窮天尊、
　　常增上善天尊、光顯神功天尊、
　　和神利物天尊、功德圓滿天尊、
　　寶相真人、轉輪真人，
　　不可思議功德。
　　已上聖號，各念一十遍，各轉《太上太清天童護命妙經》 一卷，《洞玄靈寶智慧觀身經》一卷。
　　三日四夜吟詠法事：
　　啟堂頌、奉戒頌、三啟頌、
　　請師頌、焚章頌、焚詞頌、
　　焚簡頌、焚牒頌、三途五苦頌、
　　山簡頌、水簡頌、往生頌、
　　出堂頌、還戒頌、解壇頌、
　　回向頌、步虛詞、白鶴詞、
　　玉京步虛詞、金闕步虛詞、
　　玉清樂、上清樂、太清樂、
　　散花樂、僊家樂、唱道讚、
　　華夏讚、智慧讚、歸依讚、
　　定坐讚、啟經讚、聞經讚、
　　七真讚、送經讚、解坐讚、
　　普供養讚、辭師讚、奉送讚、
　　持衛靈咒、持上香咒、
　　持發爐咒、持五星咒、
　　誦屍寶章、持九曜咒、
　　持命魔密咒、持入戶咒、
　　持出戶咒、發十二大念、
　　發十二大願、禮師存念、
　　禮十方天尊、禮無極大道、
　　禮三洞真經、禮靈寶真師、
　　歎三洞經蘊、祝三皇內文、
　　祝鎮天真文、祝鍊度真文、
　　祝消災真文、祝金籙白簡。
　　寶壇鎮信：
　　本命紋繒紫羅三十九尺、
　　黃道絹三十六尺、十方鎮綵、
　　十方筆墨案紙硯籌、
　　十方龍璧、十方淨巾、
　　十方弓旗鑑劍、命錢三貫六百文、
　　祿米一十二升、油一十二斤、
　　炭一百二十斤、造獻寶旛若干對。
　　寶壇進貢：
　　九皇至尊，凡信錢馬龍車九分；
　　羅天列真，信錢從馬一千二百分；
　　三皇，凡信三分；
　　諸廟神祇，錢馬六十分。
　　道場散後，詣青城山寶傳九室洞天，投奠金龍玉璧素簡一面，設醮一座，奏納二十四分。洞府水府，各隨所在聖迹去處改寫。
　　詣某州、某江、某潭水府，投奠金龍玉璧素簡一面，設醮一座，奏納二十四分。
　　於齋主某家住宅中宮、土府，投奠金龍玉璧素簡一面，設醮一座，奏納二十四分。
　　寶壇奉為所薦亡者：
　　出給九真妙戒牒若干道，
　　奠告救苦真符若干面，
　　奠告長生靈符若干面，
　　出給生天寶誥若干道，
　　奉上亡人等經文、陰財，各一分。
　　右臣謹冒罪、具疏、奏聞太上開天執符御曆含真體道昊天玉皇上帝玉陛下。
　　奉道弟子某，伏以入文訖，仰惟大道，俯賜證明，謹疏。
　　年　月　日　高功全銜臣姓某疏
　　黃籙羅天醮行遷拔日，為亡者作一疏，作齋官常名，全入意具薦拔日所作功德，及第四時所轉一經課，、後如常式。於薦拔追亡人之時，坐前宣讀，庶有分付。夜齋疏一本，略入意具第六時所轉經課薦拔。
　　盟真大齋功德疏
　　或二日夜，據所行法事滅削寫。
　　某鄉貫奉道某，入意謹具一日兩夜功德品目于後。命三洞道士某等幾人，依紫陽玉匱科格，奉行法事。
　　幾日申時開壇：
　　高功庭參祝香，申發三府表牒，
　　敷演智慧十戒，都講敕水淨壇。
　　宿啟建齋：
　　高功關奏上真，宣盟真啟壇儀，
　　都講懺悔罪愆，宣布鍊度真文，
　　宣啟壇請聖詞。
　　幾日清旦行道：
　　宣出官朝奏儀，宣盟真清旦儀，
　　初奏修齋詞誠，宣五段懺方儀。
　　臨午行道：
　　宣薦拔臨午儀，重奏修齋心詞一
　　宣十方懺罪儀。
　　靜夜行道：
　　宣解考行道儀，三奏修齋心詞，
　　宣遷拔都懺儀。
　　某日子時設醮：
　　宣冥陽大醮儀，延降三府上真，
　　出官關閱吏兵，
　　拜上遷拔朱章或冢訟。
　　宣設醮散壇詞，辭師奉送上真。
　　外壇法事：
　　開闢五方道路，召請所薦亡魂，
　　建設香湯沐浴，升度無礙法橋，
　　解釋三業罪愆，傳授九真妙戒，
　　奠告金籙白簡，宣付生天玉篆， 
　　咒施甘露法食，點懺破獄神燈，
　　教誡九泉六道。
　　第一時，奉為所薦亡人某等，遷拔
　　神魂，超生淨界，道眾各持念：
　　淨天地神咒、淨心口神咒、
　　安土地神咒，
　　玉清元始天尊、上清靈寶天尊、
　　太清降生天尊、昊天玉皇上帝、
　　聖祖保生天尊、上宮天皇大帝、
　　中天北極大帝、后土皇地祇、
　　元天大聖后、太一救苦天尊、
　　九幽拔罪天尊、朱陵度命天尊、
　　火鍊丹界天尊、隨願往生天尊、
　　逍遙快樂天尊、大慈救苦真人、
　　大悲拔罪真人，不可思議功德。
　　已上聖號，各念一十遍，各轉《太上洞玄靈寶無量度人上品妙經》。
　　第二時，奉為三界輪迴，六道有情等眾，濟度幽爽，早超淨方，各持念：
　　化三途天尊、拔八苦天尊、
　　除煩惱天尊、超生死天尊、
　　色無盡天尊、空無相天尊、
　　無邊際天尊、功德海天尊、
　　大隱真人、救脫真人，
　　不可思議功德。
　　已上聖號，各持一十遍．各轉《太上靈寶自然至真九天生神章經》一過。
　　第三時，奉為三界四直功曹、法籙吏兵、申奏官屬，增益威光，騰達章奏，各持念：
　　靈應無窮天尊、常增上善天尊、
　　光顯神功天尊、和神利物天尊、
　　寶相真人、轉輪真人，
　　不可思議功德。
　　已上聖號，各持一十遍，各轉《太上昇玄消災護命妙經》一過。進貢：
　　九皇上真，金錢雲馭寶馬九分；
　　三府列真，凡信錢馬一百二十分；奉上亡者，金籙白簡、九真戒牒、生天玉篆，各一副，經咒、陰財，各一分。
　　右方功德，並已周圓，端用資薦亡過某，或有文於此下云云伏以云云，克承道力，頓悟本心。隨金簡而出幽冥，遷善遠罪；入朱陵而蒙鍊度，受化更生。仰惟大道證明，俯賜開度。謹疏。
　　年　月　日　奉道姓某　疏
　　消災拜章功德疏諸醮並宜換易寫
　　某鄉貫奉道入意，謹具功德品目于後，命道士某等幾人，依科奉行法事。
　　某日申時開壇：
　　高功庭參祝香，申發表狀文牒，
　　跪受智慧十戒，都講敕水淨壇。
　　啟壇建齋：
　　高功關奏上真，宣消災啟壇儀，
　　都講懺悔罪愆，宣布消災雲篆，
　　宣奏啟壇詞誠。
　　某日清旦行道：
　　高功關奏上真，宣消災清旦儀，
　　出官關閱吏兵，初奏清旦詞誠，
　　宣五段方懺儀。
　　臨午行道：
　　宣消災臨午儀，重奏修齋詞誠，
　　宣懺謝十方儀。
　　靜夜行道：
　　宣消災靜夜儀，三奏修醮詞誠，
　　宣二十方都懺儀。
　　某日子時設醮：
　　高功關奏上真，出官關閱吏兵，
　　拜上黃素朱章，宣三獻設醮儀，
　　延降三府上真，宣設醮散壇詞，
　　辭師奉送上真。
　　第一時，奉為某家消災度厄，保命延生，道眾各持念：
　　掙天地神咒、淨心口神咒、
　　安土地神咒，
　　玉清元始天尊、上清靈寶天尊、
　　太清降生天尊、昊天玉皇上帝、
　　上宮天皇大帝、中天北極大帝、
　　后土皇地祇、長生保命天尊、
　　延壽益筭天尊、消災度厄天尊、
　　紫清介福天尊、寶策定壽天尊、
　　金闕延福天尊、玉書注祿天尊、
　　福生無量天尊、青羅真人、
　　妙行真人，不可思議功德。
　　已上聖號，各持一十遍，各轉《太上玄靈北斗本命延生真經》。
　　第二時，奉為某家，解禳星運刑剋照臨之災，各持念：
　　玉清降福天尊、玉宸妙道天尊、
　　金闕至尊天尊、運明廣照天尊、
　　清淨流光天尊、開輝保生天尊、
　　八卦護身天尊、九宮捍厄天尊，
　　不可思議功德。
　　已上聖號，各持一十遍，各轉《太上十一曜大消災神咒經》一卷。
　　第三時，奉為三界雲程、申奏土地等神，增助威光，騰達章奏，各持念：
　　真靈感應天尊、和神利物天尊、
　　常增上善天尊、靈應無窮天尊、
　　神力無礙天尊、常來擁護天尊，
　　不可思議功德。
　　已上聖號，各持一十遍，各轉《太上昇玄消災護命妙經》一卷，《太上太清天童護命妙經》一卷。
　　進貢：
　　九皇至尊；凡信錢馬龍車九分；
　　三府上真，凡信錢馬一百二十分。
　　右方功德，並已周圓，恭以崇奉聖號，隨道場合回向者，上真列寫，不必具三清上聖。十極高真以下，祈禱隨宜，或有文字於此寫。某伏以云云，伏請大道證明，謹疏。
　　年　月　日　奉道姓某
　　道門定制卷之五竟
　　道門定制卷之六
　　西蜀道士樸庵呂元素集成
　　朱陵真隱性齋胡湘龍編校
　　自序
　　定制集備於大緣，而遺於眾醮。奉道深信之士，以無善本考校為不滿，囑以後集補其遺，庶幾師門之意，義不可辭，爰加參考與前，集為全書，尚有當別，白疏于下，其如未至，有俟賢達。
　　齋品
　　廣成先生曰：齋有二十七等，備在三洞經中，各有品題，標明所主，世所修奉，今著左方。
　　太一齋：十神太一主之
　　帝王修奉，展禮配天。
　　九天齋：九天生神帝主之
　　匡護國家，保制劫運。
　　金籙齋：上元天官主之
　　保佑帝王，安人鎮國。
　　玉籙齋：中元地官主之
　　保佑六宮、輔寧妃后，上以為帝王之齋；或大臣藩鎮，為國祈禳，亦許修奉。
　　黃籙齋：下元水官主之，事關上元、中元二宮
　　普資家國，徧濟存亡，開度七祖，救拔三塗。
　　盟真齋：
　　宗廟遷拔，及臣下拔亡，皆可兼奉。
　　洞淵齋：以北帝為主
　　祛除疫癘，掃蕩邪氣。
　　九幽齋：
　　然燈破暗，解救亡魂。
　　五鍊齋：道士修行之人滅度修設
　　滅度遷神，安靈拔罪。
　　正一齋：傳度經籙，授法付道
　　傳神傳籙，崇正除邪。
　　右十品齋法，皆有科儀。其餘一十七品，詳在廣成《黃籙序事儀》中，或雖有名題，科儀不備。復有河圖眾醮五十壇，廣成先生皆有儀範，因事制法，世亦罕知，常所修崇，僅有數品。其他規範，備載藏書，大槩多解禳之法。
　　河圖內篇三宮辰曜解禳星運醮：十一曜為
　　主解禳災運，致福延年。
　　河圖元紀南北二司延生同醮：事南北斗
　　延生削死，治病消災。
　　玄靈北斗七元延生醮：
　　專奉七元，凡禱必應。
　　祈雨九龍醮、祈求雨雪醮：
　　為國為民，降致雨澤。
　　五帝安宅醮：
　　鎮宅解犯，安神辟邪。
　　紫庭北陰醮：專奉北斗
　　深災重患，所向不通，人有妖邪，宅多虛耗，仕進不利，沈冤不伸，嚴潔功行，三醮之後，必獲異應。
　　河頭代命斷除復連水醮：
　　連年災患，後嗣夭亡，鬼祟憑凌，先亡復連，先修章醮，保存拔亡。醮罷行此，以十四人代形十物為誓，具舟舫於河邊，遣送斷除，故云河頭。
　　消災益算醮：
　　上章乞恩，祈禳請禱。
　　正一傳度醮：
　　傳受符籙，保佑女男。已上並係廣成先生修儀制法。
　　儲福定命醮：九天丈人為主，生日修之
　　丈人真君，說開天經，言人生日，當念人身之貴，報父母之恩，修此亦知衛生愛身之理。
　　更籍換按續命延生醮：
　　奉事東嶽，及七十二司主，病患危急，深災重厄，請受五戒，改往從新，力求感應。
　　東嶽延生醮：
　　專奉嶽皇，延生懺罪。
　　北極真武醮：
　　專奉真武，降福祛邪。已上並係尉僊巢公觀制儀。
　　文昌祈祿醮：
　　祈禱功名，延致爵祿。
　　祈祥保嗣醮：《度人經》第四＋四卷有《祈嗣經》
　　祈保嗣續，疏迪慶源。
　　六甲保胎醮：《度人經》第三十六卷有《保胎經》
　　醮告六甲六十神將，保毓胎元，克獲圓滿。
　　正一安墳醮：
　　保寧冢墓，解犯安神。
　　誓火禳災醮：
　　告謝火星，消禳回祿。
　　九幽拔罪醮：九幽懺法為主
　　救度亡人，拔苦懺罪。
　　隨願往生醮：十方天尊真人為主。
　　接引亡者，隨願往生。已上眾醮，大則連宵累日，次則日夜終宵，皆可隨事上章，祈恩請命。或力有未充，事當修奉，單朝行道，亦可為之。
　　靈寶洞玄自然拔亡醮：有儀
　　明太上自然之旨，救拔亡靈。
　　道士昇化遷度醮：有儀
　　道士滅度，薦福遷神。
　　上清修真謝罪醮：
　　道士修真，消災懺罪。
　　廣成先生曰：醮者，祭之別名也。香花燈燭，果酒茶湯，降天地，致萬神，禳災禱福，兼利天下。其法出於《河圖龍文元化帝瑞神經》，率以涓潔為先，精神為本，丹心苦志，以希感通。隨所祈禳，修詞拜表，精楷典實，務在嚴恭。其或鹵莽滅裂，欺誕真聖，自貽罪譴，何福善之能致乎？勉之，勉之。
　　議壇方位
　　廣成先生三籙序事，皆以五方真文於啟壇夜宣布，施於五方之案，各以金龍鎮之，所以辯方正位，俟大醮言功，方收真文度祝，隨章焚奏，揚煙於青空，此實壇場之綱領。蓋行道之時，存想為要。東西南北，各有思存，不容牽就。間有好為異論者，以上帝所臨，皆當正北，不問堂宇向背，皆以帝座為北方。一念之蔽，乃使天地四方易位，殊非通論，不可遵行。
　　議書章
　　竊見書章，多拘當日。或宮觀家居，屋宇寬敞，有幽閑之地，可令當日，清心為之。不然，則必為鐘鼓音聲，內外來往，潰亂于前，心境不清，何由無錯誤漏忘之失，往往至于大謬。事既逼迫，不容更易，醮主大有不滿之意，殊為大害。若章文非有他隱密事，可預日事靜時，令修寫點檢密封，留太清細字，當日書真，庶無錯誤，亦為允當。雖稍戾科文，事當從權，遠勝膠柱而大繆也。
　　封章符
　　高功封章之時，函上書符所傳，謂之開天門符。歷考之，非也。符出六甲籙中，謂之陰陽符。如甲子屬陽，符則卓劍。乙丑屬陰，符下三畫。又出真武三陣法書所載，亦分陰陽。又有散形咒，今所書三畫，乃是陰符。章函既達天，當用陽符，不可不辯。今著于篇，與眾共曉。
　　陽符散形
　　陽符聚形
　　陰符聚形
　　中天大聖 飛天捷疾 收捉陽玉玉界五方無道之鬼付天一北獄依律治罪唐葛周三將軍 真武將軍卓劍相待
　　陰符散形
　　中天大聖 飛天捷疾 收捉陰玉玉界五一北獄依律治罪方無道之鬼付天唐葛周三將軍 天地水三官敕
　　青詞
　　唐天寶四載，敕太清宮行事官，皆具冕服，停祝版，改為清詞，書於紙上。見杜佑《通典》，唐奉老君為聖祖，置太清宮奠謁祠事甚嚴，故有此敕。逮及宋朝，真宗皇帝更以青紙謂之青詞。清青之義，各有攸始。
　　寶誥
　　寶誥出於法書，謂行法之人，生有職品，解化之後，令給寶誥，陞陟階秩。所以最後兩符云：隨品命秩，與神齊并。又云進爵加秩，隨品命遷之語。今則一例施用，頗多致疑。若亡者非是受法籙、有階品、功勤之人，合除去最後兩符為宜。
　　詞文式歐陽文忠公撰
　　皇帝本命道場青詞
　　維某號某年，歲次某甲子某月、某朔某日，某甲子嗣天子臣某，謹遣某人於某州某宮觀，開啟本命道場，三晝夜罷散日，設醮一座。饉上啟太上開天執符御曆含真體道玉皇大天帝陛下，伏以寶祚無疆，蒼穹垂佑，吉日式臨於元命，醮科爰舉於舊章，薦誠慇以惟精，延聖真而並集，仰希靈貺，敷錫眇沖，，四時叶序以和平，品彙均休而康泰，無任懇切之至。謹詞。
　　皇帝為晉國夫人杜氏建薦拔九幽
　　齋詞
　　生而有盡，是謂物常。道本無形，實資冥助。虔依僊宇，載肅淨場。追懿德之已遙，冀明靈之垂祐。
　　河南府平陽洞及北海水府投送龍
　　簡詞
　　九區至廣，萬物類居。惟川嶽之宅靈，繫真僊之總治。載稽道祕，實有舊章，集然玉簡之清文，宛若金鱗之瑞質。玆為鎮信，輔以精誠。伏願沖鑒昭臨，純祺錫羨，保邦家之永固，均動植以蒙休。
　　詞文止欲簡要，前集已詳言矣，今取歐陽公三詞載于此，庶可矜式。又黃籙詞文，三奏九奏，皆不能該及家國、幽明、鬼神六趣。頃者二江范公禮部設大供，始取九時誦經所為事，作九詞，逐時分奏，雅合儀軌。今取啟散等全文，刊行并注其所取於道經者，以備有取法云。出儒書者，士夫自知也。
　　黃籙詞文
　　啟壇
　　芝壇肅敝，藥岌飛華。天風泛八會之音，八會靈書、九芒雲篆寶雲森五明之座。《九幽經》：寶雲玉座，《升玄經》：五明宮內極帝鄉而望華，啟齋範以輸誠。羽葆瑤旌，繽紛而來下；金書玉字，開度於無窮。肆回道德之光，少答人天之望。
　　祝聖
　　受丕顯命，申上帝之真符；資最上乘，致封人之精悃。益厚至仁之眷，肆超錫夢之齡。對揚天休，永作神主。地方千里者九，坐收四海之功；山呼萬歲者三，莫紀兩宮之算。時高、孝宗兩宮體道不息，與天長存。《度人經》：保制劫運，使天長存。
　　為國界禳災
　　龍文保運，雲護八威之章；《度人經》：赤書玉字、八威龍文，保制劫運，使天長存。鳳曆紀圖，天開千歲之統。九廟嘖祉，三靈薦休，杜六極於未形，溥羣生而咸
　　遂。惟一其德，治還太古之風；於萬斯年，人躋皇極之世。天殃盡弭，化日長春。
　　為國界祀典神
　　升壇演教，式揚祈穀之科；翊聖真君云：黃籙齋，為祈穀福時壇。為國儲祥，第切傾葵之志。際天所覆，靡神不宗。既裒對於明靈，宜導迎於顧享。誕膺帝祉，增耀德威。助元化以密庸，保萬邦而嘉靖。
　　遷拔
　　天高地厚，共傾報本之誠；雷動風馳，莫急度人之施。巢時賓儀：龍漢出書於大有，赤明開圖於上清，爰從歷劫而來，皆以度人為急。又云度人功大，風火不停，道路山川，急急傳命。悼種親之永隔，《度人經》：歷劫種親冀沖鑒之旁昭。矜彼沈冤，消其注訟，《北斗經》冢訟考注之厄拔出泉曲之府，《度人
　　經》 ：北都泉曲府進入道宮之中。《遷拔章》：進入道宮之中、安樂之地。捨妄歸真，永斷羣迷之網；《北斗經》：出羣迷徑還元反本，畢升眾妙之門。《老子》：玄之又玄，眾妙之門。
　　陞擢地水二司僊班乞除存亡罪籍
　　蕩蕩神鄉，茫茫淵府，總治沉冥之域，未登勝妙之庭。尚賴洪慈，曲加普濟，幽械化飛於甘露，陰扉朗煥於太霞。《救苦經》：火翳成清署，劍樹化騫林。《度人經》：泛景太霞把籍帝前，洗四生之多罪；《度人經》：執籙把籍，齊到帝前。歸班天上，詠八極之清遊。神遊八極永息苦輪，咸躋道岸。
　　六道有情
　　迷津未返，濁海無涯。傒列聖之流光，憫重昏而洞照。自知宿命，《九幽經》：天尊以六通慧，令諸罪人閉眼靜思，俄頃之間，自知宿命，一一明了。頓悟本心，晞以陽翹之華，《生神章》：苦魂沈九夜，乘晨希陽翹。濯其幽夜之爽。咀玉音而鍊魄，沃金液以生神。《度人經》：玉音攝氣，《清淨經》：金液鍊形。出離九幽，指丹天而授化；飛浚三界，廓玄路以登真。南方丹天，鍊度之所，超浚色界、欲界、無色界之上。
　　消災
　　同室相依，半生多難。夫婦同誠陳往愆而自省，託妙供以祈哀。釋冤而萬罪除，扶衰而九厄解。導以延生之炁，誘其為善之衷。宿業潛消，不隨六塵
　　之網；六根：身、色、香、味、觸、法。世緣早辦，終依大有之庭。《度人經》：大有妙庭。偕與含情，永歸元化。
　　報父母劬勞時偏侍太夫人
　　劬勞萬劫，恩重以難酬；喜懼一心，憂深而未解。願鑒由中之請，薦開無上之慈。特拯亡而固存，俾遠惡而從善。青宮錫命，《生神章》：東華青宮，出九龍寶命，使救九幽玉匿死魂，宿名有善。舉為僊化之人；《度人經》：仙化成人碧簡增年，巢儀：丹臺記善，碧簡增年。永斷塵勞之障。更祈介福，敷錫有情。
　　為申奏等神言功
　　載嚴法會，普告於千真；翕受殊釐，徧周於一切。萬範克舉，《度人經》：萬範恢張。羣靈駿奔。茂集無疆之休，實繁顯相之助。宜頒大賚，首及靈司，暨玆昭事之流，寧免犯科之瀆。共伸懺謝，仰俟赦原。
　　散壇
　　古儀無啟散詞，止是心詞而已。後人增之，實有不通。啟壇，致望幸之意，尚或少通。散壇則未伸再獻，先辭上聖，無如仍宣心詞為佳。天師著儀，文義亦爾。三獻罷，自有專啟寅餞上真，如欲用詞，須三獻事畢，宣奏惟允。
　　鸞輿肅駕，振萬騎以遄歸；《度人經》：億乘萬騎，浮空而來。龍驛言功，傳達章表，則遣金龍傳驛。絕九天而直上。凡在三元之內，俱蒙一洗之恩。沐道化之玄虛，味瓊章而飛躍。宿心允契，感涕自零。返僊仗於雲中，神遊已邈；望鈞天於帝所，夢想空深。
　　洞府投龍簡
　　齋功克展，天鑒孔昭，尚宣五老之符，祝龍簡咒、上帝五老赤書丹文告下十方之府。馳金龍之雲騎，風火不停；叩寶室之巖扉，煙霞未隔。肅陳嘉薦，終罄菲誠，庶幾時萬之休，周洽大千之界。
　　土府
　　祈恩上帝，錫命中宮，申金鈕白信之盟，龍簡文抉玉書赤文之祕。萬神咸聽，《度人經》：萬神咸聽九地潛孚。盡原幽翳之魂，削除罪錄；更列華清之奏，投簡有記名上宮，列簿華清。升化僊庭。
　　水府
　　精嚴玉簡，祗詣珠宮，鑒黃籙之殊勳，覬九霄之清聽。并走羣望，肆通萬靈，合庶彙以昭蘇，偕七玄而獲濟。愛河自竭，法海常清。
　　歐陽文忠公詞內所上啟玉帝御號，即本朝事實內元上尊號，後準徽宗皇帝專委丞相張無盡再加校正。《金籙科儀》注定玉帝聖號云：太上開天執符御曆含真體道昊天玉皇上帝，即與泰壇郊祀昊天上帝為一定之號。又準聖旨，於天下州府天慶觀內起建昊天玉皇上帝之殿，以專嚴奉。今諸天慶觀中，太師魯國公所寫殿額，自可遵承。況《道藏》中無盡《金籙儀》，並巢先生刊行《黃籙儀》內，皆同此號。惟知教法者，自能通貫。嘉泰辛酉春，元素謹識。
　　道門定制卷之六竟
　　道門定制卷之七
　　西蜀道士樸庵呂元素校定
　　朱陵真隱性齋胡湘龍編校
　　安宅章
　　即日列詞具言，但弟子某家，夙奉大道，精勤香火，以自防保，長少無他。伏用听悅，而以胎生凡類，崇奉多違，慮延考炁。復自忖思，以某年月日，興動土木，營建此宅，安立門戶，增置屋廬，恐非吉日良時，多有觸犯土王之氣，太歲、太陰、太陽、大將軍，當時司命，古儀是此時，謂立屋之時。他本誤看，故為此間，非也。今改為當時，庶分曉。十二月建，大耗小耗，十二刑殺，大時小時，十二時神。或犯天禁地忌，天空開大道天空及開日，皆宜修，他本改為空開者非。便利之宜。又慮此屋，或是古人刑牲盟誓之地，丘陵古墓之墟；或下有潛屍埋骨伏匿之魂；或舊為寺觀壇場祠廟之所。綿歷年代，主宰非一，恐因觸犯，慮致災凶。某入宅以來，居止不利，夢寐醜惡，光怪四起，錢財耗散，災患紛紜。若無災，可禳些節，便入下文。合門尊卑，憂惶在念，詣臣求拜章書，分解禁忌，安宅利居，具如所列。臣以才薄，不勝所見，謹為伏地，拜上朱章一通，上聞天曹。伏丐大道神炁、五嶽將軍、六甲神明，及某家守宅三將軍、二十四吏兵、三萬六千神將，主為弟子某家，安隱音穩宅舍，消卻四方惡逆，水火盜賊，口舌災耗，一切伏匿，使公私通泰，門戶興隆，所願果合。臣謹為上請五方安宅大將軍，各千二百人；守宅大將軍，千二百人；護宅大將軍，千二百人；保宅大將軍，千二百人；鎮宅大將軍，千二百人。一合來下，同心併力，主為弟子某家，安隱宅舍，保宜人口，子孫昌盛，光怪伏匿，惡口赤舌，一切消滅，不祥鬼賊，祛逐遐荒。乞為弟子某宅中，東安青龍，西安白虎，南安朱雀，北安玄武，八卦利居，五方鎮宅。弟子某家所有誤犯，千禁萬忌之炁，應章破散，被受重恩，以為效信，恩惟太上分別云云。上請天官君將吏兵，拜奏收除，起土造宅，作舍移徙，凶耗、禁忌、觸犯、傷害之炁，一切消滅，安利宅居，保宜人口，乞恩朱章。
　　安境墓章
　　即日稽首，列詞具言。某幸以宿緣，奉屬太上大道，諸君丈人，因三寶香火，以自保護，從昔受恩，實用慶幸。但天師科典，拯救存亡，濟國利人，自幽及顯。凡在生死，咸使安全。今弟子某，切慮亡過某冢墓之所，尚有刑尅，未獲安寧。既歿者非宜，即殃貽後世，冢墓注訟，為子孫之殃。求乞章書，以為救拔。臣不勝所見，謹為拜章，上達天府。伏望太上老君、太上丈人、天師、女師、三師君門下五炁君，留神平省小臣所上章文，通行上御，降以道炁，覆衣弟子某家存亡眷屬之身，所有亡人某冢墓之所。安葬之日，或犯陰陽四時，天地禁忌，一切刑殺；或山崩石殞，風雨淹漬，樵牧踐踏，火燭焚燒；若新葬，又减此項。或興工動土，穿鑒岡原，致令魂魄不安，龍神不守；或水泉漂蕩，骸骨遺亡；或冢墓崩摧，土石填塞，魂爽驚越，流泛無依；此等事，可以隨宜去取。或葬日時辰，所向方位，動有犯觸，干忤幽明，非五姓之宜，非四時之便，犯天羅地網，刑殺魁罡，四殺不藏，六神不沒；或犯凶神暴鬼，月殺日遊，魂被拘執，無所告訴；或子孫男女命位之上，有所不具；或八殺六對，八將八卦，六對＋二時辰。有所不同；或逼近古廟神祠，鬼神所擾；或近古陵巨冢，為威勢所侵，冥路幽陰，無由自顯。如上所列，並乞天道慈佑，告下所主神明，為解救原除，和諭安定。或山脉斷絕，連而續之；魂神驚散，存而撫之。使亡者安泰，子孫興昌，冢墓注訟，一切斷絕，封樹繁滋，鬼邪奔散。臣謹為上請都官從事君一人，官將百二十人，又請通達五經博士君一人，官將百二十人，主為某家遷拔亡人某等三魂七魄，女人三魂十四魄，兔謫役罪罰，遠離愁苦，上昇福堂，斷絕注連，永享貞吉。又請安穩冢墓從事，吏十二人，上為亡人某等佑護冢墓之所，四方清靜，塋域安寧，千載萬年，永無驚擾。若有摧折樹木、沙土瓦石，在坵墓之內堆壓屍骨者；或狐狸鼢鼠、蟲蛇木根，侵傷形骸者；或水脉泉源、流漿滯泥，浸漬骸骨者；或冢墓穿穴、骸骨分張，風吹雨濕、不得安寧者；悉為宣理，斬削洗除，破决滯水，祛逐蛇鼠，撲滅野火，收歛骸骨，趂斥狐狸，割剔草木根蔓，立使安穩，無有侵害，致為恚恨驚怖。所請天官君將吏兵，應章來下，遷拔亡人，安鎮墳墓，使生者康泰，死者安寧，災橫不興，凶惡不起，夢寐真正，疾厄不侵，壽祿延長，人口清吉，被受重恩，以為效信，恩惟太上分別云云。操臣謹為某家，上請天官君將吏，拜上遷拔亡人安穩冢墓朱章。
　　祈嗣章
　　即日稽首列詞，但弟子某素以胎生，千載有幸，得奉大道，伏受玄恩。伏惟太上垂慈，好坐濟物，宿愆許懺，積咎可原。臣切慮弟子某，前生今世，行違神明，心無惻隱，仁慈不著，忠孝有虧，因公行私，兼貧擅富，焚山竭澤，落子墮胎，毀卵覆巢，驚棲發蟄，善輕毫末，過積丘陵，致令嗣續孔艱，日深危懼，承傳所繫，依仗無門，特罄丹衷，向臣求乞，拜上謝過禳災祈祥保嗣朱章一通，上聞天曹。伏乞太上老君、太上丈人、天師、女師、三師君門下五炁君，留神平省小臣所上章書，通行上御。乞以全音氣上，所賜與之謂乞以，所請求之謂乞今，此乞乃是太上降以道炁。東青西素、南丹北玄、中央二十五正真自然生炁，謂天一、地二、天三、地四、天五，生數也。下覆弟子某身中，保命延生，扶衰度厄，呵斥千二百絕滅種嗣故炁之鬼，令使慶源不壅，殃注斷除，乃子乃孫，以嗣以續。臣謹為上請東戎南蠻、西夷北狄、中央三秦君，各領兵士百二十人，一合來下，主為弟子某家，解除億曾萬祖、九世七先、眷屬親姻、前亡後夭，八十一注訟，悉使蕩除，庶令生孳繁榮，子孫不絕。又請南昌注生司命主司僊官、九天定命注生僊官、注生大司馬、北斗注生僊官，各領吏屬，一合來下，主為弟子某，解冤釋結，消除前世今生、毀卵覆巢等一千六百二十過咎，並令解散，落滅惡根，三界並注生名，天人結為眷屬。若弟子某所犯過咎至深，注當絕嗣，亦乞上奏高上至尊，此指玉帝，謂令天帝上奏玉皇，以廣太上好生。特為原赦，以廣太上好生之德。又請十方保嗣他本云祈嗣者保胎君、十方保嗣保胎神王、長生大聖、六甲六丁神將、玉女十二從官，各九億萬騎，一合來下，主為弟子某室某，養育胎根，庶令金樓玉室，得保無虞，辟斥萬魔，破胎為殃之鬼，務令止絕，夢寤真正，俾先亡後夭，並不得變形易影，入夢為害；萬殃之鬼，勿令伺候釁隙，殘胎絕孕。又請扶衰度厄君官將百二十人，又請九宮八卦大神兵士百二十人，一合來下，主為弟子某家，開生門，益壽命，塞死戶，養胎根，使四季平安，災衰不起，死亡斷絕，嗣息蕃昌，水火刀兵，不相凌犯，克保宜吉，永銜道恩，以為效信，恩惟太上分別云云。
　　銖邪章
　　但弟子某宿有積幸，奉屬大道，常蒙覆蔭，伏用欣榮，而修奉多違，動招考責。某自頃以來，為外拜鬼賊，妄相刑剋，數為祟害，或更有事意，從此添入。若願意詳載，此不必更寫。性命危迫，披告無門，向臣求乞章書，以自分別。臣不勝所見，謹為冒罪拜章，上聞天曹。伏願太上老君、諸君丈人、天師、女師、三師君門下五炁君，垂神平省小臣所上章文，即得上達，賜以道炁，覆衣弟子某一門之身。臣伏尋外□邪鬼，與弟子某家，非有相關。先聖垂言，非鬼不祭，不合妄為祟患，復連平民。《正一科文》、《女青鬼律》，合伸誅翦，以安萬姓。臣謹為上請誅殃君官將一百二十人，治倉明宮；又請都星君一人，官將百二十人，治青蓋宮；又請誅符破廟吏，又請天皇敢健吏，各領兵三十萬人，一合來下，主為弟子某家，除蕩客死，外□異姓，非所祭祀之鬼，妄為復連者，收而斬之，誅而滅之，斷而絕之，悉令分別，立使清淨。又請收除男女，凡殃病死、腥死、牢獄死、刀兵虎狼死、燒死之鬼吏兵，各五十人，主為收除外鬼他神，非祭祀及妄來復連平人者，向需嘗不同祭祀，各分殊門異戶，不復相關，立須斷絕，不得妄相侵犯。如欲輒違天條，復來侵害弟子某家者，當須河水逆流，白石上浮，穅繩千丈，馬角六尺，可更相求。不能如此，天別地絕，千年萬歲，無相侵擾。又請東西南北中央五方斷訟神君各一人，官將各十二人，五方所領兵士等，主為弟子某家，閉絕復連，歲復月連，月復日連，日復時連，皆令閉絕，使某家有災獲解，有病獲痊，性命安全，魂神澄正，邪精摧伏，正炁宣行，萬苦千殃，豁然除散，被受大道罔極之恩，伏惟太上分別云云。上請天官君將吏兵，拜上斷除外邪鬼神彊□客死之鬼妄為剋害斷絕誅滅寶章一通。
　　右章文，欲奏之者，先於他所，除淨室焚香。法師結界閉戶修寫訖，密行點檢，封入章函印護。及時，取於壇中行事，不復宣讀，依法伏章，密奏焚之。文字章詞中，亦不得指言上此章宣儀，關告亦然。恐為鬼祟所知遏截，不得上達。謹之，謹之。
　　六甲救病章
　　請六甲神官狀黃紙朱書，隨章焚之
　　法師具位。
　　今為弟子某，解救危疾，制伏羣邪，上請六甲神官、從事兵將，各依章中所請施行。
　　謹具神官，列位于左：
　　甲子王文卿從官十八人，
　　乙丑龍季卿從官十六人，
　　丙寅張仲卿從官十四人，
　　丁卯司馬木卿從官十二人，
　　戊辰李楚卿從官十人，
　　己巳何文昌從官十三人，
　　庚午馮仲卿從官十七人，
　　辛未王文章從官十五人，
　　壬申侯博卿從官十三人，
　　癸酉孫仲房從官十一人。
　　已上十神，官將各百二十人，兵士十萬人。
　　甲戌展子江從官十四人，
　　乙亥龐明心從官十三人，
　　丙子邢孫卿從官十六人，
　　丁丑趙子玉從官十四人，
　　戊寅虞子卿從官十三人，
　　己卯石文陽從官十五人，
　　庚辰尹佳卿從官十三人，
　　辛巳楊仲公從官十一人，
　　壬午馬子明從官十五人，
　　癸未呂威明從宮十三人。
　　已上十神，官將各百二十人，兵士十萬人。
　　甲申扈文長從官十六人，
　　乙酉孔利公從官十四人，
　　丙戌車元昇從官十二人，
　　丁亥張文通從官十人，
　　戊子樂石陽從官十四人，
　　己丑范仲陽從官十四人，
　　庚寅褚進卿從官十五人，
　　辛卯郭子良從官十三人，
　　壬辰武雅卿從官十一人，
　　癸巳史公來從官九人。
　　已上十神，官將各百二十人，兵士十萬人。
　　甲午衛上卿從官十八人，
　　乙未杜仲陽從官十六人，
　　丙申朱伯眾從官十四人，
　　丁酉臧文公從官十二人，
　　戊戌范少卿從官十人，
　　己亥鄧都卿從官十三人，
　　庚子楊仲升從官十七人，
　　辛丑林衛公從官十五人，
　　壬寅丘孟卿從官十三人，
　　癸卯蘇他家從官十一人。
　　已上十神，官將各百二十人，兵士十萬人。
　　甲辰孟非卿從官十四人，
　　乙巳唐文卿從官十一人，
　　丙午魏文公從官十六人，
　　丁未石叔通從官十四人，
　　戊申范伯陽從官十二人，
　　己酉成文長從官十五人，
　　庚戌史子仁從官十二人，
　　辛亥左子行從官十一人，
　　壬子宿上卿從官十五人，
　　癸丑江漢卿從官十三人。
　　已上十神，官將各百二十人，兵士十萬人。
　　甲寅明文章從官十六人，
　　乙卯戴公陽從官十四人，
　　丙辰霍叔英從官十二人，
　　丁巳崔巨卿從官十人，
　　戊午使元光從官十四人，
　　己未時通卿從官十七人，
　　庚申華文陽從官十五人，
　　辛酉邴元玉從官十三人，
　　壬戌樂進卿從官十五人，
　　癸亥左古松從官九人。
　　已上十神，官將各百二十人，兵士十萬人。
　　右謹錄狀，隨章上奏太上老君、諸君丈人，伏乞道慈，允臣所請，告下六甲神官，為弟子某隨章奉行。謹狀。
　　年　月　日　具位臣姓某狀
　　章信並須精潔，以明通感。
　　白素四十尺、祿米一石二斗、命錢一千二百文、代形衣兩件、奏納司命六甲六丁等錢馬七十分。
　　章文此章救危疾，制羣邪，敕身神，和正炁。若遇病者，司命日拜章尤善。如水命人，己丑、乙未。木命人，庚申、辛酉。火命人，壬子、癸丑。土命人，甲寅、乙卯。金命人，丙午、丁巳。若未可遇，急欲上章救病，卜吉日為之。
　　即日列詞具言，但弟子某幸以宿緣，遭逢道化，禀神皇極，命係玄曹，得奉太上大道、諸君丈人，真化所被，道炁所覆，獲自防保，負荷重恩，而修積無聞，不明科典，動諍違貪，愆咎日深。自頃以來，或自身，或某人。身嬰疾厄，綿遠旬日，未獲痊平。伏恐某七祖九玄，及先身人世，積行所犯，違忤神明，罪目貫盈，未會懺拔；或先亡遠逝，幽執九泉，考對未原，殃釁重叠，不勝甚苦，延及生人；或是己身受生以來，陰罪陽過，負越禁忌，聚結罪尤；或故殺誤傷，前冤往債，未伸悔謝，咎責日深，拘閉生魂，致玆疾苦；或是五行刑厄，三命衰微，宿曜所臨，神殺所犯，行年之上、太歲之中，或有刑妨，致玆危厄，旦夕憂迫，性命是虞。詣臣自訴，乞求章文，救解災疾。臣不勝所見，謹為冒罪伏地，拜上朱章，上聞天曹。伏丐太上老君、太上丈人、天師、女師、三師君，謹依五帝靈飛左右六甲明科具典，上請甲子王文卿，及一旬十神暨從官，各領官將百二十人，自然兵士十萬人，及時來下，主為弟子某，收坎宮姦邪之鬼，治丹田三官下元所病之炁，中外彊拜，立令消滅。重請長生君一人，吏十二人，陳衮仁君一人，吏十二人，主於某身中內鎮肝臟，令肝炁流行，病根釋去，絕滅無藉，斬伐凶惡，歲月日時，傳相啟付。又請甲戌展子江，及一旬十神暨從官，各領官將百二十人，自然兵士十萬人，及時來下，主為某和諭家親竃神、住宅禁忌，助道興化，收捕眾邪，立令消滅。重請趙公子一人，吏十二人，呂威明一人，吏十二人，主為某安靜中田，鎮心守神，衛護心臟，使真正通靈，上應三元，下安絳宮，赤子之府，外制萬邪，歲月日時，傳相啟付。又請甲申車元昇，及一旬十神洎從官，各領官將百二十人，自然兵士十萬人，及時來下，主為某辟斥外拜之鬼，先代刑禱咒詛之鬼，冢墓注訟考逮之鬼，悉令除滅，所苦和平。重請杜虎主一人，吏十三人，又請祇念君一人，吏十二人，主為某調平脉炁，安守肺臟，使靈液通流，華蓋清潔，歲月日時，傳相啟付。又請甲午衛上卿，及一旬十神洎從官，各領官將百二十人，自然兵士十萬人，及時來下，主為某行太陰官符命，收捕內外精邪，伏屍蠱道，諸有違犯流俗、禁忌之炁，立令消滅。重請陳子平一人，吏十二人，又請通身君一人，吏十二人，主為某調和命源，安靜炁海，鎮守腎臟，制伏外邪，使血液宣行，凶惡消殄，上通膽腑，真炁堅強，所疾痊平，靈真密佑，歲月日時，傳相啟付。又請甲辰孟非卿，及一旬十神洎從官，各領官將百二十人，自然兵士十萬人，及時來下，主為某收除三十六代以來，先亡往逝、留殃死次、盟禱咒詛、注訟考逮，復連生人連染疾病之鬼，一切消解，疾療痊復，災厄和平。重請何文章一人，吏十二人，又請趙子玉一人，吏十二人，主為某鎮守太倉脾宮，調理脾炁，五臟和暢，百關宣通，真炁流行，邪惡消弭，歲月日時，傳相啟付。又請甲寅明文章，及一旬十神洎從官，各領官將百二十人，自然兵士十萬人，及時來下，主為某收除五瘟百毒，時行疫癘，內外彊□，八方五方，行病鬼炁，及所居之內，伏屍鬼賊，金銀銅鐵，木石器用，怪魅眾精，為疾害者，一切除斬，立令消滅。重請馬超主一人，吏十二人，又請姜威明一人，吏十二人，，已上六次所重請十二官，並係天醫。主為某安守身中三萬六千神，千二百形影，萬二千精光，左三魂，右七魄，五臟六腑，三百六十骨節，一切神炁，常令澄正，永保安寧，疾厄痊平，延年益祿。又請六丁玉女、六甲玉女、六甲陰陽正神、天蓬、天內、夭衝、天禽、天輔、天心、天英、天任、天柱神將，即時來下，保衛某之身，所疾痊除，百神依護，榮衛血脉，流通真炁，年壽延益，永保利貞。謹請中宮從事十二人，承接章文，為某清蕩內外，澄正身心，調和血炁，祛除邪惡，誅斬鬼賊，制魄拘魂，保護三宮，鎮安赤子，使六甲將吏，各守所部，青龍保肝，白虎護肺，玄武守腎，朱雀鎮心。黃庭真人，和脾清胃，血液流注，榮衛宣通，靈藥潛資，神符密降，禳除疾惱，增祿加年。司命真神，再定錄籍，書名生品，青簿之中。死戶削名，殃咎消弭。天醫將吏，六甲眾神，有功勞者，三會之日，都章言功，克保全生，以為效信，恩惟太上老君、太上道德眾尊、諸君丈人、天師、女師、三師君門下五炁君，省理分別，垂再生之澤，開罔極之恩。臣愚質穢氣濁云云。操臣所為弟子某，久嬰疾苦，上請六甲官將、真神從官、自然兵士、天醫眾神，收除凶惡，療治疾苦，拜上乞恩救疾朱章一通。
　　南獄魏夫人易名更籍生筭度厄救急章
　　廣成先生曰：凡人年災月厄，筭盡相臨，本命祿絕，行年妨害，宜奏此救急大章。災難消除，福祿立降，先須章信，以表延益。
　　銀環一雙，筭子一百二十枚，青絲命縷一丈二尺，祿米一十二斗，信錢一千二百文，命繒紫羅二丈四尺。
　　奏章操伏，晝向東，夜向北。
　　章文
　　即日稽首具詞，但弟子某濁質凡胎，千載有幸，得奉大道，受命皇極，以自保全。而以下愚，施行多違，招延不利，此年坎坷，疾病相尋，恐九厄頻凌，三災頓集，天羅所繞，地網所纏，壽命短促，年筭窮盡，妖邪神鬼，所見侵侮，泰山岱宗，所可橫召，無功自拔，旦夕恐怖。雖復罪穢，從道而生，唯一心歸命大道，求乞救拔，置信請命，詣臣自訴。臣不勝所請，謹為露出中庭，於太虛之下，北斗之前，伏地拜奏大章一通，上聞天曹。伏丐太上老君、太上丈人、天師、女師、三師、慈父聖母，降罔極之恩，原赦弟子某萬死之罪，俾厄中得濟，危中得安。臣謹為上請弟子某本命生年生月生日生時星官，各領官將功曹使者，齎持弟子某年命簿錄，上達玉帝陛下，隨事奏對司命門下，分別章書，除刑止殺，削落罪簿，易短為長。若弟子某覆行背違，壽限短促，玉曆無籍，左契無名。主生之文三元削錄，司命較書，南宮不取，天帝不原者，並為迴停申借，更籍易名，三歲一期，展轉延益。又請調星度筭君、轉名易形君、脫死上生君各五人，官將千二百人，一合來下。又請太陰之下考召君吏，與臣身中功曹使者，上請北斗御女宮中，主為弟子某，抽贖死簿，更籍易名。又於東華宮，請九龍符命，告下東嶽泰山府二十四獄掾吏、七十二司官僚，為弟子某更定生名，削除死籍，和釋考責，還遣三魂七魄，歸附身中，無令放逸。又請太上三天玉女千二百人，三環結角，衣五色玄黃之衣，着獅子之履，口含雄黃之藥，手捧玉漿，吐哺真炁，共相濟療弟子某之身，自頂至踵，緣肌纏骨，調和六腑，安鎮五臟，精血充滿，百病除瘥，夢寤真正，得度九厄之中。又請天中敢健吏兵千二百人，一合來下，於弟子某居宅之中，收捕精祟，萬邪為害，令內外清潔，神明防衛，使弟子某身康體健，真炁降流，補潤四肢，安寧五臟，調理百關，厄中得度，短中得長，徹滅短籍，著名長生玉曆之中，千罪萬過，一切赦除。蒙恩之日，臣謹為仰宣太上五戒，勸諭弟子，悛惡修善，伏從科戒，不使復犯，以今為新，以為效信，恩惟太上分別云云。操臣所為弟子某齎，銀環命縷，錢米紋繒，質信效誠，上請天官君將吏兵，拜上易名更籍生筭度厄救急大章。
　　祈雨章
　　即日列詞具言，但某幸以塵微，得值道化，玄功濟物，真教宣行，幸屬太上大道，諸君丈人，道炁覆育，叨膺祿秩，士民設，改為生值。仰荷玄恩。然修奉多違，延致災沴，封境之內，驕陽踰時，坐虧農功，深虞凶歉。伏念邦國所大，食為民天，歲或不登，何所依怙。竊慮星文之內，分野躔災；曆數之中，地境鍾運。遠近焦灼，民吏震驚。又恐撫治乖宜，刑賞不當，賦歛過重，民庶冤愁。士民設醮，可削此項。又恐四民愚而不究本原，輕厭稻糧，致貽責罰，內自循省，冰炭在懷，雖山川禱祠，杳無通感，翦爪待罪，必求於天。他本云：山川禱祠，牲牢鐲潔，不惟瀆天，亦復慢神，玆惟致請命于天之意。詣臣求乞章奏，臣不勝所見，謹為伏地拜章，上聞天曹。伏丐太上老君、太上丈人、天師、女師、三師君門下五炁君，留神平省小臣所上章書，通行上御，垂大慈之澤，哀憫生民，勑下上官典者，分別五行，區定律曆，羅列八卦，標明節候，使陰陽叶序，風雨以時。臣謹為上請九海北瞑君一人，官將百二十人，治河天宮，主天下水炁，風雷合符，興雲下雨。又請天公正炁君一人，官將百二十人，治中天宮。又請海中玉女千二百人，衣赤衣，興雲致雨。又請河上真人君，官將百二十人，治北方大海宮，主為天下萬民，合符致雨。又請四洲九谷君五人，官將百二十人，治泰山宮。又請九江海玄君，官將百二十人，治九河宮，並主水炁泉源，降致風雨。又請河伯、呂公子三十六人，主興雨水。又請河伯、使水帝子三十六人，合符降雨。又請靈臺宮漢明君一人，官將百二十人，攝召天雷地雷之炁。又請小玄冥君一人，官將百二十人，主攝河伯水帝、十二谿玉女、九江河平侯、將佐緣吏、部水鬼神。又請九江平玄君、泰山宮中九谷君、四水九谷君、陽成宮九侯君、湖中玉女，千二百人，一合來下，與太社城隍，正直聰明。一切靈響，同心協力，上奉天命，召攝雷電，水炁風雲，合符下雨，收制旱魃之鬼，應章消滅，使穀稼滋榮，百卉繁茂，風雨調順，歲獲豐登，國有蓄儲，民用粒食。所請官將吏兵，與風師雨師、零星先農等有功勤者，上詣三天，乞行遷賞，以為效信，恩惟太上省理云云。上請天官君將吏兵，拜上弭旱祈雨朱章。
　　祈晴章
　　即日具詞，但某獲以凡庸，奉屬太上大道，諸君丈人，命禀上玄，籍係天府，叨領民社，郡縣可通用之，民庶云：叨居覆載。宿荷聖恩，而修奉多違，遭值災運。自某時日以來，封境之內，苦雨為災，霖霪未已，黎民惶懼，昏墊音玷是虞。況望歲之期，嘉穀為本，農功既廢，饑饉必臻。竊慮九地之區，分野災咎，三辰之度，躔次差移，律曆推遷，值玆災否。又恐某理務乖舛，賞罰不明，下民愁歎，致成霖潦。士民自祈禱，則去此項。又恐下民瞽暗，罔恤農功，棄賤稻糧，天降責罰。捫心省己，若蹈淵冰，惟一心歸命，求乞章表，上奏九天，以自分解。臣謹為拜章，上聞天曹，伏丐太上老君、太上丈人、天師、女師、三師君門下五炁君，垂好生之澤，賜育物之仁，拯救淪胥，以安生齒。臣謹為上請九海北玄君，官將百二十人，治中內宮，主止霖霪之炁，以致晴爽。又請天公正炁君一人，官將百二十人，治中天宮，主消雲靜雨，收歛陰霾。又請河上玉女千二百人，衣白衣，上詣天曹，請止霖雨，移風雷雲雨，眾神各還所署，使風雨調順，水沴蠲消，三景揚光，四時叶序，農功無失，稼穡有秋，無漂溺之憂，洽生成之願，克保元吉，以為效信，恩惟太上分別云云。拜上消災止雨祈晴朱章。
　　消災度厄章
　　但弟子某生居人世，宿有善緣，得奉真庥，恭聞道化。但以凡夫迷謬，冒觸憲綱，或則違聖背真，或乃興工動土，俯纏五蘊，上昧三光。賦形天地，而不知天地之回旋；生麗陰陽，而莫曉陰陽之逆順。動乖至理，居即成愆，未盡懺禳，將來禍患。又恐流年運限，值衝破之災；本命元辰，逢刑剋之厄。天羅地網，誰知逃避之門；祿筭壽齡，孰致延益之數。用是歸投大道，虔奉至真，謹備法信之儀，恭修蘋藻之獻。詣臣求乞表章，臣雖不明氣候，輒承所請，謹為弟子某上請壽筭君五人、保命君五人、消災君五人、散禍君五人、扶衰君五人、度厄君五人、解羅網君五人、官將百二十人，一合來下，速詣天曹地府、古廟靈壇，社稷將吏、司命曹屬，尋弟子某家，自無始以來，生於心，行於事，一切罪惡、記名惡簿之中者，盡為赦除；自有形以來，命於天，麗於數，一生壽祿、定分黃籙之內者，咸為延益。有災有厄，速為消禳；有病有殃，悉為解散。易禍敗而增福祉，變疾苦而致康寧。一切迍邅，悉令渙散。臣謄其精意，上詣天曹，伏乞大道垂慈，至真密鑒，察臣所奏，特與弟子某削除罪籍，紀錄善功，增延壽筭之期，厚益福祿之數，祛除疫癘，解釋災殃，祈動止以安寧，保公私而吉慶，運為稱意，出入利宜。次乞子孫均蒙福利，門有吉祥之慶，家無疾癘之侵，人人悉賴於洪庥，世世永依於道蔭，恩惟太上云云。
　　太上消除蟲蝗災食苗稼章
　　即日稽首列詞，自以宿福，獲承道化，早塵官列，深荷天恩，任重才輕，常虞顯沛，匪躬勵節，敢不勤渠。但慮執法不明，紀綱弛壤，違天地好生之旨，爽帝王慈育之仁，民未小康，物或失所。況國以人為本，本固則邦寧；人以食為天，食豐則人泰。所以禁遊惰，斥驚奢，惜人力也；勸農桑，務耕織，惜人時也。力不廢，時不違，順天時，享地利，則四國交樂，萬方叶和，君無為於上，人悅豫於下，國之大本，政之大經，有古之所貴也。今以羸民瘠土，併力倍功，晝夜忘疲，從事稼穡，苗既繁碩，將及有秋，而延致災凶，螟蝗為害，嗷嗷悲怨，聲聞于天。實某等政繆化凉，德寡才匱，叩心責己，悔過祈恩，緬念穡夫，為增憂懼。惟齋沐稽顙，一心歸命，乞求表章，上奏三天，伏丐太上大道、諸君丈人、三師君、上官典者，垂恩省察。臣披按詞情，不勝所見，臣謹為依正一天師科典千二百官佐國救人之法，上請天田君，官將百二十人，治北門宮，主保育稼穡，辟卻蝗蟲之暴。又請三炁陽元君，官將百二十人，治黃雲宮，主收蟲蝗螟賸之傷。又請四野五野七野九野都平君、城隍山川注氣社稷神君，護其禾黍，並使美熟，無令傷害，辟斥蟲蝗。又請五穀君，官將百二十人，治天水宮，主令百穀，秀實有收，辟卻蟲蝗，不使侵害，水早和釋，年歲豐登。又請南山白虎將軍吏兵，一合來下，收攝境內蟲蝗蝨蠈，並令消匿。乞敕勒所在土地山林孟長社令城隍，同共收絕。章御之後，凡上下共業，併蒙原赦，螟蝗災異，咸得解除，使稼穡有成，公私共濟，人民安泰，國土清平，恩惟太上云云。
　　上清道士修真謝罪章
　　即日奉詞，但某等自以冥頑下士，輪轉因緣，宿慶所鍾，遭逢道運，上帝領籍，名係皇篇，師寶甄收，身參治籙，不揆短闇，葵藿傾陽，棲跡靈壇，結志上道，玄理幽邈，披盻無窮。伏聞太上宣慈，老君垂教，發揮道妙，啟迪人天。養性鍊神，在極虛而篤靜；利人應世，務持儉以守柔。先所見聞，後當開導。儻不能自反，則何以敷暢於真風；不植善因，則何以傳誠於上界。伏蒙太上大道、諸君丈人，垂慈拯護，不賜罪罰，使臣等超絕塵累，得處法門，助道化人，同歸玄路。而臣等居塵接物，混俗同塵，功業未聞，罪惡彰積，恐延殃上世，貽過三師，身謝三官，風刀考謫，朝夕在念，不敢自寧。悔過清齋，投詞露請，歸誠稽首，懺謝道前。臣見其元元之情，理在可申，臣謹為拜章，上聞九天，伏丐太上大道眾尊，曲聆所奏，垂憫丹心，如蒙上御，願為宣告三官五帝、五嶽眾靈。伏乞拔度某等三師九祖，升上南宮，冠帶枯骨，反體生華，轉其幽識，受化僊門。已遷之靈，進品丹庭。勒某等之名，刻書於九天金格寶藏神僊籙籍之中。臣謹為上請九炁青天青帝天君、青腰玉女，從甲乙官將、青龍兵馬九億萬人，一合來下，降入某等身中，安鎮肝腑之宮。又請三炁丹天赤炁天君、太丹玉女，從丙丁官將、赤龍兵馬三億萬人，一合來下，降入某等身中，安鎮心腑絳宮。又請元陽大帝之山一炁之天，黃帝天君、太帝真人、子丹黃庭、天蒼玉女，從戊己官將、黃龍兵馬十二億萬人，一合來下，降入某等身中，安鎮脾腑之宮。又請七炁素天白帝天君、太素玉女，從庚辛官將、白龍兵馬七億萬人，一合來下，降入某等身中，安鎮肺腑之宮。又請五炁玄天黑帝天君、夜光玉女，從壬癸官將、黑龍兵馬五億萬人，一合來下，降入某等身中，安鎮腎腑之宮。又請三元九府、五嶽四瀆、九宮真人、神僊玉女、兵馬騎乘，各九億萬人，一合來下，降入某等身中，分布宮腑，安鎮身形，五臟六腑，三元九宮，一身之內，隨逐營衛，和魂檢魄，保神養精，攝炁鍊僊，骨髓凝僊，血脉成真，朝服元精，五芽芝英，漱滿玉池，津液自生，身得飛行，過度三災八難眾惡之中，千凶萬毒，莫不消亡，慧性疏明，洞悟幽理，神僊降接，與道合真，使上不累三師、九祖，下可度六道、四生，咸得光明，俱無結縛。某等未入道之前，既參真之後，千愆萬罪，並乞除蕩，修真行教，以今為新，所奏上達，表御帝前，特垂照省，普關萬靈，以為效信，恩惟太上云云。
　　道士滅度拔出塗苦鍊屍受度朱章
　　上言謹按文書，臣以凡愚，獲參經法，日念自新，結縛未解，敢冒禁律，干作天真，臣某誠惶誠恐，稽首頓首。臣竊見經旨明戒，可憑經言，自非先身，累德立功，名書瓊簡，不得妄見經法。預以見者，皆應升度，或功德未足，運應滅度，身經太陰，寄形地官，因緣期訖，得還故宅，屍形受度，魂神上昇，靈首昭垂，誠宜修奉，敢緣慈訓，冒瀆宸聰。臣謹奏為某府某州某縣、某觀某人，以某月某日，伏值某人某齋辰，就某處建壇，乞為依科，修奉上清昇化僊度遷神道場幾晝夜，自某日某時啟事，至某日某時，設醮滿散，所伸意者，干冒天威。但弟子某即日奉詞，代為亡師姓名年某歲元命某甲子某帝領籍，謂年命納者，如木命人，屬青帝。某月某日某時生，受命某天。如五帝之屬木命人，即青天。在世之時，早慕大道，登壇佩籙，供養修持。但身履下土，穢濁所牽，功德未滿，運數終窮。於某年某月某日某時，以某疾去世，神託太陰，寄形土宮。如未葬，云今停樞殯宮，以須良日，遷還蒿里。功德未備，尚阻超生，恐為土府所見驅逼，不相容安，魂魄飛揚，屍形靡寧，搖動考對，注逮見存，死者不安，生人多難。但弟子某等，忝為法嗣，踰天屬之親，懷追遠之痛，敢緣大道慈悲之化，經法度人之恩，向臣求乞章書，拔度存亡，臣謹為冒罪，伏地拜章，上聞天曹，伏丐太上老君、太上丈人、天師、女師、三師君門下五炁君等，留神平省小臣所上章書，通行上御。乞以道炁下流，覆衣弟子某所薦亡師某，及先亡近逝，一切魂識。臣謹為上請素車白馬大將軍一人，兵士十萬人。又請大言君一人，官將百二十人，主知亡過道士某魂魄閉繫所在。若輪三途五苦，神趣鬼趣，酆山六天，九幽諸獄者，盡為度脫解救之。若弟子某高玄七祖，道俗先亡，新死眷屬，前生今世，宿對罪囚，記於三官，結於九府者，請十方飛天僊官，盡為解除，悉皆和釋。乞以臣章，告下三官九府所在冥司，神趣鬼趣，一切幽獄，錄亡人生時建善之功，開拔魂神，反胎更生。願九天上帝，五帝尊神，還其肌膚，復其魂神，三元養育，九炁結形，通其榮衛，布以精華，應轉者轉，應度者度，應生者生。願亡者所屬某嶽某山，如木命人，屬東嶽泰山。真靈正神，為符下九土地官，各依部界，營衛屍形，一如盟真科旨，當使形安神守，魄不散揚，章御之後，成得赦原，早獲受生，轉超福境，冢墓、靈樞安靜，災害不生，以為效信，恩惟太上分別求哀。
　　右前後集所刊章文，並依藏本校勘。所請天官，悉以太上所授《天師千二百官章經》，一一對定刊行。竊見近來所刊章本，如文昌禳水禳火等，不惟文辭礙理，而所請官，皆以私意，臆度撰造。遍考《千二百官章經》，並不具載。如《言功章》，自當於願意內，除去備龍璧繪綵，及建壇所在，某日清旦，至某日亥時，行道事訖之類；而乃反為重復。不當於天師所立定章文內，削去況降筆為教門之魔；而鬻字道童，不曉科教，妄執管見，不知於醮官高功利害非輕，且有言詞倒錯，文字脫漏。上官典者，有所遣卻，淪沒三官，不能上御之譴，然於教法不容。不辨識者，必能察之。嘉泰辛酉仲夏，退庵呂元素謹識。
　　道門定制卷之七竟
　　道門定制卷之八
　　西蜀道士樸庵呂元素校定
　　朱陵真隱性齋胡湘龍編校
　　八威真文
　　此名出《元始五老經》，篆文亦然，召龍真文全出。
　　東方青帝八威真文
　　正音
　　別以小紙書，附於真文上宣讀。
　　東山神嘆，攝召九天。赤書符命，制會酆山。束魔送鬼，所誅無蠲。悉詣木宮，敢有稽延。
　　右謹告聞東方鎮宅大將軍，乞為奉道某家，保護住宅東方木王之炁，甲乙之方，寅卯之位，惟冀百邪不入，萬惡祛除，犯觸消平，居止安泰，一如東方青帝君符命。
　　年　月　日高功半銜姓　某　告行
　　以下四方並同，後語止換方位支干。若於安墳，及祛邪等醮，於用可隨宜改正。後文祈禱，庶幾脗合。
　　南方赤帝八威真文
　　正音
　　北攝酆山，束送魔宗。符教所討，明列罪原。南山神咒，威伏八方。羣妖滅爽，萬試摧亡。
　　南方火王之炁，丙丁之方，巳午之位。
　　西方白帝八威真文
　　正音
　　赤書玉字，九天真文，攝召萬炁，普歸帝君。
　　西方金王之炁，庚辛之方，申酉之位。
　　北方炁帝八威真文
　　正音
　　北山神咒，激陽起雷。流鈴煥落，钁天振威。北酆所部，萬妖滅摧。
　　北方水王之炁，壬癸之方，亥子之位。
　　中央黃帝八威真文
　　正音
　　勑攝北帝，遏塞鬼門。萬除不祥，莫有當前。
　　中央土王之炁，戊己之方，辰戌、丑未之位。
　　召龍真文
　　東方青帝召龍真文
　　正音
　　下制東河，溟海水神。大劫洪災，蛟龍負身。水府開道；通徑百千。上
　　帝赤文，風火無間。
　　右雲篆上召東海廣德龍王、水府官屬，伏乞降臨道場，保安境土，興雲致雨，救濟生靈，殄滅凶荒，祛除旱魃，一如青帝天君符命。
　　年　月　日具位姓　某　宣行
　　已下四方語並同，止換龍王號。
　　南方赤帝召龍真文
　　正音
　　南方赤帝，太伯龍王，神咒流行，普掃不祥。洪水飛災，上召蛟龍，開除水逕，千道萬通。敢有干試，攝送火宮，赤書所告，莫有不從。
　　南海廣利龍王右語同前
　　西方白帝召龍真文
　　正音
　　西山神咒，八威七傳。符水上龍，召山送雲。在所校錄，同到帝門。輔衛上真，斬滅邪源。若有不祥，截以金關。赤書符命，風火驛傳。
　　西海廣潤龍王右語同前
　　北方黑帝召龍真文
　　正音
　　九河傾訖，鳥母羣飛。蛟龍通道，水陌洞開。赤文玉書，驛龍風馳。
　　北海廣澤龍王右語同前
　　中央黃帝召龍真文
　　正音
　　中山神咒，召龍上雲。制會黃河，九水河源。不得怠縱，善惡悉分。千妖萬姦，上對帝君。莫有干試，太陽激燌。赤書玉字，宣告普聞。
　　中央九江水帝、水府一切龍神
　　解禳星運醮十一曜祝文
　　右十一曜真形符篆，出太上玉匣正法，用黃羅絹或紙朱書，以禳本命照臨之厄。焚奏佩帶，消災治病，出入往來，所向皆吉。
　　太陽真君真形符咒
　　東望扶桑宮，稽首朝鬱儀。太陽洞明景，寥寥何所思。今我拜金色，候天望英姿。皇華將玉女，臨軒降此時。
　　右乞為奉道某，解禳災運，增益年齡，謹奏。以下並同
　　太陰真君真形符咒
　　仰望顧八表，惟月孕陰精。中有太素皇，夫人駕緑軿。燿華光二極，混明照三清。慇懃求至道，五色下來迎。
　　木星真君真形符咒
　　歲星乘木德，展轉燿東鄉。臨天滋潤澤，正色晃明皇。尋花歌浩漾，擲水詠芝房。經時頻禱祝，獲福自然長。
　　火星真君真形符咒
　　芒角森龍鳳，威光叱十方。丹剛燿五夜，朱火焰三邊。晶明符正炁，劍戟煥兵權。攙搶應滅跡，孛彗敢當前。
　　金星真君真形符咒
　　太白凌清漢，騰霜燿素英。亭亭浮瑞彩，皎皎盛長庚。鋒高能禦寇，色潤每降兵。推窮符曆數，合道與長生。
　　水星真君真形符祝
　　妙哉符五炁，髣髴見辰門。嵯峨
　　當丑位，壬癸洞靈君。分輝凝皎潔，盻蠁赴思存。仙歌將舞蹈，良久下金天。
　　土星真君真形符祝
　　高穹符戊己，藏陸起重霄。五行尊暗曜，九土見光昭。甘石推留伏，陶巫筭泬寥。上仙垂雨露，伏地禮空謠。
　　羅真君真形符咒
　　神首循黑道，冥冥超至靈。暗明期朔望，陽德晦陰精。高鎮黃旛闕，矛戟燿霜鈴。至心俟多福，稽首諷真經。
　　計都真君真形符咒
　　處暗表陰德，豹尾鎮星宮。怒指
　　摧山嶽，權雄暝太空。龍蛇生怪狀，變異忽昏蒙。主人長壽福，禳應在恪恭。
　　紫炁真君真形符咒
　　受制宗元帝，含精燿紫微。陰陽乘運極，幽顯閥靈機。玉輿登廣漢，金鈴步斗飛。四宿循周度，九土尊天威。
　　月孛真君真形符咒
　　太陰光五緯，精魄育羣生。青桂黃華輔，鬱羅保素靈。旄頭分怪狀，彗尾或潛經。舍次流災福，齋修洞杳冥。
　　南斗祝文符出《南斗經》，祝出《南斗儀》 
　　南斗第一天府司命上相鎮國真君靈符
　　稽首南辰，第一之星，號曰司命，實掌命根。今有弟子，立壇告星，上奏天司，仰投化鈞。惟天上相，鎮國主兵，願賜分光，俯鑒丹誠。續以命元，永保安寧，弟子歸命，願得長生。
　　右謹奏上天府司命真君，乞為奉道某，增延命祿，消解災殃。謹奏。
　　年　月　日具位姓　某　宣奏
　　已下右語同，止換六星聖號。
　　南斗第二天相司錄上將鎮嶽真君靈符
　　稽首南辰，第二之星，號曰司錄，實紀生人。今有弟子，然燈告真，注想丹天，長生之庭。惟天上將，鎮嶽主兵，迂景分光，鑒映翹勤。注名丹錄，
　　永錫年齡，弟子歸命，願得長生。
　　南斗第三天梁延壽保命真君靈符
　　稽首南辰，第三之星，號曰延壽，主制年齡。今有弟子，象斗延真，冥星南極，河漢之津。惟斗天梁，濟度羣倫，願賜降接，得免災屯。續以延壽，介福如春，弟子歸命，願得長生。
　　南斗第四天同益筭保生真君靈符
　　稽首南辰，第四之星，號曰益算，御炁生神。今有弟子，醮告仙真，結志南昌，太微之庭。惟斗天同，壽命所經，願垂矜允，丹錄書名。介以者年，
　　永保無傾，弟子歸命，願得長生。
　　南斗第五天樞度厄文昌鍊魂真君靈符
　　稽首南辰，第五之星，號曰度厄，消蕩災迍。今有弟子，招真致靈，翹想朱陵，文昌之辰。惟斗天樞，開闔化鈞，願流道炁，制魄招魂。賜以長年，善業增新，弟子歸命，願得長生。
　　南斗第六天機上生監簿大理真君靈符
　　稽首南辰，第六之星，號曰上生，掌握天經。今有弟子，好道希真，歸向離宮，星紀之庭。惟斗天機，組織乾文，願垂光景，庇護身形。監領簿錄，注福延齡，弟子歸命，願得長生。
　　北斗金玄羽章出《北斗金玄羽章》
　　北斗陽明金玄羽章
　　貪狼延生，回真四靈，流輝下映，洞達玄冥。七元紀籍，名列紫文，保身續壽，永亨利貞。耳目開爽，魂魄長寧，攝養精氣，與神同明。延生自然，上升玉清，弟子歸命，願得長生。
　　右謹奏上天蓬貪狼太星君，乞為奉道某，消災度厄，增福延生。謹奏。年　月　日具位姓　某　宣奏
　　已下右語同，止換七星聖號。
　　北斗陰精金玄羽章
　　巨門延命，玄靈散陳，丹田通暢，運合仙真。七元定籍，名列紫文，護身注壽，福慶惟新。辟除妖惡，善瑞日臻，去來無礙，與神同倫。延命自然，
　　上生玉宸，弟子歸命，願得長生。
　　右語同前。
　　北斗真人金玄羽章
　　祿存度厄，高僊上靈，流輝徧照，內外肅清。七元錄籍，名列紫庭，扶身延壽，祿位長亨。臟腑開朗，動止咸寧，光運合景，與神同榮。度厄自然，上昇玉京，弟子歸命，願得長生。
　　北斗玄冥金玄羽章
　　文曲消災，玄黃開陽，仙靈隱見，朗徹十方。七元掌籍，名列紫房，衛身益壽，長啟福祥。盟真降祐，滌蕩凶殃，華精炁結，與神同鄉。消災自然，
　　上升玉堂，弟子歸命，願得長生。
　　北斗丹元金玄羽章
　　廉貞扶衰，真宗降靈，流霞散敷，仙仗交盈。七元典籍，名列紫營，固形養壽，慶合連並。高玄接引，優遊五明，駕景飛翔，與神同靈。扶衰自然，上昇玉庭，弟子歸命，願得長生。
　　北斗北極金玄羽章
　　武曲散禍，玄映御空，威靈備守，妖邪絕蹤。七元注籍，名列紫彤，榮身增壽，享福無窮。仙官扶衛，步躡雲中，正真降籍，與神同聰。散禍自然，上昇玉宮，弟子歸命，願得長生。
　　北斗天關金玄羽章
　　破軍益筭，明霞散敷，流光普浹，真炁長扶。七元度籍，名列紫書，治身增壽，常處歡娛。飛仙蹈舞，遊宴玄
　　都，徹視表裹，與神同居。益筭自然，
　　上昇玉虛，弟子歸命，願得長生。
　　太極妙化混洞赤文
　　玄師曰：太極妙化，神靈混洞。赤文章書，天真皇人，降玉隆騰勝天，授虛皇天尊靈賓大法，謂東華上卿、洞神大夫，領下元生籍左官，及諸仙官，曰九霄總梵、八帝治天，非混洞赤文，不能攝化九陽而明天度。是以神霄玉清虛皇天，泛上靈景華九陽清真虛梵之炁而成天境；丹霄南極玉文天，泛丹靈妙宰洞陽景真元梵之炁而成天境；碧霄太虛真極天，泛廣靈太華上陽元真靈一之炁而成天境；玉霄玉靈素華天，泛玉靈素華純陽至真元一之炁而成天境；太霄太虛真元天，泛太靈洞華三陽九真太一之炁而成天境；琅霄素靈皓元天，泛素靈皓華六陽洞真至一之炁而成天境；紫霄玄靈上極天，泛元靈紫華清陽妙真天一之炁而成天境；景霄妙靈寶華天，泛妙靈寶華景陽精真虛一之炁而成天境；青霄玉華無極天，泛青靈玉華元陽天真純一之炁而成天境。赤文化混洞，混洞化彌羅，總天元九炁之道，下復九因，至八梵真言，亦此文化也。是以太丹田內，有帝宮宛利城棄賢世界，梵寶丹靈赤帝君所治，中有朱陵之府、流火之庭、火炎之宮，赤明之館，丹丘火池，元始天尊鍊真文之所化。梵也天中，中下二真，由不能得此，吾以此文、混沌梵元圖，並付之於汝，此去六天、運亨、壬辰、合度、庚子、政化、自然、敷露，其諸祕妙符文，應皆莫可測矣。
　　正東震上青書赤牓云　震宮洞青之炁
　　東南巽上黃書黑牓云　巽宮梵行之炁
　　正南午位朱書白牓云　離宮洞陽之炁
　　西南坤上黃書黑牓云　坤宮梵陽之炁
　　正西酉位白書青牓云　　兌宮少陰之炁
　　龍翼罰西北乾上黑書黃牓云　乾宮梵通之炁
　　仰靠譴
　　正北子位黑書赤牓云　坎宮洞陰之炁
　　東北艮上黃書黑牓云　艮宮梵元之炁
　　右八牓八纂，列于下級之邊。
　　亥上為天門，青書黑牓。天門在亥上，謂以六陰所極之地也，非取乾位。後人謂乾巽為門戶，誤也。
　　巳上為地戶，黃書赤牓。已為六陽所極之地
　　寅上為日門，黃書青牓。三陽之地
　　中上為月門，黃書白牓。三陰之地
　　右四牓，列于中壇之四隅，用長纂八枚。青繩纏定
　　東方卯地朱書青牓云　青華元陽之門
　　東南辰地白書黃牓云　　始陽生元之門
　　下方巳地黃書赤牓云　　九靈皇真之門
　　南方午地黃書赤牓云　　洞陽太光之門
　　西南申地白書黃牓云　　元陽高晨之門
　　西方酉位黑書白牓云　　通陰金闕之門
　　西北戌位白書黃牓云　九僊梵行之門
　　上方亥位青書黑牓云　大羅飛梵之門
　　北方子位青書黑牓云　陰生廣靈之門
　　東北寅地白書黃牓云　靈通禁上之門
　　右十牓二十八纂，列於內壇之四邊。
　　三級門膀二十四枚，刻木板為之，上下畫飛僊雲炁之形，務取精巧。三級之外，立花柱，高三尺，以大青繩五百尺摩之，名曰護淨隔凡。壇之下級，
　　開天門地戶、日門月門。下級之上，安十方香案。三級皆隨廣狹，設薦褥。
　　天師張萬福曰：昔遊江漢，所在宮觀，皆築土構木作壇，建立纂牓，並皆如法。其纂雕木漆畫，安蓮花芝草，上置火珠。其牓額，即雲龍鸞鳳擎捧，或金銅蓮花裝飾。凡遇修建，布置安排，醮罷撒去，仍置大漆函匣，盛貯方表法儀。三官帳在壇之東，五師位在壇之西，各作帳幄。備圓像几案，供養如式。三官主三元考校之籍，證錄齋功。五師為開度之宗師，資存念之首，皆宜列位於齋壇左右也。
　　伏見張、杜二先生壇圖，止是設三級壇行事，別無堂殿鋪置。像設之儀，所以上級安三尊像，壇之左右設三官、五師幄，一如朝廷圓丘之儀，此方見古意也。
　　九祖位在軋南，遷拔九幽，洗滌玄祖，宜設位座，遙對壇所也。土地位在西南，關召敷奏，傳感上玄。凡建齋壇，土地為首，亦宜設位，遙對壇所也。
　　太上招真符
　　右青紙朱書，如三皇文長短。上下標軸，施之於壇中。
　　玄中監齋三師位符，皆非天篆，乃世人意，不必施用。
　　壇圖
　　右並取張、杜二先生序事儀，契勘編集，以備稽考，精修之士，當有取焉。
　　安宅歸神符東方
　　東方
　　南方
　　西方
　　北方
　　中央
　　乾宮神
　　坎宮神
　　艮宮神
　　震宮神
　　巽宮神
　　離官神
　　坤官神
　　兌宮神
　　堂
　　門
　　門
　　門
　　門
　　門
　　井
　　大門
　　中門
　　後門
　　安宅
　　竃
　　竃
　　右符二道，用青紙朱書，隨牒奏之。
　　祈嗣道場真文保胎道場通用
　　東方青帝祈嗣真文
　　正音
　　祈彥荒正，北台元旋，梵形結生，帝火洞遷。求離柏名，希樓都玄，天觀浩劫，女房幾延。景命神魔，緑英回檀，威屢碧戚，華瀾過邅。公都阿吏，雲符月淵，仙握流微，慶落孤賢。東方九炁，保胎真文，上奏諸天，祈嗣延生。
　　右靈篆，上告三界無極神鄉延生之府，東方無極保胎神王、長生大聖、無量度人，乞為奉道某同室，若眾緣止云等赦宿愆於曩劫，降元炁於萬天，掃蕩河源，斷除胎注，保承傳於慶緒，開孕化於生門，善果臻身，吉祥如意。謹奏。
　　年　月　日高功半銜姓　某　宣行
　　南方赤帝祈嗣真文
　　正音
　　九獸鬱無，曠圖日殊，酆曲鬼神，正頤溫甦。望祕蕭竟，案蓋玄胡，舊井逼府，渾謀宛道。雅協仙梵，芝格乘徐，建土生屈，道玄庶昊。律攬角媒，乾卑漫狐，萬畔逸度，天燿傳侔。
　　西方白帝祈嗣真文
　　正音
　　羅扃野垂，騫尼偃池，□婁尹虛，機泰迎埤。宴月霞昇，玄默瀆齊，景瑤緑璆，交攀近師。宛樂大藪，勤封陂時，骨夜求睹，部目引宮。歌逾昭樂，鼎琯赤容，飛屢耿名，仙庭洎峰。
　　北方黑帝祈嗣真文
　　正音
　　苟蕪猴餘，琥具凝浮，威曠安迎，冥居抽臺。鋒澥尸枚，九真迷崖，阿都子他，平奚海嘉。魯登丞丕，昺榭頤陀，木罔魁溟，玄除願華。斗畢觀齒，明塑灝差，洞鎮希閱，天句衢羅。
　　中央祖炁玉曆寶文
　　正音
　　真陽開化，梵炁流通，金闕在上，玉府居東。鬱結五文，煥散九空，妙炁自然，蘊奧難窮。三靈共貫，萬聖攸宗，參稽學行，標紀真功。以神俱契，與道合同，安鎮生籙，億劫無終。
　　削過玉文
　　舊本注云：祈嗣保胎通用，可謂重叠，永清研之恐誤，曷若用之於上清修真謝罪之屬，宛合意旨。
　　東方始青削過玉文黑書青紙
　　東方始青，陽霞寶真。玉符告命，上召震庭。青帝真君，監生度人。玉司主錄，制魄拘魂。削兆死過，度兆生宮。得乘緑軿，飛昇霞宸。
　　右準《四極明科》，修崇已後右語並同寶齋，不解其方，有失次第，動入罪鄉。今奏玉司真符，乞為奉道某同室某等，今欲易之識名，未審入此為然否，更在取日如何。解除罪犯，咸與赦原。太微冠帶於七祖，南宮返形以上仙，使後世子孫，永保綿綿，得奉虛皇，俱契玄元，一如青帝玉司君符命。
　　年　月　日　高功半銜　宣告
　　南方太陽削過玉文青書紅紙
　　南方太陽，丹靈洞天。玉符告命，上召左宮。赤帝真君，保生度人。玉司主錄，鍊化精神。削兆死過，度兆生宮。得乘絳軿，飛昇丹宸。
　　西方少陰削過玉文黃書白紙
　　西方少陰，皓靈通真。玉符告命，上召素天。白帝真君，濟生度人。玉司主錄，斷截邪凶。削兆死過，度兆生宮。得乘素軿，昇入飛宸。
　　北方太陰削過玉文白書黑紙
　　北方太陰，玄精通靈。玉符告命，上召玄天。黑帝真君，長生度人。玉司主錄，開度幽源。削兆死過，度兆生官。得乘緑軿，飛昇玄宸。
　　中央大黃削過玉文朱書黃紙
　　高皇玉真，上聖九玄。玉文固魄，保形鎮神。三鍊九成，我道自然。超度酆都，永離刀山。三塗五苦，不拘我身。上告玉司，注我名真。青緑紫簡，得道之篇。三元齊景，九帝同軒。得策紫虛，上造帝宸。福流七祖，同獲上仙。
　　道門定制卷之八竟
　　道門定制卷之九
　　西蜀道士樸庵呂元素校定
　　朱陵真隱性齊胡湘龍編校
　　文昌聖位一百二十分
　　第一狀
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝
　　第二狀
　　玉京山應供靈寶玄中大法師
　　上古經師君
　　上古籍師君
　　上古度師君
　　靈寶監齋大法師
　　第三狀
　　上元一品賜福天官
　　中元二品赦罪地官
　　下元三品解厄水官
　　青靈始老九炁天君
　　丹靈真老三炁天君
　　皓靈黃老七炁天君
　　五靈玄老五炁天君
　　玄靈元老一炁天君。
　　第四狀
　　日宮太陽帝君　月府太陰皇君
　　木星重華真君　火星執法真君
　　金星天皓真君　水星伺辰真君
　　土星地侯真君　交初羅真君
　　交中計都真君　天乙紫炁真君
　　太乙月孛真君
　　第五狀
　　南斗長生大帝
　　好生韓君丈人
　　注生大司馬
　　南斗天府司命上相鎮國真君
　　南斗天相司錄上將鎮嶽真君
　　南斗天梁延壽保命真君
　　南斗天同益筭保生真君
　　南斗天樞度厄文昌鍊魂真君
　　南斗天機上生監簿大理真君
　　第六狀
　　北斗中高上玉皇尊星君
　　北斗玄卿大帝
　　北斗天蓬貪狼星君
　　北斗天內巨門星君
　　北斗天衝祿存星君
　　北斗天輔文曲星君
　　北斗天禽廉貞星君
　　北斗天心武曲星君
　　北斗天柱破軍星君
　　北斗洞明外輔星君
　　北斗隱元內弼星君
　　北極天蓬大元帥
　　北極天猷副元帥
　　北極翊聖儲慶保德真君
　　北極佑聖治世福神靈應真君
　　第七狀
　　紫微垣：
　　相星星君總百司，掌邦教，佐帝王，安邦國，集眾事。
　　四輔星君輔佐北極
　　尚書星君主納言諮謀
　　陽德星君、陰德星君二星主周魯鎮撫
　　文昌上將星君建威武
　　文昌次將星君一曰尚書正左右
　　文昌貴相星君
　　文昌司祿星君賞功進祿
　　文昌司命星君一曰太史，主滅咎
　　文昌司寇星君一曰大理佐理寶
　　第八狀
　　太微垣：
　　三公內坐星君
　　元卿內坐星君
　　上台司命上星星君主天子
　　上台司命下星星君主文
　　中台司中上星星君主諸侯三公
　　中台司中下星星君主卿大夫
　　下台司祿上星星君主士
　　下台司祿下星星君主庶人
　　少微處士星君
　　少微議士星君
　　少微博士星君
　　少微大夫星君少微四星，黃籙則賢士舉。
　　進賢星君
　　東壁左星星君主文章圖書府
　　東壁右星星君星明，則王者興道術，行國變。君子已上，並出《晉史·天文志》。
　　第九狀
　　青城山五嶽上司九天丈人儲福定命真君
　　潛山九天司命上卿保生真君
　　廬山採訪使者九天應元保運真君
　　九天大司馬真君
　　九天定貴續命真君
　　九天定祿萬福真君
　　天曹太黃萬福真君
　　天曹定名玉曆真君
　　天曹引進真官
　　第十狀
　　先聖周文憲王
　　第十一狀
　　至聖文宣王
　　第十二狀
　　東嶽天齊仁聖帝
　　南嶽司天昭聖帝
　　西嶽金天頤聖帝
　　北嶽安天元聖帝
　　中嶽中天崇聖帝
　　地府酆都大帝
　　北府生祿保壽侯
　　水府扶桑大帝
　　江瀆昭靈孚應威烈廣源王
　　河瀆顯聖靈源王
　　淮瀆長源王
　　濟瀆清源王
　　第十三狀
　　七曲山司祿主者執貢舉真君
　　英顯武烈忠佐廣濟王
　　第十四狀
　　太清九炁文昌宮僊官
　　太清紫蓋宮夫子君謂師也，非宣父。
　　太清東井清明君
　　清明决了吏
　　太清九奇宮五經孔炁君
　　太清主印綬天王；玉女
　　太清玉曆素女
　　當旬通章玉女
　　第十五狀
　　上元道化真君　中元護正真君
　　下元定志真君　建節監功大將軍
　　當處土地正神　當境城隍主者
　　監護貢闈正神　臨視考校正神
　　已上聖號，內有周公、孔子、英顯三位，各依班次在前，庶便於降真，仍別備錢馬奏獻，不在百二十分之數。
　　安宅七十二位神或作四狀，或作兩狀
　　住宅歲德尊神、太陰夫人、上元唐將軍、中元葛將軍、下元周將軍、太陽大將軍、太陰大將軍、左青龍君、右白虎君、前朱雀君、後玄武君、東方甲乙寅卯木神、南方丙丁巳午火神、西方庚辛申酉金神、北方壬癸亥子水神、中央戊己辰戌丑未土神、六甲將軍、六丁玉女、九宮貴神、八卦大神、日遊月建神、春勾芒神、夏祝融神、秋蓐收神、冬玄冥神、天神、地神、十二命坐神、四激三刑神、八魁九坎神、弦望晦朔神、陰陽滅沒神、天德歲德神、日德月德神、天殺地殺神、陰殺陽殺神、天厭地厭神、生炁死炁神、雷公霹靂神、金鐀玉堂神、奏書博士神、黃旛豹尾神、大禁小禁神、伏兵大禍神、歲刑歲破神、招搖咸池神、天羅地網神、蠶官蠶命神、畜官畜命神、大墓小墓神、喪門弔客神、天狗地囊神、官符病符神、金神七殺神、陰宅陽宅神、天福宅德神、天倉天府神、天門地戶神、人道鬼路神、五土眷屬神、主簿孝眷神、年刑月害神、日惡時凶神、五鬼旺符神、大耗小耗神、倉庫廚堂神、司命竈神、本宅土地、井泉龍神、飛廉郭忌神、門丞神、戶尉神。
　　安墳神位七十二分
　　土府太皇君
　　陰陽元君
　　蒿里老人
　　第一壘色潤地土皇君
　　第二壘剛色地土皇君
　　第三壘石脂色地土皇君
　　第四壘潤澤地土皇君
　　第五壘金粟澤地土皇君
　　第六壘金剛鐵澤地土皇君
　　第七壘水制澤地土皇君
　　第八壘大風澤地土皇君
　　第九壘洞淵無色綱維地土皇君
　　土中司命神
　　五土眷屬神
　　元德地元卿
　　皇德地元庭上皇
　　帝德地虎口土龍君
　　王德地元心土大將軍
　　原德地元福土令
　　水德地土下令長
　　里德地始甲土父母
　　福德地始玄土宗正
　　昌德地土下二千石君
　　東方甲乙寅卯木神
　　南方丙丁巳午火神
　　西方庚辛申酉金神
　　北方壬癸亥子水神
　　中央戊己辰戌丑未土神
　　九宮貴神八卦大神
　　太陰太陽神　日遊月建神
　　今年太歲神　當處土地神
　　天柱山神　功曹山神　官國山神
　　冠帶山神　大墓山神　小墓山神
　　句陳山神　沐浴山神　天劫山神
　　刑劫山神　地劫山神　地尸山神
　　傳送山神　伏屍山神　穀將山神
　　始生山神　天倉山神
　　已上一十七將係內從
　　青龍山神白虎山神朱雀山神
　　玄武山神天牢山神司命山神
　　行痕山神了戾山神印山山神
　　筍山山神綬山山神大德山神
　　鉤鎖山神玉堂山神金鏡山神
　　天門山神華蓋山神生黑山神
　　死黑山神陽黑山神陰黑山神
　　已上二十一將係外從
　　更籍醮地府七十二司聖位
　　地府管諸司都會押案判官
　　地府管天下人生死案判官
　　地府管生死句押推勘案判官
　　地府管天下人齋僧道案判官
　　地府管人修功德案判官
　　地府管人自看經案判官
　　地府管人三夏月齋戒案判官
　　地府管取天人案判官
　　地府管注生貴賤案判官
　　地府管死事案判官
　　地府管掠剩案判官
　　地府管增延福壽案判官
　　地府管官職案判官
　　地府管曹吏案判官
　　地府管陳詞狀公私案判官
　　地府管追罪人照證案判官
　　地府管瘟疫案判官
　　地府管宿業疾病案判官
　　地府管山林鬼神事案判官
　　地府管水府案判官
　　地府管飛禽案判官
　　地府管畜類案判官
　　地府管盜賊案判官
　　地府管一十五種善生案判官
　　地府管一十五種惡死案判官
　　地府管欺昧案判官
　　地府管行雨地分案判官
　　地府管無主孤魂案判官
　　地府管人平等案判官
　　地府管風雨案判官
　　地府管僧道案判官
　　地府管城隍案判官
　　地府管刑獄案判官
　　地府管觸犯宅神案判官
　　地府管土地案判官
　　地府管精怪案判官
　　地府管魍魎案判官
　　地府管久疾失魂案判官
　　地府管枉死案判官
　　地府管索命案判官
　　地府管凉汗案判官
　　地府管行黃病案判官
　　地府管磨勘案判官
　　地府管放生案判官
　　地府管殺生案判官
　　地府管施藥救人案判官
　　地府管善簿案判官
　　地府管惡簿案判官
　　地府管忠孝案判官
　　地府管姦逆案判官
　　地府管注財案判官
　　地府管注禍案對官
　　地府管胎生案判官
　　地府管卵生案判官
　　地府管濕生案判官
　　地府管化生案判官
　　地府管水族案判官
　　地府管長壽案判官
　　地府管催生案判官
　　地府管積貯案判官
　　地府管還魂案判官
　　地府管夭折案判官
　　地府管五逆案判官
　　地府管劫掠案判官
　　地府管墮胎落子案判官
　　地府管鰥寡孤獨案判官
　　地府管减促福壽案判官
　　地府管行毒藥案判官
　　地府管陰謀行妒案判官
　　地府管引路案判官
　　地府管罔象案判官鬼祟也
　　地府管都察案判官
　　黃籙羅天第一度召請神狀
　　第一狀
　　三狀內，皆有蜀中君臣神祇，其或他郡國，各有山川群望，隨所奉事增减。
　　太皡伏犧氏、女媧氏、炎帝神農氏、燧人氏、帝堯、帝舜、夏禹王、殷成湯王、殷高宗、后稷、舜之臣，周之祖周文王、周武王、漢高祖皇帝、漢孝文皇帝、漢光武皇帝、唐高祖皇帝、唐太宗皇帝、蜀賨王、蜀望帝、蜀魚鳧王、蜀昭烈皇帝。
　　第二狀
　　羲仲、和仲、羲叔、和叔、皐陶、禹之臣殷阿衡伊尹、殷相傅說、齊太公、魯周文憲王、周公燕召公、酇文絳侯蕭相國、平陽懿侯曹相國、文成留侯、淮陰侯韓王信、舞陽樊侯噲、西漢文翕廬江伯、自比以下，皆功德於蜀。東漢高公陳留伯、蜀相鼈靈、諸葛武侯王、壽亭侯關將軍、西鄉侯張將軍、龐靖侯、唐相李衛公、忠定張公。
　　第三狀係祀典神
　　廣佑英惠王、昭靈廣惠王、英烈昭惠顯威濟王、英顯武烈忠佑廣濟王、廣利大王、東嶽孚應炳靈君、翊順英濟威武侯、金馬靈光侯、靈格惠應豐澤王、佑德助順靈濟昭烈王、孚佑王、威濟侯、南康郡王、生祿保壽侯、慈姥善應夫人。或有封境內、合供養神祇，亦可添。其如淫祀，不該祀典，不可添。
　　隨願往生道場奏狀
　　第一狀
　　洞真大道金闕自然高真元始天尊
　　洞玄大道玉宸元皇道君靈寶天尊
　　洞神大道金闕玄元老君道德天尊
　　第二狀
　　東極宮中大慈仁者尋聲赴感太乙救苦天尊
　　大聖隨願往生天尊
　　東方多喜國土玉寶皇上慈悲救苦天尊
　　南方大堂國土玄真萬福好生救苦天尊
　　西方西那國土太妙至極平等救苦天尊
　　北方浮黎國土玄上玉宸大慈救苦天尊
　　東北方妙樂國土度仙上聖溥濟救苦天尊
　　東南方難勝國土好生度命無量救苦天尊
　　西南方宛黎國土太靈虛皇溥度救苦天尊
　　西北方鬱單國土無量太華惠化救苦天尊
　　上方鈞天國土玉虛明皇徧慈救苦天尊
　　下方鬱察國土真皇洞神廣濟救苦天尊
　　玉京化主靈寶玄中大法師
　　靈寶上古經師
　　靈寶上古籍師
　　靈寶上古度師
　　靈寶監齋大法師
　　第三狀
　　東方華林境界惠靜莊嚴靜境真人
　　南方梵天境界端化莊嚴真老真人
　　西方金光境界利益莊嚴法寶真人
　　北方真定境界救度莊嚴救苦真人
　　東北方長樂境界周雨莊嚴妙音真人
　　東南方碧霞境界妙寂莊嚴真定真人
　　西南方燿真境界善救莊嚴瓊光真人
　　西北方妙道境界真僊莊嚴濟苦真人
　　上方玄都境界紫霄莊嚴妙行真人
　　下方水運境界淨土莊嚴太極真人
　　大慈溥救真人
　　大慈溥濟真人
　　第四狀
　　東嶽天齊仁聖帝　地府酆都大帝
　　水府扶桑大帝　　當處土地真官
　　太上慈悲道場九幽大齋奏狀
　　第一狀
　　玉清元始天尊　上清靈寶天尊
　　太清道德天尊
　　第二狀
　　太乙救苦天尊　上元賜福天官
　　中元赦罪地官　下元解厄水官
　　青帝護魂真君　赤帝養炁真君
　　白帝侍魄真君　黑帝通血真君
　　黃帝中主真君
　　第三狀
　　靈寶玄中大法師上古經師君
　　上古籍師君　　上古度師君
　　監齋大法師　　飛天神王
　　大慈大悲妙行真人
　　大慈大悲溥濟真人
　　察命童子　　　護戒威神
　　五帝考官　　　九府考官
　　第四狀
　　地府酆都大帝水府扶桑大帝
　　東嶽天齊仁聖帝九壘土皇君
　　四明真公
　　紂絕陰天宮大魔王
　　泰殺諒事宗天宮大魔王
　　明晨耐犯武城天宮大魔王
　　恬照罪氣天宮大魔王
　　宗靈七非天宮大魔王
　　敢司連宛屢天宮大魔王
　　第五狀
　　地府太素妙廣真君
　　陰德定休真君
　　洞明溥淨真君　　玄德五靈真君
　　最勝燿靈真君　　寶肅昭成真君
　　太山正道真君　　無上正度真君
　　飛魔演慶真君　　五化威靈真君
　　第六狀
　　六曹判官、五嶽掾吏、巨天力士、執罰神兵、九億鬼主、牛頭獄卒吏、諸獄靈官、土地真官、四直申奏使者。
　　火星道場，於消災百二十分內，去五嶽本地水府三元四神，兩幅填火星官屬兩班。
　　一狀
　　熒惑星君，其精所變：
　　析旦星君、蚩尤旗星君、昭明星君、司詭星君、天攙星君、赤暳星君。熒惑星，其氣所變：
　　天陰星君，晉若星君、官張星君、天惑星君、天崔星君、赤若星君、蚩尤星君。
　　一狀
　　南方主夏祝融神
　　南方丙丁巳午火神
　　南方朱雀將軍
　　火精神君
　　保胎祈嗣道場通用奏狀
　　第一狀
　　清微天寶君
　　禹餘靈寶君
　　太赤神寶君
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝
　　第二狀
　　先天太后太乙元君
　　九靈太妙白玉龜臺夜光金真萬炁祖母元君
　　無上雌一帝真九光聖母
　　高上虛無玄元混化初真聖母
　　三天陽魂太極聖母
　　朱光洞陰二景聖母
　　三素洞陰太微聖母
　　大有空洞混沌化素靈妙生神聖母
　　九華空洞元陽飛生聖母
　　太陰神光玄極青帝聖母
　　無上極真太虛天皇聖母
　　元陽九元鬱靈皓真聖母
　　北極交靈瑤光太皇聖母
　　虛無元皇九天絕空聖母
　　萬炁絕冥紫光列紀聖母
　　三天真母上元夫人
　　九天無量太一三昧元君
　　第三狀
　　靈寶玄中大法師　上古經師君
　　上古籍師君　　　上古度師君
　　靈寶監齋大法師
　　第四狀
　　上元賜福天官
　　中元赦罪地官
　　下元解厄水官
　　青靈始老九炁天君
　　丹靈真老三炁天君
　　皓靈皇老七炁天君
　　五靈玄老五炁天君
　　玄靈元老一炁天君
　　第五狀
　　日宮太陽真君　月宮太陰真君
　　木星重華真君　火星執法真君
　　金星天皓真君　水星伺晨真君
　　土星地侯真君　交初羅真君
　　交中計都真君　天乙紫炁真君
　　太乙月孛真君
　　第六狀
　　北斗中尊星君　北斗玄卿大帝
　　天蓬貪狼星君　天內巨門星君
　　天衝祿存星君　天輔文曲星君
　　天禽廉貞星君　天心武曲星君
　　天柱破軍星君　洞明外輔星君
　　隱元內弼星君
　　第七狀
　　北極天蓬大元帥
　　北極天猷副元帥
　　北極翊聖保德真君
　　北極佑聖靈應真君
　　第八狀
　　南斗長生大帝　好生韓君丈人
　　注生司馬　　　天府司命真君
　　天相司錄真君　天梁延壽真君
　　天同益筭真君　天樞度厄真君
　　天機上生真君
　　第九狀
　　青城山九天丈人真君
　　潜山九天司命真君
　　廬山應元保運真君
　　九天大司馬真君
　　九天玉輔上宰
　　九天四協侍宸
　　九天建生運炁真君
　　九天定貴續命真君
　　九天定祿萬福真君
　　九天衛房聖母
　　九天監生大神
　　九天度厄尊神。
　　第十狀
　　天曹太皇萬福真君
　　天曹定名玉曆真君
　　天曹引進僊官　本命生年星官
　　本命生月星官　本命生日星官
　　本命生時星官
　　第十一狀
　　東嶽天齊仁聖帝
　　南嶽司天昭聖帝
　　西嶽金天順聖帝
　　北嶽安天元聖帝
　　中嶽中天崇聖帝
　　地府酆都大帝
　　生祿保壽侯　　水府榑桑大帝
　　江瀆廣源王　　河瀆靈源王
　　淮瀆長源王　　濟瀆清源王
　　第十二狀
　　左青龍君　　　右白虎君
　　前朱雀君　　　後玄武君
　　土地真官　　　上界直符使者
　　中界直符使者　下界直符使者
　　年直功曹使者　月直功曹使者
　　日直功曹使者　時直功曹使者
　　昇化遷度道場奏狀
　　第－狀
　　東極宮中大慈仁者太乙救苦天尊
　　九幽拔罪天尊
　　鬱單無量天帝
　　上上禪善無量壽天帝
　　梵監須延天帝
　　寂然兜術天帝
　　波羅尼密不驕樂天帝
　　洞元化應聲天帝
　　靈化梵輔天帝
　　高虛清明天帝
　　無想無結無愛天帝
　　第二狀
　　九靈太妙白玉龜臺夜光金真萬炁
　　祖母元君
　　上相方諸宮青童君
　　上宰西城總真王君
　　上保太丹宮南極元君
　　上傅白山宮太素元君
　　上元賜福天官
　　中元赦罪地官
　　下元解厄水官
　　青靈始老九炁天君
　　丹靈真老三炁天君
　　皓靈黃老七炁天君
　　五靈玄老五炁天君
　　玄靈元老一炁天君
　　第三狀
　　靈寶玄中大法師　上古經師君
　　上古籍師君　　　上古度師君
　　靈寶監齋大法師　女師君
　　嗣師君　　　　　系師君
　　左玄王真人　　　右玄趙真人
　　太極徐真人
　　第四狀
　　北斗中尊星君北斗玄卿大帝
　　天蓬貪狼星君天內巨門星君
　　天衝祿存星君天輔文曲星君
　　天禽廉貞星君天心武曲星君
　　天柱破軍星君洞明外輔星君
　　隱元內弼星君
　　第五狀
　　南斗長生大帝　　好生韓君丈人
　　注生大司馬　　　天府司命真君
　　天相司錄真君　　天梁延壽真君
　　天同益筭真君　　天樞度厄真君
　　天機上生真君
　　第六狀
　　大洞祖師司命太玄真人
　　中洞祖師閣皂山真人
　　鄭真人
　　抱樸小仙翁左卿仙侯真君
　　簡寂陸先生
　　昇真王先生
　　興世館孫真人
　　王屋山真一司馬先生
　　茅山玄靜李先生
　　第七狀
　　青城山九天丈人真君
　　潛山九天司命真君
　　廬山應元保運真君
　　天曹太皇萬福真君
　　天曹門下引進仙官
　　九天司馬真君
　　九天玉輔上宰
　　九天四協侍宸
　　九天主女青律官
　　第八狀
　　東方無極飛天神王
　　南方無極飛天神王
　　西方無極飛天神王
　　北方無極飛天神王
　　東北方無極飛天神王
　　東南方無極飛天神王
　　西南方無極飛天神王
　　西北方無極飛天神王
　　上方無極飛天神王
　　下方無極飛天神王
　　第九狀
　　地府酆都大帝　佐理太上靈君
　　助理玄滋天君　上相君
　　太傅君
　　第十狀
　　驛亭令　　　　驛亭丞
　　建節監功大將軍
　　素車白馬大將軍
　　當旬通章玉女　當境城隍主者
　　騰奏火官
　　第十一狀
　　上元道化真君　中元護正真君
　　下元定志真君　左青龍君
　　右白虎君　前朱雀君　後玄武君
　　第十二狀
　　土地真官　里域主者
　　上界直符使者
　　中界直符使者
　　下界直符使者
　　年直使者　月直使者
　　日直使者　時直使者
　　冢訟燈牌
　　行各七盞，中安三宮三燈，計八十七盞。
　　燈七盞，奉為三界萬天、十方八極，乞解冢訟，斷除復連。燈七盞，奉為天曹六司、掌籍官屬，紀功錄善，削死注生。燈七盞，奉為三官五帝、四司曹屬，和釋冤仇，消平注訟。燈七盞，奉為酆都大帝、一切官屬，原赦祖彌，一切冤囚。燈七盞，奉為水府大帝、一切官屬，消解殃考，誓絕盟言。燈七盞，奉為五嶽十山、佐命官屬，消除訟逮，止息牽連。燈七盞，奉為城隍主者、祀典神祇，放釋幽牢，解除咒詛。燈七盞，奉為九陰長夜、諸獄幽徒，念道歸真，轉昇淨境。燈七盞，奉為上代家親、先亡眷屬，開明心地，超達人天。燈七盞，奉為前生今世、債主冤家，永斷冤讎，並皆解脫。燈七盞，奉為外道行病、鬼王等眾，各回正念，無復憑凌。燈七盞，奉為一切不具足、受苦眾生，懺悔前非，生具足相。
　　道門定制卷之九竟
　　道門定制卷之十
　　西蜀道士樸庵呂元素校定
　　朱陵真隱性齋胡湘龍編校
　　更籍換案道場五戒牒
　　太上更籍換案續命延年道場五戒壇牒
　　據某入事意畢，當壇看詳，願悃備見至誠意者，改往自新，歸投大道，欲求啟迪，得以進修。謹按明科，為傳太上五戒，俾勤行勿怠，降福消災。謹按太上言，天地有司過、司善之神，錄人善惡，以延促壽命。又有三台北斗君，分身散景，常居人頭上，記人功過。又有三尸神在人身，每到庚申日，輒詣天曹，言人過惡。月晦之日，竈君亦然。是日，三官五帝、太一司命、北斗司察鬼、太一八神使者，下詣青靈洞陰北酆三宮，考校世人生死罪福、功過業報。《因緣經》云：天帝常召注算童子，操青黑二簿，遊行人間，檢量罪福，隨注善惡，上奏天司。司命隨其罪之輕重，大則奪紀，小則奪筭，罪有餘責，殃及子孫。校定善惡，不輟須臾。善則司命、司錄即與延年，惡則六天魔鬼收繫魂魄。又言，凡世人壽限，皆為地司所轄，諸天諸帝，按簿檢察，籍定生死，毫分無違。若能自知善力微勘，罪目繁多，恐為三界官屬、察命童子，收攝神魂，絕其生炁，或疾病纏綿，或災厄重困，或運臨凶惡，或命在顛危，急致修禳，割財為信，披露丹誠，建置道場，咨白陰司，更籍換案，首謝所犯生身罪咎，發無上勝心，受太上五戒，即保魂神澄正，壽考康寧，功德巍巍，不可思議。恭對道前，傳受戒品：
　　第一戒者，當止息慳心，常修宮觀，廣建福田，濟貧拔苦，造像寫經，使壽考康寧，後昆繁盛。
　　第二戒者，當止息貪心，常懷慈儉，修齋設醮，行道誦經，燒香讚歎，使福田無量，利益眾生。
　　第三戒者，當止息嗔心，常懷歡喜，遠離人我，慈忍一切，恬淡安閑，使身心和暢，病苦不侵。
　　第四戒者，當止息拓心，常懷退省，後己先人，柔軟清潤，巧說方便，使一切見聞，悉開智慧。
　　第五戒者，當止息妄心，常懷正靜，觀想皆空，內外清虛，以合真道，使幻身得度，九祖生天。
　　牒具如前，今給付某，請如法遵奉，令地司保奏諸天，記名十極神王、三界四司，告下陰府，特為易短促之年，為延長之筭，災苦病患，悉得蠲除，奉持不退，當獲善神擁護，福慧莊嚴，重立玄功，證虛無道。牒到奉行，勿令懈怠，故牒。
　　年　　月　　日
　　給持戒弟子某
　　傳度師高功銜
　　大聖持齋護世天尊
　　大聖持戒濟物天尊
　　更籍道場申東嶽狀
　　高功具位姓名
　　右某據大明國鄉貫奉道某，入事意畢，當壇恭按僊科，奉行醮事，為弟子某對
　　太上御前，傳授五戒，俾令佩服，改往修來。尚慮弟子某，善力么微，罪目盈貫，校定功過，實關岱宗，恐冥官所劾，減筭除年，招延災患，投詞有請，合具敷陳，謹錄狀申聞東岱嶽泰山天齊仁聖帝聖前，伏乞聖慈，俯伶懺悔，告下所屬靈官，特與弟子某改更簿籍，許以自新，重注生年，解除災患，庶令枯朽，重拜生成。某干冒聖慈，不勝戰慄之至，謹狀。
　　年　　月　　日具位姓某狀申
　　更籍道場地府牒
　　醮儀，奏納東嶽玉案一隻，筆墨硯等一副，皆令精好。案紙一百幅，七十二司錢馬七十二分，筆七十二枝，硯子木為，算子、墨、案紙，各七十二件。
　　泰玄都省行壇牒地府更籍七十二司判官：
　　據鄉貫入意畢，當壇看詳，願意灼見至誠，恭按玄科，合行拯護。伏聞元始符命度人之法，有絕而得生之言；五嶽丈人龍蹻之書，有命盡更延之說。謹為延降高真，恭對道前，傳授太上五戒，俾勤行不怠，卻死延生。尚慮弟子某地司記過，陰籍書名，罪咎未除，難致安吉。謹令備筆墨硯筭案紙七十二分，上獻靈司，乞為弟子某改更簿籍，別與為新，須至移文者。
　　牒具如前，請詳察事意，遵奉教科。特與弟子某，別注生名，落除罪簿，蠲消病否，過度災危，錄其持戒之功，更賜將來之福。牒到奉行，謹牒。
　　年　　月　　日牒
　　高功銜姓某押
　　三天扶教正一輔玄靜應真君判泰玄都省張
　　黃籙等齋職榜
　　黃籙大齋壇
　　據某，略入事意至滿散，恭以上聖尊崇，真儀嚴重，必資眾職，同寅協恭，對越清光，敷揚妙典，庶使圓成勝事，副彼欽崇，具職品于後。
　　班首法師，請某州縣宮觀道士姓名充。
　　班首，職在高功之上，必以道德尊高者，方當此選。苟無其人，別使之可也。
　　高功法師，請某州縣宮觀，具位職銜法師姓名充。
　　六職高功，須受大洞籙，方居師任。如未及大洞，則靈寶中盟亦宣行。蓋齋法出於靈寶故爾，出杜天師儀。又云都講以下，並不用法師字，惟高功一人稱之，謂教法故也。
　　都講，請某州縣宮觀道士姓名充。
　　監齋，請某州縣宮觀道士姓名充。
　　侍經，請某州縣宮觀道士姓名充。
　　侍香，請某州縣宮觀道士姓名充。
　　侍燈，請某州縣宮觀道士姓名充
　　知磬，請某州縣宮觀道士姓名充。
　　此外更有知章表一員，合請後生精明、音韻清暢者一員為之。蓋章表，醮中緊要法事，若眾職中年高目昏、進對疏簡者，或當宣章表往往乖誤，非唯冒瀆，不滿施主之意。
　　知供養，執手鑪，直壇、佐壇等職，隨事具之于末。
　　右伏請各揚乃職，守講僊科，交通天人，以格殊貺，共成勝事，毋致怠荒。
　　年　月　日
　　榜　齋壇
　　都講、監齋不列銜，蓋並在彈紏之限。
　　高功法師　姓　押
　　班首法師　姓　押
　　夜齋榜
　　夜齋利濟，正欲廣傳經教科儀，皆以兼濟四生六道為事。凡大醮勝緣，幽明鬼神，一切有情，皆俟望利益所及也，則施主法師，皆當推此心，普利六趣，不可循舊習，拘於五姓孤魂，此實為美大功德。舊無夜齋榜，後人增加，言辭多蕪鄙，略無啟導訓教之言。今別修定，庶幾太上救度之意。又見大醮，召諸第三度，多在當時，坐席又去壇場疏遠，倉卒呼來，略具盤飱喧涵片時餉，焚紙遣去，甚非使之聞經聽法之意。當同亡者，一夜召請，臨壇授戒，次夜設斛津濟，再為勸誠，然後遣送，方表大緣濟度之義。
　　黃籙大齋壇
　　據略入意至滿散，兼為三界輪迴、九泉六道等眾，當境五姓孤魂，奏吉金籙白簡，給付九真戒牒，開建太上慈悲津濟夜齋，以伸濟度本壇。今竊慮所薦天人道等眾，修羅道等眾，五音姓人道等眾，地獄鬼官、冥吏、獄卒、幽徒等眾，常以地獄道為受罪亡魂，則五音人道，皆是亡魂，不免重復。此以官吏卒為地獄道，皆在利益之限。蓋上有天人修羅道故爾。餓鬼道等眾，旁生道等眾，旁生謂禽獸則旁首而生，人則上首而生，草木則下首而生，出《莊子·成法師疏注》。深墮輪迴之途，久沉生死之海，去年既遠，生分別心。天人則矜恃福勝，我慢自驕；修羅則嗔忿強梁，妄作威福；人眾則以富貴貧賤，為天命所惑，而不加修進；地獄官吏則持心慘刻，不起慈仁；旁生則既墮異趣，難自超離；餓鬼由饕餮無厭，飢火焚灼。率由一性不悟，致令六趣沈淪。今當奉為建立善功，開明本性，各宜依憑太上道力，諦受九真戒言，懺悔多生，所作不善，堅持正念，不起邪思，改往自新，通相勸勉。於今日道場中，各得悔悟。內有已先得度者，願推方便，開曉未聞，自天人眷屬、地獄官曹，堅固善心，更超勝地。人道等眾，識固有之善性，捨妄歸真。旁生餓鬼之徒，惡業固深，許容懺悔。凡在此席，各體訓言，庶使早出輪迴，同歸善域。尚慮內有強梁鬼、外道妖邪，惡念不俊，強生分別，不相誘諭，務起爭心，恐怖亡魂，擾攘善事，深屬障礙，須至開諭者。
　　右具如前，各請遵依上件告誡，以生死輪迴為鑑，速回正念，永遂超升。如內有諸強魂惡爽、妄肆猖狂，仰當處土地里域主者，押赴天乙北獄，天乙北獄，事考治鬼案之司。依律定罪施行，以明天憲，各宜知悉。
　　年　月　日
　　榜　夜齋壇所
　　高功法師　姓　押
　　傳度法籙請法詞券出《道藏·受經籙儀》
　　法辭弟子具手詞於師，誓盟欽奉不敢違背之意，升壇師為裂券傳度，後人改為四六語詞，寫於籙首，非投詞請法之意，合先具此辭於未行事之時，　　詣度師投之。
　　具鄉貫奉道弟子某，年甲月日生，稽首投詞，某宿命因緣，得奉大道，隨事入意，若童子受符，則父母代言。若道士請信進受，則隨先所授籙，令進受某籙，一一詳言之。謹齎寶繒準黃金之信，奉詞上聞，恩惟度師先生，垂愍有心，副此飢渴之望，俾得佩受，永為身寶。若參佩之後，輕泄至真，傳非其人，某當身謝三官，不敢怨道咎師。如違手詞，依科受罪。謹詞。
　　年　月　日奉詞詣度師某籙先生門下
　　籙券
　　國號太歲某朔日甲子，某籙法師姓名，普告天地水府，名山大川，應化真靈，風雷雲雨，當所主司，同垂鑒證。今有某州縣里，男女弟子，姓名年甲，好道樂法，志願長生，墨詞自誓，請受某籙，依法奉行，不敢輕師慢道，背違盟誓。今與弟子某，分環破券，對三官眾聖，申約弟子，若違今誓，身沒鬼官；若遇三災八難，眾惱逼身。驗試僊道，不敢怨道咎師，甘心自責，一如太上老君律令。
　　左畔如前逆寫，來合符文。左右文各占五寸，中等書符。右券文用半幅，黃素一尺二寸。從兩頭書，合十二行。朱書真正，不得行草脫漏。令均調行所，中間滿書符文。用金環一隻，或以銀代青絲貫之，鋪於券上，書刀一口，以刻金環。師、弟子立約，畫一割券，師收左，弟子收右，終身藏之，不敢違墮。
　　童子保帶式
　　帶長五尺，青紫為之。其義當是弟子同服師資之訓，書銘于紳，以致不忘之意。
　　安宅醮竈君牒
　　北極驅邪院牒司命竃君二十四神：
　　據入事意，竊慮建造竃位，飄泥不潔，位置非宜，及於平時，有所觸犯。今因醮修，併伸禳謝，須至奉牒者。
　　牒具如前，請詳察誠意，速為祛斥住宅之內妖異故氣，不得停留，及諸魔魅精怪，並行屏逐，務令宅宇肅淨。仍請各安位署，保護居人，火盜公私，永臻安吉。所有觸犯，亦當遵奉正法，咸與原除。牒到奉行，毋致違戾。故牒。
　　年　月
　　法師銜
　　道門定制卷之十竟