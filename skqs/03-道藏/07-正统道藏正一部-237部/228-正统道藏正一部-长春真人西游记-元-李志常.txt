長春真人西遊記
　　經名：長春真人西進記。二卷。底本出處：《正統道藏》正一部。
　　長春真人西遊記序
　　長春子蓋有道之士。中年以來，意此老人固已飛昇變化，倡雲將而友鴻濛者久矣，恨其不可得而見也。己卯之冬，流聞師在海上，被安車之徵。明年春，果次於燕，駐車玉虛觀，始得一識其面。尸居而柴立，雷動而風行，真異人也。與之言，又知博物洽聞，於書無所不讀。由是日益敬，聞其風而願執弟子禮者，不可勝計。自二、三遺老，且樂與之游，其餘可知也。居無何，有龍陽之行。及使者再至，始啟途而西。將別，道眾請還期，語以三載。時辛巳夾鍾之月也。迨甲申孟陬師至自西域，果如其旨，識者歎異之·。自是月七日，入居燕京大天長觀，從疏請也。噫，今人將事行役，出門徬徨，有離別可憐之色。師之是行也，崎嶇數萬里之遠際。版圖之所不載，雨露之所弗霖。雖其所以禮遇之者，不為不厚，然勞憊亦甚矣。所至輒徜徉容與，以樂山水之勝。賦詩談笑，視死生若寒暑，於其胸中曾不蒂芥。非有道者，能如是乎。門人李志常，從行者也。攘其所歷，而為之記。凡山川、道里之險易，水土、風氣之差殊，與夫衣服、飲食，百果、草木、禽蟲之別，集然靡不畢載。目之日《西遊》，而徵序於僕。夫以四海之大，萬物之廣，耳目未接，雖有大智，猶不能遍知而盡識也，況四海之外者乎。所可考者，傳記而已。僕謂是集之行，不特新好事者之聞見。又以知至人之出處，無可無不可，隨時之義云。戊子秋后二日，西溪居士孫錫序。
　　長春真人西遊記卷上
　　門人真常子李志常述
　　父師真人長春子，姓邱氏，名處機，字通密，登州棲霞人。未冠出家，師事重陽真人。既而住墦溪龍門，十有三年。真積力久，學道乃成。暮年還海上。戊寅歲之前，師在登州，河南屢欲遣使徵聘。事有齟齬，遂已。明年住萊州昊天觀。夏四月，河南提控邊鄙使至，邀師同往。師不可，使者攜所書詩頌歸。繼而復有使自大梁來，道聞山 東為宋人所據，乃還。其年八月，江南大帥李公、彭公來請，不赴，爾後隨處往往邀請。萊之主者，難其事，師乃言日：我之行止，天也，非若輩所及。知當有留不住時，去也。居無何，成吉思皇帝遣侍臣劉仲祿縣虎頭金牌，其文日：如朕親行，便宜行事。及蒙古人二十輩，傳旨敦請。師躊躇問，仲祿日：師名重四海，皇帝特詔仲綠瑜越山海，不限歲月，期必致之。師曰：兵革以來彼疆此界，公冒險至此，可謂勞矣。仲祿曰：欽奉君命，敢不竭力。仲祿今年五月，在乃滿國兀里朵得旨。六月，至白登北威寧，得羽客常真諭。七月，至德興，以居庸路梗，燕京發士卒來迎。八月，抵京城。道眾皆曰：師之有無，未可必也。過中山，歷真定，風聞師在 東萊。又得益都府安撫司官吳燕、蔣元，始得其詳。欲以兵五千迎師。燕等曰：京東之人，聞兩朝議和，眾心稍安。今忽提兵以入，必皆據險自固，師亦將乘檸海上矣。誠欲事濟，不必示也。從之，乃募自願者得二十騎以行。將抵益都，使燕、元馳報．其師張林。林以甲士萬郊迎。仲祿笑曰：所以過此者，為求訪長春真人，君何以甲士為？林於是散其卒，相與接轡以入。所歷皆以此語之，人無駭謀。林復給以駟騎。次濰州，得尹公。冬十有二月，同至 東萊，傳皇帝所以宣召之旨。師知不可辭，徐謂仲祿曰，一此中艱食？一公等且往益都，俟我上元醮竟，當遣十五騎來，十八日即行。於是宣使與眾西入益都，師預選門弟子十有九人，以俟其來。如期騎至，與之俱行。由濰陽至青社，宣使已行矣。問之張林，言：正月七日，有騎四百，軍于臨淄，青民大駭。宣使逆而止之，今未聞所在。師尋過長山及鄒平。二月初，屆濟陽，士庶奉香火迎拜於其邑南。羽客長吟前導，飯於養素庵。會眾會曰：先月十八日，有鶴十餘，自西北來，飛嗚雲問，俱 東南去。翌日辰已間，又有數鶴來自西南，繼而千百焉，或頡或頑，獨一鶴拂庵，盤桓乃去。今乃知鶴見之日，即師啟行之辰也。皆以手加額，留數日。二月上旬，宣使遣騎來報，已駐軍將陵。蟻舟以待，明日遂行。十三日，宣使以軍來近。師曰：來何暮？對以道路榛梗，特往燕京會兵， 東備信安，西備常山。仲祿親提軍取深州、下武邑以闢路，構橋於濾沱，括舟於將陵，是以運。師曰：此事非公不克辦。次日，絕濾沱而北。二十二日，至瀘溝。京官、士庶、僧道郊迎。是日，由麗澤門入，道士具威儀，長吟其前。行省石抹公館，師於玉虛觀。自爾求頌、乞名者日盈門。凡士馬所至，奉道弟子，以師與之名，往往脫欲兵之禍，師之道癮及人如此。宣撫王巨川楫上詩，師答云：旌旗獵獵馬蕭蕭，北望燕山度石橋。萬里欲行沙漠外，三春遽別海山遙。良朋出塞同歸鴉，破帽經霜更續貂。一自玄元西去後，到今無似北庭招。師聞行宮漸西，春秋已高，倦冒風沙，欲待駕回朝謁。又仲祿欲以選處女偕行，師難之曰：齊人獻女樂，孔子去魯。余雖山野，豈與處子同行哉。仲祿乃令曷刺馳奏，師亦遣人奉表。一日有人求跋閣立本《太上過關圖》，題：蜀郡西遊日，函關 東別時。群胡皆稽首，大道復開基。又以二愒示眾，其一云：雜亂朝還暮，輕狂古到今。空華空寂念，若有若無心。其二云：觸情常次烈，非道莫參差。忍辱調猿馬，安閑度歲時。四月上旬，會眾請望日醮於天長。師以行辭，眾請益力。曰：今玆兵革未息，遺民有幸，得一襯
　　真人，蒙道癮者多矣。獨死者冥冥長夜，未沐薦拔，遺恨不無耳。師許之。時方大旱，十有四日，既啟醮事，雨大降，眾且以行禮為憂。師於午後赴壇，將事，俄而開霽。眾喜而歎曰：一雨一晴，隨人所欲。非道高德厚者，感應若是乎？明日，師登寶玄堂傳戒。時有數鶴自西北來，人皆仰之。焚簡之際，一簡飛空而滅，且有五鶴翔舞其上。士大夫咸謂師之至誠動天地。南塘老人張天度子真作賦美其事，諸公皆有詩。醮竟，，宣使劉公從師北行。道出居庸，夜遇群盜于其北，皆稽顆以退。且曰：無驚父師。五月，師至德興龍陽觀度夏，以詩寄燕京士大夫云：登真何在泛靈植，南北 東西自有嘉。碧落雲峰天景致，滄波海市雨生涯。神游八極空雖遠，道合三清路不差。弱水縱過三十萬，騰身頃刻到仙家。時京城吾道孫周楚卿、楊彪仲文、師謂才卿、李士謙子進、劉中用之、陳時可秀玉、昊章德明、趙中立正卿、王銳威卿、趙防德輝、孫錫天錫，此數君子，師寓玉虛日，所與唱和者也。王觀逢辰、王直哉清甫，亦與其遊。觀居禪房山之陽，其山多洞府，常有學道修真之士棲焉。師因契眾以遊。初入峽門，有詩云：入峽清遊分外嘉，群峰列岫戟查牙。蓬萊未到神仙境，洞府先觀道士家。松塔倒縣秋雨露，石樓斜照晚雲霞。卻思舊日終南地，夢斷西山不見涯。其地爽愷，勢傾 東南，一望三百餘里。觀之東數里，平地有湧泉，清玲可愛。師往來其問，有詩云：午後迎風背日行，遙山極目亂雲橫。萬家酷暑需腸熱，一派寒泉入骨清。北地往來時有信， 東皋遊戲俗無爭，耕夫牧豎堤陰讓坐。溪邊浴罷林問坐，散髮披襟暢道情。中元日，本觀醮。午後傳符授戒，老、幼露坐，熱甚，悉苦之。須臾，有雲覆其上，狀如圓蓋，移時不散，眾皆喜躍讚歎。又觀中井水可給百眾，至是瑜千人，執事者謀他汲。前後三日，井泉忽溢，用之不謁，是皆善綠天助之也。醮後，題詩云：太上弘慈救萬靈，眾生薦福藉群經。三田保護精神氣，萬象欽崇日月星。自揣肉身潛有漏，難逃科教入無形。且遵北斗齋儀法，南斗北斗皆論齋醮，漸陸南官火煉庭。八月初，應宣德州元帥移刺公請，遂居朝元觀。中秋夜，有《賀聖朝》二曲。其一云：斷雲歸岫，長空凝翠，寶鑑初圓。大光明，弘照亙流沙，外直過西天。人問是處，夢魂沈醉，歌舞華筵。道家門，別是一般清朗#1，開悟心田。其二云：洞天深處，良朋高會，逸興無邊。上丹霄，飛至廣寒宮，悄擲下金錢。靈虛晃耀，睡魔奔進，玉兔嬋娟。坐忘機，觀透本來真，任法界周旋。是後天氣清肅，靜夜安閑。復作二絕云；長河耿耿夜深深，寂寞寒窗萬慮沈。天下是非俱不到，安閑一片道人心。其二云：清夜沈沈月向高，山河大地絕纖毫。唯餘道德渾淪性，上下三天一萬遭。朝元觀據州之乾隅，功德主元帥移刺公因師欲北行，創構堂殿，奉安尊像。前後雲房洞室，皆一新之。十月間，方繪祖師堂壁，畫史以其寒，將止之。師不許，曰：鄒律尚且迴春，瓦聖賢陰有所扶持邪。是月，果天氣溫和如春，絕無風沙，由是畫史得畢其功。有詩云：季秋邊朔苦寒同，走石吹沙振大風。旅瘍翅垂南去急，行人心倦北征窮。我來十月霜猶薄，人訝千山水尚通。不是小春和氣暖，天教成就畫堂功。尋阿里鮮至自斡辰大王帳下，使來請師。繼而宣撫王公巨川亦至，曰：承大王鈞旨，如師西行，請過我。師首肯之。是月北遊望山，曷刺進表迴，有韶曰：成吉思皇帝劫真人 邱師。又曰：惟師道瑜三子，德重多方。其終曰：雲軒既發於蓬萊，鶴馭可遊於天竺。達磨東邁，元印法以傳心。老氏西行，或化胡而成道。顧川途之雖闊，瞻几杖以非遙。爰答來章，可明朕意。秋暑，師比平安好，指不多及。其見重如此。又劫劉仲祿云：無使真人飢且勞，可扶持緩緩來。師與宣使議曰：前去已寒，沙路綿遠，道眾所須未備。可往龍陽，乘春起發。宣使從之。十八日，南往龍陽。道友送別，多泣下。師以詩示眾云：生前暫別猶然可，死後長離更不堪。天下是非心不定，輪迴生死苦難甘。翌日，到龍陽觀過冬。十一月十有四日，赴龍巖寺齋。以詩題殿西麻云：杖華欲訪山中客，空山沉沉淡無色。夜來飛雪滿巖阿，今日山光映天白。天高日下松風清，神遊八極騰虛明。欲寫山家本來面，道人活計無能名。十二月，以詩寄燕京道友云：此行真不易，此別話應長。北蹈野狐嶺，西窮天馬鄉。陰山無海市，白草有沙場。自嘆非玄聖，何如歷大荒。又云：京都若有餞行詩，早寄龍陽出塞時。昔有上林鞋履別，今無發翰夢魂思。復寄燕京道友云：十年兵火萬民愁，千萬中無一二留。去歲幸逢慈詔下，今春須合冒寒遊。不辭嶺北三千里，皇帝舊兀里多，仍念山 東二百州。窮急漏誅殘喘在，早教身命得消憂。辛巳之上元，醮於宣德州朝元觀，以頌示眾云：生下一團腥臭物，種成三界是非魔。連枝帶葉無窮勢，跨古騰今不奈何。以二月八日啟行，時天氣晴霽，道友餞行於西郊，遮馬，首以泣曰：父師去萬里外，何時復獲瞻禮。師曰：但若輩道心堅固，會有日矣。眾復泣請：果何時邪。師曰：行止非人所能為也。兼遠涉異域，其道合與不合，未可必也。眾曰：師豈不知，願預告弟子等。度不獲已，乃重言曰：三載歸，三載歸。十日，宿翠姘口。明日，北度野狐嶺。登高南望，俯視太行諸山，晴嵐可愛。北顧但寒沙衰草，中原之風，自此隔絕矣。道人之心，無適不可。宋德方輩指戰場白骨曰：我歸當薦以金錄，此亦余北行中一端因綠耳。北過撫州，十五日， 東北過蓋里泊，盡丘埋鹹鹵地，始見人煙二十餘家。南有靈池，迆邇東北去。自此無河，多鑿沙井以汲。南北數千里，亦無大山。馬行五日，出明昌界。以詩紀實云：坡陸折疊路彎環，到處盥場死水灣。盡日不逢人過往，經年時有馬迴還。地無木植唯荒草，天產丘陵沒大山。五穀不成資乳酪，皮裘氈帳亦開顏。又行六七日，忽入大沙陸。其蹟有矮榆，大者合抱。東北行千里外，無沙處絕無樹木。三月朔，出沙陸，至魚兒灤始有人煙聚落。多以耕釣為業。時已清明，春色渺然。凝冰未浮，有詩云：北陸祁寒自古稱，沙陸三月尚凝冰。更尋若士為黃鵠，要識修餛化大鵬。蘇武北遷愁欲死，李陵南望去無憑。我今返學盧敖志，六合窮觀最上乘。三月五日，起之東北，四旁遠有人煙，皆黑車白帳，隨水草放牧。盡原陽之地，無復寸木。四望唯黃雲白草，行不改途。又二十餘日，方見一沙河，西北流入陸局河。水濡馬腹，傍多叢柳。渡河北行三日，入小沙陸。四月朔，至斡辰大王帳下，冰始浮，草微萌矣。時有婚嫁之會，五百里內首領，皆載馬湩助之。皂車氈帳，成列數千。七日見大王，問以延生事。師謂：須齋戒而後可聞。約以望日授受。至日，雪大作，遂已。大王復曰：上遺使萬里，請師問道，我曷敢先焉。且諭阿里鮮：見畢東還，須奉師過此。十七日，大王以牛馬百數，車十乘送行。馬首西北，二十二日抵陸局河。積水成海，周數百里。風浪漂出大魚，蒙古人各得數尾。並河南岸西行，時有野蓮得食。五月朔，一爭午，日有食之。既眾星乃見，須臾復明。時在河南岸，蝕自西南，生自東北，其地朝涼而暮熱。草多黃花，水流東北。兩岸多高柳，蒙古人取之以造廬帳。行十有六日，河勢遠西北山去，不得窮其源。西南接魚兒灤驛路，蒙古人喜曰：年前已聞父師來。因獻黍米石有五斗。師以斗棗酬之，渠喜曰：未嘗見此物，因舞謝而去。又行十日，夏至，量日影三尺六七寸，漸見大山峭拔，從此以西，漸有山阜。人煙頗眾，亦皆以黑車白帳為家。其俗牧且獵，衣以韋義，食以肉酪。男子結髮垂兩耳，婦人冠以樺皮，高二尺許，往往以皂褐籠之。富者以紅銷其末，如鵝鴨，名曰：故故。大忌人觸。出入廬帳，須低回。俗無文籍，或約之以言，或刻木為契。遇食同享，難則爭赴。有命則不辭，有言則不易，有上古之遺風焉。以詩叔其實云；極目山川無盡頭，風煙不斷水長流。如何造物開天地，到此令人放馬牛。飲血茹毛同上古，峨冠結髮異中州。聖賢不得垂文化，歷代縱橫只自由。又四程，西北渡河，乃平野。其旁山川皆秀麗，水草且豐美。東西有故城基址，若新街衢，巷陌可辨，制作類中州。歲月無碑刻可考，或云契丹所建。既而地中得古瓦，上有契丹字，蓋遼亡士馬不降者，西行所建城邑也。又言西南至尋思干城，萬里外回紇國最佳處，契丹都焉，歷七帝。六月十三日，至長松嶺後宿。松括森森，干雲蔽日，多生山陰澗道問，山陽極少。十四日，過山度淺河。天極寒，雖壯者不可當。是夕宿平地。十五日曉起，環帳皆薄冰。十七日，宿嶺西，時初伏矣。朝暮亦有冰，霜已三降，河水有斯玲如嚴冬。土人云：常年五六月有雪，今歲幸晴暖。師易其名曰：大寒嶺。凡遇雨多雹，山路盤曲，西北且百餘里。既而復西北，始見平地。有石河，長五十餘里，岸深十餘丈。其水清玲可愛，聲如嗚玉。峭壁之問，有大蔥，高三四尺。澗上有松，皆十餘丈。西山連延，上有喬松鬱然。山行五六日，峰迴路轉，林巒秀茂，下有溪水注焉。平地皆松樺雜木，若有人煙狀。尋登高嶺，勢若長虹，壁立千仞，俯視海子，淵探恐人。二十八日，泊窩里朵之 東，宣俠先往奏稟皇后，奉旨請師渡河。其水東北流，瀰漫沒軸，絕流以濟。入營，駐車南岸。車帳千百，日以醞酬湩酪為供。漢夏公主皆送寒具等，食黍米斗，白金十兩，滿五十兩，可易麵八十斤。蓋緬出陰山之後二千餘里，西域賈胡以崇馳負至也。中伏，帳房無蠅。窩里朵，漢語行宮也。其車輿亭帳，望之儼然。古之大單于未有若此之盛也。七月九日，同宣使西南行五六日，屢見山上有雪，山下往往有墳墓。及升高陵，又有杞神之跡。又三二日歷一山，高峰如削，松杉鬱茂。西有海子，南出大峽，則一水西流。雜木叢映於水之陽，韭茂如芳草，夾道連數十里。北有故城曰：曷刺肖。西南過沙場二十里許，水草極少，始見回紇決渠灌麥。又五六日，瑜嶺而南至蒙古營宿。拂旦行，迤邐南山，望之有雪。因以詩記其行：當時悉達悟空晴，發松初來燕子城，撫州是也。北至大河三月數，即陸局河也，四月盡到，約二千餘里，西臨積雪半年程，即此地也，山常有雪， 東至陸局河，約五千里，七月盡到。不能隱地迴風坐，道法有迥風、隱地、攀斗藏天之術，卻使彌天逐日行。行到水窮山盡處，斜陽依舊向西傾。郵人告曰：此雪山北，是田鎮海八刺喝孫也。八刺喝孫，漢語為城。中有倉凜，故又呼曰：倉頭。七月二十五陣，有漢民工匠絡繹來迎，悉皆歡呼歸禮，以彩幡華蓋香花前導。又有章宗二妃，日徒單氏，日夾谷氏，及漢公主母欽聖夫人袁氏，號泣相迎，顧謂師曰：昔日稔聞道德高風，恨不一見，不意此地有綠也。翌日阿不罕山北鎮海來謁，師與之語曰：吾壽已高，以皇帝二詔丁寧，不免遠行數千里方臨治下。沙漠中，多不以耕耘為務，喜見此問秋稼已成。余欲於此過冬，以待鑾輿之迴，何如。宣使曰：父師既有法旨，仲祿不敢可否。惟鎮海相公度之。公曰：近有勸，諸處官員如遇真人經過，無得稽其程，蓋欲速見之也。父師若需於此，則罪在鎮梅矣。願親從行。凡師之所用，敢不備。師曰：因綠如此，當卜日行。公曰：前有大山高峻，廣澤沮陷，非車行地。宜臧車從，輕騎以進。用其言，留門弟子宋道安輩九人，選地為觀。人不召而至，壯者效其力，匠者效其技，富者施其財。聖堂方丈， 東廚西應，左右雲房，無瓦皆土木，不一月落成，榜曰棲霞觀。時稷黍在地，八月初霜降，居人促收麥，霜故也。大風傍北山西來，黃沙蔽天，不相物色。師以詩自嘆云： 邱也東西南北人，從來失道走風塵。不堪白髮垂垂老，又踏黃沙遠遠巡。未死且令觀世界，殘生無分樂天真。四山五嶽都遊褊，八表飛騰後入神。八日，攜門人虛靜先生趙九古輩十人，從以二車，蒙古驛騎二十餘，傍大山西行。宣使劉公鎮海相公又百騎。李家奴，鎮海從者也，因曰：前此山下精截我腦後髮，我甚恐。鎮海亦云：乃滿國王亦曾在此為山精所惑，食以佳撰。師默而不答。西南約行三日，復 東南過大山，經大峽中。秋日，抵金山東北，少駐，復南行。其山高大，探谷長板，車不可行。三太子出軍，始闢其路。乃命百騎挽繩縣轅以上，縛輪以下。約行四程，連度三嶺。南出山前，臨河止泊。從官連幕為營。因水草便，以待鋪牛驛騎，數日乃行。有詩三絕云：八月凍風爽氣清，那堪日暮碧天晴。欲吟勝槃無才思，空對金山皓月明。其二云：金山南面大河流，河曲盤桓賞素秋。秋水暮天山月上，清吟獨嘯夜光毬。其三云：金山雖大不孤高，四面長拖拽腳牢。橫截大山心腹樹，干雲蔽日競呼號。渡河而南，前經小山，石雜五色。其旁草木不生，首尾七十里。復有二紅山當路。又三十里，鹹鹵地，中有一小沙井，因駐程抱水為食。傍有青草，多為羊馬踐履。宣使與鎮海議曰：此地最難行處，相公如何則可。公曰：此地我知之久矣。同往，咨師，公曰：前至白骨甸，地皆黑石。約行二百餘里，達沙陸，北邊頗有水草。更涉大沙陸百餘里， 東西廣裹，不知其幾千里，及回紇城方得水草。師曰：何謂白骨甸。公曰：古之戰場。凡疲兵至此，十無一還，死地也。頃者乃滿，大勢亦敗。于是遇天晴晝行，人馬往往困斃，唯暮起夜度，可過其半。明日向午，得及水草矣。少憩，俟哺時即行。當度沙嶺百餘，若舟行巨浪然。又明日辰巳問，得達彼城矣。夜行良便，但恐天氣黯黑，魑魅魍魎為祟，我輩常塗血馬首以厭之。師乃笑曰：邪精妖鬼，逢正人遠避。書傳所載，其孰不知，道人家何憂此事，日暮遂行。牛乏，皆道奔之，馭以六馬，自爾不復用牛矣。初在沙陸北，南望天際，若銀霞。問之左右，皆未詳。師曰：多是陰山。翌日，過沙陸，遇郊者再問之，皆曰：然。於是途中作詩云：高如雲氣白如沙，遠望那知是眼花。漸見山頭堆玉屑，遠觀日腳射銀霞。橫空一字長千里，昭一地連城及萬家。從古至今常不壞，吟詩寫向直南誇。八月二十七日，抵陰山後。回紇郊迎，至小城北，酋長設蒲萄酒及名果大餅渾蔥，裂波斯布人一尺。乃言曰：此陰山，前三百里，和州也。其地大熱，蒲萄至夥。翌日，泌川西行。歷二小城，皆有居人。時禾麥初熟，皆賴泉水澆灌得有，秋少雨故也。西即鱉思馬大城，王官、士庶、僧道數百，具威儀遠迎。僧皆赭衣，道士衣冠，與中國特異。泊于城西蒲萄園之上閣。時回紇王部族勸蒲萄酒，供以異花、雜果、名香。且列侏儒技樂，皆中州人。士庶日益敬。侍坐者，有僧、道、儒。因問風俗，乃曰：此大唐時北庭端府，景龍三年，楊公何為大都護，有德政。諸夷心服，惠及後人，于今賴之。有龍興西寺二石，刻在功德，煥然可觀。寺有佛書一藏。唐之邊城，往往尚存。其 東數百里，有府日西涼。其西三百餘里，有縣日輸臺。師問曰：更幾程，得至行在。皆曰：西南更行萬餘里即是。其夜，風雨作。園外有大樹，復出一篇示眾云：夜宿陰山下，陰山夜寂寥。長空雲黯黯，大樹葉蕭蕭。萬里途程遠，三冬氣候韶。全身都放下，一任斷蓬飄。九月二日西行，四日宿輪臺之 東，迭屑頭目來迎。南望陰山三峰，突兀倚天。因述詩，贈書生李伯祥生相人，詩云：三峰並起插雲寒，四壁橫陳遠澗盤。雪嶺界天人不到，冰池耀日俗難觀，人云，向此冰池之問觀看則魂識昏昧。巖深可避刀兵害，其巖險固，逢亂世堅守，則得免其難，水眾能滋稼穡軋，下有泉源，可以灌溉田禾，每歲秋成。名鎮北方為第一，無人寫向畫圖看。又歷二城，重九日，至回紇昌八刺城。其王畏午兒與鎮海有舊，率諸部族及回紇僧皆遠迎。既入，齋于臺上。洎其夫人勸蒲萄酒，且獻西瓜。其重及秤，甘瓜如枕許，其香味蓋中國未有也。園蔬同中區。有僧來侍坐，使譯者問看何經典，僧云：剃度受戒，禮佛為師。蓋此以 東，昔屬唐，故西去無僧道。回紇但禮西方耳。翌日，並陰山而西。約十程，又度沙場。其沙細，遇風則流，狀如驚濤，乍聚乍散，寸草不萌，車陷馬滯，一晝夜方出，蓋白骨甸大沙分流也，南際陰山之麓。瑜沙又五日，宿陰山北。請朝南行，長圾七八十里，抵暮乃宿。天甚寒，且無水。晨起，西南行，約二十里，忽有大池，方圓幾二百里，雪峰環之，倒影池中，師名之日天池。泌池正南下，左右峰巒峭拔，松樺陰森，高瑜百尺，自巔及麓，何啻萬株。眾流入峽，奔騰洶湧，曲折灣環，可六七十里。二太子扈從西征，始鑿石理道，刊木為四十八橋，橋可並車。薄暮宿峽中。翌日方出，入· 東西大川。水草豐秀，天氣似春，稍有桑棗。次及一程。九月二十七日，至阿里馬城。鋪速滿國王暨蒙古苔刺忽只領諸部人來迎，宿於西果園。土人呼果為阿里馬，蓋多果實，以是名其城。其地出帛，目曰禿鹿麻，蓋俗所謂種羊毛織成者。時得七 東，為禦寒衣。其毛類中國柳花，鮮潔細軟，可為線，為繩，為帛，為綿。農者亦決渠灌田，土人唯以瓶取水，戴而歸。及見中原汲器，喜曰：桃花石諸事皆巧。桃花石，謂漢人也。師自金山至此，以詩記其行云：金山 東畔陰山西，千巖萬壑鑽深溪。溪邊亂石當道外，古今不許通輪蹄。前年軍興二太子，修道架橋徹溪水，三太子修金山，二太子修陰山。今年吾道欲西行，車馬喧闐復經此。銀山鐵壁千萬重，爭頭競角誇清雄。日出下觀滄海近，月明上與天河通。參天松如筆管直，森森動有百餘尺。萬株相倚鬱蒼蒼，一烏不嗚空寂寂。羊腸孟門壓太行，此斯大略猶尋常。雙車上下苦敦擷，百騎前後多驚惶。天池海在山頭上，百里鏡空含萬象。縣車 東馬西下山，四十八橋低萬丈。河南海北山無窮，千變萬化規模同。未若玆山太奇絕，磊落峭拔加神功。我來時當八九月，半山已上皆為雪。山前草木暖如春，山後衣裊玲如鐵。連日所供勝前。又西行四日一；至苔刺速沒輦，沒輦河也。水勢深闊，抵西北流，從東來截斷陰山，河南復是雪山。十月二日，乘舟以濟。南下至一大山，北有一小城。又西行五日，宣使以師奉詔來，去行在漸邇，先往馳奏，獨鎮海公從師。西行七日，度西南一山。逢 東夏使迴，禮師於帳前，因問來自何時。使者曰：自七月十二日辭朝，帝將兵追算端汗至印度。明日遇大雪，至回紇小城。雪盈尺，日出即消。十有六日，西南遇板橋渡河。晚至南山下，即大石林牙，大石，學士林牙，小名，其國王遼後也。自金師破遼，大石林牙領眾數千走西北，移徙十餘年，方至此地。其風土氣候，與金山以北不同。平地頗多，以農桑為務。釀薄萄為酒，果實與中國同。惟經夏秋無雨，皆疏河灌溉，百穀用成。 東北西南，左山右川。延裹萬里，傳國幾百年。乃滿失國，依大石士馬復振，盜據其土，繼而籌端西削其地。天兵至，乃滿尋滅，等端亦亡。又聞前路多阻，適壞一車，遂留之。十有八日，泌山而西。七八日，山忽南去，一石城當途，石色盡赤，有駐軍古跡。西有大塚，若斗星相聯。又渡石橋，並西南山行五程，至塞藍城，有小塔。回紇王來迎入館。十一月初，連日雨大作。四日，土人以為年，旁午相賀。是日虛靜先生趙九古語尹公曰：我隨師在宣德時，覺有長往之兆，頗倦行役。嘗蒙師訓，道人不以死生動心，不以苦樂介懷，所適無不可。今歸期將至，公等善事父師。數日示疾而逝，蓋十一月五日也。師命門弟子葬九古于郭 東原上，即行西南。復三日，至一城。其王亦回紇，年已耄矣。備迎送禮，供以湯餅。明日又歷一城。復行二日，有河，是為霍闡沒輦。由浮橋渡，泊於西岸。河橋官獻魚於田相公，巨口無鱗。其河源出 東南二大雪山問，色渾而流急，深數丈，勢傾西北，不知其幾千里。河之西南，絕無水草者二百餘里，即夜行，復南望大雪山，而西山形與邪米干之南山相首尾。復有詩云：造物崢嶸不可名， 東西羅列自天成。南橫玉嬌連峰峻，北壓金沙帶野平。下枕泉源無極潤，上通霄漢有餘清。我行萬里傭開口，到此狂吟不勝情。又至一城，得接水草。復經一城，回紇頭目遠迎，飯于城南，獻蒲萄酒，且使小兒為綠竿舞刀之戲。再經二城，山行半日，入南北平川，宿大桑樹下，其樹可蔭百人。前至一城，臨道一井，深瑜百尺，有回紇叟驅一牛挽輸鱸汲水以飲渴者。初帝之西征也，見而異之，命鐲其賦役。仲冬，十有八日，過大河，至邪米思干大城之北。太師移刺國公及蒙古、回紇帥首載酒郊迎，大設帷喔；因駐車焉。宣使劉公以路梗留坐中白師曰：頃知千里外，有大河，以舟梁渡，土寇壞之，況復已及深冬，父師似宜來春朝見。師從之，少焉，由 東北門入。其城因溝岸為之，秋夏常無雨。國人疏二河入城，分逵巷陌，比屋得用。方籌端氏之未敗也，城中常十萬餘戶。國破而來，存者四之一。其中大率多回紇人，田園自不能主，須附漢人及契丹河西等。其官長亦以諸色人為之。漢人工匠雜處城中。有岡高十餘丈，算端氏之新宮據焉。太師先居之，以回紇艱食，盜賊多有。恐其變出，居于水北。師乃住宮，嘆曰：道人任運，逍遙以度歲月，白刃臨．頭，猶不畏懼，況盜賊未至，復預憂乎。且善惡兩途，必不相害。從者安之。太師作齋，獻金段十，師辭不受。遂月奉米緬鹽油果菜等物，日益尊敬。公見師飲少，請以蒲萄百斤新作釀。師曰：何必酒邪，但如其數得之，待賓客足矣。其薄萄經冬不壞。又見孔雀、大象，皆 東南數千里印度國物。師因暇日，出詩一篇云：二月經行十月終，西臨回紇大城塘。塔高不見十三級，以磚刻鏤玲瓏，外無層經，內可通行，山厚已過千萬重。秋日在郊猶放象，夏雲無雨不從龍。嘉蔬麥飯蒲萄酒，飽食安眠養素慵。師既住冬，宣使洎相公鎮海遣曷刺等，同一行使臣，領甲兵數百，前路偵伺。漢人往往來歸依。時有算曆者在旁，師因問五月朔日食事。其人云：此中辰時，食至六分止。師曰：前在陸局河時，午刻見其食既。又西南至金山，人言巳時食至七分。些二處所見各不同。按孔穎達《春秋疏》曰：體映日，則日食。以今料之，蓋當其下，即見其食既，在旁者則千里漸殊耳。正如以扇翳燈，扇影所及，無復光明。其旁漸遠，則燈光漸多矣。師一日故宮中，遂書《鳳棲梧》詞二首于壁，其一云：一點靈明潛啟悟。天上人問，不見行藏處。四海八荒唯獨步，不空不有誰能睹，瞬目揚眉全體露。混混茫．茫，法界超然去。萬劫輸迴遭一遇，九玄齊上三清路。其二云：日月循環無定止。春去秋來，多少榮枯事。五帝三皇千百祀，一興一廢長如此。死去生來生復死，生死輸迴，變化何時已。不到無心休歇地，不能清淨超於彼。又詩二首，其一云： 東海西秦數十年，精思道德究重玄。日中一食那求飽，夜半三更強不眠。實跡未諧霄漢舉，虛名空播朔方傳。直教大國垂明詔，萬里風沙走極邊。其二云：弱冠尋真傍海濤，中年遁跡隴山高。河南一別升黃鵲，塞北重宣釣巨鼇。無極山川行不盡，有為心跡動成勞。也知六合三千界，不得神通未可逃。是年閨十二月將終，偵騎迴，同宣使來白父師，言二太子發軍，復整舟梁，土寇已滅。曷刺等詣營謁太子，言師欲朝帝所。復承命云：上駐蹕大雪山之 東南。今則雪積山門百餘里，深不可行，此正其路。爾為我請師來此，聽候良便。來時當就彼城中，遣蒙古軍護送。師謂宣差曰：聞河以南千里，絕無種養。吾食須米緬蔬菜，可迴報太子帳下。壬午之春正月，把欖始華，類小桃，俟秋採其實，食之，味加胡桃。二月二日春分，杏花已落。司天臺判李公輩請師遊郭西。宣使泊諸官，載蒲萄酒以從。是日天氣晴霽，花木鮮明，隨處有臺池樓閣，問以蔬圃，憩則藉草，人皆樂之。談玄論道，時復引觴。日反方歸，作詩云：陰山西下五千里，大石 東過二十程。雨霽雪山遙慘淡，春分河府近清明。邪米思干大城，大石有國，時名為河中府。園林寂寂烏無語，花木雖茂，並無飛禽，風日遲遲花有情。同志暫來閑睥睨，高昤歸去待昇平。望日，乃一百五旦，太上真元節也。時僚屬請師復遊郭西，園林相接百餘里，雖中原莫能過，但寂無烏聲耳。遂成二篇，以示同遊。其一云：二月中分百五期，玄元下降日遲遲。正當月白風清夜，更好雲收雨霽時。市地園林行不盡，昭一天花木坐觀奇。未能絕粒成嘉遁，且向無為樂有為。其二云：深蕃古跡尚橫陳，大漢良朋欲褊巡。舊日亭臺隨處列，向年花卉逐時新。風光甚解留連客，夕照那堪斷送人。竊念世問酬短景，何如天外飲長春。三月上旬，阿里鮮至自行宮。傳旨云：真人來自日出之地，跋涉山川，勤勞至矣。今朕已迴，亟欲聞道，無倦迎我。次諭宣使仲祿曰：爾持詔徵聘，能副朕心，佗日當置汝善地。復諭鎮海曰：汝護送真人來，甚勤，余惟汝嘉。仍敕萬戶播魯只斗甲士千人衛過鐵門。師問阿里鮮以途程事，對曰：春正月十有三日，自此初發。馳三日， 東南過鐵門。又五日，過大河。二月初吉，東南過大雪山，積雪甚高，馬上舉鞭測之猶，未及其半。下所踏者，復五尺許。南行三日，至行宮矣。且師至，次第奏訖。上說，留數日方迴。師遂留門人尹公志平輩三人于館？以侍行五六人同宣使輩，三月十有五日，啟行。四日，過碣石城。預傳聖旨，令萬戶播魯只領蒙古回紇軍一千，護送過鐵門。 東南度山，山勢高大，亂石縱橫。眾軍挽車，兩日方至山前。泌流南行，軍即北入大山破賊。五日，至小河，亦船渡。兩岸林木茂盛。七日，舟濟大河，即阿毋沒輩也。乃 東南行，晚洎古渠上。渠邊蘆葦滿地，不類中原所有。其大者，經冬葉青而不凋。因取以為杖，夜橫轅下，轅覆不折。其小者葉枯春換。少南，山中有大實心竹，士卒以為戈戟。又見蜴晰，皆長三尺許，色青黑。時三月二十九日也。因作詩云：志道既無成，天魔深有懼。 東辭海上來，西望日邊去。鸚犬不聞聲，馬牛更遞鋪。千山及萬水，不知是何處。又四日，得達行在。上遣大臣喝刺播得來迎，時四月五日也。館舍定，即入見。上勞之曰：佗國徵聘，皆不應。今遠瑜萬里而來，朕甚嘉焉。對曰：山，野詔而赴者，天也。上悅，賜坐。食次，問：真人遠來，有何長生之藥以資朕乎。師曰：有衛生之道，而無長生之藥。上嘉其誠實，設二帳於御喔之 東以居焉。譯者問曰：人呼師為騰吃利蒙古孔，譯語謂天人也，自謂之邪？人稱之邪？師曰：山野非自稱，人呼之耳。譯者再至曰：舊奚呼？奏以山野四人事重陽師學道，三子羽化矣。唯山野處世，人呼以先生。上問鎮海曰：真人當何號？鎮海奏曰：有人尊之曰師父者、真人者，曰神仙者。上曰：自今以往，可呼神仙。時適炎熱，從車駕廬於雪山避暑。上約四月十四日問道，外使田鎮海、劉仲祿、阿里鮮記之，內使近侍三人記之。將及期，有報回紇山賊指斥者，上欲親征。因改卜十月吉。師乞還舊館，上曰：再來不亦勞乎。師曰：兩旬可矣。上又曰：無護送者。師曰：有宣差楊阿狗。又三日，命阿狗督回紇酋長以千餘騎從行，由佗路迴。遂歷大山，山有石門，望如削蠟。有豆石橫其上若橋焉。其下流甚急，騎士策其驢以涉，驢遂溺死，水邊尚多橫屍。此地蓋關口，新為兵所破。出峽，復有詩二篇，其一云：水北鐵門猶自可，水南石峽太堪驚。兩崖絕壁攙天聳，一澗寒波滾地傾。夾道橫屍人掩鼻，溺溪長耳我傷情。十年萬里干戈動，早晚迥軍復太平。其二云：雪嶺皚皚上倚天，晨光燦燦下臨川。仰觀峭壁人橫度，俯視危崖梧倒縣。五月嚴風吹面玲，三臉熱病當時痊。我來演道空回首，更卜良辰待下元。始師來覲，三月竟草木繁盛，羊馬皆肥。及奉韶而回，四月終矣，百草悉枯。又作詩云：外國深蕃事莫窮，陰陽氣候特無從。纔經四月陰魔盡，春冬霖雨，四月純陽絕無雨，郎早彌天旱魑凶。浸潤百川當九夏，以水概田，摧殘萬草若三冬。我行往復三千里，三月去，五月回，不見行人帶雨容。路逢征西人回，多獲珊瑚。有從官以白金二鎰易之，近五十株，高者尺餘。以其得之馬上，不能完也。繼日乘凍宵征。五六日，達邪米思干，大石名河中府。諸官迎師入館，即重午日也。
　　長春真人西迸記卷上竟
　　#1【朗】原作『暗J，據文義改。
　　長春真人西遊記卷下
　　門人真常子李志常述
　　宣差李公東邁，以詩寄東方道眾云：當時發軔海邊城，海上干戈尚未平。道德欲興千里外，風塵不憚九夷行。初從西北登高領，即野狐嶺，漸轉東南指上京。陸局河東畔，東南望上京也。迤邇直西南下去，西南四千里到兀里朵，又西南二千里到陰山，陰山之外不知名。陰山西南一重大山，一重小水，數千里到邪米思干大城，即綰於故宮。師既還綰，綰據北崖，俯清溪十餘丈。溪水自雪山來，甚寒。仲夏炎熱，就北軒風外，夜則寢屋顛之臺。六月極暑，浴池中。師之在絕域，自適如此。河中壤地宜百穀，唯無禱麥大豆。四月中麥熟，土俗收之，亂堆於地，遇用即碾，六月始畢。太師府提控李公獻瓜田五畝，味極甘香，中國所無，問有大如斗者。六月問，二太子迴。劉仲祿乞瓜獻之，十枚可重一擔。果菜其贍，所欠者芋栗耳。茄實若粗指而色紫黑，男女皆編髮，男冠則或如遠山，帽飾以雜綵，刺以雲物，絡之以纓。自酋長以下，在位者冠之。庶人則以白麼斯布屬，六尺許，盤於其首。酋豪之婦纏頭以羅，或早或紫，或繡花卉識物象，長可五六尺。髮皆垂，有袋之以綿者，或素或雜色，或以布帛為之者。不梳髻，以布帛蒙之，若比丘尼狀，庶人婦女之首飾也。衣則或用白氈，縫如注袋，窄上寬下，綴以袖，謂之襯衣，男女通用。車舟農器制度，頗異中原。國人皆以蝓石銅為器皿，問以磁，有若中原定磁者。酒器則純用琉璃，兵器則以繽。市用金錢，無輪孔，兩面鑿回紇字。其人物多魁梧有膂力，能負戴重物，不以擔。婦人出嫁，夫貧則再嫁。遠行瑜三月，則亦聽他適，異者或有鬚髯。國中有稱大石馬者，識其國字，專掌簿籍。遇季冬，設齋一月。比暮，其長自到羊為食，與席者同享，自夜及旦。餘月則設六齋。又於危舍上，跳出大木如飛簷，長闊丈餘，上搆虛亭，四垂纓絡。每朝夕，其長登之，禮西方，謂之告天。不奉佛，不奉道，大呼昤於其上。丁男女聞之，皆趁拜其下。舉國皆然，不爾則奔市。衣與國人同。其首則盤以細麼斯，長三丈二尺，骨以竹。師異其俗，作詩以記其實云：回紇丘墟萬里疆，河中城大最為強。滿城銅器如金器，一市戎裝似道裝。剪鏃黃金為貨賂，裁縫白氈作衣裳。靈瓜素檔非凡物，赤縣何人搆得嘗。當暑雪山甚寒，姻雲慘淡。師乃作絕句云： 東山日夜氣濛鴻，曉色彌天萬丈紅。明月夜來飛出海，金光射透碧霄空。師在館，賓客甚少，以經書遊戲。復有絕句云：北出陰山萬里餘，西過大石半年居。遐荒鄙俗難論道，靜室幽巖且看書。七月，載生魄，遣阿里鮮奉表詣行宮，稟論道日期。八月七日，得上所批苔，八日即行。太師相送數十里，師乃曰：回紇城東新叛者二千戶，夜夜火光照城，人心不安，太師可回安撫。太師曰：在路萬一有不虞奈何。師曰：豈關太師事。乃迴。十有二日，過碣石城。十有三日，得護送步卒千人，甲騎三百。入大山中行，即鐵門外別路也。涉紅水澗，有峻峰高數里。谷 東南行，山根有盥泉流出，見日即為白盥。因收二斗，隨行日用。又東南上分水嶺，西望高澗若冰，乃盥耳。山上有紅盥如石，親嘗見之。東方唯下地生盥，此方山問亦出鹽。回紇多餅食，且嗜盥，渴則飲水。冬寒，貧者尚負鉼售之。十有四日，至鐵門西南之麓。將出山，其山門瞼峻，左崖崩下，澗水伏流一里許。中秋抵河上，其勢若黃河，流西北。乘舟以濟，宿其南岸。西有山寨，名團八刺，山勢險固。三太子之醫官鄭公途中相見，以詩贈云：自古中秋月最明，凍風屆候夜彌清。一天氣象沉銀漢，四海魚龍耀水精。昊越樓臺歌吹滿，燕秦部曲酒肴盈。我之帝所臨河上，欲罷干戈致太平。訴河 東南行三十里，乃無水，即夜行。過班里城，甚大。其眾新叛，去尚聞犬吠。黎明飯畢，東行數十里。有水北流，馬僅能渡，東岸憩宿。二十二日，田鎮海來迎。及行宮，上遣復鎮海問曰：便欲見邪，且少憩邪。師曰：入見是望。且道人從來見帝，無跪拜禮，入帳折身叉手而已。既見，賜湩酪，竟乃辭。上因問：所居城內，支供足乎。師對：從來蒙古回紇，太師支給。邇者食用稍難，太師獨辦。翌日，又遣近侍官合住傳旨曰：真人每日來就食可乎。師曰：山野修道之人，唯好靜處。上令從便。二十七日，車駕北迴。在路屢賜蒲萄酒、瓜、茶食。九月朔，渡航橋而北。師奏：話期將至，可召太師阿海。其月望，上設喔齋莊，退侍女左右，燈燭偉煌，唯閣利必鎮海、宣差仲祿侍於外。師與太師阿海、阿里鮮入帳坐，奏曰：仲祿萬里周旋，鎮海數千里遠送，亦可入帳預聞道話。於是召二人入。師有所說，即令太師阿海以蒙古語譯奏，頗愜聖懷。十有九日清夜，再召師論道，上大悅。二十有三日，又宣師入喔，禮如初。上溫顏以聽，令左右錄之，仍劫誌以漢字，意示不忘。謂左右曰：神仙三說養生之道，我甚入心，使勿泄於外。自爾扈從而 東，時敷奏道化。又數日至邪米思干大城西南三十里，十月朔，奏告先還舊居，從之。上駐蹕于城之東二十里，是月六日，暨太師阿海入見。上曰：左右不去如何。師曰：不妨。遂令太師阿海奏曰：山野學道有年矣，常樂靜處行坐。御帳前軍馬雜還，精神不爽。自此或在先，或在後，任意而行，山野受賜多矣。上從之，既出，帝使人追問曰：要禿鹿馬否。師曰：無用。于時微雨始作，青草復生。仲冬過半，則雨雪漸多，地脈方透。自師之至斯城也，有餘糧則惠飢民。又時時設粥，活者甚眾。二十有六日，即行。十二月二十三日，雪寒，在路牛馬多凍死者。又三日， 東過霍闡沒輦，大河也。至行在，聞其航橋中夜斷散，蓋二十八日也。帝問以震雷事，對曰：山野聞國人夏不浴於河，不洗衣，不造氈。野有菌，則禁其採者，畏天威也，此非奉天之道也。常聞三千之罪，莫大於不孝者，天故以是警之。今聞國俗多不孝父母，帝乘威德，可戒其眾。上悅曰：神仙是言，正合朕心。勁左右紀以回紇字。師請褊諭國人，上從之。又集太子諸王大臣曰：漢人尊重神仙，猶汝等敬天，我今愈信，真天人也。乃以師前後奏對語諭之，且云：天俾神仙為朕言此，汝輩各銘諸心。師辭退。逮正旦，將帥醫卜等官賀師。十有一日，馬首遂 東，西望邪米思干千餘里，駐大果園中。十有九日，父師誕日，眾官灶香為壽。二十八日，太師府提控李公別去，師謂曰：再相見也無。李公曰：三月相見。師曰：汝不知天理，二三月庾 東歸矣。二十一日，東遷一程，至一大川。東北去賽藍約三程，水草豐茂，可飽牛馬，因盤桓焉。二月上七日，師入見奏曰：山野離海上，約三年迴。今玆三年，復得歸山固所願也。上曰：朕己 東矣，同途可乎。對曰：得先行便。來時，漢人問山野以還期，嘗苔云三歲。今上所諮訪，敷奏訖，因復固辭。上曰：少俟三五日，太子來，前來道話，所有未解者，朕悟即行。八日，上獵東山下，射一大豕。馬踏失馭，豕傍立不敢前。左右進馬，遂罷獵還行宮。師聞之，入諫曰：天道好生。今聖壽已高，宜少出獵。墜馬，天戒也。豕不敢前，天護之也。上曰：朕已深省，神仙勸我良是。我蒙古人騎射，少所習，未能遽已，雖然神仙之言在衷焉。上顧謂吉息利苔刺汗曰：但神仙勸我語，以後都依也。自後兩月不出獵。二十有四日，再辭朝。上曰：神仙將去，當與何物，朕將思之，更少待幾日。師知不可遽辭，徊翔以待。三月七日，又辭。上賜牛馬等物，師皆不受，曰：柢得駟騎足矣。上問通事阿里鮮曰：漢地神仙弟子多少。對曰：甚眾。神仙來時一德興府龍陽觀中，常見官司催督差發。上謂曰：應干門下人，悉令鐲免。仍賜聖旨文字一通，且用御寶。因命阿里鮮河西也為宣差，以蒙古帶、喝刺八海副之，護師東還。十日，辭朝行。自苔刺汗已下，皆攜蒲萄酒珍果，相送數十里。臨別，眾皆揮涕。三日，至賽藍大城之東南。山有蛇兩頭，長二尺許，土人往往見之。望日，門人出郊，致奠于虛靜先生趙公之墓。眾議欲負其骨歸，師曰；四大假軀，終為奔物。一靈真性，自在無拘。眾議乃息，師明日遂行。二十有三日，宣差阿狗追餞師於吹沒輩之南岸。又十日，至阿里馬城西百餘里，濟大河。四月五日，至阿里馬城之東園。二太子之太匠張公固請曰：弟子所居，營三壇，四百餘人晨參暮禮，未嘗懈息。且預接數日，伏願仙慈渡河，俾壇眾得以請教，幸暮。師辭曰：南方因綠己近，不能遷路以行。復堅請，師曰：若無佗事，即當往焉。翌日，師所乘馬突東北去，從者不能挽。於是張公等悲泣而言曰：我輩無綠，天不許其行矣。晚，抵陰山前宿。又明日，復度四十八橋。綠溪上五十里，至天池海。東北過陰山後，行二日，方接元歷金山南大河驛路。復經金山東南，北並山行。四月二十八日，大雨雪。翌日，滿山皆白。又東北，並山行三日，至阿不罕山前。門人宋道安輩九人，同長春玉華會眾、宣差郭德全輩遠迎。入棲霞觀，歸依者日眾。師下車時，雨再降，人相賀曰：從來此地經夏少雨，縱有雷雨，多於南北兩山之問。今日霑足，皆我師道癮所致也。居人常歲疏河灌田圃。至八月，床麥始熟，終不及天雨。秋成則地鼠為害，鼠多白者。此地寒多，物晚結實。五月，河岸土探尺餘，其下堅冰亦尺許。齋後，日使人取之。南望高嶺積雪，盛暑不消。多有異事，少西海子傍，有風塚，其上土白堊多，粉裂其上，二三月中，即風起南山，巖穴先嗚，蓋先驅也。風自塚問出，初旋動如羊角者百千數。少焉合為一風，飛沙走石，發屋拔木，勢震百川，息于巽隅。又東南澗後，有水磨三四，至平地，則水漸微而絕。山出石炭。又東有二泉，三冬暴漲如江湖，復潛行地中，俄而突出，魚蝦隨之，或漂沒居民，仲春漸消，地乃陷。西北千餘里，儉儉州出良鐵，多青鼠，亦收床麥。漢匠千百人居之，織綾羅錦綺。道院西南望金山，其山多雨雹。五六月問，或有大雪，深丈餘。此地問有沙陀，出肉薇蓉，國人呼日峻眼。水，日兀速。草，曰愛不速。深入山陰，松皆十丈許。會眾白師曰：此地深蕃，太古以來，不聞正教，唯山精鬼魅惑人，自師立觀，疊設醮筵，日一望作會，人多以殺生為戒，若非道化，何以得然。先是壬午年，道眾為不善，人拓害，眾不安。宋公道安晝寢方丈，忽於天窗中見虛靜先生趙公曰：有書至。道安問：從何來。曰：天上來。受而視之，止見太清二字，忽隱去。翌日，師有書至，魔事漸消。又堅者羅生橫生非毀，一日墮馬觀前，折其經，即自悔曰：我之過也。對道眾服罪。師 東行，書教語一篇示眾云：萬里乘官馬，三年別故人。干戈猶未息，道德偶然陳。論氣當秋夜，對上論養生事，故云，還鄉及暮春。思歸無限眾，不得下情伸。阿里鮮等白師曰：南路饒沙石，鮮水草。使客甚繁，馬甚苦，恐留滯。師曰：分三班以進，吾徒無患矣。五月七日，令宋道安、夏志誠、宋德方、孟志溫、何志堅、潘德沖六人先行。十有四日，師挈尹志平、王志明、于志可、鞠志圓、楊志靜、驀志清六人次之。餞行者夾谷妃、郭宣差、李萬戶等數十人，送二十里，皆下馬再拜泣別，師策馬亟進。十有八日，張志素、孫志堅、鄭志脩、張志遠、李志常五人又次之。師 東行十六日，過大山。山上有雪，甚寒，易騎于拂廬。十七日，師不食，但時時飲湯。東南過大沙場，有草木，其問多蚊虻。夜宿河東。又數日，師或乘車。尹志平輩諮師曰：奚疾。師曰：余疾非醫可測，聖賢琢磨故也。卒未能愈，汝輩勿慮。眾愀然不釋。是夕，尹志平夢人曰：師之疾，公輩勿憂，至漢地當自愈。行又經沙路三百餘里，水草絕少，馬夜進不息，再宿乃出。地？臨夏人之北捶，廬帳漸廣。馬易得，後行者乃及師。六月二十一日，宿漁＂腸關，師尚未食。明旦，度關而東。五十餘里豐州，元帥以下來迎。宣差俞公請泊其家，奉以揚餅。是日輒飽食一饞而設齋，飲食乃如故。道眾相謂曰：清和前日之夢，驗不虛矣。時已季夏，北軒涼風入坐。俞公以奮紙求書，師書之云：身閒無俗念，烏宿至鵬嗚。一眼不能睡，寸心何所縈。雲收溪月白，黑爽谷神清。不是朝昏坐，行訪扭捏成。七月朔，復起。三日至下水、元帥夾谷公出郭來迎二館於所居。來瞻禮者，無慮千人，元帥日益敬。有鸚鴉三七，夕日，師遊郭外，放之海子中，少焉翔戲於風濤之問，容與自得。師賦詩曰：養爾存心欲薦庖，逢吾念善不為肴。扁舟送在鯨彼裹，會待三秋長六梢。又云：兩兩三三好弟兄，秋來珊翼未能成。放歸碧海深沈處，浩蕩波瀾快野情。翌日乃行。是月九日，至雲中。宣差總管阿不合與道眾出京以步輦迎歸于第，樓居二十餘日，總管以下，晨參暮禮。雲中士大夫日來請教，以詩贈之云：得旨還鄉早，乘春造物多。三陽初變化，一氣自沖和。驛馬程程送，雲山處處羅。京城一萬里，重到即如何。十有三日，宣差阿里鮮欲往山東招諭懇求與門弟子尹志平行。師曰：天意未許，雖往何益。阿里鮮再拜曰：若國王臨以大軍，生靈必遭殺戮，願父師一言垂慈。師良久曰：雖救之不得，猶愈於坐視其死也。乃令清和同往，即付招諭書二副。又聞宣德以南諸方道眾來參者多，恐隨庵困於接待，令尹公約東，付親筆云：長行萬里，一去三年。多少道人，縱橫無賴者。尹公到日，一面施行，勿使教門有妨道化。眾生福薄，容易轉流。上山即難，下坡省力耳。宣德元帥移刺公遣專使持書至雲中，以取乘馬奉師。八月初，東邁楊河，歷白登、天城、懷安，渡潰河。凡十有二日，至宣德。元帥具威儀出郭西遠迎。師入，居州之朝元觀，道友敬奉。遂書四十字云：萬里遊生界，三年別故鄉。迴頭身已老，過眼夢何長。浩浩天空闊，紛紛事杳茫。江南及塞北，從古至今常。道眾且云：去冬有見虛靜先生趙公牽馬自門入者，眾為之出迎，忽不見。又德興安定亦有人見之。河朔州府王官將帥及一切士庶，爭以書疏來請，若輻輳然，止迴答數字而已。有云：王室未寧，道門先暢。開度有綠，恢弘無量。群方帥首，志心歸向。恨不化身，分酬眾望。十月朔，作醮於龍門川。望日，醮於本州朝元觀。十一月望，宋德方等以向日過野狐嶺見白骨所發願心，乃同太君尹千億醮于德興之龍陽觀，濟度孤魂。前數日稍寒，及設醮，一一夜三日，有如春。醮畢，元帥賈昌至自行在，傳旨：神仙自春及夏，道途匪易。所得食物切騎，好否。到宣德等處，有司在意館穀否。招諭在下人戶，得來否。朕常念神仙，神仙無忘朕。十二月既望，醮于蔚州三館。師於龍陽住冬，日一夕常往龍岡，閑步下視。德興以兵革之後，村落蕭條，作詩以寫其意云：昔年林木參天合，今日村坊褊地開。無限蒼生臨白刃，幾多華屋變青灰。又云：豪傑痛吟千萬首，古今能有幾多人。研窮物外閑中趣，得脫輸迴泉下塵。甲申之春二月朔，醮於縉山之秋陽觀。觀在大翮山之陽，山水明秀，松蘿煙月，道家之地也。以詩題其槃云：秋陽觀後碧巖深，萬頃煙霞插翠岑。一徑桃花春水急，彎環流出洞天心。又云：覃山一帶碧嵯峨，上有草仙日夜過。洞府深沈人不到，時聞巖壁洞仙歌。燕京行省金紫石抹公、宣差便宜劉公以下諸官，遣使者持疏懇請師住大天長觀，許之。既而以驛召，乃度居庸而南。燕京道友來迎於南口神游觀。明旦，四遠父老士女，以香花導師入京。瞻禮者塞路。初師之西行也，眾請還期，師曰：三載歸，三載歸。至是果如其言。以上七日，入天長觀，齋者日千人。望日，會眾請赴玉虛觀。是月二十五日，喝刺至自行官傳旨：神仙至漢地以清爭道化人，每日與朕誦經祝壽，甚好。教神仙好田地內愛住處住。道與阿里鮮，神仙壽高，善為護持。神仙無忘朕舊言。仲夏，行省金紫石抹公、便宜劉公再三持疏，請師住持大天長觀。是月二十有二日，赴其請。空中有數鶴前導，倖西北而去。自師寓玉虛，或就人家齋，常有三五鶴飛嗚其上。北方從來奉道者鮮，至是聖賢欲使人歸向，以此顯化耳。入會之眾，皆稽首拜跪，作道家禮，時俗一變。玉虛井水舊鹹苦，甲申、乙酉年，西來道眾甚多，水味變甘，亦善綠所致也。季夏望日，宣差相公剖八傳旨：自神仙去，朕未嘗一日忘神仙，神仙無忘朕。朕所有之地，愛願處即住，門人恆為朕誦經祝壽則嘉。自師之復來，諸方道倡雲集，邪說日寢。京人翕然歸慕，若戶曉家諭，教門四闢，百倍往昔。乃建八會於天長，日平等，日長春，日靈寶，曰長生，曰明真，日平安，日消災，日萬蓮。師既歸天長，遠方道人，繼來求法名者日益眾。嘗以四頌示之，其一云：世情無斷減，法界有消磨。好惡縈心曲，漂淪奈爾何。其二云：有物先天貴，無名不自生。人心常隱伏，法界任縱橫。其三云；徇物雙眸眩，勞生四大窮。世間渾是假，心上不知空。其四云：昨日念無蹤，今朝事亦同。不如齊放下，度日且空空。每齋畢出，遊故苑瓊華之上。從者六七人，宴坐·松陰，或自賦詩，相次屬和。問因茶罷，令從者歌《游仙曲》數闋。夕陽在山，澹然忘歸。由是行省及宣差剖八相公以北宮園池并其近地數十頃為獻，且請為道院。師辭不受。請至于再，始受之。既而又為頒文膀，以禁樵採者。遂安置道倡，日益脩茸。後具表以聞，上可其奏。自爾佳時勝日，師未嘗不往來乎其問。寒食日，作春遊詩二首。其一云：十頃方池問御園，森森松梧罩清煙。亭臺萬事都歸夢，花柳三春卻屬仙。島外更無清絕地，人問唯有廣寒天。深知造物安排定，乞與官民種福田。其二云：清明時節杏花開，萬戶千門日往來。島外茫茫春水闊，松問獵獵暖風迴。遊人共嘆斜陽逼，達士猶嗟短景催。安得大丹冥換骨，化身飛上鬱羅臺。乙酉四月，宣撫王公巨川請師致齋于其第。公關右人也，因話咸陽終南竹木之勝，請師看庭竹。師曰：此竹殊秀。兵火而後，蓋不可多得也。我昔居于墦溪，茂林修竹，真天下之奇觀也。思之如夢，今老矣，歸期將至。當分我數十竿，植寶玄之北軒，聊以遮眼。宣撫曰：天下兵革未息，民甚倒懸。主上方尊師重道，賴師真道力，保護生靈，何遽出此言邪，願垂大慈以救世為念。師以杖叩地，笑而言曰：天命已定，由人乎哉。眾莫測其意。夏五月終，師登壽樂山巔，四顧園林，若張翠喔。行者休息其下，不知暑氣之甚也。因賦五言律詩云：地土臨邊塞，城池壓古今。雖多壞宮闕，尚有好園林。綠樹鑽鑽密，清風陣陣深。日遊仙島上，高視八絃昤。一日師自瓊島迴，陳公秀玉來見。師出示七言律詩云：蒼山突兀倚天孤，翠柏陰森遠殿扶。萬頃煙霞常自有，一川風月等閑無。喬松挺拔來深澗．’異石嵌空出太湖。盡是長生閑活計，脩真薦福邁京都。九月初吉，宣撫王公以熒惑犯尾宿，主燕境災，將請師作醮，問所費幾何。師曰：一物失所，猶懷不忍，況闔境乎。比年已來，民苦徵役，公私交罄，我當以觀中常住物給之。但令京官齋戒，以待行禮足矣，餘無所用也。於是約作醮兩晝夜。師不憚其老，親檮于玄壇。醮竟之夕，宣撫喜而賀之曰：熒惑已退數舍，我輩無復憂矣。師之德感，一何速哉。師曰：余有何德，所檮之事，自古有之，但恐不誠耳。古人日至誠動天地，此之謂也。重九日，遠方道眾咸集，或以菊為獻。師作詞一闋，寓聲《恨歡遲》云：一種靈苗體性殊，待秋風玲透根株。散花開百億，黃金嫩，照天地清虛。九日持來滿座隅，坐中觀，眼界如如，類長生，久視無凋謝，稱作伴閑居。繼而有奉道者，持實紙大軸來求親筆。以《鳳棲梧》詞書之云；得好休來休便是，贏取逍遙，免把身心使。多少聰明英烈士，忙忙虛負平生志，造物推移無定止，昨日歌歡，今日愁煩，至今日不知明日事，區區著甚勞神思。一日或有質是非于其前者，師但漠然不應，以道義釋之。復示之以頌曰：拂拂拂，拂盡心頭無一物。無物心頭是好人，好人便是神仙佛。其人聞之，自愧而退。丙戌正月，盤山請師黃籌，醮三晝夜。是日天氣晴霽，人心悅澤，寒谷生春。將事之夕，以詩示眾云：請曲亂山深，山高快客心。草峰爭挺拔，巨壑太蕭森。似有飛仙過，殊無宿烏吟。黃冠三日醮，素服萬家臨。五月，京師大旱。農不下種，人以為憂。有司移市，立壇懇檮，前後數旬無應。行省差官責疏，請師為祈雨醮，三日兩夜。當設醮請聖之夕，雲氣四合，斯須雨降，自夜半及食時未止。行省委官，奉香火來謝曰：京師久早，四野欲然。五穀未種，民．不聊生。賴我師道力感通上真，以降甘澎。百姓會曰：神仙雨也。師苔曰：相公至誠所感，上聖垂慈，以活生靈，吾何與焉。使者出，復遣使來告曰：雨則既降，奈久旱未霑足何，更得滂沱大作，此旱可解，願我師慈悲。師曰：無慮，人以至誠感上真，上真必以誠報人，大雨必至。齋未竟，雨勢海立。是歲有秋，名公碩儒皆以詩來賀。一日，有昊大卿德明者，以四絕句來上。師復次韻苔之，其一云：燕國蟾公即此州，超凡入聖洞賓儔。一時鶴駕歸蓬島，萬劫仙鄉出土丘。其二云：我本深山獨自居，誰能天下眾人譽。軒轅道士來相訪，不解言談世俗書。其三云：莫把閑人作等閑，閑人無欲近仙班。不於此日開心地，更待何時到寶山。其四云：混沌開基得自然，靈明翻小大樁年。出生入死常無我，跨古騰今自在仙。又題支仲元畫得一、元保、玄素《三仙圖》云：得道真仙世莫窮，三師何代顯靈蹤。直教御府相傳授，閱向人問類赤松。又奉道者求頌，以七言絕句示之云：朝昏忽忽急相催，暗換浮生兩鬢絲。造物戲人俱是夢，是非嚮日又何為。師自受行省已下眾官疏以來，憫天長之聖位殿閣，常住堂宇，皆上頹下圯，至於窗戶階砌，毀撤殆盡。乃命其徒日益修茸，罈漏者補之，傾斜者正之，斷手于丙戌，皆一新之。又創修寮舍四十餘間，不假外緣，皆常住自給也。凡遇夏月令，諸齋舍不張燈，至季秋稍親之，所以預火備也。十月下寶玄，居方壺。每夕召眾師德，以次坐，高談清論，或通宵不寐。仲冬十有三日夜半，振衣而起，步於中庭。既還坐，以五言律詩示眾云：萬象彌天闊，三更坐地勞。參橫西嶺下，斗轉北辰高。大勢無由遏，長空不可韜。循環誰主宰，億劫自堅牢。丁亥自春及夏，又旱。有司祈檮屢矣，少不獲應。京師奉道會眾，一日請師為祈雨醮。既而消災等會，亦請作醮。師徐謂曰：我方留意醮事，公等亦建此議，所謂好事，不約而同也。公等兩家，但當慇戀。遂約以五月一日為祈雨醮，初三日為賀雨醮。三日中有雨，是名瑞應雨。過三日雖得，非醮家雨也。或曰：天意未易度。師對眾出是語，萬一失期，能無招小人之訾邪。師曰：非爾所知也。及醮竟日，雨乃作。翌日，盈尺。越三日，四天廓清以終。謝雨，醮事果如其言。時暑氣煩燠，元帥張資胤者，諸師遊西山，再四過勤，師赴之。習日齋罷，雨後遊 東山庵。師與客坐于林問，日夕將還以絕句示眾云：西山爽氣清，過雨白雲輕。有客林問坐，無心道自成。既還，元帥第，樓居數日，來聽道話者，竟夕不寐。又應大谷庵請，次日清夢庵請。其夕大雨自北來，雷電怒合， 東西震耀。師曰：此道之用也。得道之人，威光煩赫，無乎不在，雷電莫能匹也。夜深客散，師偃息草堂。須臾風雨駭至，怒霆一震，窗戶幾裂，少焉收聲，人皆異之。或曰：霹靂當游至，何一舉而息邪。有應者曰：無乃，至人在玆，雷師為之霽威乎。既還，五月二十有五日，道人王志明至自秦州，傳旨改北宮仙島為萬安宮，天長觀為長春官，語天下出家善人皆隸焉。且賜以金虎牌，道家事一仰神仙處置。小暑後，大雨屢至，暑氣愈熾。以七言詩示眾云：褥暑黑天萬里遙，洪波拍海大川潮。嘉禾已見三秋熟，旱魑仍聞五月消。百姓共听生有望，三軍不待令方調。皇由道化行無外，暗賜豐年助聖朝。自瓊島為道院，樵薪捕魚者絕邇。數年，園池中禽魚蕃育，歲時遊人往來不絕。齋餘，師乘馬日凡一往。六月二十有一日，因疾不出，浴於宮之 東溪。二十有三日，人報巳午問，雷雨大作，太液池之南岸崩裂，水入東湖，聲聞數十里，電鼇魚鼇盡去，池遂枯涸。北口山亦摧。師聞之初無言，良久笑曰：山摧池枯，吾將與之俱乎。七月四日，師謂門人曰：昔丹陽嘗授記於余云，吾沒之後，教門當大興，四方往往化為道鄉。公一正當其時也。道院皆勁賜名額又當住持大宮觀，仍有使者佩符乘傳，勾當教門事。此時乃公功成名遂，歸休之時也。丹陽之言，一一皆驗，若念符契。況教門中勾當人，內外悉具，吾歸無遺恨矣。師既示疾于寶玄，一日數如偃中，門弟子止之。師曰：吾不欲勞人，汝等猶有分別在，且偃寢奚異哉。七月七日門人復請曰：每日齋會，善人甚眾，願垂大慈，還堂上以慰瞻禮。師曰：我九日上堂去也。是日午後，留頌云：生死朝昏事一般，幻泡出沒水長閑。微光見處跳烏兔，玄量開時納海山。揮斥八絃如咫尺，吹噓萬有似機關。狂辭落筆成塵垢，寄在時人妄聽問。遂登葆光堂歸真焉。異香滿室，門人捻香拜別。眾欲哭，臨侍者張志素、武志據等遽止眾曰：真人適有遺語，令門人宋道安提舉教門事，尹志平副之，張志松又其次，王志明依舊勾當，宋德方、李志常等同議教門事。遂復舉似《遺世頌》畢，提舉宋道安等再拜而受。黎明，具麻服，行喪禮，奔走赴喪者萬計。宣差劉仲祿聞之愕然歎曰：真人朝見以來，君臣道合。離闕之後，上意眷慕，未嘗少忘。今師既昇去，速當奏聞。首七之後，四方道俗，遠來赴喪，哀慟如喪考妣，於是求訓法名者日益多。一日提舉宋公謂志常曰：今月上七日，公暨我同受師旨，法名等事，爾其代書，止用吾手字，印此事已行，姑泌襲之。繼而清和大師尹公至自德興，行祀事。既終七，提舉宋公謂清和曰：吾老矣，不能維持教門，君可代我領之也。讓至于再，清和受其託，遠邇奉道。會中善眾，不喊往昔。戊子春三月朔，清和建議為師構堂于白雲觀。或曰：工力浩大，根儲鮮少，恐難成功。清和曰：凡事要人前思，夫眾可與樂成，不可與慮始。但事不思已，教門竭力，何為而不辦。況先師遺德在人，四方孰不瞻仰。可不勞行化，自有人贊助此緣，公等勿疑。更或不然，常住之物，費用靜盡，各操一瓢，乃所願也。宣差便宜劉公聞而喜之，力贊其事，遂舉鞠志圓等董其役。自四月上丁，除地建址。歷戊、己、庚，俄有平陽‘、太原、堅、代、蔚、應等軍道人二百餘，責根助力，肯構是堂，四旬告成。其問同結玆緣者，不能備紀。議者以為，締構之勤，雖由人力，亦聖賢陰有以扶持也。期以七月九日，大葬仙師。六月問，霖雨不止，皆慮有妨葬事。既七月初吉，遽報晴霽，人心翕然和悅。前一日，將事之初，乃灶香設席，以嚴其祀。及啟樞，師容色儼然如生。遠近王官、士庶、僧尼、善眾，觀者凡三日，日萬人，皆以手加額，嘆其神異焉。繼而喧播四方，傾心歸嚮，來奉香火者，不可勝計。本宮建奉安道場三晝夜，預告齋旬日。八日辰時，玄鶴自西南來，尋有白鶴繼至，人皆仰而異之。九日子時後，設靈寶清醮三百六十分位，醮禮終，藏仙蛻于堂，異香芬馥，移時不散。臨午致齋，黃冠羽服，與坐者數千人。奉道之眾，又復萬餘。既寧神，翌日大雨復降，人皆嘆曰：天道人事，上下和應。了此一大事，非我師道德純備，通于天地，達于神明，疇克如是乎，諒非人力所能致也。權省宣撫王公巨川，咸陽巨族也，素慕玄風，近歲又與父師相會于燕，雅懷昭映，道同氣合，尊仰之誠，更甚疇昔，故會玆葬事，自為主盟。京城內外，屯以甲兵，備其不虞。罷散之日，略無驚擾。於是親榜其堂曰：處順，其觀曰：白雲焉。師為文，未始起棄，臨紙肆筆而成。後復有求者，或輒自增損，故兩存之。嘗夜話謂門弟子曰：古之得道人，見于書傳者，略而不博，失其傳者可勝言哉。余屢對汝眾，舉近世得道之士，皆耳目所親接者，其行事甚詳，其談道甚明。暇日當集全真大傳，以貽後人。師既沒，雖嘗口傳其藥，而後之學者，尚未見其成書，惜哉。
　　長春真人西游記卷下竟
　　長春真人西遊記卷下
　　門人真常子李志常述
　　附錄
　　韶書
　　成吉思皇帝劫真人邱師，省所奏應韶而來者備悉，惟師道瑜三子，德重多方。命臣奉厥玄燻，馳傳訪諸滄海。時與願適，天不人違，兩朝屢詔而弗行，單使一邀而肯起。謂朕天啟，所以身歸。不辭暴露於風霜，自願跋涉於沙磧。書章來上，喜慰何言。軍國之事，非朕所期。道德之心，誠云可尚。朕以彼酋不遜我伐用，張軍旅試臨。邊陲底定，來從去背，皇力率之故。然久逸暫勞，冀心服而後已。於是，載揚威德，略駐車，徒重。念雲軒，既發於蓬萊，鶴馭可遊於天竺。達磨 東邁，元印法以傳心。老氏西行，或化胡而成道。顧川途之雖闊，瞻几杖以非遙。爰苔來章，可明朕意。秋暑，師比平安好，指不多及。
　　聖旨
　　成吉思皇帝聖旨道與諸處官員，每邱神仙應有底修行，底院舍等，係逐日念誦經文告天，底人每與皇帝祝壽萬萬歲者，所據大小差發稅賦都休教著者。據邱神仙底應係出家門人等，隨處院舍都教免了差發稅賦者。其外詐推出家、影占差發，底人每告到官司，治罪斷按主者奉到。如此不得違錯。須至給付照用者，
　　右付　　神仙門下收執
　　照使所據神仙應係出家門人，精嚴住持院子，底人等並兔差發稅賦，准此。
　　癸未羊兒年三月御寶日
　　宣差阿里鮮面奉成吉思皇帝聖旨：邱神仙，奏知來底公事是也，嘿好。我前時已有聖旨文字與你，來教你天下應有底出家善人都管著者。好底歹底，邱神仙你就便理會，只你識者，奉到如此。
　　癸未年九月二十四日
　　宣差都元帥賈昌傳奉成吉思皇帝聖旨：邱神仙，你春月行程別來，至夏日。路上炎熱艱難來，泌路好底鋪馬得騎來麼，路裹飲食廣多不少來麼，你到宣德州等處官員好觀你來麼，下頭百姓得來麼，你身起心裹好麼。我這裹常思量著神仙你，我不曾忘了你，你休忘了我者。
　　癸未年十一月十五日
　　請疏
　　燕京行尚書省石抹公
　　謹請
　　真人長春公住持天長觀者
　　竊以必有至人而後可以啟箇中機，必有仙闕而後可以待方外士。天長觀者，人問紫府，主上福田。若非真神仙人，誰稱此道場地。仰惟長春上人，識超群品，道悟長生。舌根有花，木香胸襟，無塵土氣，皇人天之眼目，乃世俗之津梁。向也乘青牛而西邁，不憚朝天。今焉奉紫詔而南迴，正當傳道。幸無多讓，早賜光臨。謹疏
　　癸未年八月　日
　　又
　　宣撫使御史大夫王
　　敦請
　　真人師父住持燕京十方大天長觀者
　　竊以應變神龍，非蹄涔所能。止無心，野鶴亦何天不可飛。故蒙莊出遊，漆園增價。陳搏歸隱，雲臺生光。不到若輩人，難了如此事。伏惟真人師父，氣清而粹，道大而高。已書絳闕之名，暫被玉壺之謫。以千載為旦暮，以八極為門庭。振柱史之宗風，提全真之法印。昔也三朝之教主，今玆萬乘之國師。幾年應詔北行，本擬措安於海內。一日一迴轅南邁，可能獨善於山 東。維太極之故宮，皇大燕之宏構。國家元辰之所在，遠近取則之所先。必欲立接人之基，莫如宅。首善之地，敢輒伸。於管見冀少駐，於霓旌萬里雲披，式副人天之望。四方風動，舉聞道德之香。謹疏
　　癸未年八月　日
　　又
　　燕京尚書省石抹公
　　謹請
　　邱神仙久住天長觀
　　竊以時止時行，雖聖人不凝滯於物，爰居爰處。而君子有怛久之心，於此兩端，存乎大致。長春真人，重陽高弟，四海重名，為帝者之尊師，亦天下之教父。昔年應聘，還自萬里，尋思于今日接人，久住十方天長觀。上以祝皇王之聖壽，下以薦生靈之福田。頃因譏察於細人，非敢動搖於仙仗。不圖大老，遂有遐心。況京師者，諸夏之本根，而遠近取此乎法則。如或舍此而就彼，是謂下喬而入幽，輒敢堅留幸不易動。休休莫莫，無為深山窮谷之行。永永長長，而作太極瓊華之主。謹疏
　　丙戌年八月　日侍行門人
　　虛靜先生趙道堅，沖虛大師宋道安，
　　清和大師尹志平，虛寂大師孫志堅，
　　清貧道人夏志誠，清虛大師宋德方，
　　葆光大師王志明，沖虛大師于志可，
　　崇道大師張志素，道真大師鞠志圓，
　　通玄大師李志常，頤真大師鄭志修，
　　玄真大師張志遠，悟真大師孟志穩，
　　清真大師驀志清，保真大師何志清，
　　通玄大師楊志靜，沖和大師潘德沖。
　　特旨蒙古四人從師護持
　　蒙古打，喝刺·八海，
　　宣　差　阿　里　鮮，
　　宣　差　便宜使　劉　仲祿。