太上北極伏魔神咒殺鬼籙
　　經名：太上北極伏魔神咒殺鬼籙。撰人不詳。一卷。底本出處：《正統道藏》正一部。
　　太上北極伏魔神咒殺鬼籙
　　據某鄉貫居住，奉道信士某，詞稱：本命某年月日時建生，上屬北斗某星君，即日謹齎法信，叩頭恭詣龍虎山嗣漢天師門下，拜受太上北極伏魔神咒殺鬼籙一階。佐天行化，助國救民。斷滅邪精，消灾度厄。有違盟約，身墮冥愆。一如玄科律令。
　　北極天蓬大將領兵三十萬人。
　　北極黑煞大將領兵三十萬人。
　　北極八景大神領兵三十萬人。
　　北極十天大神領兵三十萬人。
　　北極十天大魔王領兵三十萬人。
　　北極六宮大魔王領兵三十萬人。
　　北極陰境飛雷電吏領兵三十萬人。
　　北極豁落北斗七元大將軍領兵三十萬人。
　　北極天騶甲卒天丁力士領兵三十萬人。
　　北極大威力士領兵三十萬人。
　　北極衛靈大神領兵三十萬人。
　　北極巨獸大神領兵三十萬人。
　　北極飛龍騎大將軍領兵三十萬人。
　　北極飛虎騎大將軍領兵三十萬人。
　　北極三五將軍領兵三十萬人。
　　北極破邪將軍領兵三十萬人。
　　北極收魂將軍領兵三十萬人。
　　北極治病將軍領兵三十萬人。
　　北極北斗火炬使者領兵三十萬人。
　　北極南斗殺鬼使者領兵三十萬人。
　　北極六甲大神領兵三十萬人。
　　北極六丁大神領兵三十萬人。
　　北極神咒勑總監大將軍百二十人。
　　北極神咒勑元陽大將軍百二十人。
　　北極神咒勑平天大將軍百二十人。
　　北極神咒勑飛天大將軍百二十人。
　　北極神咒勑丹田大將軍百二十人。
　　北極神咒勑氣大將軍百二十人。
　　北極神咒勑水大將軍百二十人。
　　北極神咒勑火大將軍百二十人。
　　北極神咒勑遊神大將軍百二十人。
　　北極神咒勑破泉大將軍百二十人。
　　北極神咒勑召魂大將軍百二十人。
　　北極神咒勑刀兵大將軍百二十人。
　　北極神吮勑神祠大將軍百二十人。
　　北極神咒勑劍刃大將軍百二十人。
　　北極神咒勑石大將軍百二十人。
　　北極神咒勑鬼大將軍百二十人。
　　北極神咒勑蜚尸大將軍百二十人。
　　北極神咒勑病大將軍百二十人。
　　北極神咒勑斷瘟大將軍百二十人。
　　北極神咒勑毒大將軍百二十人。
　　北極神咒勑殃咎大將軍百二十人。
　　北極神咒勑虎大將軍百二十人。
　　北極神咒勑蛇大將軍百二十人。
　　北極神咒勑蜂大將軍百二十人。
　　北極神咒勑蟲蝎大將軍百二十人。
　　北極神咒勑精邪大將軍百二十人。
　　北極神咒勑魑魅大將軍百二十人。
　　北極神咒勑魍魎大將軍百二十人。
　　太上北極第一神符
　　此符佩之，令人長生久視，辟屍滅魔。貼房室之中，却諸邪精。
　　太上北極第二神符
　　此符即北極酆都上清神符，辟屍大籙。
　　太上北極第三神符
　　此符治一切疾病，佩之則保身護命，度厄延生，禁斷諸鬼，斬伐邪神，去灾滅禍。
　　太上北極第四神符
　　此符即北極真書玉文，辟屍神籙。救治世民萬病千灾，誅斬邪鬼。戴之頭上，辟屍千里。若所在有精魅，以符貼之，即滅矣。　　　
　　太上北極第五神符
　　此符驅斬蜚屍、鬼魅、邪精，應被死喪之家。為害之者佩之，則護身吉利。
　　太上北極第六神符
　　此符祛厭水火灾厄，宜佩之。及貼門上，鎮中庭，大吉。
　　太上北極第七神符
　　此符去除瘟疾瘴毒，佩之則身命永安，鬼魅消滅。
　　太上北極第八神符
　　此符解穢辟惡，佩之則護身吉昌，萬邪莫敢干犯。
　　右八符，北帝所救世民一切凶橫。總而佩之，永無衆惡，其妙非小功耳。
　　北帝大殺鬼符
　　北帝驅鬼滅惡魔符
　　北帝逐鬼魔符
　　右件符篆並用丹書
　　北極酆都六宮名
　　酆都山左，北方癸地。故東北為鬼戶，死氣之根。山高二千六百里，週迥三萬里。其山之洞天，在山之下，週迥一萬五千里，其上下皆有鬼神宮室。山上有十上宮領鬼，下有十二宮統神，每一宮週迥千里。上宮左右，各有六宮。下宮左右，亦各有六宮。故二十四宮也。
　　上六宮：
　　第一宮，紂絕陰天宮。
　　第二宮，泰殺諒事宗天宮。
　　第三宮，明晨耐犯武城天官。
　　第四宮，恬照罪炁天宮。
　　第五宮，宗靈七非天宮。
　　第六宮，敢司連宛屢天宮。
　　下六官：
　　第一宮，休明總靈洞天宮。
　　第二宮，玄司重正宗靈天宮。
　　第三宮，統仙昇靈希微天宮。
　　第四宮，正真紹靈宛司天宮。
　　第五宮，雲婁玉紀明晨天宮。
　　第六宮，崇虛赤映雲曲天宮。
　　學真之士，知酆都山上下鬼宮之名，百鬼不敢干害。夜外之時，向北而 坐，左叩齒七通，右叩齒五通，中叩齒三通，祝官門三通，即念制鬼神咒。
　　六官門制鬼咒
　　吾是太上第子，下統六天六洞之宮，是吾所部。不但所部，乃太上之所生。吾知六天宮門之名，是故長生。敢有犯者，太上斬汝。急急如律令。
　　右誦六宮門咒畢，即念北極神咒。
　　北極制魔咒
　　紂絕標帝晨，諒事遘重阿。炎如霄中烟，勃若景耀華。武城帶神鋒，恬照吞清河。閶闔臨丹井，雲門鬱嵯峨。七非通奇蓋，連宛亦敷魔。六天橫北道，此是鬼神家。
　　召六天魔王咒
　　辟乾毒王，六天鬼王。震拾羅鈴，北極魔王。四天皛皛，酆都鬼相。巴元醜伯，九天都錄。總領萬鬼，敢有不從。急急如律令。
　　右誦畢，存北極天蓬大元帥，三頭六臂，執鉞斧、弓箭、劍、鐸、戰、索六物，身長五十丈，黑衣，玄冠，金甲，領神兵三十六萬衆。乃叩齒三十六通，微誦其咒。
　　天蓬元帥咒
　　天蓬天蓬，九元殺童。五丁都司，高刀北翁。七政八靈，太上皓兇。長顱巨獸，手把帝鐘。素梟三神，嚴駕夔龍。威劍神王，斬邪滅蹤。紫炁乘天，丹霞赫衝。吞魔食鬼，橫身飲風。蒼舌綠齒，四目老翁。天丁力士，威南禦兇。天騶激厲，威北銜鋒。三十萬兵，衛我九重。辟屍千里，驅卻不祥。敢有小鬼，欲來見狀。钁天大斧，斬鬼五形。炎帝烈血，北斗然骨。四明破骸，天猷滅類。神刀一下，萬鬼自潰。急急如律令。
　　誦畢，次念火鈴大咒。
　　吾是帝君之臣，名書玉清，下統六天北極鬼宮。悉是我營，我之所部，何鬼敢生。右佩豁落，左帶火鈴。擲火萬里，威制萬靈。有犯者戮，有干者刑。帝君有令，收捕無停。天光駭動，群魔束形。鬼妖滅種，我得長生。急急如律令。
　　凡誦是咒，當清心靜念即感北極太玄諸靈官，降衛兆身。千灾消滅，群魔束形。長生久視，克得神仙。
　　北極殺鬼印酆都召鬼神印
　　各長三寸，闊二寸一分。
　　右二印。一曰北極殺鬼印，治一切疾病。一曰北極酆都召鬼神印，若世人被惡鬼、山魁、古怪所加，使人狂言，或入水火者，以印印病者心上，病人悉能言為息之鬼，其病立差。
　　北極天蓬印天丁神印
　　各長三寸，闊二寸一分。
　　右二印。一曰北極天蓬印，制伏陰魔，救治疾病。一曰天丁神印，滅鬼祟，治疾病。佩之大吉。
　　北極監殺神印帝君印
　　各長闊一寸二分。
　　右二印。一曰北極監殺神印，攝管諸神魔鬼。一曰帝君印，佩之前，人禮敬，魔鬼不干。
　　太微帝君印
　　長闊一寸二分。
　　天帝神印
　　長闊一寸二分。
　　右二印。一曰太微帝君印，佩之，能使一切畏伏，攝召神靈。一曰天帝神印，佩之則身得長生，仙人護衛。
　　北極大將軍印治病使者印
　　各長闊一寸二分。
　　右二印。一曰北極大將軍印，佩之，能伏強蟲戰前鬬。一曰治病使者印，佩之，辟諸病，治百疾，癇病吞之即愈。
　　天罡印太玄天帝神印
　　各長闊一寸二分。
　　右二印。一曰天罡印，以甲乙日印泥蠟上，於病人本命地中埋之，即差。一曰太玄天帝神印，一切奏聞之事用之，能治萬病，印病者心上，立愈。
　　已上諸印，並以雷霹棗木心刻之，以甲子日，或正月五日，夏中丙午日，三祭畢，而後用之。
　　北極勑印咒
　　太上神靈，炎帝之精。光霞電掣，明耀三清。流火萬里，鬼無逃形。神印一下，伏滅邪精。三五將軍，豁落吏兵。平天戛地，誅鬼不停。飛符走印，頭戴五星。擲火前，殺萬鬼千精。六天鬼賊，付與丙丁。五靈真老，是吾本師。無碍神通，萬靈同歸。惡鬼絕滅。不祥必追。中黃九道，威布四維。伏匿故氣，不漏纖遺。五瘟七疰，吾能殺之。何鬼敢拒，何神敢虧。酆都戮形，北斗斬屍。神刀一下，萬鬼消糜。急急如律令。
　　北極天丁神咒
　　大道有神，名曰天丁。奉承九天，受事三清。下遊於世，斬滅妖精。神王一怒，五嶽摧傾。征束群魔，豁落鬼兵。千千截首，萬萬剪形。羅酆敢弒，北都共營。凶凶者戮，善善者生。六天沈魂，一一錄名。違道者死，順道者生。飛游灾殺，敢變幽冥。急急如律令。
　　右北極妙籙，乃北玄所祕，上聖所宗。佩受之士，當設北極真像，具供養儀。每年以龍行三日，馬住五日，猴所七日，戌建九日，及甲子、庚申之日祭之。每旦清心，誦諸神咒。凡滿萬遍，可準成功。所施即應，實在精專。微聲誦之，聲高即恐驚神祇也。忌生死，穢觸即須解滌，學士敬之。
　　正一真人曰：世間善信男女，佩受北極妙籙。依按修行，可以摧滅精邪，攝伏魔蜮。代天行化，助國濟民。功滿之日克，得度世長年，名書仙籍，七祖超昇，位登天人。輕慢祕文，殃延祖考。學真之士，宜勉之焉。
　　弟子某，即日齎持法信，恭詣天師真人門下，拜受太上北極伏魔神咒殺鬼籙一階。佩受之後，誓遵科約。一旦有違，甘當玉律，不敢怨道咎師。一如玄科律令。
　　太上北極伏魔神咒殺鬼籙
　　請籌法詞
　　太上北極伏魔神咒殺鬼籙，請法詞：
　　維某年歲次某月某日，某鄉貫居奉道信士某，詞稱本命某年月日時建生，上屬北斗某星君注照。即日謹齎法信，叩頭恭詣龍虎山嗣漢天師門下，拜受太上北極伏魔神咒殺鬼籙一階，敬奉修行。
　　伏以北辰在象，御天政於紫微。大帝居中，煥丹文於玉斗。殲厥魔魅，斬殺邪宗。嘯命風雷，宣行號令。隨時呼吸，飛六甲於六天。按咒指揮，攝萬神於萬炁。縱橫衝突者，三十六將。侍衛送迎者，百億千兵。威德難名，功勳莫述。或違嚴律，甘受冥誅。克志奉行，佇祈師命。但某無任，懇禱之至，謹詞天師門下。據弟子某，齎持質信，詣道自陳，求受太上北帝伏魔神咒殺鬼籙一諧。及請真師寶諱，終身敬奉。所據投詞，即日告盟天地，立誓三官，破券分環。依科傳撥，給付如後。
　　籙一階
　　太上北帝伏魔神咒殺鬼籙。
　　儀式
　　正一修真指要節目。
　　祖玄真三師玉諱
　　祖師三天扶教輔元大法師正一沖玄神
　　化靜應顯佑真君張道陵。
　　玄師嗣師太清演教妙道真君張衝。
　　真師系師太清昭化廣德真君張魯。
　　經籍度三師法諱
　　經師上清三洞經籙南曹真士玉府上卿
　　都天大法主嗣漢四十二代天師張
　　正常。
　　籍師上清三洞經籙太極執法真宰靈寶
　　領教真人都天大法主嗣漢四十三
　　代天師張宇初。
　　度師上清三洞寶錄靈寶領教玄化真人
　　南曹執法仙宰都天大法主嗣教四
　　十四代天師張寧清。
　　臨壇法師名
　　證　盟　師：
　　監　度　師：
　　保　舉　師：
　　天師正應先生曰：碧霄結氣，紫極分輝。著四極之格言，攝群魔之威力。輕洩漏慢者結釁。佩受精勤者降祥。隱顯弗違，人神共賴。故我太上設教，流傳世學。由是歷代師真對敭寶訓，汲引有緣，繩繩不絕。我以夙慶，世戴國恩。紹正一之師稱，振天目之宗緒。第法籙傳世寖遠，乃選良匠，鋟木成書，以久其傳。若夫禁戒持守，惻隱慈悲，從古至人，莫不如是。登壇善信，各宜滌除。玄覽積行，累功庶幾。有願皆符，自此超凡入妙。昭然盟載，可不慎歟。
　　天師廣微子曰：我家以太上符籙，濟度人天，保鎮國祚，千有五百餘歲矣。祖訓孔昭，奚庸贅贊。惟我先真君，際遇聖朝。混一區宇，首見尊崇。江南冠褐，咸隸管領。子襲教以來，三朝帝闕，疊被恩光，恭遇龍飛，特頒煥號。以精嚴比虛靖，謂祇肅似沖和。加官徵例於唐朝，胙土進封於留國。做好事，傳法錄，俾紹先猷。祈福貺，禦民灾，欽承聖訓。祈天永命，敢不祗勤。度籙傳符，益彰開化。上以對敭天子丕顯之命，下以敷錫庶民皇極之休。尚克時忱，以介景福。
　　太上北極伏魔神咒殺鬼籙竟