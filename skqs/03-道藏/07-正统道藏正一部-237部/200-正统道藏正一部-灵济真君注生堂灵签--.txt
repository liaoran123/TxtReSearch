靈濟真君注生堂靈籤
　　經名：靈濟真君注生堂靈籤。撰人不詳。一卷。底本出處：《正統道藏》正一部。
　　靈濟真君注生堂靈籤
　　第一　上吉
　　夜來吉夢時熊羆，嘉慶盈門立可期。
　　孔子釋氏親抱送，定是天上麒麟兒。
　　第二　中平
　　莫言弄瓦不堪誇，吉夢分明吋虺蛇。
　　異日結縭應貴顯，沉香亭北一叢花。
　　第三　中下
　　君家瓜瓞遠綿綿，祚胤由來降自天。
　　只恐臨盆生阻滯，更須作福保安然。
　　第四　下下
　　風雨冥冥花倦開，開花未久點蒼苔。
　　何須更佩宜男草，此事皆從前定來。
　　第五　大吉
　　奕葉流芳世澤長，雙飛玉燕吋休祥。
　　日來會聽喤喤泣，早掛桑弧射四方。
　　第六　下
　　璋不純兮瓦不完，更堪平地起波瀾。
　　若非早扣神明力，爭似孤舟渡險灘。
　　第七　上上
　　一樹梧桐覆苑牆，枝頭鸑鷟已呈祥。
　　這回得箇超凡物，頭玉磽磽不可量。
　　第八　中平
　　將信將疑事更遲，陰陽奇偶未能知。
　　于今報爾分明道，近水芙蓉吐一枝。
　　第九　上吉
　　六甲蹉跎期已至，晨昏當見充問氣。
　　臨盆坐草兩無虞，玉果犀錢須早備。
　　第十　中下
　　石上栽蓮難結實，水中種菊怎開花。
　　假饒求得神明力，夢裹分明見虺蛇。
　　第十一　中平
　　春入園林雨露備，海棠先吐一枝鮮。
　　莫言空帶宜男草，此事悠悠總在天。
　　第十二上　大吉
　　革故由來復鼎新，春風和氣喜津津。
　　麒麟會掣黃金鎖，來作君家廊廟珍。
　　第十三　下下
　　造物愆尤自不堪，何須贅卜女和男。
　　午前午後知消息，明月清風一擔擔。
　　第十四　平
　　萬事悠悠屬大鈞，也須盥擢問明神。
　　分明說與中秋後，雲散瑤空月一輪。
　　第十五　上上
　　玉鷰分明飛入懷，凡情何必更疑猜。
　　親朋早辯黃金賀，好箇文章冠世材。
　　第十六　吉
　　鬱蔥佳氣溢門庭，吉夢曾符太白星。
　　異日必然生貴子，莫言寒舍又添丁。
　　第十七　下
　　賦命由來有疾徐，何須計較實和虛。
　　為應記得先賢語，緣木求魚不得魚。
　　第十八　中平
　　碧桃紅否鬥芳菲，丹桂何曾見一枝。
　　吉事未來休指望，更煩寧耐待秋時。
　　第十九　中平
　　能將陰德積冥冥，玉樹芝蘭漸滿庭。
　　繼繼承承玆有望，何須蜾贏負螟蛉。
　　第二十　下下
　　片雲遮月已朦冥，花落寒風子不成。
　　烏鵲共棲仍共噪，吉凶全未見分明。
　　第二十一　中下
　　年來時運尚乖虞，謾說龍駒與鳳雛。
　　欲問眼前休咎事，更須作福默相扶。
　　第二十二　中平
　　為問胞胎事有因，虺蛇已吋夢中頻。
　　他時會見魚軒貴，非是尋常箕篇人。
　　第二十三　中上
　　蘭桂芬芬異衆芳，謝庭從此好風光。
　　莫言結實成陰晚，造物安排不在忙。
　　第二十四　下下
　　不事阱鋤獨守株，守株待兔兔偏無。
　　笑他貪看中秋月，失卻盤中照乘珠。
　　第二十五　中
　　果木逢春已發萌，更資雨露遂生成。
　　枝頭佳實還君採，莫被風吹著一驚。
　　第二十六　上吉
　　彩鳳一雛日載陽，羽毛漸次備文章。
　　等來此事非容易，因是君家世澤長。
　　第二十七　中平
　　笑他連日喜非常，弄瓦由來說弄璋。
　　但得初生如達易，下莞上蕈不驚惶。
　　第二十八　中上
　　積善之家慶有餘，果然入海得明珠。
　　但防好事多修阻，力向神天作福扶。
　　第二十九　中下
　　昨夢紅花插滿身，今朝到此卜休禎。
　　分明為央狐疑意，在募由來帚畔人。
　　第三十　下下
　　晨昏何必太懸懸，只合悠悠信自然。
　　入海求珠珠未得，更逢川火石皮連。
　　第三十一　上吉
　　冥冥陰德默相扶，行盡崎嶇見坦途。
　　不久須招田下力，早懸蓬矢與桑弧。
　　第三十二　中下
　　一輸明月照深閨，欲夢熊熊夢轉迷。
　　莫歎所求非所願，更須陰力默扶持。
　　第三十三　上中
　　時若來兮事有綠，焚香何必問神天。
　　神天自合從人願，早晚能招力上田。
　　第三十四　下下
　　力穡辛勤望有秋，懸知萸稈滿田疇。
　　從今莫倦頻看管，作耗仍防二尾牛。
　　第三十五　上中
　　採山果得連城璞，入水能求照乘珠。
　　玉果犀錢須早備，鬱葱佳氣已充闆。
　　第三十六　中上
　　運去真金皆失色，時來鐵樹也生花。
　　于今漸得重重喜，不似從前空怨嗟。
　　第三十七　中下
　　三十年來命未通，勞心勞力總無功。
　　等閑一日遊南海，拾得明珠在掌中。
　　第三十八　中平
　　向人嚅囁莫能言，口裹含飴尚未吞。
　　吉事悠悠那可必，幾回清曉與黃昏。
　　第三十九　下下
　　三蟲食血事多端，陰害相連未得安。
　　縱使開花能結實，他時採摘不堪餐。
　　第四十　中平
　　陽烏展翅正南離，這事分明不用疑。
　　投鷰懸鈴雙應瑞，也須祈禱保憂虞。
　　第四十一　中平
　　嗣續悠悠君莫猜，生來造物早安排。
　　眼前欲識剛柔理，昨夜陰精飛入懷。
　　第四十二　中上
　　有意栽花花不發，等閑插柳柳成陰。
　　于今剩得東風力，插柳栽花兩稱心。
　　第四十三　上中
　　君家華冑已逼遙，鳳子龍駒信可招。
　　眼下欲明遲速意，不過兩日與三朝。
　　第四十四　中中
　　東君取次布陽和，景物芳菲入興多。
　　須向明神求保佑，兔教平地起風波。
　　第四十五　中平
　　下莞上蕈睡朦朧，夢裹分明蛇作龍。
　　此兆必然生貴女，魚軒大後淑人封。
　　第四十六　上中
　　古來陰極復陽生，君子于今喜漸升。
　　夢斷黃龜昤未就，已聞在薄喤喤聲。
　　第四十七　上中
　　此兆由來地澤臨，臨時萬事稱人心。
　　幾年想像熊熊夢，此日披沙剩得金。
　　第四十八　大吉
　　好事分明在眼前，安排玉果與犀錢。
　　過門誰敢題凡烏，頭玉曉曉信可伶。
　　第四十九　中下
　　消息微茫未有期，卻來此處十狐疑。
　　分明不是東林桂，月映荼藦花一枝。
　　第五十　下上
　　從來好事信多魔，採玉求珠枉自過。
　　昨夜後園看月色，分明月裹見姮娥。
　　第五十一　下下
　　日出三竿春霧收，青山漠漠水悠悠。
　　漁郎莫道無魚覓，此處無魚別下鉤。
　　第五十二　吉
　　梨實分開見赤蛇，神靈降瑞到君家。
　　他時頭玉橈橈長，裕後光前信可誇。
　　第五十三　上中
　　荏苒春光尚未過，陰陽交感氣融和。
　　堂前湯餅多佳客，爭獻徐卿二子歌。
　　第五十四　下
　　淘沙渾未見黃金，爭奈謀為不稱心。
　　去去好求陰力助，石皮川火恐相侵。
　　第五十五　中上
　　累裀列鼎居華屋，不如有子萬事足。
　　最好崑山一片玉，得來但看祖宗福。
　　第五十六　下中
　　心下遲疑喜又驚，一場好事未分明。
　　後園桃李將成實，只恐風吹結不成。
　　第五十七　下下
　　長江一望遠悠悠，蘆荻蕭蕭兩岸秋。
　　夜半水寒魚不食，漁郎空自下金鉤。
　　第五十八　中中
　　朝來乾鵲噪前楹，報道階前玉樹生。
　　更賴陰功相護祐，免教坐薄喜還驚。
　　第五十九　上吉
　　作善由來降百祥，滿堂歡笑弄圭璋。
　　明朝更有堪誇處，樹穴探環知姓羊。
　　第六十　上中
　　事在心頭君自知，祖宗陰隱暗相隨。
　　鳩巢問說生佳鷂，虎穴寧無產豹兒。
　　第六十一　下
　　路上崎嶇未坦平，濛濛煙雨晦前程。
　　為言速走多顛躓，何事優優緩步行。
　　第六十二　中上
　　焚香扣齒告神天，何似孳孳種福田。
　　眼下所求多遂意，果然火裹出紅蓮。
　　第六十三　下下
　　簾幃高捲迓陽春，爭奈陽春未屬人。
　　石上栽蓮空望藕，勞心勞力又勞神。
　　第六十四
　　庭外逢春掃綠苔，好將桃李及時栽。
　　東君若果從人願，到底還他一度開。
　　靈濟真君注生堂靈籤竟