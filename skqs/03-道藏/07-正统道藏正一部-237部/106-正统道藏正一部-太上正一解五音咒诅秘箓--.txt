太上正一解五音咒詛秘籙
　　經名：太上正一解五音咒詛秘籙。原不題撰人，出於明代。底本出處《正統道藏》正一部。
　　太上正一解五音咒詛秘籙
　　據某鄉貫居住奉道信士某詞稱，本命某年月日時建生，上屬北斗某星君注照，即日謹齎法信叩頭，恭詣龍虎山嗣漢天師真人門下，拜受太上解五音咒詛籙一階，解釋咒詛，蕩禳魘檮，消災度厄，延壽長年，敬受奉行，克符效信，有違科約，坐見中傷，一如玄科律令。
　　東方九夷甲乙君領兵九千人，飜解春三月咒詛。
　　南方八蠻丙丁君領兵三千人，飜解夏三月咒詛。
　　西方六戎庚辛君領兵七千人，飜解秋三月咒詛。
　　北方五狄壬癸君領兵五千人，飜解冬三月咒詛。
　　中央三秦戊己君領兵一萬二千人，飜解四季月咒詛。
　　弟子某或被惡人圖畫形像，以刀刺心或道上神社壇場牢獄，山林溪澗，井竈之間；或與河伯水官，俗中邪師，凡有鬼神之處，咒詛百端，致生災害。奉請太元兵士百萬眾，又請飜倒君兵士十萬人，一合來下，悉皆解之，放遣魂魄，不得拘留，平和神炁，消蕩災凶，急急如律令。
　　已上符篆並丹書
　　正一真人曰：吾觀世間男女多為惡人魘禱，指斥天地，呼證鬼神，興諸咒詛，百盟之鬼，所見拘摯，使人動止轗軻，夢寢不寧，怪異妄生，妖祥屢見，無由解釋，以致殞傷，深可哀憫，於是即詣太清天中老君金闕之下，殷勤禮請，乞開紫陽之宮，啟雲錦之笈，請太上解五音咒詛妙籙，傳付世間善信之士，得叅佩者，即免斯苦，克終天年，永無夭惡，子宜敬奉焉。
　　弟子某即日齎持法信，恭詣天師門下，拜受太上解五音咒詛祕錄一階，佩受之後，誓遵盟約，一旦有違，甘當冥考，不敢怨道咎師，一如玄科律令。
　　太上正一解五音咒詛祕籙
　　請籙法詞
　　太上正一解五音咒詛祕籙請法詞：
　　維某年某太歲某月，某朔某日某辰，某鄉貫居住奉道信士某詞稱，本命某年月日時建生，上屬北斗某星君，即日謹齎法信叩頭，恭詣龍虎山嗣漢天師真人門下，拜受太上解五音咒詛祕籙一階，供養尊禮，伏以天災物癘，固塵世之常，然鬼責人，非豈本心之欲爾，世諦謂之咒詛，道書乃日寃憎，義雖不同，理或有是，至有終日不解，歷世相仍，聞諫愈憎，巧言莫喻，惟吾大道憫念此徒興慈悲心，舉直措枉。飛符攝籙，挫銳解紛，俾其和氣，自然嗔心，不動求哀，末學未省過尤，稽首師尊，願垂拯教，某任懇禱之至，謹詞。
　　天師門下，據弟子某齎持法信，詣道自陳，求受太上解五音咒詛祕籙一階，及請真師寶諱，終身敬奉，今來所據投詞，即日告盟天地，立誓三官，破券分環，依科，傳授給付如後。
　　錄一階
　　太上解五音咒詛祕籙
　　儀式
　　正一修真旨要
　　祖玄真三師玉諱
　　祖師三天扶教輔元大法師正一沖玄神化
　　靜應顯佑真君張道陵，
　　玄師嗣師太清演教妙道真君張衡。
　　真師系師太清昭化廣德真君張魯，
　　經籍度三師法諱
　　經師上清三洞經錄南曹真士玉府上卿
　　都天大法主嗣漢四十二代天師張正常，
　　籍師上清三洞經籙太極執法真宰靈寶
　　領教真人都天大法主嗣漢四十三代天師張字初。
　　度師上清三洞寶錄靈寶領教玄化真人
　　南曹執法仙宰都天大法主嗣教四十四代天師張宇清。
　　臨壇師法名
　　證　盟　師
　　監　度　師
　　保　舉　師
　　天師正應先生曰：紫陽寶誥，雲笈靈文，解咒詛之牽纏，破魘謀之陰害，始傳聖筆，載在玄文，授付世人，消諸橫惡。故我太上設教，流傳世學，由是歷代真師，對敭寶訓，汲引有綠，繩繩不絕。我以夙慶，世戴國恩，紹正一之師稱，振天目之宗緒。第法籙傳世寢遠，乃選良匠鋟木成書，以久其傳。若夫禁戒持守，惻隱慈悲，從古至人，若不如是。登壇善信，各宜滌除玄覽，積行累功，庶幾有願皆符，自此超凡入妙。昭然盟載，可不慎歟。
　　天師廣微子曰：我家以太上符籙，濟度人天，保鎮國祚，千有五百餘歲矣。祖訓孔昭，奚庸贅贊。惟我先真君，際遇聖朝混一區宇，首見尊崇，江南冠褐，咸隸管領。予襲教以來，三朝帝闕疊被恩光，恭遇龍飛，特頒煥號，以精嚴比虛靖，謂衹肅似沖和，加官徵例於唐朝，胙土進封於留國。做好事，傳法籙，俾紹先猷；祈福貺，禦民災，欽承聖訓。祈天永命，敢不衹勤，度籙傳符，益彰開化，上以對敭天子丕顯之命，下以敷錫庶民皇極之休，尚克時忱，以介景福。
　　正一元壇保舉師，上清三洞經籙某保舉到，奉道信士某，叅受太上解五音咒詛祕錄，皈身佩奉，本壇除已具錄事由，躬請正一嗣教天師真人，申聞祖天師正一真君，依科傳度外，爰給詞以為證，俾遵教以奉行，倘負盟言，自貽玄憲。
　　太上正一解五音咒詛秘籙