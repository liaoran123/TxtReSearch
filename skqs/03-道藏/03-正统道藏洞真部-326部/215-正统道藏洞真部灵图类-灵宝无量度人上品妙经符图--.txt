靈寶度人上品妙經旁通圖
　　經名：靈寶度人上品妙經旁通圖。北宋末道士劉元道編。原本三卷，現殘冉中下二卷。底本出處：《正統道藏》洞真部靈圖類。
　　無量度人上品妙經旁通圖卷上（原缺）
　　無量度人上品妙經旁通圖卷中
　　太清儲慶宮守一大師賜紫道士劉元道編次
　　三十五分總炁上元
　　北斗七元星君，與四方二十八宿，為三十五分。總元炁於上天，以司造化也。北斗者，中斗也。《史記天官書》曰：斗為帝車，運于中央，臨制四鄉。分陰陽、建四時、均五行、移節度、定諸紀，皆擊於斗。今畫此以觀方象。愚以列宿圖定此章。
　　仰圖三十五分總炁上元。
　　三十二天總括隱秘
　　大黃皇曾至上明七曜摩夷六天，為欲界；虛無越衡至無極曇誓一十八天，為色界；皓庭霄度至太素秀樂禁上四天，為無色界。是謂三界也。太虛無上常融，至太極平育賈奕四天為種民。今考本經，分為十事：一曰天名，劫初分定之名。二曰帝號，元始所命之號。三曰帝諱，天帝之名也。四曰天帝所主，常道之職也。五曰係宿炁，降連二十八宿之炁。六曰炁名，元炁稟受之名。七曰炁色，元炁分方之色。八日大梵隱語，內立。也，道君撰成。事具下卷明內音所因章中。九曰分界，上下升降也。十日天民壽數。短長之數也。此圖最為寶經之要，誦持者宜詳而行焉。愚以陳景元義，合成玄英疏、李少微、薛幽棲、嚴東註。混元圖翼空洞靈章經。內音玉字經定此章。
　　天名帝號帝諱天帝所土係宿然炁名炁色人梵隱語分界天民壽數
　　係宿炁說
　　正方二十八天，一天係一宿之炁。四維四天，各係二宿之間梵炁。又等降相交，東北之天復係西北之宿，蓋生炁上轉如羊角而升者也。賾理之流，雖洞其義趣而慮惑於方維，因作此圖以明之。
　　五方五帝所主名諱
　　經義所載五天、五天者，稟五神之炁，居太空之中。上列五斗，下立五嶽，五帝治之。蓋方色之天，非成象之天也。五老、五帝、五斗、五天魔王、五大魔王名諱，及所掌，誦經者固當知之。愚以陳景元義合成玄英疏、李少微註，《尚書治要圖》、《五篇真文經》定此章。
　　五方五帝姓諱：東方青天，青靈始老青帝，姓爛，諱開明，號靈威仰。南方赤天，丹靈真老赤帝，姓洞浮，諱柳炎，號赤熛弩。西方白天，皓靈皇老白帝，姓上金，諱昌開，號白招拒。北方黑天，五靈玄老黑帝，姓黑節，諱靈會，號叶光紀。中央黃天，玄靈元老黃帝，姓通班，諱元成，號含樞紐。
　　五斗：東方：角、亢、氐、房、心、尾、箕。南方：井、鬼、柳、星、張、翼、軫。西方：奎、婁、胃、勗、畢、貲、參。北方：斗、牛、女、虛、危、室、壁。中央：貪狼、巨門、祿存、文曲、廉貞、武曲、破軍。
　　五天魔王姓諱：青天魔王姓賦，諱齒成巴。赤天魔王姓弗，諱由肅。白天魔王姓赤，諱張市。黑天魔王姓徐，諱直事。黃天魔王姓天門，諱波狂。
　　五天魔王姓諱：青帝大魔姓迫落，諱萬刑。赤帝大魔姓赭，諱上柏。白帝大魔姓鄧，諱吁倪。黑帝大魔姓梟，諱公孫。黃帝大魔姓宛躬，諱產生。
　　五帝所主：青帝護魂，赤帝養炁，
　　白帝侍魄，黑帝通血，黃帝中主，主領萬神。
　　五斗所主：東斗主筭，南斗上生，西斗記名，北斗落死；中斗大魁，總監眾靈。
　　五天魔王所主：青天魔王巴元醜伯，赤天魔王負天擔石，白天魔王反山六目，黑天魔王監醜朗馥，黃天魔王橫天擔力。
　　八數
　　八數者，應八之數，備之於此也。愚以嚴東註合《法輪經》定此章。
　　八威：龍、麟、虎、豹、獅子、丹蛇、天馬、猛獸。
　　八景：日、月、木德歲星、火德熒惑星、金德太白星、水德辰星、土德鎮星、五斗諸星。
　　八冥：東極，東南極，南極，西南極，西極，西北極，北極，東北極。
　　八門：東天法輪之門，東南天法輪之門，南天法輪之門，西南天法輪之
　　門，西天法輪之門，西北天法輪之門，北天法輪之門，東北天法輪之門。
　　分經首尾
　　天尊說經二章，前後有序。大梵隱語，前後亦有序。皆道君所作也。事具下卷《明寶經緘藏降世章》中，及《明內音所因》章中。今則離其首尾，分其篇目，依藏本以定字數。并題目，其四千五百七十四字，愚以陳景元義，合張萬福訣，定此章。
　　篇目：太上道君二章、前序、元始天尊寶經前章、元始天尊寶經後章、太上道君二章後序、大梵隱語前序、大梵隱語後序。
　　經之首尾并字數：自道言昔於始青天中，至東向誦經，一千五百九十五字。自元始洞玄靈寶本章，至三界五帝列言上清，一千二百七十八字。自元洞玉曆，至泄慢墮地獄禍及七祖翁，七百八十六字。自道言此二章，至乃當洞明至言也，四百四十字。自諸天中，至靈書中篇，十九字。自亶婁阿薈，至幽寂度人，二百五十六字。自道言此諸天中大梵隱語無量之音，至大量玄玄也，一百八十六字。
　　無量度人上品妙經旁通圖卷中竟
　　無量度人上品妙經旁通圖卷下
　　太清儲慶宮守一大師賜紫道士劉元道編次
　　誦二章正經訣
　　凡遇誦經之日，於淨室中東向設經案坐具，次入室，背席面東，三禮。禮畢，退身面北就席坐。炁定即漸漸左轉，面東平坐。咒曰：
　　寂寂至無宗，虛峙劫刃阿。豁落洞玄文，誰測此幽遐。一入大乘路，孰計年劫多。不生亦不滅，欲生因蓮花。超凌三界途，慈心解世羅。真人無上德，世世為仙家。
　　咒畢，即接手於膝上，叩齒三十二通。閉目存三十二天，天中各見一帝君。思念一天名，心拜一天帝。從皇曾天為始，隨日而轉，周回四方，漸漸向上至賈奕天。總三十二拜，形雖不動，隨心屈伏。拜畢，即思身在青、黃、白三色雲炁之中，須央滿室鬱鬱藹藹，左有青龍，右有白虎，前有朱雀，後有玄武。獅子二八，在前兩行相望而坐；白鶴之數，亦同，又在獅子之外。日在前，月在後，明耀室內，項生九色圓象，照徹諸天。更覽所存，森然在目。默咒曰：
　　無上玄元太上道君，召出臣身中三五功曹、左右官使者、侍香玉童、傳言玉女、五帝直符、直日香官各三十二人，關啟所言。所言者，謂天地、日月、星宿、國主、師友、祖先、自身、兆民所祈之事。咒至關啟字下當稱之也。今日吉慶，長齋清堂，修行至經，無量度人。臣及甲乙、甲乙當稱所願同上，即云臣及某人或某事。轉經受生，願所啟上徹，逕御無上三十二天元始上帝至尊几前。
　　咒畢，徐徐於三十二天中之中，一天引炁一口咽之。依前法。止。則開目誦二章。誦經畢，南向下席，再禮而退。愚以陳景元義，合張萬福訣，定此章。
　　靜室圖
　　大藥如此，明室內之事，不必面南啟戶也。
　　誦內音訣
　　誦東方六十四字。自亶婁阿薈，至四象吁員。平坐叩齒九通，思九色之龍導引前後，青雲九重，覆匝身形。默咒曰：
　　赤明開圖，八炁迴真。總統玄門，青帝大神。流化九外，纏綿我身。靈音八書，六十四篇。洞明天地，與我合仙。運致龍駕，上升帝轅。畢，引炁九咽，誦之。
　　誦南方六十四字。自南閻洞浮，至神纓自宮。平坐叩齒三通，思朱鳳翱翔其前，絳雲三重覆匝身形。默咒曰：
　　三炁徘徊，靈鳳來飛。玉音八字，爛煥紫微。吉日大慶，我道洞開。朱丹哺飴，仰吸靈暉。身生水火，絳被羽衣。登空玄步，足踐鳳梯。周旋八天，七祖相隨。
　　畢，引氣三咽，誦之。
　　誦西方六十四字。自刀利揮猷，至柏空度仙。平坐，叩齒七通，思白虎、獅子衛護前後，素雲七重，覆匝身形。默咒曰：
　　七炁金靈，八天尊神。白虎策輦，獅子捧轅。七炁纏綿，鍊我成仙。身登金光，映照素雲。內外變化，升入洞門。七祖出夜，九幽旋魂。億劫開度，隨運長存。
　　畢，引炁七咽，誦之。
　　誦北方六十四字。自玃無自育，至幽寂度人。平坐，叩齒五通，思飛龍、玄武，羽蓋蓊鬱；神童玉女，羽衣飛裳。黑雲五重，覆匝身形。默咒曰：
　　玄天徘徊，流景上清。大有啟運，八字高明。飛玄澄空，洞陰自生。五炁纏綿，灌我身形。冠帶北單，受鍊洞靈。腎府北出，內外光精。飛行三界，遊宴紫庭。七祖同福，歡樂劫齡。七寶林中，返胎更生。長夜出離，南宮記名。黃籙白簡，世世生仙。
　　畢，引炁五咽，誦之。
　　誦二章正經驗
　　正月長齊，誦詠是經，為上世亡魂斷地逮役，度上南宮。七月長齊，誦詠是經，身得神仙，諸天書名。黃籙白簡，削死上生。十月長齊，誦詠是經，為國王帝主，君臣父子，安鎮國祚，保天長存。世世不絕，長為人君。安鎮其方，民稱太平。八節之日誦詠是經，得為九宮真人；本命之日誦詠是經，魂神澄正，萬炁長存，不經苦惱，身有光明。三界侍衛，五帝司迎，萬神朝禮，名書上天。功滿德就，飛升上清。誦之十遍，諸天記功；誦之百遍，名度南宮；誦之千遍，魔王保迎；誦之萬遍，道既備矣，飛升太空。
　　若能遇斯辰，依訣持誦，上消天灾，保鎮帝王，下禳毒害，以度兆民；中拔祖先，己身得道。可謂巍巍大梵，獨步玉京者矣。
　　誦內音驗
　　東方大梵之音，誦之九年，八天各以青腰玉女、青華玉童各八人，侍衛身形，降致青牙之精，身生光明，徹見虛無。萬遍道成，飛行上清，七祖同福，皆升南宮也。
　　南方大梵之音，誦之三年，八天各以太丹玉女、太陽玉童各八人，侍衛身形，降致朱丹三炁之精，返白留容。萬劫不傾，七祖超升，上入福堂，返胎仙家，即得更生也。
　　西方大梵之音，誦之七年，八天各以素靈玉童八人侍衛身形，降致太素七炁之精，停年留貌，萬劫童顏。慶及七祖，升度南宮，返胎更生，世世神仙。
　　北方大梵之音，誦之五年，八天各以太元玉童八人侍衛身形，降致元滋五炁之精，還年留景，保命三清，福及九玄，世世飛升。
　　四方內音若能依訣持誦，無所不辟，無所不禳，無所不度，無所不成。飛天下觀，上帝遙唱，萬神朝禮，三界侍軒。振伏群靈，肅清十方，道備功成，臣事三境矣。愚以張萬福訣此定章。
　　明寶經緘藏降世
　　天尊於始青天中敷說此經，以授道君。又於太丹天中賜大梵之音。道君序成之後，上天為寶，祕於玄都玉京紫微上宮。緘藏至重，非聖不傳。後西王母上請於天帝降保甲申之灾，以付修真之士，因此遂流於人間。此經並是諸天上帝及至靈魔王隱祕歌音，內說天地劫運，萬神名諱，交會陰陽，元炁生化，其義不可得而盡通，其理不可得而盡解。得悟道者，自能洞明。上天四萬劫一傳，人間四十年一授。輕泄漏慢，殃及九祖，長役幽陰，可不慎歟，可不慎歟！愚以李少微注定此章。
　　明內音所因
　　天尊於赤明世界栢陵舍座，是時雲霧鬱勃，三日三夜，冥陰不解。五老上帝上奏天尊曰：今日侍座，所未曾見。天尊敷教，則致山海靜默，天地肅清。今白日陰暝，天人惶懼，臣等有疑，不審何故？天尊告曰：今日諸天發瑞，靈應自然，玉字煥爛，障蔽生光。咸令四座暝目以俟。俄頃，天炁頓啟，冥暗豁消，五色光明洞照十方。各有靈書，字方一丈，現於空虛之中。文彩煥赫，八角垂芒，精光晃目，不可得看。天尊普告眾靈曰：此靈書八會，字無正形，其趣宛奧，爾等難可尋詳。乃命天真皇人註書其字解釋其音，以賜道君，總二百五十六字。道君撰次成文。是謂大梵隱語。因序而附二章之後。皇人者，嘗於黃帝時下降峨媚山，授帝以三一五牙之法，復升於天也。愚以《內音經》，合《列仙傳》定此章。
　　引證
　　太上玉京山經
　　靈寶赤書五篇真文經
　　九天生神章經
　　太上開天龍蹻經
　　空洞靈章經
　　諸天內音自然玉字經
　　青童內文經
　　真一勸戒法輪妙經
　　太上三元品戒經
　　天寶金鑑靈樞經
　　太真科
　　司馬遷史記天官書
　　消灾懺
　　劉向列仙傳
　　杜光庭混元圖
　　北斗聖位傍通圖
　　張宋臣列宿圖
　　舒稟尚書治要圖
　　陳景元普天聖位圖
　　李思聰洞淵集
　　張萬福靈寶經訣
　　重修靈寶經訣
　　嚴東靈寶經註
　　薛幽棲靈寶經註
　　李少微靈寶經註
　　成玄英度人經疏
　　陳景元寶珠妙義
　　無量度人上品妙經旁通圖卷下