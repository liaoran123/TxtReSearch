黃帝陰符經夾頌解註
　　經名：黃帝陰符經夾頌解註。元明間道士王玠（字道淵）撰。三卷。底本出處：《正統道藏》洞真部玉訣類。
　　黃帝陰符經夾頌解註序
　　天法人，人法天，陰符之所以作也。昔黃帝慕道懇切，故往崆峒山拜廣成子而問至道，授以返還長生之訣；後於峨媚山又拜皇人，授以五芽三一之文，祕而修之而登上仙。憂道後世恐失其真，遂述《陰符經》三篇，分為上中下，以按三才而明精氣神，各有極趣之妙。又恐人不知返還之理，故首言以觀天之道，執天之行，盡矣。此所以為《陰符經》三篇之綱目。知天道必知人道，知人道必知丹道，知丹道必知其陰陽動靜之機，知其機必知其內外返還之理。知其理，採鉛汞不失其時，運符火不失其候，經中所謂絕利一源，用師十倍；三返晝夜，用師萬倍。此又示人以修真之要在乎收拾身心一定不移之志，次則用抽添工夫而不可間斷。全真之道別無他也，一要精全，二要氣全，三要神全。收視則神真，返聽則精真，緘言則氣真。了此三全三真，自然混融於中，真火緞煉，結成金胎，十月工足，陰盡陽純，當此時，脫胎神化，變現無方，超出生死之外，永為金剛不壞之身，此所以為還丹者也。余謂是經文簡而意奧。或有不明其說者，看於傍求而外其道，于是乎不愧僭狂之罪，將先師所授祕訣遂逐段釋其文意，而又述頌總證，剖露玄機，以俟後之同志，非敢為是，可以為初學者一助云爾。混然子王道淵序。
　　黃帝陰符經夾頌解註卷上
　　南昌脩江混然子王道淵註
　　天生天殺，道之理也。
　　以世法言，天生陽也，天殺陰也，一陰一陽之謂道，一生一殺之謂理。天生於春，萬物發生於陽，天之仁也；天殺於秋，萬物收斂於陰，天之義也。陰陽消長，道之理也。是以聖人觀天之道，執理於心，以無為而化天下之民，聖人之仁也；以五刑而齊天下之法，聖人之義也。仁義體用，聖人之道也。以道用言，凡遇身中冬至之時，則當閉關靜定，飛意化火、鍊精為氣，督進陽火，從太玄宮提上南宮，此天生之理也。至此已往陽極而虧，故一陰生于五陽之下，則當斂陽而退陰符。從玉山上京下重樓，送至坤位而止，發武火煅煉，烹陰為陽，此天殺之理也。運用一身，綿綿若存，豈不是道之理也？邵子曰：乾遇巽時觀月窟，地逢雷處躡天根。天根月窟閑來往，三十六宮都是春。如斯之謂也。頌曰：陽龍陰虎兩盤旋，生殺天機理自然。鍊出一九真種子，壺中春滿道綿綿。
　　天地，萬物之盜；萬物，人之盜；人，萬物之盜。
　　天地，萬物之盜者，此謂天地生萬物，萬物之性命，莫不由乎陰陽運化結成其形。舉心動念處，天地皆知。作其善者，鬼神護佑；作其惡者，雷霆典刑，此天地所以萬物也。萬物，人之盜者，此言萬物之生與人並作，人身之內生八萬四千蟲，今略言之，內則五臟被蟯蛔所食，外則皮膚被蚤蝨所攻。譚景昇《化書》所謂：虫營虰者，腹中之蟲也。搏我精氣，鑠我魂魄，盜我滋味，而有其生。此萬物所以盜人也。人，萬物之盜者，此言人為萬物至靈，一心包含萬物之理，師天地而知運化，師蜘味而結網罟，師蜜蜂而立君臣，師拱鼠而製禮，師鳴鳳而作樂，師螻蟻而設兵陣。聖人能取萬物之理以致一身，此人所以盜萬物也。總而言之，天地人物之生，皆在大化之中，形形相盜，物物相欺，無非陰陽五行之氣使之而然也。唯有道者了明三盜，超出陰陽之外，則無三尸所盜之害也。學者宜玩味焉。頌曰：天地人同萬物生，一家一竅各含靈。形形相盜陰陽化，悟者超凡入太清。
　　三盜既宜，三才既安。
　　此承上云三盜之義，於此故云：三盜既宜者，此所謂有道之人一性覺照，萬理貫通，自能勘破一身四大是陰陽五行之氣假合而生，我則不被形縛，但密行符火以鍊形神，神凝氣結，是謂金丹大藥有能殺滅三尸之蟲，既得三盜絕滅，自然三才安矣。邵子所謂：既知萬物備於我，肯把三才別立根。張紫陽故曰：追二氣於黃道，會三性於元宮，神全不思睡，氣全不思食，精全不思慾，工夫至此，何患乎三才不安矣？頌曰：三盜三才備一身，心君轉物各歸根。乾坤定位邪魔伏，萬國清平荷聖恩。
　　故曰：食其時，百骸理。動其機，萬化安。
　　此又承上云三才既安之義，於此故曰：食其時，百骸理者，此言學人平日大要，調和五臟，飲食不可失其時。苟無失其時，則通身三百六十骨節血氣周流，無處不暢，而病患自不生。既得其身體康泰，可以棲神抱氣，常住中田，依時取華池玉液之漿澆權靈根，其苗自秀。《老子》故曰：天下有道，却走馬以糞，我獨異於人，而貴食母是也。動其機，萬化安者，此言遇一陽初動之時，便當轉斗柄之機以復之，行道一次則通身萬神暢快。純陽真人《金丹詩》曰：獨處乾坤大象中，從頭歷歷運元功。縱橫北斗心機巧，顱倒南辰膽氣雄。鬼哭神哀金鼎裂，雞飛犬化玉爐空。云何俗子尋常覓，大道希夷妙莫窮。《丹經》曰：子細思量是妙哉，朝朝自勸紫霞杯。若將地魄精擒縛，自有天魂祝壽來。此之謂也。頌曰：修真飲食要調停，一氣冲和五臟清。金液鍊形神火煅，通身毫孔放光明。
　　人知其神之神，不知不神之所以神。
　　神之為言靈也，性也。人之靈性，虛明無象。在父母未生已前，不有其始；居父母已生之後，不有其終。至靈至聖，至幽至微，包含眾體，總廓萬靈，不生不滅，不方不圓。白紫清真人故曰：此神不是思慮神，乃與元始相比肩是也。此一節言學人平日修養工夫先以明性為主，心地之中常宜清靜，不可容一毫私欲罣礙於心，亦不可著相求玄。若纔舉箇意思，神便不是神了。經曰：夫人神好清而心擾之，此神全體之妙在乎心空無物，淵默含真，與太虛同其體，與日月同其明。凡應事接物之間，以性隨機，轉應自然，三界圓通，此所以不知不神之所以神也。張真人曰：視之不可見其形，及至呼之又却譍。《金剛經》云：世人以色相求我，以音聲求我，是人行邪道，不得見如來。斯言盡矣。頌曰：一點元靈是至神，神知神處便非真。人能了悟神虛體，朗朗真空不掛雲。
　　日月有數，小大有定。聖功生焉，神明出焉。
　　此承上云明性之體，於此故發明修命之用。既得性住，叉復命關。若能性命雙修，方得形神俱妙。夫修命之訣，學人可以觀天之道，日月運行而有冬夏二至，陰陽停半而有卯酉二分，積日成月，積月成歲，是以日月有數而小大有定。豈不聞日屬陽，月屬陰，月本無光，借日之光。每月晦朔，太陰與太陽同宮交會，月至此時黑而無光；月自初二初三離日漸遠，日射光於月，生明而小，魂漸長魄漸消；至初八日夜，光平上一半，乃曰上弦；自此已往，至十五日夜，月與日相望，光明圓滿而大，至此魂極而魄生；十六、七日以下，魄長魂消，月光漸减；至二十三日夜，光平下一半，乃曰下弦；自此退至三十日夜，月光盡而又還晦矣。周而復始，循環無窮，此天道運化自然而然，是以大修行人體此之理，運周天火候於一身。所言日月者，精神也，水火也，鉛汞也，性情也。當作丹之時，以神合氣，主固於內，飛神出在寅方，至申時進火，如日射光於月，漸漸生明而壯；流精化氣，直入泥丸，如月與日對望，繼此陰生，用《青女傳》言，退符下入坤宮，日月合璧，結成還丹，丹始結而小，功深漸養而大，故謂日月有數，小大有定也。勤採勤收，時烹刻鍊，真胎鬱秀，智慧開通，故曰：聖功生焉，神明出焉。頌曰：日月週天數往來，功施梵氣結靈胎。從微至著神超聖，火裏栽蓮朵朵開。
　　其盜機也，天下莫能見，莫能知。君子得之固躬，小人得之輕命。
　　此承上云運行日月於一身，故得聖功生而神明出，於此故云：其盜機也者，此箇盜字非世人竊盜之盜，乃運周天符火之法，一息工夫能奪天地一年造化。《丹經》云：五行順行，虎向水中生；五行顛倒，龍從火裏出。行此道者，天地不能拘，甲子管不得，是以大修行人乃天地外一賊爾。張紫陽所謂：工夫容易藥非遙，豈非其盜機也哉？這箇盜機至簡至易，是謂無狀之狀，無象之象，是以天下莫能見，莫能知也。君子之人得之，謙恭退隱，抱朴存真；絕聰棄智，惟德為身；損之又損，混俗同塵；來者即應，無喜無嗔。未嘗顯己之有道，此所以得之固躬也。《老子》曰：我有三寶，保而持之，一曰慈，二曰儉，三曰不敢為天下先。又曰：上德不德，是以有德是也。小人之人若得此道，便要逞弄，不能伏藏，自是自大，自顯自長，自伐自矜，欺人侮法，全無忌憚，薄德薄行，人皆忌之。如是之人，未有不陷於害而輕於命，如龐涓之流是也。經曰：自見者不明，自是者不彰，自伐者無功，自矜者不長，強梁者不得其死。孔子故曰：小人反中庸，小人無忌憚也。豈虛言哉？學人宜於此詳察。頌曰：燒山符子盜天機，大象希形道隱微。君子得之身退守，小人一得便胡為。
　　黃帝陰符經夾頌解註卷中竟
　　黃帝陰符經夾頌解註卷中
　　南昌脩江混然子王道淵註
　　天生天殺，道之理也。
　　以世法言，天生陽也，天殺陰也，一陰一陽之謂道，一生一殺之謂理。天生於春，萬物發生於陽，天之仁也；天殺於秋，萬物收斂於陰，天之義也。陰陽消長，道之理也。是以聖人觀天之道，執理於心，以無為而化天下之民，聖人之仁也；以五刑而齊天下之法，聖人之義也。仁義體用，聖人之道也。以道用言，凡遇身中冬至之時，則當閉關靜定，飛意化火、鍊精為氣，督進陽火，從太玄宮提上南宮，此天生之理也。至此已往陽極而虧，故一陰生于五陽之下，則當斂陽而退陰符。從玉山上京下重樓，送至坤位而止，發武火煅煉，烹陰為陽，此天殺之理也。運用一身，綿綿若存，豈不是道之理也？邵子曰：乾遇巽時觀月窟，地逢雷處躡天根。天根月窟閑來往，三十六宮都是春。如斯之謂也。頌曰：陽龍陰虎兩盤旋，生殺天機理自然。鍊出一九真種子，壺中春滿道綿綿。
　　天地，萬物之盜；萬物，人之盜；人，萬物之盜。
　　天地，萬物之盜者，此謂天地生萬物，萬物之性命，莫不由乎陰陽運化結成其形。舉心動念處，天地皆知。作其善者，鬼神護佑；作其惡者，雷霆典刑，此天地所以萬物也。萬物，人之盜者，此言萬物之生與人並作，人身之內生八萬四千蟲，今略言之，內則五臟被蟯蛔所食，外則皮膚被蚤蝨所攻。譚景昇《化書》所謂：虫營虰者，腹中之蟲也。搏我精氣，鑠我魂魄，盜我滋味，而有其生。此萬物所以盜人也。人，萬物之盜者，此言人為萬物至靈，一心包含萬物之理，師天地而知運化，師蜘味而結網罟，師蜜蜂而立君臣，師拱鼠而製禮，師鳴鳳而作樂，師螻蟻而設兵陣。聖人能取萬物之理以致一身，此人所以盜萬物也。總而言之，天地人物之生，皆在大化之中，形形相盜，物物相欺，無非陰陽五行之氣使之而然也。唯有道者了明三盜，超出陰陽之外，則無三尸所盜之害也。學者宜玩味焉。頌曰：天地人同萬物生，一家一竅各含靈。形形相盜陰陽化，悟者超凡入太清。
　　三盜既宜，三才既安。
　　此承上云三盜之義，於此故云：三盜既宜者，此所謂有道之人一性覺照，萬理貫通，自能勘破一身四大是陰陽五行之氣假合而生，我則不被形縛，但密行符火以鍊形神，神凝氣結，是謂金丹大藥有能殺滅三尸之蟲，既得三盜絕滅，自然三才安矣。邵子所謂：既知萬物備於我，肯把三才別立根。張紫陽故曰：追二氣於黃道，會三性於元宮，神全不思睡，氣全不思食，精全不思慾，工夫至此，何患乎三才不安矣？頌曰：三盜三才備一身，心君轉物各歸根。乾坤定位邪魔伏，萬國清平荷聖恩。
　　故曰：食其時，百骸理。動其機，萬化安。
　　此又承上云三才既安之義，於此故曰：食其時，百骸理者，此言學人平日大要，調和五臟，飲食不可失其時。苟無失其時，則通身三百六十骨節血氣周流，無處不暢，而病患自不生。既得其身體康泰，可以棲神抱氣，常住中田，依時取華池玉液之漿澆權靈根，其苗自秀。《老子》故曰：天下有道，却走馬以糞，我獨異於人，而貴食母是也。動其機，萬化安者，此言遇一陽初動之時，便當轉斗柄之機以復之，行道一次則通身萬神暢快。純陽真人《金丹詩》曰：獨處乾坤大象中，從頭歷歷運元功。縱橫北斗心機巧，顱倒南辰膽氣雄。鬼哭神哀金鼎裂，雞飛犬化玉爐空。云何俗子尋常覓，大道希夷妙莫窮。《丹經》曰：子細思量是妙哉，朝朝自勸紫霞杯。若將地魄精擒縛，自有天魂祝壽來。此之謂也。頌曰：修真飲食要調停，一氣冲和五臟清。金液鍊形神火煅，通身毫孔放光明。
　　人知其神之神，不知不神之所以神。
　　神之為言靈也，性也。人之靈性，虛明無象。在父母未生已前，不有其始；居父母已生之後，不有其終。至靈至聖，至幽至微，包含眾體，總廓萬靈，不生不滅，不方不圓。白紫清真人故曰：此神不是思慮神，乃與元始相比肩是也。此一節言學人平日修養工夫先以明性為主，心地之中常宜清靜，不可容一毫私欲罣礙於心，亦不可著相求玄。若纔舉箇意思，神便不是神了。經曰：夫人神好清而心擾之，此神全體之妙在乎心空無物，淵默含真，與太虛同其體，與日月同其明。凡應事接物之間，以性隨機，轉應自然，三界圓通，此所以不知不神之所以神也。張真人曰：視之不可見其形，及至呼之又却譍。《金剛經》云：世人以色相求我，以音聲求我，是人行邪道，不得見如來。斯言盡矣。頌曰：一點元靈是至神，神知神處便非真。人能了悟神虛體，朗朗真空不掛雲。
　　日月有數，小大有定。聖功生焉，神明出焉。
　　此承上云明性之體，於此故發明修命之用。既得性住，叉復命關。若能性命雙修，方得形神俱妙。夫修命之訣，學人可以觀天之道，日月運行而有冬夏二至，陰陽停半而有卯酉二分，積日成月，積月成歲，是以日月有數而小大有定。豈不聞日屬陽，月屬陰，月本無光，借日之光。每月晦朔，太陰與太陽同宮交會，月至此時黑而無光；月自初二初三離日漸遠，日射光於月，生明而小，魂漸長魄漸消；至初八日夜，光平上一半，乃曰上弦；自此已往，至十五日夜，月與日相望，光明圓滿而大，至此魂極而魄生；十六、七日以下，魄長魂消，月光漸减；至二十三日夜，光平下一半，乃曰下弦；自此退至三十日夜，月光盡而又還晦矣。周而復始，循環無窮，此天道運化自然而然，是以大修行人體此之理，運周天火候於一身。所言日月者，精神也，水火也，鉛汞也，性情也。當作丹之時，以神合氣，主固於內，飛神出在寅方，至申時進火，如日射光於月，漸漸生明而壯；流精化氣，直入泥丸，如月與日對望，繼此陰生，用《青女傳》言，退符下入坤宮，日月合璧，結成還丹，丹始結而小，功深漸養而大，故謂日月有數，小大有定也。勤採勤收，時烹刻鍊，真胎鬱秀，智慧開通，故曰：聖功生焉，神明出焉。頌曰：日月週天數往來，功施梵氣結靈胎。從微至著神超聖，火裏栽蓮朵朵開。
　　其盜機也，天下莫能見，莫能知。君子得之固躬，小人得之輕命。
　　此承上云運行日月於一身，故得聖功生而神明出，於此故云：其盜機也者，此箇盜字非世人竊盜之盜，乃運周天符火之法，一息工夫能奪天地一年造化。《丹經》云：五行順行，虎向水中生；五行顛倒，龍從火裏出。行此道者，天地不能拘，甲子管不得，是以大修行人乃天地外一賊爾。張紫陽所謂：工夫容易藥非遙，豈非其盜機也哉？這箇盜機至簡至易，是謂無狀之狀，無象之象，是以天下莫能見，莫能知也。君子之人得之，謙恭退隱，抱朴存真；絕聰棄智，惟德為身；損之又損，混俗同塵；來者即應，無喜無嗔。未嘗顯己之有道，此所以得之固躬也。《老子》曰：我有三寶，保而持之，一曰慈，二曰儉，三曰不敢為天下先。又曰：上德不德，是以有德是也。小人之人若得此道，便要逞弄，不能伏藏，自是自大，自顯自長，自伐自矜，欺人侮法，全無忌憚，薄德薄行，人皆忌之。如是之人，未有不陷於害而輕於命，如龐涓之流是也。經曰：自見者不明，自是者不彰，自伐者無功，自矜者不長，強梁者不得其死。孔子故曰：小人反中庸，小人無忌憚也。豈虛言哉？學人宜於此詳察。頌曰：燒山符子盜天機，大象希形道隱微。君子得之身退守，小人一得便胡為。
　　黃帝陰符經夾頌解註卷中竟
　　黃帝陰符經夾頌解註卷下
　　南昌脩江混然子王道淵註
　　瞽者善聽，聾者善視。絕利一源，用師十倍；三返晝夜，用師萬倍。
　　瞽者，無目之稱；聾者，不聽之謂。以世法言，人雖兩目皆瞽，耳却善能於聽；兩耳雖聾，眼却善能於視。此謂世人貪心不止，隨竅所漏，逐於外而失於內，此乃凡夫之人貪著其事，故設此喻以為學者之戒。今以道用言，大修行人聖智圓通，神機無礙，眼亦能聽，耳亦能視，吁，夫視聽之妙，非在眼耳，而實在神機之視聽也。絕利一源，用師十倍者，此言以誠性為體，絕去利欲，清心一源，自得其虛靈不昧，終不及行武鍊之工夫，故云用師十倍之力也，乃形容修性之工夫。縱得寂然不動，猶屬陰神，豈若修命三返晝夜而有回陽換骨之妙乎？其三返有二說：外三返乃眼、耳、口，內三返乃精、氣、神也。二六時中，外則回眼光，凝耳韻，緘口氣，晝夜返顧於中，不可須臾間隔；內則混成三寶，不可蹉過天機，當鉛見癸生之時，便當懸黍珠於空玄之中，握固不動，飛神沉下海底，鍊精化氣，迫逐度上南宮，補離作乾，繼此已往，鍊氣化神，直下黃庭而止，巽門雙開，大火煖鍊，片餉之間，鍊神還虛。虛空朗朗，復其性初，此乃性命雙修之道。《度人經》云：中理五氣，混合百神，十轉回靈，萬氣齊仙。《丹經》云：不刻時中分子午，無爻卦內定乾坤。是以行道一次，則諸天遙唱，萬帝設禮。修丹之力，其功莫大。三返晝夜，得非用師萬倍者乎？頌曰：瞽聽聾視妙心通，絕利清源十倍功。大藥三般返晝夜，神施萬化道無窮。
　　心生於物，死於物，機在目。
　　以世法言，眾人之心被形所役，終日業識紛紜，一心未嘗離物。心生於物，即死於物矣，其機在於兩目。凡物現前目必先見，見愛動心，意識外逐，日積月增，作下死根，莫非皆從眼界之漏也。《老子》曰：人之生，動之死地。民之輕死，以其求生之厚。心難制伏者，因機在目也。以道用言，大修行人端心清靜，唯道為身。凡遇心生於物之時，舉六通力，放大金光，照無極世界，運北斗南辰以復之，是得物死而我道興隆，其機實在於天目流意提吸回旋之妙也。此須口傳，未敢顯露。川老註《金剛經》云：金剛腳踏地，旛竿頭指天。要知端的處，北斗面南看是也。頌曰：心生於物死於物，機應分明在目中。十轉回靈歸竅妙，神凝氣住道興隆。
　　天之無恩而大恩生。迅雷烈風，莫不蠢然。
　　天之無恩而大恩生者，此言天以生物為心，四時運化是自然之理，豈有意施恩哉？蓋因萬物之生，妖正並作，妖反害於正，是不得已大恩生焉。故用雷霆以申其令，揚烈風而播其威，使萬物畏伏皈正。其有妖物不改過者，雷霆滅其形，風刀碎其體，去一害而安眾。天威昭鑒，豈容其私？此天無恩而大恩所以生，大恩生而迅雷烈風莫不蠢然神妙鼓舞而作，頃刻遍滿虛空，變化不可測也。聖人亦體天道而行，以安天下之民。民淳樂化，無恩可施，其或有悖逆為民害者，不得已建侯行師，陳甲兵以伐之，去一暴而安善良。亦如迅雷烈風，振其威嚴，示之強梗，順於正命，此聖人無恩而大恩所以生焉。此皆以世法釋，若以道用言，修丹之功亦同此理。當其心空性靜之時，形忘物忘，亦無恩可施。因其有陰陽二氣，動靜不常而有分合之兆。時遇陰魔侵犯，我則正位中原，飛神攝召，陽雷電母，擲火奮迅，回烈風掃蕩中山之陰。一息冥情，莫不蠢然暢然而若醉，此大恩生而施造化之功，結成還丹之妙也如此。頌曰：天本無恩恩大生，冲虛二氣怒流行。雷轟風烈蠢然作，造化由來不順情。
　　至樂性餘，至靜性廉。天之至私，用之至公。禽之制在氣。
　　至樂者，神全也。至靜者，精全也。此所謂神全不生忿，性樂有餘裕矣。精全不思慾，性靜有廉潔矣。老君授于吉太平之要，曰：夫人天付之神，地付之精，中和付之氣。人能寶精去欲，固氣愛神，內則身得長生，外則國致太平。况有諸內必形於外，了性則身清靜，了命則丹圓成。性命雙全，自然至樂性餘，至靜性廉也。天之至私，用之至公者，此言天與萬物，唯天得其造化之大，以其不自生，是以能長且久，故能成其私，此天所以得之至私也。及其發用，大運流行，無物不被其澤，此天所以用之至公也。聖人體天道而修真，比之眾人，而亦得之至私。及其用於事也，無一夫不被其德，豈不至公乎？禽之制在氣者，此設喻之辭。禽即心也，神也，火也，南方朱雀也，此警示學人大要專心制氣，以氣為藥物，以神為符火，探取依時，烹鍊合法，自然陰氣化為陽氣，識神化為真人，混融一片，骨換身輕，如禽鳥翱翔太空，皆得制氣之理，故仙人號曰羽客。施肩吾曰：氣是添年藥，心為使氣神。能知行氣主，便是得仙人。此之謂也。頌曰：氣固神和樂有餘。虛心清儉養真軀。丹成自與天長久，身若禽飛上太虛。
　　生者，死之根；死者，生之根。恩生於害，害生於恩。
　　生死恩害此四者，陰陽反復，彼此對待之理，有生即死，有死即生，有恩即害，有害即恩，此氣數之然也。以眾人言，貪生之厚，心被物迷，即造下死之根矣。若能死心守分，絕利清源，即得生之根矣。古人所謂：貪他的著他的，失便宜得便宜。是以聖人於此覺照分明。凡心生於物，心即死之；心既能死，道即生之。尹喜真人故曰：聞道於朝，死心於夕。《金剛經》云：不應住色，生心不應。住聲香味，觸法生心。應無所住，而生其心。《老子》曰：生之徒十有三，死之徒十有三，夫何故我得彼失乃得生，彼得我失乃入死？學者可不慎歟？恩生於害，害生於恩者，此言恩中有害，害中有恩，正《道德經》所謂：禍兮福所倚，福兮禍所伏。《文始經》亦曰：天下之理，恩或化為讎，讎或化為恩，此理屬於事而言不聞。譚景昇《化書》云乎：侯者人所貴，金者人所重，眾人封公而得侯者不美，眾人分玉而得金者不樂。是賞不可妄行，恩不可妄施，由為争奪之漸，即為死亡之基。此皆世法釋，若以道用言，道由魔顯，魔因道化。當性天雲起之時，我則登引群真，轉輪而復禮，豈不是恩生於害乎？苦海波翻之際，我則昇玄同化而歸尊，豈不是害生於恩乎？頌曰：心生有欲死之根，心死無為道自存。恩若妄施招禍害，害窮仍復見於恩。
　　愚人以天地文理聖，我以時物文理哲。
　　愚人以天地文理聖者，此言愚人，非是言愚蠢之愚，蓋為有等。學人因聰明所障，被文理所拘，竟不肯低下叅訪；至人窮究自身天地造化之理，只於外面尋紙上之文，億度天地文理，快說快道，他遂以此為聖。吁，何其愚之甚也。以有道者觀之，反為愚人也。我以時物文理哲者，此謂有道之人能大觀天地，以四時之文、萬物之理總歸我身，明徹為哲。如犧皇仰觀俯察，旁觀鳥獸之文，近取諸身，遠取諸物，始畫八卦，造書契。又如黃帝之廣參，孔聖之多學，豈非由哲而至聖乎？近有註本多於此止，余按褚遂良得太極丹真人所註本及與張果老人註本，其下皆有二十一句百一十六字，極說得妙，今當以太極丹真人張果本為正。諸本逸去，皆後人傳註之誤爾，即非結經之義。頌曰：愚人外面論虛空，執理拘文性不通。豈識我家真妙用，朝朝日出嶺頭紅。
　　人以愚虞聖，我以不愚虞聖，人以奇期聖，我以不奇期聖。故曰：沉水入火，自取滅亡。
　　人以愚虞聖者，此謂有等參禪學道之人，起頭不遇真師所授，他平日只以頑空為性，諸經不去參究，惟守一塊肉心，灰心槁木，死捉箇念頭不放出去，不貪不求，他以此為聖，殊不知癡猶守於空穴，而終不得於鼠也。又如鑽冰求火，而終不得於火也。我以不愚虞聖者，此言大修行人必須參拜明師，開發竅妙，廣通諸經，究竟玄奧，何云是性？何云是命？性如何修？命如何鍊？參去參來，直至到那參不得處方是不愚。到此之時，只用一箇損字來受用，諸緣損盡以至無為，自然智慧生明，道冲靈應，我故以不愚虞聖也。豈不聞大舜之聖，每好問而好察邇言，大禹聞一善言則拜，顏子得一善則拳拳服膺而弗失。以三聖之道，莫非好學而得，以今人之資不學可乎？《度人經》云：乃當洞明至言是也。人以奇期聖者，此言有等。學人不求正法，唯務異端傍門小法奇怪之術以惑後人，如巫炎等尚泥水丹法，擇美女為爐鼎，以三峰為採戰，金鎗不倒為固濟，提吸女精，作黃河逆流為丹頭，以多入少出為行火，如此，謬術大亂正宗；又有等以手為雌雄劍，取女癸為丹頭；又有等休妻絕粒，漱津運氣，摩擦搐，吸日月精華，燒茅弄火，如斯等類，何啻千門？他以此奇而期聖也。《丹經》故曰：道法三千六百門，人人各執一為根。豈知貲子玄微處，不在三千六百門。《金剛經》亦曰：一切有為法，如夢幻泡影，如露亦如電，應作如是觀是也。我以不奇期聖者，此言得道之士常以無事取天下，內則存真養素，外則隨事應機。國土清平，無為而樂；魔兵忽生，攝情一息；自然而然，無理至理，此所以不奇而期聖也。故曰：沉水入火，自取滅亡者，此當有二說。以弄奇術者言，自迷正宗，喪失真道，耗其靈根，如是之人，將身蹈其湯火，日取滅亡也；若以有道者言，當作丹之時，則行戊己之門，以戊土下沉於水府，捉坎陽去補離陰，成乾之後，以己土退符，流珠復還神室，火鍊混融，塵垢盡淨，覺身忘如一，太虛洞妙無際，此所以沉水入火，自取滅亡。尹真人《述說經臺詩》 云：心昧玄言沉地府，性通妙語合天心是也。頌曰：愚人六會弄頑空，用術為奇性自蒙。我以無為清靜道，黃金鍊出滿爐紅。
　　自然之道靜，故天地萬物生。天地之道浸，故陰陽勝。陰陽相推而變化順矣。
　　自然之道靜者，此謂天道流行，四時宣氣，本自然而靜，所以天地萬物生。聖人體天道而行，亦自然而靜，以無事定天下，所以四海萬民樂無名之朴。《老子》故云：行不言之教，我無為而民自化，我好靜而民自正是也。天地之道浸，故陰陽勝者，此言天氣不下降，地氣不上昇，上下不通，故天地否，遂成孤陰寡陽。二氣偏陷，五星失度，日月相刑，四時不調，寒暑失節，冬天震雷，夏月飛雪，赤旱洪漂，萬物耗竭，此天地之道浸，故陰陽勝也。彭真人曰：陽火過刻，水旱不調，凝冬變為大暑也；陰符失節，寒暖相侵，盛夏反為濃霜也。金宮既砂汞之不萌一鼎，則蟲螟之互起，大則山崩地圯，金虎與木龍沸騰；小則雨暴風飄，坎男共離女奔逸，此之謂也。陰陽相推而變化順者，此言陰陽有離合之妙，水火有既濟之方，採藥依時運符合刻，自然陰陽相推而變化順，是得形神俱妙，與道合真也。頌曰：自然道靜物生全，陰錯陽差便屬偏。會得陰陽顛倒甩，回童返老壽齊天。
　　是故聖人知自然之道不可違，因而制之。至靜之道，律歷所不能契。爰有奇器，是生萬象。八卦甲子，神機鬼藏。陰陽相勝之術，昭昭乎進乎象矣。
　　是故者，乃轉語之辭，於此故總結《陰符經》三篇內旨之意。聖人者，有道德之尊稱也。知自然之道不可違者，此言我既知大道是自然之理，則當守我自然之道不可違，而豈別求於他也？因而制之者，此謂我身之神氣如龍虎之難調習，必須因時運轉，逆回土釜而制伏之。學人能領悟此意，可以鍊還丹矣。至靜之道，律歷所不能契者，此言工夫鍊化之後，自然真空朗徹，如萬里無雲之狀，當此時，形忘物忘，性靜杳無，名象難描難寫，豈律歷所能契邪？爰有奇器者，此謂三寶混合，養成靈丹，貫石透金，變化自在，是為無名之器，豈非奇器者乎？大修行人有此奇器，運用大化如指掌，是生萬象、八卦、甲子矣。神機鬼藏，陰陽相勝之術，昭昭乎進乎象者，此言神機剛烈，鬼自伏藏；陰盡陽純，脫胎神化；自此移神，上居泥丸之宮，正要腳踏實地，子細保養；迸破天門，陽神欲出，勿可輕縱，直待存惜如孩童，力健能走然後可以出神。故曰：陰陽有相勝之術，內功已就，外行圓成，自然感帝君飛詔來徵，則身乘雲軿，鶴駕霞光，繚繞天香馥郁，上昇玉京金闕，隨其功行而與仙宮，豈不是昭昭乎進乎象矣？如軒轅黃帝於巴山與後宮及羣臣七十二人乘龍而飛昇，又如舜帝於蒼梧何侯之家五老捧詔而飛昇，又如漢之天師張道陵，晋之許旌陽、葛仙翁皆同妻子白日飛昇，為金闕之臣。神仙之學誠有驗也，古今得道者奚止萬千之數焉？學者不可以神仙為荒唐而生退心，大要信得及更求明師口授，勤行修鍊無二，爾心自有天仙保舉，必登仙翁之品，不虛言也。頌曰：胎仙養就脫陰符，朝拜高尊入玉虛。進象昭昭神變化，鸞翔鳳翥駕雲車。
　　黃帝陰符經夾頌解註卷下