太玄八景籙
　　經名：太玄八景籙。撰人不詳，約出於南北朝。前半篇為二十四真圖，後半篇為仙真符籙。一卷。底本出處：《正統道藏》洞真部方法類。
　　太玄八景籙
　　上皇元年九月二日，後聖李君出遊西河，歷觀八方。值元始天王乘八景玉輿，駕九色玄龍，三素飛雲，導從群僊，手把華旛，獅子白鶴，嘯歌邕邕，浮空而來，同會西河之上。李君稽首，請問天王：昔蒙訓授天書玉字二十四圖，雖得其文，未究妙章，雖有圖讚，而无其像，修之菴靄，妙理難詳。今遇天尊，喜慶難言，願垂成就，極其道真。於是使清齋千日，五香薰體，東向服符。子形神備見，自當洞達，諸疑頓了。李君稽首，奉承教旨，具依天儀，長齋千日，東向服符，三部八景神並見身中，金書玉字二十四圖，空中而明，文綵光鮮，洞徹无窮，羅縷自然。是時即命主圖上僊，而畫圖焉。金書紫字，玉文丹章，於此成音。自南極上元九光太真王夫人、東西二華、南北真公、五嶽神僊、清虛真人所受真文，並是後聖所畫圖像，而各係之焉。
　　真人沐浴東井圖
　　上部第一真氣
　　天河灌東井，石景水母精。
　　圓光拂靈曜，玄暉瑩高明。
　　元始披重夜，天人逐月生。
　　沐浴蘭池上，龍負長梗缾。
　　金童灑香華，玉女流五星。
　　冠帶濯玉津，鍊度五僊形。
　　體香萬神降，乘景登高清。
　　神僊五嶽真形圖
　　上部第二真氣
　　妙哉元始道，五靈敷真文。
　　上開龍漢劫，煥爛三景分。
　　十部飛天書，安鎮五帝神。
　　靈嶽承玄宮，鬱勃吐寶雲。
　　上有不死氣，殖牙練五僊。
　　玉芝玄中與，體潔自生薰。
　　精思高靈降，交遊上帝君。
　　通靈决精八史圖
　　上部第三真氣
　　三景吐靈華，晃朗八門開。
　　中有智慧神，被服飛天衣。
　　八史通靈氣，玉符洞精微。
　　寶雲映玉字，巨獸振天威。
　　煥爛八會宮，紛紛靈人飛。
　　精思招真氣，五符生光輝。
　　八景策玉舉，登空入紫微。
　　神僊六甲通靈圖
　　上部第四真氣
　　靈宮飛天女，六真宴常陽。
　　抱日負明月，仰躡三晨光。
　　通靈究幽微，洞觀朗十方。
　　招致自然厨，五芝六府昌。
　　變化練萬神，分形改正容。
　　乘虛步玄都，高奔入空同。
　　時降金霄人，解衿三素房。
　　携契策飛蓋，逍遙昇玉京。
　　神僊九宮紫房圖
　　上部第五真氣
　　紫房映高清，宮室互相扶。
　　沓煙繞日月，飛天翳太虛。
　　至真大聖衆，蕭條詠羽書。
　　開度諸天劫，恒沙始一周。
　　九五固靈運，長保天地居。
　　精思安能遠，紫宮生我軀。
　　元始太清圖
　　上部第六真氣
　　太清无邊際，青氣鬱紫微。
　　靈風迅士寶，琳樹何萋萋。
　　紫鳳嗚長條，龍驎交橫馳。
　　太上觀十方，諸天整法衣。
　　遊行繞宮城，三周長夜開。
　　若能思靈氣，自得乘景飛。
　　神僊真道混成圖
　　上部第七真氣
　　蕩蕩元始初，混沌氣未分。
　　三色无中化，迴合若慶雲。
　　幽冥生真景，煥落敷靈文。
　　豁朗開長夜，植立天地根。
　　自然妙真氣，淳淳氣長存。
　　運通大九界，開度諸天門。
　　神僊西昇保錄圖
　　上部第八真氣。
　　乘運迅靈氣，駕景昇西宮。
　　之造玉那國，萬乘來相從。
　　神魔稽首伏，天王並歸降。
　　分金範正法，世恭道德王。
　　故施正真氣，別號度一方。
　　是時有道世，稱曰福德堂。
　　靈寶神僊圖曰：上部八真神圖，以洞天元始之氣，化生自然八景上真，在人身中致上元生氣，精心內思，八真見形，千乘萬騎，運致景雲，載人上昇。
　　第一景腦神，名覺元，字子道都，色白，一景玉符，上元洞天氣部一景神。
　　第二景髮神，名玄天華，字道衡，色玄，二景玉符，上元洞天氣部二景神。
　　第三景皮膚神，名通衆仲，字道連，色黃，三景玉符，上元洞天氣部三景神。
　　第四景目神，名靈鍾生，字道童，五色，四景玉符，上元洞天氣部四景神。
　　第五景項髓神，名靈謨蓋，字道周，色白，五景玉符，上元洞天氣部五景神。
　　第六景⿰神，名益歷轉，字道柱，白玉色，六景玉符，上元洞天氣部六景神。
　　第七景鼻神，名沖龍玉，字道微，青白黃三色，七景玉符，上元洞天氣部七景神。
　　第八景舌神，名始梁崎寂，字道岐，色赤，八景玉符，上元洞天氣部八景神。
　　神僊圖曰：八景神真玉符，上元洞天自然之氣，以部上元八景，鎮在人身上元宮中，服之八年，八景見形，為己通達幽微之事，洞觀自然，坐在立亡，降致天僊，千乘萬騎，雲舉羽蓋，白日登晨。
　　神僊通微靈化圖
　　中部第一真氣
　　大道妙无像，運氣凝高真。
　　結空自然生，靈化表三神。
　　朝引五星精，中噏日中津。
　　夕餐黃月華，寢卧練五僊。
　　變景隨空化，鯈欻立自然。
　　神僊躡虛九天圖
　　中部第二真氣
　　蕭蕭九天氣，清澄自高玄。
　　慶雲翳重虛，金闕承紫煙。
　　中有太極宮，道君羅大千。
　　青林彌衆梵，十方並飛天。
　　南陵福德堂，四座皆清賓。
　　散華慶我願，逍遙无波津。
　　神僊九變圖
　　中部第三真氣
　　妙化因空感，專思通至靈。
　　上食九天氣，導引五雲精。
　　三日練萬神，一日變九形。
　　脫身遊九域，遨戲三界庭。
　　乘景望太素，靈風迴綠軿。
　　飛煙繞十絕，黃旛召萬靈。
　　諸天降羽儀，鬱鬱入上清。
　　神僊常存圖
　　中部第四真氣
　　點念招幽真，專靜神自歸。
　　漏盡外應消，正氣自夷微。
　　積感妙真降，六府生光輝。
　　玄會空相和，萬神應響齊。
　　八景扶雲蓋，煥落迅羽儀。
　　載我大梵外，逍遙乘空飛。
　　神僊守一養身圖
　　中部第五真氣
　　導引九天氣，摩手慰身形。
　　遏斷邪魔逕，瑩飭練光明。
　　鳳翔通真氣，龍超制萬靈。
　　辰旦衆真會，養身覺神生。
　　淡泊還守一，靜思正氣停。
　　神備景自飛，高升入上清。
　　神僊守神含景圖
　　中部第六真氣
　　泥丸置營魄，中元抱一宮。
　　丹田三靈府，混合生神王。
　　三闕統九天，呼吸日月光。
　　五星奧玄滋，流演六胃充。
　　靜思萬氣歸，神安形亦芳。
　　三部八景真，携我入太空。
　　長居天地劫，元始永无終。
　　神僊寂默養精守志圖
　　中部第七真氣
　　清朝餐五星，專思泥丸神。
　　正中咽日光，默念絳府薰。
　　黃昏導月精，灌溉丹田君。
　　三真生一景，變化形自分。
　　一見萬神歸，攝氣景高奔。
　　上登日月宮，出入觀八門。
　　龍漢无終劫，妙哉靈寶文。
　　芝英玉女圖
　　中部第八真氣
　　飄飄散靈氣，芝英隨風迴。
　　諸天灑香華，日月灌靈暉。
　　玉女擎金盤，粲粲乘空飛。
　　仰思真顏降，咽芝五神開。
　　導引光明徹，萬劫體不衰。
　　靈寶神僊圖曰：中部八真神圖，以元始靈寶洞玄之氣，化生自然中部八景，在人身中中元官中，致中元生氣。精思八年，八真見景，千乘萬騎，運致神僊羽蓋，飛行太空。
　　中真一景喉神，名百流放，字道通，九色，洞玄中元一景真符，部一景神。
　　中真二景胇神，名素靈生，字道平，色白，洞玄中元二景真騰符，部二景神。
　　中真三景心神，名煥陽昌，字道明，色赤，洞玄中元三景真符，部三景神。
　　中真四景肝神，名開君童，字道青，色青，洞玄中元四景真符，部四景神。
　　中真五景膽神，名龍德拘，字道放，色青黃綠，洞玄中元五景真符，部五景神。
　　中真六景左腎神，名春元直，字道卿，五色衣，洞玄中元六景真符，部六景神。
　　中真七景右腎神，名像无他元，字道生，白黑色，洞玄中元七景真符，部七景神。
　　中真八景脾神，名寶元令，字道騫，正黃色，洞玄中元八景真符，部八景神。
　　神僊圖曰：靈寶洞玄中元八景真符，以部中部八景神真，鎮在人身中元宮中。服之八年，中元八景見形，為己通靈達神，洞觀八方，神芝玉漿，五氣雲芽，身生光明，神僊乘騎，飛行太空。
　　神僊六陰玉女圖
　　下部第一真氣
　　靈妃秀太微，玉女翠朱瓊。
　　窈窕飛空出，飄飄乘虛生。
　　玄妙自然氣，六陰安常形。
　　遐念希良會，仰眄降六丁。
　　携景金房內，嫵婉娉精情。
　　玄感自來求，豈期形與名。
　　變化因凝發，應響神自靈。
　　神僊九元導僊圖
　　下部第二真氣
　　王清耀玄都，十聖迴紫微。
　　神僊披雲出，紛紛流羽衣。
　　香華隨風散，十天乘空飛。
　　丹霄映輕蓋，日月灌靈暉。
　　仰思妙真降，神感因心歸。
　　神僊導引圖
　　下部第三真氣
　　鬱鬱五雲芝，玄暉吐玉光。
　　凝津洞靈府，徘徊日月宮。
　　五色理高真，流精灌十方。
　　呼吸不覺疲，飛天並金容。
　　導引餐靈氣，玄哺六胃充。
　　精思易致感，安坐覩空同。
　　神僊洞中洪保圖
　　下部第四真氣
　　餐氣理太玄，蕭蕭群真居。
　　下治諸名山，洞房清且虛。
　　五色煥日月，列號衆僊儲。
　　上統紫微宮，總錄天寶書。
　　中有守一士，精思待開圖。
　　五老監魔試，心端情自愉。
　　身度水火宮，名入九天廬。
　　幸哉有衿人，遂得乘景輿。
　　神僊變化隱側圖
　　下部第五真氣
　　變化空无中，五行逃身形。
　　洞思自然氣，金木水火精。
　　土為隱側府，六伐含景庭。
　　玉女變衣裳，老莊應響生。
　　細入毫釐裹，大包山嶽靈。
　　種植通神草，身與八史并。
　　萬化隨所欲，逍遙可娛情。
　　神僊採芝開山圖
　　下部第六真氣
　　靈嶽鬱嵯峨，翠阜陵景霄。
　　五芝秀玄嶺，仙草茂霜條。
　　上有採人集，被服乘羽飄。
　　靈洞萬劫開，一煥諸天交。
　　得妙安覺淹，恒沙如一朝。
　　神僊明鏡圖
　　下部第七真氣
　　妙銳生威光，流煥照八冥。
　　洞徹方圓內，通真別鬼精。
　　自然觀重陰，照曜天人形。
　　伏魔致神僊，變化入紫庭。
　　神僊无極太一圖
　　下部第八真氣
　　煥爛帝一真，身生龍鳳衣。
　　威光洞九天，爛照大囿圓。
　　上御諸天氣，總為萬僊君。
　　巍巍至道宗，落落大範門。
　　靈寶神僊圖曰：下部八真神圖，以元始靈寶洞玄之氣，化生自然下部八景，在人身中下元宮中，致下元生氣。精思八年，下元八真使千乘萬騎，運致神僊羽蓋，載人俱昇七寶林中。
　　下真一景胃神，名同朱育，字道展，黃色，洞神下元一景靈符，部一景神。
　　下真二景窮腸神，名兆滕康，字道還，黃赤色，洞神下元二景靈符，部二景神。
　　下真三景大小腸神，名蓬送留，字道厨，赤黃色，洞神下元三景靈符，部三景神。
　　下真四景胴中神，名受厚勃，字道虛，九色，洞神下元四景靈符，部四景神。
　　下真五景胸膈神，名廣瑛宅，字道冲，色白，洞神下元五景靈符，部五景神
　　下真六景兩脇神，名辟假馬起，字道成，赤白色，洞神下元六景靈符，部六景神。
　　下真七景左陽神，名扶流，字道圭，青黃白色，洞神下元七景靈符，部七景神。
　　下真八景右陰神，名包表明，字道生，青黃白色，洞神下元八景靈符，部八景神。
　　神僊圖曰：靈寶洞神下元八景靈符，以部八景神真，鎮在人身下元宮中。服之八年，下元八景見形，為人養精補氣，練髓凝真，身生光澤，八景雲舉，載人飛行。
　　玉清七寶神僊圖
　　總三八部真氣。
　　蕭蕭三清上，凝真大羅天。
　　瓊林翠玄臺，日月煥靈軒。
　　飛天梵綠氣，駕景垂紫煙。
　　鬱鬱披雲出，紛紛排靈僊。
　　逍遙七寶林，五色煖金銀。
　　披響衆真會，靈歌慶萬神。
　　精思三八景，超步登霄門。
　　赤明元年正月上寅一日午時，天光四朗，紫雲迴天，慶霄八會，靈風掃塵，日月吐暉，五星灌津，天地瞑津，流灑香華，河海靜默，山嶽藏煙，五苦咸解，三塗赦魂，九幽息對，長夜開關，聾盲聰明，六痾並痊，地藏發泄，金玉露形，白骨生氣，腐骸還人，龍鱗踴躍，烏獸飛欣，三界長樂，人神懽焉。是日大慶，萬劫更新，元始天尊，延賓瓊臺，於赤明天中，南霍之嶽，丹靈洞宮，敷羅五色，黃金為壇，白銀薦地，七寶告靈，傳度洞玄金書紫字玉文丹章自然靈
　　圖，二十四真三部景神、天僊飛僊神僊地僊，兵馬乘騎，以授太上无極道君，依威儀玄格，明真科文，度人九萬九千九百九十九，宿有金名，列字諸天應僊之人。大運之終，當收文還上大羅七寶玄臺紫微宮中。今三洞御運，靈寶下教，先度並升僊官空缺，應須中賢以充諸天黑帝真人。北嶽先生巨君，昔戊戌年九月十三日，於中天南洞，從中嶽先生楊君受法，應更度人，先有宿名金格玉籙合真之人，以補天官，周歷八極，從虛无中來。今有宿命赤帝真人某甲，本命丙午，命屬丹天南帝領籍，七月生，素天度炁，骨命合僊真，應補洞玄第二品僊。今歲在某子某月若干日，於某天中，依先師舊科明真大法，身登黃壇，七寶鎮靈，五綵證僊，授度无量自然靈寶洞玄金書，紫字玉文丹章，二十四真三八部圖，神僊乘騎。某受大法，三界所舉，靈魔保明，身度五道，名入紫宮金簡玉籙，位登真僊，出入遊行，天儀羽服，雲舉龍駕，三七色節，前導鳳歌，後從天鈞，五帝啟道，太極叅軒，僊童玉女，散華燒香，寶蓋垂癮，營衛遊行，和氣齊滿，身登僊宮。宜遵俯仰，檢口慎行，棄諸色累，斷絕外想，靜心夷默，專志在法，不得混濁，更相招引，以亂真氣。每行大慈，廣度一切，國安民豐，四海寧一，七祖父母，皆得升度，身入光明，早生人中，大劫運周，同飛上清，逍遙金闕七寶林中。其未僊度，備法七年，天氣備足，天告玄應合僊之人，當依科以傳。自无靈感，四萬劫勿宣。〾盟負信，中泄靈文，生死父母長閉幽夜，身謝五道風刀萬劫。不敢有言，依科奉戒，生死同僊衆行，一如明真之文。
　　九氣天中空洞青靈魔王，姓 
　　三氣天中空洞赤靈魔王，姓 
　　中黃高皇天中空洞黃靈魔王，姓 
　　七氣天中空洞白靈魔王，姓 
　　五氣天中空洞黑靈魔王，姓 　　洞天上部一景腦府真神道都神僊，洞天泥丸飛天上僊官各十四人。
　　洞天上部二景髮府真神道衡神仙，洞天通精飛天上僊官各十四人。
　　洞天上部三景皮膚府真神道連神僊，洞天羽儀飛天上僊官各十四人。
　　洞天上部四景目府真神道童神僊，洞天洞明飛天上僊官各十六人。
　　洞天上部五景項髓府真神道周神僊，洞天凝真飛天上僊官各十人。
　　洞天上部六景⿰府真神道柱神僊，洞天通津飛天上僊官各十人。
　　洞天上部七景鼻府真神道微神僊，洞天慧氣飛天上僊官各十三人。
　　洞天生部八景舌府真神道岐神僊，洞天智慧飛天上僊官各十三人。
　　上部八景洞天飛行三五直靈神僊，飛天度命功曹各八十一人。
　　上部八景洞天飛行三五直靈神僊，正一升玄功曹各八十一人。
　　上部八景洞天飛行三五直靈神僊，直使生氣功曹各八十一人。
　　上部八景洞天飛行三五直靈神僊，靈寶青帝功曹各八十一人。
　　上部八景洞天飛行三五直靈神僊，靈寶赤帝功曹各八十一人。
　　上部八景洞天飛行三五直靈神僊，靈寶黃帝功曹各八十一人。
　　上部八景洞天飛行三五直靈神僊，靈寶白帝功曹各八十一人。
　　上部八景洞天飛行三五直靈神僊，靈寶黑帝功曹各八十一人。
　　上部八景洞天飛行自然靈寶神僊，通真度命使者各八十一人。
　　上部八景洞天飛行自然靈寶神僊，傳事飛天使者各八十一人。
　　上部八景洞天飛行自然靈寶神僊，香官生氣使者各八十一人。
　　上部八景洞天飛行自然靈寶神僊，洞明青帝使者各八十一人。
　　上部八景洞天飛行自然靈寶神僊，洞明赤帝使者各八十一人。
　　上部八景洞天飛行自然靈寶神僊，洞明黃帝使者各八十一人。
　　上部八景洞天飛行自然靈寶神僊，洞明白帝使者各八十一人。
　　上部八景洞天飛行自然靈寶神僊，洞明黑帝使者各八十一人。
　　上部八景洞天飛行自然靈寶神僊，監齋直事各三十二人。
　　上部八景洞天飛行自然靈寶神僊，典齋直事各三十二人。
　　上部八景洞天飛行自然靈寶神僊，傳言書佐各三十二人。
　　上部八景洞天飛行自然靈寶神僊，捧香書佐各三十二人。
　　上部八景洞天飛行自然靈寶神僊，監功謁者各三十二人。
　　上部八景洞天飛行自然靈寶神僊，校事謁者各三十二人。
　　上部八景洞天飛行自然靈寶神僊，侍香玉童各三十二人。
　　上部八景洞天飛行自然靈寶神僊，散華玉女各三十二人。
　　上部三十二天洞天八景飛行自然靈寶虛无直符各三十二人。
　　上部三十二天洞天八景飛行自然靈寶上元直符各三十二人。
　　上部三十二天洞天八景飛行自然靈寶日月直符各三十二人。
　　上部三十二天洞天八景飛行自然靈寶傳言直符各三十二人。
　　上部三十二天洞天八景飛行自然靈寶奏事直符各三十二人。
　　上部三十二天洞天八景飛行自然靈寶直齋直符各三十二人。
　　上部三十二天洞天八景飛行自然靈寶侍香直符各三十二人。
　　上部三十二天洞天八景飛行自然靈寶五帝直符各三十二人。
　　上部三十二天洞天一景靈寶陽宮丙寅練腦生魂飛天上真各三千二百人。
　　上部三十二天洞天二景靈寶陰宮丙申練髮生魄飛天上真各三千二百人。
　　上部三十二天洞天三景靈寶陽宮丙子練膚飛天上真各三千二百人。
　　上部三十二天洞天四景靈寶陰宮丙午練目飛天上真各三千二百人。
　　上部三十二天洞天五景靈寶陽宮丁亥練髓飛天上真各三千二百人。
　　上部三十二天洞天六景靈寶陰宮丁巳練⿰飛天上真各三千二百人。
　　上部三十二天洞天七景靈寶陽宮丁卯練鼻飛天上真各三千二百人。
　　上部三十二天洞天八景靈寶陰宮丁酉練舌生尸飛天上真各三千二百人。
　　太玄上部洞天八景自然靈寶神僊，度命天僊兵馬各九億萬騎。
　　太玄上部洞天八景自然靈寶神僊，度命地僊兵馬各九億萬騎。
　　太玄上部洞天八景自然靈寶神僊，度命飛僊兵馬各九億萬騎。
　　太玄上部洞天八景自然靈寶神僊，度命真人兵馬各九億萬騎。
　　太玄上部洞天八景自然靈寶神僊，度命神人兵馬各九億萬騎。
　　太玄上部洞天八景自然靈寶神僊，度命日月兵馬各九億萬騎。
　　太玄上部洞天八景自然靈寶神僊，度命星宿兵馬各九億萬騎。
　　太玄上部洞天八景自然靈寶神僊，度命九宮兵馬各九億萬騎。
　　太玄上部洞天八景自然靈寶神僊，度命五帝兵馬各九億萬騎。
　　太玄上部洞天八景自然靈寶神僊，度命五嶽兵馬各九億萬騎。
　　太玄上部洞天八景自然靈寶神僊，度命三河四海兵馬各九億萬騎。
　　太玄上部洞天八景自然靈寶神僊，度命諸天督僊兵馬各九億萬騎。
　　太玄上部洞天八景自然靈寶神僊，度命滅度生尸兵馬各九億萬騎。
　　太玄上部洞天八景自然靈寶神僊，開度更生兵馬各九億萬騎。
　　太玄上部洞天八景自然靈寶神僊，金龍騎各九億萬衆。
　　太玄上部洞天八景自然靈寶神僊，飛龍騎各九億萬衆。
　　太玄上部洞天八景自然靈寶神僊，遊龍騎各九億萬衆。
　　太玄上部洞天八景自然靈寶神僊，神龍騎各九億萬衆。
　　太玄上部洞天八景自然靈寶神僊，驛龍騎各九億萬衆。
　　太玄上部洞天八景自然靈寶神僊，雲龍騎各九億萬衆。
　　太玄上部洞天八景自然靈寶神僊，龍虎騎各九億萬衆。
　　太玄上部洞天八景自然靈寶神僊，龍騰騎各九億萬衆。
　　太玄上部洞天八景自然靈寶神僊，度命九氣天宮青芽玉女各九千人。
　　太玄上部洞天八景自然靈寶神僊，度命三氣天宮朱丹玉女各三千人。
　　太玄上部洞天八景自然靈寶神僊，度命七氣天宮明石玉女各七千人。
　　太玄上部洞天八景自然靈寶神僊，度命五氣天宮玄滋玉女各五千人。
　　太玄上部洞天八景自然靈寶神僊，度命中央黃上天官靈鈕玉女各萬二千人。
　　太玄上部洞天八景自然靈寶神僊，東嶽青帝主圖飛天吏各二十四人。
　　太玄上部洞天八景自然靈寶神僊，南嶽赤帝主圖飛天吏各二十四人。
　　太玄上部洞天八景自然靈寶神僊，中嶽黃帝主圖飛天吏各二十四人。
　　太玄上部洞天八景自然靈寶神僊，西嶽白帝主圖飛天吏各二十四人。
　　太玄上部洞天八景自然靈寶神僊，北嶽黑帝主圖飛天吏各二十四人。
　　洞玄中部一景喉府真神道通神僊，洞玄練魂飛天上僊官各十四人。
　　洞玄中部二景拂府真神道平神僊，洞玄練魂飛天上僊官各十四人。
　　洞玄中部三景心府真神道明神傳，洞玄練僊飛天上僊官各十四人。
　　洞玄中部四景肝府真神道青神僊，洞玄智聖飛天上僊官各十人。
　　洞玄中部五景膽府真神道放神僊，洞玄定志飛天上僊官各十人。
　　洞玄中部六景左腎真神道卿神僊，洞玄生神飛天上僊官各十人。
　　洞玄中部七景右腎真神道生神僖，洞玄生僊飛天上僊官各十人。
　　洞玄中部八景脾府真神道騫神僊，洞玄守虛飛天上僊官各十人。
　　中部八景洞玄飛行三五直靈神僊，飛天度命功曹各八十一人。
　　中部八景洞玄飛行三五直靈神僊，正一升玄功曹各八十一人。
　　中部八景洞玄飛行三五直靈神僊，直使生氣功曹各八十一人。
　　中部八景洞玄飛行三五直靈神僊，靈寶青帝功曹各八十一人。
　　中部八景洞玄飛行三五直靈神僊，靈寶赤帝功曹各八十一人。
　　中部八景洞玄飛行三五直靈神僊，靈寶黃帝功曹各八十一人。
　　中部八景洞玄飛行三五直靈神僊，靈寶白帝功曹各八十一人。
　　中部八景洞玄飛行三五直靈神僊，靈寶黑帝功曹各八十一人。
　　中部八景洞玄飛行自然靈寶神傳，通真度命使者各八十一人。
　　中部八景洞玄飛行自然靈寶神僊，傳事飛天使者各八十一人。
　　中部八景洞玄飛行自然靈寶神僊，香官生氣使者各八十一人。
　　中部八景洞玄飛行自然靈寶神僊，洞明青帝使者各八十一人。
　　中部八景洞玄飛行自然靈寶神僊，洞明赤帝使者各八十一人。
　　中部八景洞玄飛行自然靈寶神僊，洞明黃帝使者各八十一人。
　　中部八景洞玄飛行自然靈寶神僊，洞明白帝使者各八十一人。
　　中部八景洞玄飛行自然靈寶神僊，洞明黑帝使者各八十一人。
　　中部八景洞玄飛行自然靈寶神僊，監齋直事各三十二人。
　　中部八景洞玄飛行自然靈寶神僊，典齋直事各三十二人。
　　中部八景洞玄飛行自然靈寶神僊，傳言書佐各三十二人。
　　中部八景洞玄飛行自然靈寶神僊，捧香書佐各三十二人。
　　中部八景洞玄飛行自然靈寶神僊，監功謁者各三十二人。
　　中部八景洞玄飛行自然靈寶神僊，校事謁者各三十二人。
　　中部八景洞玄飛行自然靈寶神僊，侍香玉童各三十二人。
　　中部八景洞玄飛行自然靈寶神僊，散華玉女各三十二人。
　　中部三十二天洞玄八景飛行自然靈寶虛元直符各三十二人。
　　中部三十二天洞玄八景飛行自然靈寶上元直符各三十二人。
　　中部三十二天洞玄八景飛行自然靈寶日月直符各三十二人。
　　中部三十二天洞玄八景飛行自然靈寶傳言直符各三十二人。
　　中部三十二天洞玄八景飛行自然靈寶奏事直符各三十二人。
　　中部三十二天洞玄八景飛行自然靈寶直齋直符各三十二人。
　　中部三十二天洞玄八景飛行自然靈寶侍香直符各三十二人。
　　中部三十二天洞玄八景飛行自然靈寶五帝直符各三十二人。
　　中部三十二天洞玄一景靈寶陽宮丙午練喉飛僊上真各三千二百人。
　　中部三十二天洞玄二景靈寶陰宮丙戌練胇飛僊上真各三千二百人。
　　中部三十二天洞玄三景靈寶陽宮丁丑練心飛僊上真各三千二百人。
　　中部三十二天洞玄四景靈寶陰宮丁未練肝飛僊上真各三千二百人。
　　中部三十二天洞玄五景靈寶陽宮戊寅練膽飛僊上真各三千二百人。
　　中部三十二天洞玄六景靈寶陰宮戊申練左腎飛僊上真各三千二百人。
　　中部三十二天洞玄七景靈寶陽宮戊子練右腎飛僊上真各三千二百人。
　　中部三十二天洞玄八景靈寶陰宮戊午練脾飛僊上真各三千二百人。
　　太玄中部洞玄八景自然靈寶神僊，度命天僊兵馬各九億萬騎。
　　太玄中部洞玄八景自然靈寶神僊，度命地僊兵馬各九億萬騎。
　　太玄中部洞玄八景自然靈寶神僊，度命飛僊兵馬各九億萬騎。
　　太玄中部洞玄八景自然靈寶神僊，度命真人兵馬各九億萬騎。
　　太玄中部洞玄八景自然靈寶神僊，度命神人兵馬各九億萬騎。
　　太玄中部洞玄八景自然靈寶神僊，度命日月兵馬各九億萬騎。
　　太玄中部洞玄八景自然靈寶神僊，度命星宿兵馬各九億萬騎。
　　太玄中部洞玄八景自然靈寶神僊，度命九官兵馬各九億萬騎。
　　太玄中部洞玄八景自然靈寶神僊，度命五帝兵馬各九億萬騎。
　　太玄中部洞玄八景自然靈寶神僊，度命五嶽兵馬各九億萬騎。
　　太玄中部洞玄八景自然靈寶神僊，度命諸天督僊兵馬各九億萬騎。
　　太玄中部洞玄八景自然靈寶神僊，度命三河四海兵馬各九億萬騎。
　　太玄中部洞玄八景自然靈寶神僊，度命滅度生尸兵馬各九億萬騎。
　　太玄中部洞玄八景自然靈寶神僊，開度更生兵馬各九億萬騎。
　　太玄中部洞玄八景自然靈寶神僊，金龍騎各九億萬衆。
　　太玄中部洞玄八景自然靈寶神僊，飛龍騎各九億萬衆。
　　太玄中部洞玄八景自然靈寶神僊，遊龍騎各九億萬衆。
　　太玄中部洞玄八景自然靈寶神僊，神龍騎各九億萬衆。
　　太玄中部洞玄八景自然靈寶神僊，驛龍騎各九億萬衆。
　　太玄中部洞玄八景自然靈寶神僊，雲龍騎各九億萬衆。
　　太玄中部洞玄八景自然靈寶神僊，龍虎騎各九億萬衆。
　　太玄中部洞玄八景自然靈寶神僊，龍虎騎各九億萬衆。
　　太玄中部洞玄八景自然靈寶神僊，龍騰騎各九億萬衆。
　　太玄中部洞玄八景自然靈寶神僊，度命九氣天官青芽玉女各九千人。
　　太玄中部洞玄八景自然靈寶神僊，度命三氣天官朱丹玉女各三千人。
　　太玄中部洞玄八景自然靈寶神僊，度命七氣天官明石玉女各七千人。
　　太玄中部洞玄八景自然靈寶神僊，度命五氣天官玄滋玉女各五千人。
　　太玄中部洞玄八景自然靈寶神僊，度命中央黃上天官靈鈕玉女各萬二千人。
　　太玄中部洞玄八景自然靈寶神僊，東嶽青帝主圖飛天吏各二十四人。
　　太玄中部洞玄八景自然靈寶神僊，南嶽赤帝主圖飛天吏各二十四人。
　　太玄中部洞玄八景自然靈寶神僊，中嶽黃帝主圖飛天吏各二十四人。
　　太玄中部洞玄八景自然靈寶神僊，西嶽白帝主圖飛天吏各二十四人。
　　太玄中部洞玄八景自然靈寶神僊，北嶽黑帝主圖飛天吏各二十四人。
　　洞靈下部一景胃府真神道展神僊，洞靈通元飛天上傳官各十四人。
　　洞靈下部二景腸府真神道還神僊，洞靈洞微飛天上僊官各十四人。
　　洞靈下部三景大小腸府真神道厨神僊，洞靈隱空飛天上僊各十人。
　　洞靈下部四景胴府真神道虛神僊，洞靈鬥冥飛天上傳官各十人。
　　洞靈下部五景胸膈府真神道冲神僊，洞靈蔽日飛天上僊官各十人。
　　洞靈下部六景兩脇府真神道成神僊，洞靈解形飛天上僊官各十人。
　　洞靈下部七景左陽府真神道圭神僊，洞靈滅跡飛天上僊官各十人。
　　洞靈下部八景右陰府真神道生神僊，洞靈騰虛飛天上僊官各十人。
　　下部八景洞靈飛行三五直靈神僊，飛天度命功曹各八十一人。
　　下部八景洞靈飛行三五直靈神僊，正一昇玄功曹各八十一人。
　　下部八景洞靈飛行三五直靈神僊，直使生氣功曹各八十一人。
　　下部八景洞靈飛行三五直靈神僊，靈寶青帝功曹各八十一人。
　　下部八景洞靈飛行三五直靈神僊，靈寶赤帝功曹各八十一人。
　　下部八景洞靈飛行三五直靈神僊，靈寶黃帝功曹各八十一人。
　　下部八景洞靈飛行三五直靈神僊，靈寶白帝功曹各八十一人。
　　下部八景洞靈飛行三五直靈神僊，靈寶黑帝功曹各八十一人。
　　下部八景洞靈飛行自然靈寶神僊，通真度命使者各八十一人。
　　下部八景洞靈飛行自然靈寶神僊，傳事飛天使者各八十一人。
　　下部八景洞靈飛行自然靈寶神僊，香官生氣使者各八十一人。
　　下部八景洞靈飛行自然靈寶神僊，洞明青帝使者各八十一人。
　　下部八景洞靈飛行自然靈寶神僊，洞明赤帝使者各八十一人。
　　下部八景洞靈飛行自然靈寶神僊，洞明黃帝使者各八十一人。
　　下部八景洞靈飛行自然靈寶神僊，洞明白帝使者各八十一人。
　　下部八景洞靈飛行自然靈寶神僊，洞明黑帝使者各八十一人。
　　下部八景洞靈飛行自然靈寶神僊，監齋直事各三十二人。
　　下部八景洞靈飛行自然靈寶神僊，典齋直事各三十二人。
　　下部八景洞靈飛行自然靈寶神僊，傳言書佐各三十二人。
　　下部八景洞靈飛行自然靈寶神僊，捧香書佐各三十二人。
　　下部八景洞靈飛行自然靈寶神僊，監功謁者各三十二人。
　　下部八景洞靈飛行自然靈寶神僊，校事謁者各三十二人。
　　下部八景洞靈飛行自然靈寶神僊，侍香玉童各三十二人。
　　下部八景洞靈飛行自然靈寶神僊，散華玉女各三十二人。
　　下部三十二天洞靈八景飛行自然靈寶虛元直符各三十二人。
　　下部三十二天洞靈八景飛行自然靈寶上元直符各三十二人。
　　下部三十二天洞靈八景飛行自然靈寶日月直符各三十二人。
　　下部三十二天洞靈八景飛行自然靈寶傳言直符各三十二人。
　　下部三十二天洞靈八景飛行自然靈寶奏事直符各三十二人。
　　下部三十二天洞靈八景飛行自然靈寶直齋直符各三十二人。
　　下部三十二天洞靈八景飛行自然靈寶五帝直符各三十二人。
　　下部三十二天洞靈八景飛行自然靈寶侍香直符各三十二人。
　　下部三十二天洞靈一景靈寶陽宮己亥練胃生華飛天上真各三千二百人。
　　下部三十二天洞靈二景靈寶陰宮己巳練窮腸生津飛天上真各三千二百人。
　　下部三十二天洞靈三景靈寶陽宮己卯練大小腸中生液飛天上真各三千二百人。
　　下部三十二天洞靈四景靈寶陰宮己酉練胴中生光飛天上真各三千二百人。
　　下部三十二天洞靈五景靈寶陽宮戊辰練胸膈生倦飛天上真各三千二百人。
　　下部三十二天洞靈州景靈寶陰宮戊戌練兩臉生神飛天上真各三千二百人。
　　下部三十二天洞靈七景靈寶陽宮己丑練左陽生命飛天上真各三千二百人。
　　下部三十二天洞靈八景靈寶陰宮己未練右陰生命飛天上真各三千二百人。
　　太玄下部洞靈八景自然靈寶神僊，度命天僊兵馬各九億萬騎。
　　太玄下部洞靈八景自然靈寶神僊，度命地僊兵馬各九億萬騎。
　　太玄下部洞靈八景自然靈寶神僊，度命飛僊兵馬各九億萬騎。
　　太玄下部洞靈八景自然靈寶神僊，度命真人兵馬各九億萬騎。
　　太玄下部洞靈八景自然靈寶神僊，度命神人兵馬各九億萬騎。
　　太玄下部洞靈八景自然靈寶神僊，度命日月兵馬各九億萬騎。
　　太玄下部洞靈八景自然靈寶神僊，度命星宿兵馬各九億萬騎。
　　太玄下部洞靈八景自然靈寶神僊，度命九宮兵馬各九億萬騎。
　　太玄下部洞靈八景自然靈寶神僊，度命五帝兵馬各九億萬騎。
　　太玄下部洞靈八景自然靈寶神僊，度命五嶽兵馬各九億萬騎。
　　太玄下部洞靈八景自然靈寶神僊，度命三河四海兵馬各九億萬騎。
　　太玄下部洞靈八景自然靈寶神僊，度命諸天督僊兵馬各九億萬騎。
　　太玄下部洞靈八景自然靈寶神僊，度命生尸兵馬各九億萬騎。
　　太玄下部洞靈八景自然靈寶神僊，度命開度更生兵馬各九億萬騎。
　　太玄下部洞靈八景自然靈寶神僊，金龍騎各九億萬衆。
　　太玄下部洞靈八景自然靈寶神僊，飛龍騎各九億萬衆。
　　太玄下部洞靈八景自然靈寶神僊，遊龍騎各九億萬衆。
　　太玄下部洞靈八景自然靈寶神僊，驛龍騎各九億萬衆。
　　太玄下部洞靈八景自然靈寶神僊，神龍騎各九億萬衆。
　　太玄下部洞靈八景自然靈寶神僊，雲龍騎各九億萬衆。
　　太玄下部洞靈八景自然靈寶神僊，龍虎騎各九億萬衆。
　　太玄下部洞靈八景自然靈寶神僊，龍騰騎各九億萬衆。
　　太玄下部洞靈八景自然靈寶神僊，度命九氣天官青芽玉女各九千人。
　　太玄下部洞靈八景自然靈寶神僊，度命三氣天官朱丹玉女各三千人。
　　太玄下部洞靈八景自然靈寶神僊，度命七氣天官明石玉女各七千人。
　　太玄下部洞靈八景自然靈寶神僊，度命五氣天官玄滋玉女各五千人。
　　太玄下部洞靈八景自然靈寶神僊，度命中央黃上天官靈鈕玉女各萬二千人。
　　太玄下部洞靈八景自然靈寶神僊，東嶽青帝主圖飛天吏各二十四人。
　　太玄下部洞靈八景自然靈寶神僊，南嶽赤帝主圖飛天吏各二十四人。
　　太玄下部洞靈八景自然靈寶神僊，中嶽黃帝主圖飛天吏各二十四人。
　　太玄下部洞靈八景自然靈寶神僊，西嶽白帝主圖飛天吏各二十四人。
　　太玄下部洞靈八景自然靈寶神僊，北嶽黑帝主圖飛天吏各二十四人。
　　內一符，除洞玄中部一段，共三十六道，係青書，外餘並朱書。
　　太玄八景籙竟