上清大洞真經玉訣音義敘
　　經名：上清大洞真經玉訣音義。北宋道士陳景元撰。一卷。底本出處：《正統道藏》洞真部玉訣類。
　　上清大洞真經玉訣音義敘
　　大洞三景弟子真靖大師賜紫陳景元撰
　　《大洞真經三十九章》，品目尊嚴，冠三洞寶經之首，靈章祕祝，玉檢隱書，載之詳矣。粵自西城總真君、南極紫元君，降授清虛真人，清虛傳授南嶽魏夫人，曰：子自不在山中，隱身清齋，虛中吐納者，則《大洞真經》不可妄讀也。所以爾者，妙音九徹，真聲高唱，文炁與玉虛參玄，霞味與太陽俱暢，動脣發吐，則玉華立至，諷詠靈句，則携契太上，靜止接拱，則紫房自觀，思念所期，則觸類感動。所以七祖獲福，受籙仙宮，越從幽鬼，俱宴朱陵，斯文高妙，控駕晨舉，乘景龍之上道，非風塵流俗之所當為也。若在俗中讀之者，則三官、北帝微亂其音，景聆炁穢，不得明響上清，聲參紫極之靈房矣。《青要紫書》中央黃老君云：得見《大洞真經三十九章》，便白日昇天，而有修之者，積年无成，便謂經之不真，此皆坐由東華无金簡之目，金闕无玉札之名，真靈不為其降，而為天魔所來，故有不感之效，徒得神經，萬亦不成矣。向使先奏金簡於青宮，奉玉札於帝皇，得給金晨玉童、西華玉女，侍衛靈文，普下諸天諸地，三界稱善，詠章萬徧，豈有不致瓊輿紫軿之感邪？此經降世，唯句曲楊、許真人，王屋司馬練師，逮歷世高道之士，皆遵稟科格，盟相傳，口授諷誦之訣，密付混合之微，故得名書金格，躡景上清。今也真風湮散，偽隱山棲，道範不聞，師資禮廢，教法衰弊，莫甚於斯。景元總角出家，弱冠訪道，遊歷僅三十載，綱領十有餘年，老歸茅山，結菴懺悔，自歎道緣蹇薄，塵業深重，雖孜孜教典，而未遇真師，欲誦洞經，詎敢開韞。於是澡雪身心，靜務恭潔，廣求古本，先自考詳，沉嘿披尋，反覆研搆，一句一字，未嘗越略。或兩義相乖，彌增回惑；如發細作發煙之類是也。或偏傍儳改，字體浮雜。如棲作＠，＠作歌之類是也。此蓋盜寫私傳，相承訛謬，遂將前輩修習之本，前輩謂三洞法師觀妙先生朱自英、三洞法師沖妙大師皇甫希及，皆誦洞經，並天聖年中人。及茅山藏本，比對隱書，輒撰音義，兼疏同異，粗解所疑，弗敢示諸法義，聊自記其所覽。乃三月齋心，繕寫洞經玉訣一帙，晨夕瞻禮，仰竢靈人依科授受，以償夙志也。
　　上清大洞真經玉訣音義
　　滅魔神慧玉清隱書內祝隱文、道君玉注、紫文丹章、回元上法、百神上法，並音于此。
　　訣曰口訣，並音決，古本寫作決，後人改作訣。他皆類此。晏景，上音宴，古經晏、宴皆一體。他皆類此。晏寢，茅山本作曲寢。玉翰，胡岸切。後文翰同。玦玦，叶韻音央，見唐光祿大夫太清觀主史崇《一切道經音義》。攘據，上汝羊切，下居御切，持也。杖幡，上直亮切、持也。或作仗，音同。攝衺，似嗟切，古本作邪。檄落，上刑狄切，作激，古歷或作敷。雲璈，音遨。史崇云：大琴也。百和合唱，赤亮切，或作咽。史崇云：當作烟。激无，上古歷切。四嵎，音隅。迅轡，上峻信二音，疾也。下兵媚切。整控，上之郢切，下苦貢切。流盼，普莧切，古本作眄。史崇音麪。協神飄津坡，史崇作協晨。褰趾，上去焉切，下音止，足也。褰或作騫。紫軿，音瓶，車也。烟灑，所下切。史崇所綺、所寄二切。汛也，落也。八冥，音溟。妙觀，古段切。步北元，茅山本作涉北元。掇日，上多活切。連更，音庚。淒淒，音妻，或作淒。莽莽，莫黨切，廣大無涯極之貌。數來，上色句切。重虛館，史崇館作觀。玉髓，息委切。參聞，上倉含切；下聲參同。監試，上古銜切，臨也。下監庭同。載勝，音升。史崇作戴勝。秉簡，上補永切，持也。來冠，古玩切。回風，上胡隈切，說文轉也，俗作迥，非是。舊作徊，徘徊不進之貌。說文本作裵回，寬衣也，取其裵回之狀。他皆類此。啜誤，上株多切，多言不止謂之啜。或作掇，非是也。平生，說文止也。頭冠，古玩切，弁冕之總名。他皆類此。天湄，昱悲切，水涯也。薄雲，上音博，迫也。四嶺，古本作領，後同。重扉，上直龍切，下音非，古本作扉，或音排，排或音扉。他同此。獸騁，丑郢切。人互，胡故切，俗作无，非是。干景精，太微小童名，一作千景精。神麾，呼為切，旗屬也。一本作魔，非是。裵回，舊本並作徘徊，今並依說文，改作裵回。後更不音。飈輪，上必遙切。毫薈，烏外切，草盛貌。蓊藹，上烏董切，下於蓋切，後同。元陽部命門，一本作都命門。侍明窻，史崇作窻，初江切。一本作聰。嬰蒙，古本作矇，後同。晏盼，普莧切，說文引詩：美目盼兮。古本盼、眄，一例作眄。眄，說文：目偏合也。一曰衺視，與盼相乖，後以義求之。樂子，上音洛，下同。解體，胡買切，了悟也。四射，史崇食亦切，或作四謝，非是。高上埼，史崇音奇，曲岸也。一本作琦。嘯咤，或作吒，知加、陟嫁二切。說文：叱，怒也。咄，當沒切。說文呵也，叱也。嗟頃，上咨鴉切。說文咨也。一曰痛惜，一去穎切。倏，式竹切，疾也，走也。古本作鯈。說文：青黑繒，發白色也。一曰黑色。欻，許勿切。說文：有所吹起。鐵熊，斑麋切。玃天，厥縛切，天獸名。一本作攫。啖毒，徒濫切，食也。皛，史崇胡了切，又音魄。，史崇音巴。按諸真隱諱云：北酆都鬼相魂，名四天皛。崩頹，杜回切。史崇云：字宜作墤。弇暉，上衣檢切。史崇云：上宜作蝕，日月相侵也。
　　高上虛皇君道經第一
　　長契一運，古本一作壹。七世，一本作七祖。投閒，一本作關。陵梵，聞承切。古本陵、凌，一例作凌，後同。世發玉蘭，一本作簡。八曜，一本作暉。隨風離根配，遷基達變入玄，一本作遷棋達變入玄元，一本有元素二字，或讀者連下句云：元素高上神霄玉清王。茅山藏本無元素二字。今以茅山藏本為定。雌雄寄神化，一本寄作奇。百渾，奇混切。古本混作矯，俱入帝堂會，按道君玉注云：易者善，九天之上西北之門名也。若既登易有之門，乃得升帝堂之會室。今按室字雖與上文協韻，宜從玉注，以會字為正。波逮臺，一本作彼建臺。
　　上皇玉虛君道經第二
　　爓爓，音艷，光也。千劫始一周，一本作十劫始一周。
　　皇上玉帝君道經第三
　　玉帝有玄上之幡，制命九天之階，茅山本並无之字。七覺承道數，按道君玉注云：七覺重悟幽冥，朗尋昧旦，既心曉朗然，乃知尋呼道數。道數者，洞真帝一大洞之事也。一本作七覺承數道，恐誤。颷集北停華，紫英唱東＠，琳和九霄外，玉符徵太微，＠，篇韻並不收，无音可釋。按消魔經入定品云：颷粲停琅華，紫桂何棲棲，琳實嗚九霄，玉節徵太微，義與洞經同，恐＠是棲傳寫之誤。光蔚，紆勿切。史崇紆胃切，文也。後同。眇眇靈景无，靈，一本作雲。按道君玉注云：自非眇尋雲景而金房不登，自非重誦洞章而玉賓不見也。今詳靈景、雲景二義未決，且從皇甫本作靈，以竣真師請問質疑。森灑，史崇所宜切。空清華，史崇云：本名也。皇甫本作青。珠鬱羅，一本珠作殊。
　　上皇先生紫晨君道經第四
　　左无英公子玄充叔，一本作玄元叔。雌一玉檢五老經，亦云玄元叔。太丹隱書洞真玄經，亦云玄充叔，故有此二名。靈關大漠下，古本作摸。靄沬，莫佩切，微晦也。玄玄叔火王，太丹隱書云：下玄君叔火王，字右回光。王，一本作玉。玄洞四鄉，一本作洞一四鄉。號為案延昌，一本作安延昌。和嬰。太丹隱書云：青炁君按延昌，字合和嬰。盼常在，古本作□。法无輪，一本作去无輪。
　　太微天帝君道經第五
　　洞陽鬱靈寶魂生金焕焕炁中精，一本焕焕作耀耀。拔殖後葉患，一本作拔殞後世患。史崇韻，音還。斫斷，史崇上之藥切，下徒管切。後斷落同。奣明七葉孫，一本葉作華，皇甫本作明明七葉孫，茅山本作奣明，史崇音義亦作奣，烏猛切。按諸真隱諱，上玄真明道君，諱奣萌。集韻，古猛切，明也。與礦同音。＠沙玄，＠與孛同。
　　三元紫精君道經第六
　　骨有玉英，一本作映。生樂，音洛。玉仙，玉，一本作五。
　　真陽元老玄一君道經第七
　　起非握節，泥丸赤子右卿帝君，名起非，一本作排。慎護波塵，一本作鎮護波塵。太上時非子一本作太時上非子。
　　上元太素三元君道經第八
　　金符召度卿，一本作鄉，恐協韻音作鄉。高上消魔玉清王，皇甫本、茅山本並如上，一本作高上神霄玉清王。知我者長生，存我者不衰，一本作知我者生，存我不衰。恃賴辟非，恃，一本作侍。俠我，史崇云：上宜為夾，夾，侍也。巾金佩羽，上居焮切，以巾覆頂也。焮，香斬切。登真隱訣云：巾金巾者，天真冠巾之名也。不祥其製。
　　上清紫精三素君道經第九
　　我身生羽服，飛升九天衢，一本无我字。今按，有我字則句讀完備。紫精育華林，按道君玉注云：上清紫精之天中有樹，其葉似竹而赤，其華似鏡而明，其子似李而无核，名曰育華之林。食其葉以辟飢，食其華以不死，食其實以飛仙。所謂絳樹丹實，色照五藏者也。一本育作青。倉王，一本作滄玉。衛此長夜會，衛，一本作漸。重脣，音純。五老銜日，而質切。
　　青靈陽安元君道經第十
　　望昌竭，一本作謁。連劫生，劫，一本作勃。
　　皇清洞真道君道經第十
　　玉清洞明胎王，一本无明字。回素充，一本作元。長天生，一本作長生天。正薈條，此三字是三元君內名，誦至此，密念三過。已上一十九字，見皇甫本，別本並闕。
　　高上太素君道經第十二
　　號曰北臺君，一本无君字。回金太霞鄉，一本作卿。日爽八騫，修真秘旨云：日中真君，字高騫爽。一本作日華八騫。按道君玉注云：日華者，日神之名。八騫者，月中之樹名也。凡有八樹，在月中也。今詳爽華二義未決，且從皇甫本作爽。和歸落，一本落作終。結舒永，一本結作吉。
　　皇上四老道中君道經第十三
　　回風混帝心，一本作徘徊混帝心。號為壽逸阜，一本作輔。亦曰澄澮渟，一本作澄增停，一本作澄增亭。起福晨上靈，一本作超福。手執錄籍，一本作綠。練魄空同，史崇作洞，音同。月帝之功，按道君玉注云：月帝告功。一本作日帝，恐誤。彈金鳴鍾，接道君玉注云：彈金鳴鈴。一本作彈琴鳴鍾。
　　玉晨太上大道君道經第十四
　　白光＠＠，史崇音央。衣我，上衣既切。累枝流玄，一本作顯慶流玄。五嶽秀華，一本作生華。渡法全，一本全作令。
　　太清大道君道經第十五
　　熙恰，史崇上之其切，和也。下作頤，與之切，養也。固身守關，一本作門。玄母叔火王，一本作玉。更渾，史崇上音庚，下音混，後同。拔劫阿，一本作狀劫阿。
　　太極大道元景君道經第十六
　　膏膜，史崇作高幙，音膏膜。仰要，一遙切，下同。帝室混身一道萬分，一本作帝室混一。六府焕爽，一本作華。固止身，一本固作國。
　　皇初紫靈元君道經第十七
　　五符啟扉，一本作棑。古經扉多作棑，音扉。
　　无英中真上老君道經第十八
　　玄充元素炁，一本作玄元元素告。胎中種鬼殃，一本作積鬼。其聖曰＠，史崇上音粵，下音哥。皇甫本作歌，非是。其真曰霐，史崇烏弘切，皇甫本作宖，一本作泓。左曰音粵，一本作日。父寧在，右曰音粵，一本作月。母延精，云日月者，恐誤。皆受帝一恩，一本无一字。受年祚，一本作祿。
　　中央黃老君道經第十九
　　玄葉得黃寧，一本葉作華。流生起福，一本起作超。散冤，史崇作怨，音冤。把持玉清賓，一本賓作君。比孛通，古本多作學，音孛。一本作比常通。富＠元，一本富作福，一本作害，一本＠作劫。
　　青精上真內景君道經第二十
　　反老生蓊，鄔孔切。蓊鬱，草木茂貌。史崇協韻音翁。艾容，艾，老也。還白反嬰蒙，一本作嬰童。符籍晨燈。經第八章云：晨燈廣靈識。按道君玉注云：晨燈者，乃玉真天中有明炁之光，同照於三元之臺也。今二十章雖玉注不解，恐是此義。一本作晨登，二義未決，且從皇甫本作晨燈。道德仙王，一本王作皇。被服，史崇上音披。玉案，史崇協韻音安。
　　太陽九玉賢元君道經第二十一
　　玉契被七祖，一本被作披。開陰太漠，一本作慔。颷景，上必遙切。
　　太初九素金華景元君道經第二十二
　　昱昱，音育。流汨，于筆、古沒二切，水流貌。靖寂泥丸，一本作精寂。九天之中，一本作之門。冥仲次，一本冥作溟。延命玉，一本作王。
　　九皇上真司命君道經第二十三
　　晃曄，上胡廣切，下筠輒切。福覆，芳救切。一本作履，一本作慶。五神號發烟，一本作發紐，二義未決，今且從皇甫本作烟。按金房內真經云：司命精魂發烟子。樂，音洛。血穢殄平，一本殄作彌。起福三清，一本起作超。綠回絕冥，按百神名，天帝九關魂綠回道。一本作祿回，恐誤。太一混生，一本作大混一生，恐誤。掌堂逮，一本作建。元眇靈，一本眇作□。
　　天皇上真玉華三元君道經第二十四
　　少腹，上失召切。今皇甫本，凡少腹，並作，小腹。回形帝先，一本作光。保解乘，一本作保靜垂。
　　太一上元禁君道經第二十五
　　煥然，一本作渙。將車梁，些三字是日皇君內名，誦至此，密念三過。已上一十九字，見皇甫本，別本並闕。
　　元虛黃房真晨君道經第二十六
　　月一本作日。中桃君方盈，真炁月一本作日。暉之色，月一本作日。中號方盈，九真中經云：右手童子名方盈。既屬右手，當是月字，或云日字，恐誤。引月暉之炁，一本作日暉。開朗徹八□，一本作聰。令我羽籍玉帝之前，按道君玉注云：兆得虛无之道者，則刻羽寶之籍，登玉帝之前，五老定符於玉宮之堂也。一本作羽簡。龍旍，一本作旌。遷連劫，一本連作運。
　　太極主四真人元君道經第二十七
　　精，一本作瑛，音英。童明，史崇云宜作瞳。解散胡賣切。寑興幸，一本作寑興牽。
　　四斗中真七晨散華君道經第二十八
　　散華飛華華散，華並音花。帝鄉中玄生，一本作帝卿。太一渾風，一本渾作揮。為我比神，一本比作北。三素牢張上，按百神名云：三素老君牢張上。一本上字下有元字，於義恐勝。老君神生道，固我魂逸遊，一本魂作魄。保兆六合腦，乃皓切，一本合作府。白炁重鬱，一本鬱作霧。鮮曲玄。一本曲作回。
　　辰中黃景元君道經第二十九
　　二老在左右，帝魂不可分，按百神名，二老謂三素老君牢張上，中央玄一老子林虛夫也。帝魂謂天紀帝魂照无阿也。一本作三老在左右方，帝魂不可不分，恐誤。子子保昌，一本作保子永昌。
　　金闕後聖太平李真天帝上景君道經第三十
　　太帝八靈王，一本作玉。回合帝卿，一本作鄉。種年，之用切。因為孩嬰，一本作月為孩嬰。
　　太虛後聖元景彭室真君道經第三十一
　　太虛空无景，按道君玉注云：太虛之天有火山，名曰空无景之山也。一本作元景，恐誤。九雲合重扉，一本作棑，曰扉。門下，史崇協韻音戶。禍害日日除，一本除作治。
　　太玄都九炁丈人主仙君道經第三十二
　　神廬，音閭，舍也。古經廬多作盧，音廬。九曾升福堂，史崇作墟，去魚切。北宴上清，一本北作比。長濟金房，一本濟作躋。
　　上清八皇老君道經第三十三
　　要靈，上一遙切，邀也。年亨，史崇許庚切，皇甫本作享，映逐，一本作道，一本作逐。度連，一本作運。得全，一本作金。
　　東華方諸宮高晨師玉保王青童君道經第三十四
　　玉保，一本作寶。司命精魂發烟子，一本作發紐子。按金房內真經，作司命精魂發烟子。焕洞，一本作焕爛。玄解大魔情，一本作太此大魔情。靈標理魄，一本作魂。三徒塞絕，一本作三塗絕破。死炁，一本作死栽。
　　扶桑太帝九老仙皇君道經第三十五
　　下玄玄母叔火王，一本作下玄元母叔火生。一本作下元玄母叔火王，日明真，上而質切。太帝精魂陽堂王，一本作主。映冠，古玩切。
　　小有玉真萬華先生主圖王君道經第三十六
　　戶堀，古經窟多作掘。史崇音窟，今諸方本直作窟。朽骨蒙更蛻，史崇音說，云蟬去皮也。集韻云：蛻，復蜟也，復蜟蟬蛻也。方超疑。一本超作起。
　　玄洲二十九真伯上帝司禁君道經第三十七
　　膀胱，旁光二音。中央黃帝含光露，諸方本第三十七章存思五帝法，只有東、南、西、北四帝，都結云五帝，皆闕中央黃帝一號，唯三洞法師觀妙先生本，有此中央黃帝含光露一號，於存思之法始備，更竣真師請問質疑。重冪，上直龍切，下音覓，覆食巾也，字又作幎。被服，上音披。要佩，上一遙切，或本作腰。繡帔，史崇協韻音披。帷帳，上于悲切，幄也。瓓玕，闌干二音。轉藏去聲。營機，一本作機。周流太一，一本作洞流。生均兩儀，一本作二儀。哺泥，上音步。同心元素君，一本素作炁字。位為天上君，一本天作太。開神華，一本開作關。太紀元，一本太作大。
　　太元晨中君刊蛾眉山中洞宮玉戶太素君道經第三十八
　　蛾眉，或作峨媚。帝卿肇勒精，一本勒作勤。三秀柯，音歌。太元太素洞景幽玄，按道君玉注云：太无在洞景之表，太素在幽玄之上，九宮列金門於太素之天，丹樓杳七重於太无之庭。一本作太素洞景，出幽入玄，恐誤。三五流化，一本作三五流布，恐是協韻所音，然下文已有百神宣布，且從皇甫本亦作化。白元司月暮，一本作月度，一本作月夜。心玄眇悟，一本眇作妙。
　　西元龜山九靈真仙母青金丹皇后道經第三十九
　　嬰蒙，古經多作矇，史崇音蒙。枝，史崇云：累枝猶累代。詵詵，所臻切，眾多貌。受乘明，一本乘作垂。
　　按《登真隱訣》第二，經傳條例云：《大洞真經》今世中有兩本，一則大卷，前有回風混合之道，而辭旨假附，多是浮偽；一本唯有三十九章，其中乃有數語，與右英所說者同，而互相混糅，不可分別，唯須親見真本，乃可遵用。又聞有得楊許三十九章者，與世中小本不殊，自既未眼見，不測是非，且宜繕寫，以補品目。又有玉注一卷，即是略釋洞經中旨，亦可錄也。又按《青要紫書金根經》，中央黃老君云：得見《大洞真經三十九章》，便白日升天，而有修之者，積年无成，便謂經之不真，此皆坐由東華无金簡之目，金闕无玉札之名，真靈不為其降，而為天魔所來，故有不感之效，徒得神經，萬亦不成矣。向使先奏金簡於青宮，奉玉札於帝皇，得給金晨玉童、西華玉女侍衛靈文，普下諸天，三界稱善，詠章萬徧，豈有不致瓊輿紫軿之感邪？
　　上清大洞真經玉訣音義竟