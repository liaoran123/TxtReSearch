穆天子傳
　　經名：穆天子傳。六卷。題晉郭璞註。底本出處：《正統道藏》洞真部記傳類。參校本：《四庫全書》本。
　　穆天子傳序
　　《穆天子傳》出汲冢，晉荀勗校定為六卷。有序，言其事雖不典，其文甚古，頗可觀覽。子玫書序稱穆王享國百年，耄荒，太史公記穆王賓西王母事，與諸傳說所載多合，則此書蓋備記一時之詳，不可厚誣也。春秋之時，諸侯各有國史，多龐雜之言。下逮戰國，王邇熄而聖言湮，處士橫議而異端起，人人家自為說，求其欲不龐雜，其可得乎？其書紀王與七萃之士巡行天下，然則徒衛簡而徵求寡矣。非有如秦漢之千騎萬乘，空國而出也。王之自數其過，及七萃之規，未聞以為在也。登覃玉山，命邢侯攻玉，而不受其牢，是先王恤民之法，未嘗不行。至遇雨雪，士皆使休，獨王之八駿超騰以先待，輒旬日然後復發去，是非督令致期也。其承成康熙洽之餘，百姓晏然，雖以徐偃王之力行仁義，不足以為倡而搖天下，以知非有暴行虐政。而君子猶以王為獲沒於祇宮為深幸，足以見人心之危之如此也。是豈可效哉，是豈可效哉。存其書者，固可以覽其古，徵其事者，又安可不玫其是非歟？南臺都事海岱劉貞庭幹舊藏是書，懼其無傳，暇日稍加條校訛舛，命金陵學官重刊，與博雅之士共之，誌予題其篇端云。時至正十年歲在庚寅，春二月二十七日壬子，北岳王漸玄翰序。
　　穆天子傳序
　　侍中中書監光祿大夫濟北侯臣苟勗撰
　　序：古文《穆天子傳》者，太康二年，汲縣民不准盜發古塚所得書也。皆竹簡素絲編，以臣勗前所考定古尺度，其簡長二尺四寸，以墨書，一簡四十字。汲者，戰國時魏地也。案所得紀年，蓋魏惠成王子令王之塚也，於世本蓋襄王也。案《史記·六國年表》，自令王二十一年至秦始皇三十四年墦書之歲，八十六年，及至太康二年，初得此書，凡五百七十九年。其書言周穆王遊行之事。《春秋左氏傳》：日穆王欲肆其心，周行於天下，將皆使有車輒馬邇焉。此書所載，則其事也。王好巡守，得盜驪綠耳之乘，造父為御，以觀四荒，北絕流沙，西登昆侖，見西王母，與太史公記同。汲郡收書不謹，多毀落殘缺。雖其言不典，皆是古書，頗可觀覽。謹以二尺黃紙寫上，請事平以本簡書及所新寫並付祕書繕寫，藏之中經，副在三閣。謹序。
　　穆天子傳卷之一
　　晉郭璞注
　　古文
　　飲天子鐲音涓山之上，戊寅，天子北征，乃絕漳水。絕猶截也，漳水今在鄴縣。庚辰，至于□，觴天子于盤石之上。觴者，所以進酒，因云觴耳天子乃奏廣樂，《史記》云：趙簡子疾不知人，七日而寤，曰：我之帝所，甚樂，與百神遊于釣天，廣樂九奏萬舞，不類三代之樂，其聲動心。廣樂義見此。載立不舍，言在車上立，不下也。至于鈃山之下。即鈃山，今在常山石邑縣。鈃音邢。癸未，雨雪，天子獵于鈃山之西阿阿山陂也。於是得絕鉼山之隊，隊謂谷中險阻道也。音遂。北循摩沱之陽。庫沱河，今在騰門鹵城縣陽水北。拖者棄駝之駝乙酉，天子北升于□，天子北征于犬戎。《國語》曰：穆王將征犬戎，祭，公謀父諫，不從，遂征之。得四白狼、四白鹿以歸。自是荒服不至。《紀年》又曰：取其五王以東。犬戎□胡觴天子于當水之陽，天子乃樂，□賜七萃之士戰。萃，集也，聚也，亦猶《傳》有輿大夫，皆聚集有智力者，為王之爪牙也。庚寅，北風雨雪，《詩》曰：北風其凍，雨雪其霧。天子以寒之故，命王屬休。令王之徒屬休息也甲午，天子西征，乃絕喻之關瞪。瞪，阪也。疑北謂北陵，西險西己亥。險屬門山也。音俞己亥，至于焉居、禺知之平疑皆國名。辛丑，天子西征，至于娜人。鄰，國名，音叵肯切。河宗之子孫娜相絮，伯爵絮名，古伯字多以木。且逆天子于智之□先，豹皮十，良馬二六，古者為禮皆有以先之，《傳》曰：先進乘韋。天子使井利受之。井利，穆王之璧臣。癸酉，天子舍于漆濕，一宿為舍乃西釣于河，以觀□智之□。甲辰，天子獵于滲澤，於是得白狐、玄絡焉，以祭於河宗。以將有事于河，奇此獲，故用之。漢武帝郊杞，得一角白鹿以為祥瑞，亦將燎祭之類。丙午，天子飲于河水之阿，阿，水峰也。天子屬六師之人于鄰邦之南，滲澤之上。屬猶會也。戊寅，天子西征。鴦行，至于陽紆之山。騖，猶馳也。紆音嘔。河伯無夷之所都居，無夷，馮夷也。《山海經》云水夷。是惟河宗氏。河，四漬之宗主。河者，目以為氏。河宗橋夭逆天子燕然之山伯夭，字也。勞用束帛加璧，勞，郊勞也。五兩為一束，兩今之二丈。先白□天子使鄰父受之。鄒父，鄒公謀父，作祈招之詩者。癸丑，天子大朝于燕□之山，河水之阿。蓋朝會郡官，告將禮河也。乃命井利梁固梁門大夫，聿將六師聿猶日也。天子命吉日戊午，《詩》曰：吉日庚午。天子大服冕緯，冕，冠。樟，衣。蓋王后之上服。今帝服之，所未詳。樟，音暉。岐帶、岐，韓也，天子赤。帳，音弗。播留、曾，長三尺，杼上椎頭，一名瑛，亦謂之大圭。播猶帶也。酋音忽。夾佩，左右兩佩。奉璧南面立于寒下，寒下未詳。曾祝佐之。曾，重也，傳日曾臣偃。官人陳牲全五□具。牛羊之品日生，體完曰全牲，或曰全色，純也。傅曰：牲全肥膽。天子授河宗璧，河宗伯夭受璧，西向沉璧于河。河位載崑崙。再拜稽首，稽首，首至地也。祝沉牛馬豕羊。河宗□命于皇天子。加皇者，尊上之。河伯號之。呼穆王。帝曰：穆滿，以名應謙也。言謐，蓋後記事者之辭。女當永致用害事。語穆王當長幹理世事也哉。南向再拜。穆王拜。河宗又號之。帝曰：穆滿，示女舂山之瑤，《山海經》舂字作鑪，音同耳。言此山多珍寶奇怪。詔女昆侖□舍四平泉七十。疑皆說昆崙山上事物。乃至於崑崙之丘，以觀舂山之瑤。皆河伯與穆王詞語。賜語晦。月終為晦，言賜女受終福。天子受命，南向再拜。受河伯命。己未，天子大朝于黃之山，將禮河而去。乃披圖視典，用觀天子之瑤器。省河所，視禮圖。曰：天子之瑤，日，河圖辭也。玉果、石似美玉，所謂女果者也。璿珠、璿，玉類也，音旋。燭銀、銀有精光如燭。黃金之膏，金膏亦猶玉膏，皆其精洵也。天子之瑤萬金，□瑤百金，士之瑤五十金，鹿人之瑤十金。自萬金以下，宜次言諸侯之瑤千金，大夫之瑤百金，此書殘缺，集錄者不續，以見闕文耳。天子之弓、射人、步劍、牛馬、犀□器千金，步劍疑步先之劍也。犀似水牛、庫腳，腳為三角，黑色。天子之馬走千里，勝人猛獸，言黑勢傑騎也。天子之狗走百里，執虎豹。言觔力壯猛也。梧夭曰：征烏使翼。曰：□烏鳶，音綠，鴉也。鸛雞飛八百里。即雞，鵠屬也。名獸使足，□走千里，狻猊□野馬走五百里，狻猊，師子，亦食虎豹。野馬，亦如馬而小。狻音俊，猊音倪卭卭距虛走百里亦馬屬。《尸子》曰：距盧不擇地而走。《山海經》云：蠻塋距虛。并言之耳。麋□二十里，自塵已上，似次第獸能走里數遠近。曰：栢夭皆致河典。典，禮也。自此以上事物，皆河圖數載河伯以為禮，禮穆王也。乃乘渠黃之乘，為天子先，先驅導路也。以極西土。極竟。乙丑，天子西濟于河，□爰有溫谷樂都，溫谷，言冬暖也。燕有寒谷，不生五穀。河宗氏之所遊居。伯夭之別州邑。丙寅，天子屬官效器，會官司，閱所得瑤物。乃命正公郊父正公，謂三上公。天子所取正者，郊父為之。受憲，憲，教令也。《管子》曰：皆受憲。用伸□八駿之乘，八駿，名在下。以飲于枝洔之中，水岐成洔。洔，小渚也。音止。積石之南河。積石，山名。今在金成河問縣。南河，出北山而東南流。天子之駿駿者，馬之美稱。赤驥、世所謂騏⺌。盜驪為馬，細頸。驪，黑色也。白義、踰輪、山子、渠黃、華騮、色如華而赤，今名馬標。赤者為棗驪。棗驪，赤也。綠耳，綠耳，曰北唐之君來見以一驪馬，是生綠耳。魏時鮮卑獻千里馬，白色而兩耳。黃名日黃耳，即此類也。八駿皆因其毛色以為名號耳。案《史記》，造父為穆王得盜驪、華駟、綠耳之馬，御以西巡遊，見西王母，樂而忘歸，皆與此同，若合符契。狗重工、徹山、雚豭、□黃、南□、來白，皆陵狗之名，亦猶宋鵲之類。天子之御造父、三百、下云三百為御者。耿翛、芍及。造父善御，穆王封之於趙城，餘未聞也。曰：天子是與出□入藪田獵釣弋。弋，繳射也。天子曰：於乎。予一人不盈于德，盈，猶充也。而辨於樂，辨，作遊樂之事。後世亦追數吾過乎？穆王遊放過度，行輒忘歸，故作此言，以自警也。七萃之士□天子曰：後世所望，無失天常。奉六時也。農工既得，歲豐登也。男女衣食，無飢寒也。百姓瑤富，富者，安也。官人執事，各視職事。故天有害四時，民□氏響□音國，何謀於樂？言不規樂而樂自及。何意之忘？常慎德也。與民共利，世以為常也。天子嘉之，善其有辭。賜以左佩華也。玉華之佩，佩之精也。乃再拜頓首。
　　穆天子傳卷之一竟
　　穆天子傳卷之二
　　晉郭璞注
　　古文
　　□梧夭曰：□封膜晝于河水之陽，膜晝，人名疑音莫。以為殷人主。主謂主某祭杞，言同姓也。丁巳，天子西南升□之所主居。以說古之賢聖以居。爰有大木碩卿，碩，大也，爰有野獸，可以畋獵。戊午， □之人居慮，古。字。居慮，名。獻酒百□于天子。百下脫盛酒器名。天子已飲而行，遂宿于昆侖之阿、赤水之陽。昆侖山有五色水，赤水出東南隅，而東北流。皆見《山海經》。爰有鸚烏之山。鸚音甄，一名梅。天子三日舍于鸚烏之山。□吉日辛酉，天子升于崑崙之丘，以觀黃帝之宮。黃帝巡遊四海，登崑崙山，起官室於其上。見《新語》。而豐□隆之葬，隆上字疑作豐。豐隆，筮御雲符《大壯》卦，遂為雷師，亦猶黃帝橋山有墓。封謂增高其上土也，以標顯之耳。以詔後世。韶謂語之。癸亥，天子具蠲齊牲全以禋□昆侖之丘。鐲者，潔也。齊，祭神日裡。《書》：天子裡于六宗。綢音圭。甲子，天子北征，舍于珠澤，此澤出珠，因名之云。今越崙平澤出青珠是。以釣于流水。日珠澤之藪方三十里。澤中有草者為藪。爰有瞿葦、莞蒲、莞，態蒲。或曰：莞蒲，齊名耳，關西云莞。音丸。芋賈、黃，今菩字，音倍。兼、兼荷也，似瞿而細，音兼。婆，莠屬，《詩》曰：四月秀要。乃獻白玉□隻，□角之一□三可以□沐，乃進食□酒十□、姑劓九□，亦味中麋胃而滑。中猶合也。因獻食馬三百、可以供廚膳者。牛羊三千。天子□崑崙，此以上似說封人於昆侖山旁。以守黃帝之宮，南司赤水，而北守舂山之寶。欲以崇表聖德，因用顯其功述。天子乃□之人□吾黃金之環三五、空邊等為環。朱帶貝飾三十、《淮南子》曰：其貝帶駿翻是也。工布之四□，吾乃膜拜而受。今之胡人禮佛，舉手加頭，稱南謨拜者，即此類也。音模。天子又與之黃牛二六，以為犧牲種。以三十□人于昆侖丘。季夏丁卯，天子北升于舂山之上，以望四野，曰：舂山是唯天下之高山也。孳木□華畏雪，天子於是取孳木華之寶，持歸種之。孳音滋。曰：舂山之澤，清水出泉，溫和無風，黑條適也。飛烏百獸之所飲食，先王所謂縣圃。《淮南子》曰：昆侖去地一萬一千里，上有曾城九重。或上倍之，是謂闆風。或上倍之，是謂玄圃。以次相及。《山海經》云：明明、昆侖、京圃各一山，但相近耳。又曰：實唯帝之平圃也。天子於是得玉策枝斯之英。英，玉之精華也。《尸子》曰：龍泉有玉英。《山海經》曰：黃帝乃取密山之玉策而投之鍾山之陽是也。曰：舂山，百獸之所聚也，飛烏之所棲也。爰有□獸，食虎豹，如麋而載骨盤□始如唐，小頭大鼻。唐，康是也。爰有赤豹、白虎、《詩》云：赤豹黃罷。熊熊、豺狼、野馬、野牛、山羊、野豕，今華陰山有野牛，山羊，肉皆千斤。爰有白烏、青鵬、執犬羊、食豕鹿。今之鵬赤，能食獐鹿。曰：天子五日觀于舂山之上。乃為銘邊於縣圃之上，以詔後世。謂勒石錄功德也。秦始皇、漢武帝巡守，登名山所在，刻石立表，此之類也。壬申，天子西征。甲戌，至子赤烏之人，其獻酒千斛于天子，食馬九百，羊牛三千，稞麥百載。標，似黍而不枯。天子使祭父受之，曰：赤烏氏先出自周宗，與周同始祖。大王直父即古公直父字也。之始作西土，言作興於岐山之下，今邑在扶風美陽是也。封其元子昊太伯于束昊，太伯讓國入昊，因即封之於昊。詔以金刃之刑，南金精利，故語其刑法也。賄用周室之璧，賄，贈賄也。封兀璧臣長季綽于舂山之虱，妻以元女，詔以玉石之刑，昆侖山出美玉石處，故以語之。以為周室主。天子乃賜赤烏之人□其墨乘四、周禮大夫乘墨車。黃金四十鎰、二十兩為鎰。貝帶五十、朱三百裹，兀乃膜拜而受，裹，晉罪過之過。兀名，赤烏人名也。曰：□山是唯天下之良山也，寶玉之所在，嘉穀生之，草木碩美。天子於是取嘉禾以歸，樹于中國。漢武帝取外國香草、美菜，種之中國。曰：天子五日休于□山之下，乃奏廣樂。赤烏之人兀好獻女于天子，所以結恩好也。女聽、女列為璧人。一名聽名，失一女名，下文。曰：赤烏氏，美人之地也，寶玉之所在也。己卯，天子北征，趙行□舍。趙猶超騰，舍三十里。庚辰，濟于洋水。洋水出崑崙山西北隅而東流。洋音詳。辛巳，入于曹奴之人，戲觴天子于洋水之上，戲，國名也。乃獻食馬九百、牛羊七千、稞米百車。天子使逢固受之。逢固，周大夫。天子乃賜曹奴之人戲□黃金之鹿、銀□、今所在地中得玉肫金狗之類，此皆古者以賂夷狄之奇貨也。貝帶四十、朱四百裹，戲乃膜拜而受。壬午，天子北征，束還。從東頭而旋歸。甲申，至於黑水，水亦出崑崙山西北隅而東南流。西膜之所謂鴻鷺。西膜，沙膜之鄉，以言外域，人名物與中華不同。《春秋》：叔弓敗莒師于漬水。《穀梁傳》曰：狄人謂漬泉，失名號，以中國名，從主人之類也。於是降雨七日。天子留骨六師之屬。穆王馬駿而御良，故行輒出從眾前。天子乃封長肱于黑水之西河。即長臂人也，身如中國，臂長三丈。魏時在赤海中得此人鋸也。長腳人國，又在赤海東。皆見《山海經》。是惟鴻鷺之上，以為周室主，是曰留骨之邦。因以名之。辛卯，天子北征，束還，乃循黑水。癸巳，至于草玉之山，即《山海經》云掌玉山，西王母所居者。容□氏之所守，日旱玉田。山□知阿平無險，言邊無險阻也。四徹中繩，言皆平直。先王之所謂策府。言往古帝王以#1以為藏書冊之府，所謂藏之名山者也。寡草木而無烏獸。言純玉石也。爰有□木，西膜之所謂□。天子於是取玉三乘，玉器服物。環佩之屬。於是載玉萬隻。隻玉為穀，見《左氏傳》。天子四日休草玉之山，休，遊息也。乃命邢侯待攻玉者。待，留之也，邢，今廣平襄邑縣。孟秋丁酉，天子北征，□之人潛時潛時，名也觴天子于羽陵之上，乃獻良馬牛羊。天子以其邦之攻玉石也，不#2受其牢。重慎費其牢，牲禮也。梧夭曰：□氏，檻□之後也。天子乃賜之黃金之罌三六，即孟也，徐州謂之罌。朱三百裹。潛時乃膜而受。戊戌，天子西征。辛丑，至于制聞氏。音倚。天子乃命制聞氏供食六師之人天子六軍，《詩》曰：周王于邁，六師及之。于鐵山之下。壬寅，天子登于鐵山，乃徹祭器于削聞之人，以祭餘砟賜之。溫歸乃膜拜而受。溫歸，名也。天子已祭而行，乃遂西征。丙午，至于鸚韓氏，爰有樂野溫和，際麥之所草，此字作草下阜；疑古茂字。犬馬牛羊之所昌，昌，猶盛也。寶玉之所□。丁未，天子大朝于平衍之中，衍，墳之下者，見《周禮》。乃命六師之屬休。己酉，天子大饗正公諸侯王吏七萃之士于平衍之中。鸚韓之人無亮乃獻良馬百匹、用牛三百、可服用者。良犬七千、調習者。枋牛二百、野馬三百、牛羊二千、稞麥三百車。天子乃賜之黃金銀罌四七、貝帶五十、朱三百裹、變□雕官，無見上下乃膜拜而受。疑古上下字，今夷狄官，多復名。庚戌，天子西征，至于玄池。天子三日休于玄池之上，乃奏廣樂，三日而終。是日藥池。因改名為廣樂池，猶漢武改祠鄉為聞喜之類。天子乃樹之竹，種竹池邊。是日竹林。竹木盛者為林。癸丑，天子乃遂西征。丙辰，至于苦山，西膜之所謂茂苑。天子於是休獵，於是食苦苦，少名，可食。丁巳，天子西征。己未，宿于黃鼠之山西□，乃遂西征。癸亥，至于西王母之邦。
　　穆天子傳卷之二竟
　　＃１疑衍一『以』字。
　　＃２『不』字原缺，據《四庫全書》本《穆天子傳》（下簡稱《四庫》本）補。
　　穆天子傳卷之三
　　晉郭璞注
　　古文
　　吉日甲子，天子賓于西王母。西王母，如人虎齒，蓬髮戴勝，若嘯。《紀年》：穆王十七年西征崑崙丘，見西王母。其年來見賓于昭公。乃執白圭玄璧以見西王母，執贊者，致敬也。好獻錦組百純、□組三百純。純，疋端名也。《周禮》曰：純帛不過五兩。組，綬屬，音祖。西王母再拜受之。□乙丑，天子觴西王母于瑤池之上。西王母為天子謠徒歌日諉曰：白雲在天，山際陵字自出，道里悠遠，山川問之，問音諫。將子無死，將，請也。尚能復來。尚，庶幾也。天子答之曰：予歸束土，和治諸夏，萬民平均，吾顧見汝。顧，還也。比及三年，將復而野。復反此野而見汝也。天子遂驅升于會山，彝，彝玆山，日入所也。乃紀兀跡于彝山之石，銘題之。而樹之槐，眉曰：西王母之山。言是西王母所居也。西王母之山還歸兀□，世民作憂以吟曰：比祖西土，祖，往也。爰居其野，虎豹為草，於鵲與處。於，讀日烏。嘉命不遷，言守此一方。我惟帝。帝，天帝也。天子大命，而不可稱。顧世民之恩，流涕獅隕。吹笙鼓簧，簧在笙中。中心翔翔。憂無薄也。世民之子，唯天之望。所瞻望也。丁未，天子飲于溫山，□考烏。《紀年》曰：穆王見西王母，西王母止之曰：有烏誇人。疑說此烏，脫落不可知也己酉，天子飲于滬水之上。濤，音淑。乃發憲命，憲，謂法令。詔六師之人□其羽。爰有□藪水澤，爰有陵衍平陸，大阜曰陵，高平日陸。碩烏物羽。六師之人畢至于曠原，言將獵也。下云北至曠原之野，飛烏之所解其羽。《山海經》云：大澤方千里，莘烏之所生，及所解。《紀年》曰：穆王北征，行積羽千里。皆謂此野耳。曰：天子三月舍于曠原。□天子大饗正公諸侯王，勒七萃之士勒，猶勞也。于羽涔之上。下有羽陵，疑亦同。乃奏廣樂，□六師之人翔畋于曠原，翔，循遊也。得獲無疆，無疆，無限也。烏獸絕掌。言取盡也。六師之人大畋九日，乃駐于羽之□，收皮效物，物，謂毛色也。《詩》云：九十維物。債車受載。債，猶借也。天子於是載羽百車。十羽為箴，百羽為縛。千縛為繹。見《周官》。己亥，天子東歸，六師□起。庚子，至于□之山而休，以待六師之人。庚辰，天子東征。癸未，至于戊□之山，智氏之所處。□智□往天子于戊□之山，勞用白膠二疋、縿，腓馬也。野馬野牛四十、守犬七十，任守備者。乃獻食馬四百、牛羊三千，日智氏□。天子北遊于論子之澤，智氏之夫獻酒百□于天子。天子賜之狗理釆疑玉名黃金之罌二九、貝帶四十、朱丹三百裹、桂薑百□，乃膜拜而受。乙酉，天子南征，東還。己丑，至于獻水，乃遂東征，飲而行，乃遂東南。己亥，至于瓜臚之山，三周若城，言山周匝三重，狀如城曇。關氏胡氏關，音遇。之所保。天子乃遂東征，南絕沙衍。沙衍，水中有沙者。辛丑，天子渴于沙衍，沙中無水泉。求飲未至。七萃之士高奔戎刺其左膠之頸，取其青血，以飲天子。今西方羌胡刺馬咽取血飲渴，亦愈。天子美之，乃賜奔戎佩玉一隻，奔戎再拜餚首。古稽字。天子乃遂南征。甲辰，至于積山之□。爰有募#1柑日弓余之人命懷，命懷，人名。獻酒于天子。天子賜之黃金之罌、貝帶、朱丹七十裹，命懷乃膜拜而受。乙已，□諸奸獻酒于天子，諸奸，亦人名。音健牛之奸。天子賜之黃金之罌、貝帶、朱丹七十裹，諸奸乃膜拜而受之。
　　穆天子傳卷之三竟
　　＃１此字原文不清，疑為『驀』字。
　　穆天子傳卷之四
　　晉郭璞注
　　古文
　　庚辰，至于滔水，濁繇氏之所食。《山海經》曰：有川名日三掉，昆吾之所食。亦此類。辛巳，天子東征。癸末，至于蘇名、骨奸氏之所衣被。言谷中有草木，皮可以為衣被。乃遂南征，東還。丙戌，至于長淡，重氏之西疆。疆，界也。丁亥，天子升于長淡，乃遂東征。庚寅，至于重氏黑水之阿，爰有野麥，自然生也。爰有答董，祇謹兩音。西膜之所謂木禾，木禾，粟類也，長五尋，大五圍，見《山海經》云。重氏之所食。爰有釆石之山，出文釆之石也。重氏之所守，日枝斯、璿瑰、璿瑰，玉名。《左傳》曰：贈我以璿瑰。旋回兩音。⺋瑤、亦玉名。瑤音遙。琅玕、石似珠也。琅干兩音。玪㑳、⺈、皆玉名字，皆無聞。玪⺄，音玪。圩琪、玉屬也。于其二者。㑇尾。無聞焉。凡好石之器，于是也。盡出此山。孟秋癸巳，天子命重氏共食天子之屬。音共，言不及六師也。五日丁酉，天子升于釆石之山，於是取釆石焉。天子使重之民鑄以成器于黑水之上，今外國人所鑄作器者，亦皆石類也。器服物佩好無疆，曰天子一月休。秋癸亥，天子觴重之人鰥㖞，乃賜之黃金之罌二九、銀烏一隻、貝帶五十、朱七百裹、簡箭桂薑百尚、絲綯雕官，鰥㖞乃膜拜而受。乙丑，天子東征，鰥㖞送天子至于長沙之山，　隻，天子使梧夭受之。梧夭曰：重氏之先，三苗氏之□處，以黃木㘚臘銀釆□，乃膜拜而受。三苗，舜所竄於三危山者。丙寅，天子東征，南還。己巳，至于文山，西膜之所謂□，觴天子于文山。西膜之人乃獻食馬三百、牛羊二千、稞米千車，天子使畢矩受之。曰：□天子三日遊于文山。於是取釆石。以有采石，故號文山。壬寅，天子飲于文山之下。文山之人歸遺歸遺，名也。乃獻良馬十駟、四馬為駟。用牛三百、守狗九十、牥牛二百，以行流沙。此牛能行流沙中，如棄駝。天子之豪馬、豪牛、豪猶髭也。《山海經》云：髭馬如馬，足四節，皆有毛。尨狗、尨，尨茸，謂猛狗。或曰：危亦狗名。豪羊，似髦牛。以三十祭文山。又賜之黃金之罌二九、貝帶三十、朱三百裹、桂薑百崗，歸遺乃膜拜而受。癸酉，天子命駕八駿之乘，右服敵餾，疑辟馴字。而左綠耳，右膠赤龍，古驥字，而左白儀。古義字天子主車，造父為御，曲固為右。次車之乘，次車，副車。右服渠黃，而左瑜輪，右盜驪，而左山子。梧夭主車，參百為御，奔戎為右。天子乃遂東南翔行，馳驅千里，一舉轡千里，行如飛翔。至于臣蒐之人購奴。乃獻白鵠之血，以飲天子。所以飲血，益人黑力。因具牛羊之湩，湩，乳也。今江南人亦呼乳為種。音寒凍反。以洗天子之足令肌膚滑，及二乘之人。謂主天子車及副車者也。甲戌，巨蒐之購奴觴天子于焚留之山，乃獻馬三百、牛羊五千、秋麥千車、秋麥，禾也。膜稷三十車。稷，粟也。膜，未聞。天子使相夭受之。好獻枝斯之石四十，精者為英徇媚、貴絕、泌佩百隻，琅牙四十，餿趟十筐，疑此貯葛之一屬天子使造父受之。□乃賜之銀木、雜釆、黃金之罌二九、貝帶四十，朱三百裹、桂薑百崗，購奴乃膜拜而受。乙亥，天子南征陽紆之東尾，尾，山後也。乃遂絕之谷，已至于璚河之水北阿。爰有溲之□，河伯之孫今西有渠搜國，疑渠字。事皇天子之山，有模堇，其葉是食明后。模堇，木名。后，君也。堇，音謹。天子嘉之，賜以佩玉一隻，栢夭再拜稽首。癸丑，天子東征，栢夭送天子至于剻人，剻伯絮觴天子于澡澤之上。多之吶，吶，水涯。河水之所南還還，回也。音旋。曰：天子五日休于澡澤之上，以待六師之人。戊午，天子東征，顧命栢夭歸子兀邦。天子曰：河宗正也。相夭再拜稽首。辭去也。天子南還，升于長松之隥坂有長松。孟冬壬戌，至于雷首。雷首，山名，今在河東蕭坂縣南也。犬戎胡觴天子于雷首之阿，乃獻食馬四六，天子使孔牙受之，曰：雷水之平寒，寡人具犬馬羊牛，爰有黑牛白角，爰有黑羊白血。記異也。癸亥，天子南征，升于髭之隥。音訾。丙寅，天子至于鈃山之隊，東升于三道之隥，乃宿于二邊，命毛班、毛班，毛伯，衛之先也。逢固先至于周，以侍天之命。癸酉，天子命駕八駿之乘、赤驥之駟，造父為御，□南征翔行，逕絕翟道，翟道，在隴西，謂截隴圾遇。升于太行，南濟于河，馳驅千里，遂入于宗周。官人進白鵠之血，以飲天子，以洗天子之足。亦謂乳也。造父乃具羊之血，以飲四馬之乘一。與王同車；御右之屬。《左傳》所謂四乘是也。庚辰，天子大朝于宗周之廟，乃里西土之數。里謂計其道里也。《紀年》曰：穆王西征還，里天下，億有九萬里。曰：自宗周纏水以西，纏水，今在洛西。洛即成周也。音纏。至于河宗之邦、陽于之山，三千有四百里。自陽紆西至于西夏氏，二千又五百里。自西夏至于珠余氏及河首，千又五百里。合河首襄山以西，南至于舂山珠澤昆侖之丘，七百里。自春山以西，至于赤烏氏，舂山三百里。東北還至于群玉之山，截舂山以北。截，由但也。自群玉之山以西，至于西王母之邦，三千里。□自西王母之邦，北至于曠原之野，飛烏之所解其羽，所謂解毛之處千有九百里。□宗周至于西北大曠原，案《山海經》云：群烏所集澤有兩處，一方百里，一方千里，即此大曠原也。萬四千里，乃還。東南復至于陽紆，七千里，還歸于周，三千里。各行兼數三萬有五千里。吉日甲申，天子祭于宗周之廟。告行反也。《書大傳》曰：反必告廟也。乙酉，天子□六師之人于洛水之上。丁亥，天子北濟于河□之隊，以西北升于盟門九河之瞪。盟門山，今在河北。《尸子》曰：河出于盟門之上。乃遂西南。仲冬壬辰，至梟山之上，乃奏廣樂，三日而終。吉日丁酉，天子入于南鄭。今京兆鄭縣也。《紀年》穆王元年築衹宮于南鄭，《傳》所謂王是以獲沒于衹宮者。
　　穆天子傳卷之四竟
　　穆天子傳卷之五
　　晉郭璞注
　　古文
　　寶處曰：天子四日休于濩澤，今平陽濩澤縣是也。音濩特。於是射烏獵獸。丁丑，天子□兩，乃至。祭父自圃鄭來謁，鄭有圃田，因云圃鄭。謁，告也。留昆歸玉百枚，留昆國，見《紀年》。陵翟致賂，陵翟，陳姓國也。音峻。良馬百駟，《傳》曰：文馬百駟。歸畢之寶，畢，國名。言翟前取此寶也。以請其成。成，謂平也。詁，猶責也。陖子 胡□東牡，夷狄有德者稱子。疇，胡名。見許男于洧上。男，爵也。許國，今許昌縣，消水之所在。音羽美反。祭父以天子命辭曰：去玆羔，用玉帛見。禮，男執蒲璧，許男欲崇謙，故執羔也。許男不敢辭，奉王命。還取東帛加璧，□毛公舉幣玉。毛公即毛班也。是日也，天子飲許男于洧上。天子曰：朕非許邦，而恤百姓□也。咎氏宴飲母有禮，禮，天子稱異姓，諸侯為伯舅。燕者私會，不欲崇禮教也。《管子》曰：伯舅無下拜。字亦作舅，咎猶舅也。許男不敢辭，升坐于出尊，《禮記》曰：反玷出尊，唯兩君為好。既獻反爵，玷上出尊，蓋此之類也。坐之於尊邊，使為酒魁，欲以盡歡酣也。乃用宴樂。言曲宴也。天子賜許男駿馬十六，稱駿者，名馬也。許男降，再拜空首，空首，頭至于地。《周禮》：三日空拜。乃升平坐。及暮，天子遺許男歸。癸亥，天子乘烏舟龍卒浮于大沼。沼，池。龍下有舟字。舟皆以龍烏為形制，今具之青雀舫，此其遺制者。夏庚午，天子飲于洧上，乃遣祭父如圃鄭，用□諸侯。辛未，天子北還，釣于漸澤，食魚于桑野。丁丑，天子里圃田之路，盡規度以為苑圃地，而虞守之也。東至于房，房，房子，屬趙國也，有鑽山。西至于□丘，南至于桑野，北盡經林煮□之藪，南北五十□十虞。東虞日兔臺，西虞曰礫丘，礫，今河南陽翟縣。音礫。南虞曰□富丘，北虞日相其御。虞曰：□來十虞所。□辰，天子次于軍丘，以畋于藪□。甲寅，天子作居範宮，範，離宮之名也。以觀桑者，桑，採桑也。《詩》曰：桑者問問兮。乃飲于桑中桑林之中。天子命桑虞主桑者也。出□桑者，用禁暴人。不得令妄劃犯桑木。仲夏甲申，天子□所。庚寅，天子西遊，乃宿于祭。祭，祭公邑。壬辰，祭公飲天子酒，乃歌向天之詩。《詩頌》有昊天有成命，二后受之，成王不敢康。疑祭公以此規諫也。天子命歌南山有鑠，《詩·小雅》有南山有臺，樂只君子，邦家之基。以答祭公之言。然皆古字，難曉所以未詳。乃紹宴樂。紹，繼也。丁酉，天子作臺，以為西居。壬寅，天子東至于雀梁。甲辰，浮于榮水，今榮陽榮澤是。乃奏廣樂。季夏庚□，休于範宮。仲秋丁巳，天子射鹿于林中，乃飲于孟氏，爰舞白鶴二八；今之畜鶴、孔雀，馴者亦能應節鼓舞。還宿于雀梁。季秋辛巳，天子司戎于□來，虞人次御。以次侍御，備有所問。孟冬烏至，嗚來翔也。王臣□弋。下云王臣諸侯姬姓，姓女，疑是婦官也。仲冬丁酉，天子射獸，休于深瞿，瞿，韋之藥。得麋唐豕鹿四百有二十，得二虎九狼，乃祭于先王，命庖人熟之。庖人，主飲食者。戊戌，天子西遊，射于中□，方落草木鮮，命虞人掠林除藪，以為百姓材。以供人之材用。掠，謂剨伐之。是日也，天子北入于郵，酈，鄭邑也。音丙。與井公博三日而決。疑并公賢人而隱枋，故穆王就之遊戲也。辛丑，塞，戒不如故，進為塞也。至于臺，乃大暑除。天子居于臺，以聽天下之因以避暑。遠方□之數，而眾從之。是以選幼音勒，乃載之神人□之能數也，有道數也。乃左右望之，占候也。天子樂之，愛其術也。命為□而時□焉，□其名日□公去乘人□猶□有虎在乎葭中葭少。天子將至，七萃之士高奔戎請生捕虎，必全之，乃生捕虎而獻之。《詩》所謂袒褐暴虎，獻于公所。此之謂也。天子命之為柙柙檻也論語日虎兕出於柙，而畜之東虞，是為虎牢。因以名其地也。今榮陽咸車縣是。天子賜奔戎畋馬十駟，《爾雅》曰：畋獵齊足，尚疾也。歸之太牢，牛羊豕為太牢。奔戎再拜鎗首。丙辰，天子北遊于林中，乃大受命而歸。仲秋甲戌，天子東遊，次于雀梁，一宿為舍，再宿為信，過信為次。□蠹書于羽林。謂暴書中蠹虫，因云蠹書也。季秋□乃宿于舫，畢人告戎，告戎難也。曰舫翟來侵。天子使孟念如畢討戎，念，音豫。霍侯舊告薨。霍國今在平陽永安縣西南，有城。天子臨于軍丘，狩于藪。季冬甲戌，天子東遊，飲于留祈，射于麗虎，讀書于蒲丘。君舉必書。綺音犁。□獻酒于天子，乃奏廣樂。天子遺其靈鼓，乃化為黃蛇。《周禮》曰：靈鼓四面。《洪範》，所謂鼓妖也。是日，天子鼓道其下而嗚，從失鼓而擊鼓也。鼓在地下烏道從也。韓非曰：道南方來也。乃樹之桐，因以樹梧桐，桐亦響木也。以為鼓則神且嗚，則利於戎，宜以攻戎。以為琴則利。□于黃澤，東遊於黃澤，宿于曲洛。洛水之回曲，地名也。廢□，使宮樂謠宮樂，典樂者。曰：黃之池，其馬飲沙。飲，翰也。善問切。皇人威儀。威長也。黃之澤，其馬飲玉，皆詣譏辭。皇人受穀。穀生也。丙辰，天子南遊于黃□室之丘，以觀夏后啟之所居。疑此言太室之丘嵩高山。啟母在此山化為石，而夫啟亦登仙，故其上有啟室也。皆見《歸藏》及《淮南子》。乃□于啟室似謂入啟室中，天子筮獵華澤音餅，其卦遇訟 。坎下乾上。逢公占之曰：訟之縣：縣，爻辭。音冑。藪澤蒼蒼，其中□，宜其正公，戎事則從，水性平而天無私，央不曲撓則戎事集也。祭祀則喜，畋獵則獲。□飲逢公酒，賜之駿馬十六，烯紛三十筐。烯，葛精者。逢公再拜稽首，賜筮史。狐□有陰雨，夢神有事，有事祭也。是謂重陰。因以紀也。天子乃休，日中大寒，北風雨雪，有凍人。天子作詩三章以哀民哀，猶愍也。曰：我祖黃竹，□員閩寒。帝收九行，行，道也。言收羅九域之道里也。《左傳》曰：經啟九道。嗟我公侯，百辟冢卿，辟，君冢。卿，冢宰。皇我萬民，皇，正也。日一夕勿忘。恆念之也。我祖黃竹，□員問寒。帝收九行，嗟我公侯，百辟冢卿，皇我萬民，日一夕勿窮。令無困也。有皎者駱，駱，烏名。皎，白兒。音路。翩翩其飛，言得意也。嗟我公侯，□勿則選。自侯以下，似當云百辟冢師，皇我萬民，□勿則選。居樂甚寡，言守一居少樂不如選土居無求安，禮樂其民。言當以禮樂化其人也。天子曰：余一人則淫，淫于遊樂。不皇萬民。□登乃宿于黃竹。天子夢羿射于塗山，羿有窮氏帝，善射者。祭公占之，疏□之□。乃宿于曲山。壬申，天子西升于曲山。□，天子西征，升九阿，疑今西安縣十里九圾也。南宿于丹黃。戊寅，天子西升于陽□，過于靈□井公博，穆王往反輒從井公博遊，明其有道德人也。乃駕鹿以遊于山上，為之石主而□實幹。即幹圾也。今杜河東大陽縣。《傳》曰：入于寞鈴。竇昤，巔昤二音。乃次于洹水之陽。今之洹津也，在河東河北縣。音項脰之脰。吉日丁亥，天子入于南鄭。
　　穆天子傳卷之五竟
　　穆天子傳卷之六
　　晉郭璞注
　　古文
　　之虛，皇帝之聞，乃□先生九觀，以詔後世。此復是登名山，有所銘勒封建也。殘缺字多，不可推考耳。己巳，天子□征，舍于值臺。辛未，紐值之獸，《管子》曰：值，菜之壤。今昊人呼田獵茸草地為值者且。於是白鹿一悟棄逸出走。言突圍出。悟，觸地。或曰所駕鹿在，猶驚也。天子乘渠黃之乘□焉。自此已上疑說逐得鹿之狀。天子丘之，丘謂為之名號，方言耳。是曰五鹿官人，之口是丘。□其皮，是曰□皮，□其脯，是曰□脯。天子飲于漯水之上，漯水，今濟陰漯陰縣。音杳。官人膳鹿獻之天子，天子美之，是曰甘。自此以上，皆因鹿以名所在地，用紀之也。今元城縣東郭有五鹿墟，晉文公所乞食於野人處者也。癸酉，天子南祭白鹿于漯□，乃西飲于草中，草野之中。大奏廣樂，大謂盛作之也。是曰樂人。亦以紀之。甲戌，天子西北□姬姓也，盛梧之子也。盛，國名。疑上說姬事。《公羊傳》曰：成者何盛也者，為諱之，盛諱戚，同姓者。天子賜之上姬之長，今盛梧為姬姓之長，位位在上也。是曰盛門。天子乃為之臺，為盛姬築臺也。是曰重璧之臺。言臺狀如壘璧。戊寅，天子東狙于澤中，逢寒疾。言盛姬在此遇風寒得疾。天子舍于澤中，盛姬告病，天子憐之，□澤日寒氏以名澤也。盛姬求飲，天子命人取漿而給，得之速也。《傳》曰：何其給也。是曰壺輪。壺，器名。輪，音遺，速也，與速同。天子西至于重璧之臺，盛姬告病，□天子哀之，上疑說盛姬死也。是曰哀次。哭泣之位次。天子乃殯盛姬于轂丘之廟。先王之廟有在此者。漢氏亦所在有廟焉。壬寅，天子命哭，令草臣大臨也。啟為主、為之喪主，即下伊扈也。上啟疑為開殯出棺也。祭父賓喪，儐贊禮儀。天子王女叔姪為主。叔姓，穆王之女也。音燦座。天子□賓之命終一及禮，令持喪終禮也。於是殤祀而哭。殤，未成喪，盛姬年小也。內史執策，所以書贈贈之事，內史主刪命者。官人□兀職曾祝，敷筵席設几，敷猶鋪也。《周禮》曰：喪事仍凡。盛績具，績具奠也。肺擭羹、肉也，當以音行。載、大禽脯棗酗、粥清也，音移。醞肉醬也、魚臘乾魚、糢寒粥也、韭韭誼。百物，言備有也。乃陳腥俎十二、乾豆九十、鼎敦壺尊四十、敦似盤，音堆。器，雜器皿也。曾祝祭食。禮雖喪祭，皆祭食，示有所先也。進肺盪祭酒，以肺換鹽，中以祭所，謂振祭也。禮以肺見少牢鎖食也。乃獻喪主伊扈，伊扈拜受。□祭女又獻女主叔姪，叔姪拜受。祭□祝報祭觴大師，樂官。乃哭即位。就喪位也。畢哭，內史□策而哭，策上宜作讀，既夕禮，曰主人之史讀贍是也。曾祝捧績而哭，捧，兩手持也。御者□祈而哭。侍御者禮，日御者入浴。抗者觴夕而哭，抗猶舉也。《禮記》曰：小臣四人抗裊也。佐者承斗而哭，佐斂者也。斗，斟水杓也。佐者佐飲食者。衣裳佩□而哭，樂□人陳琴瑟□竽疑竽上宜作笙，笙亦竽屬。籥如笛，三孔。荻令戟吏所吹者。莞莞如併兩笛，音管。而哭，百□眾官人各□其職事以哭，百眾，猶百族也。曰：士女錯踴，九□乃終。錯，互也。哭則三踴，三哭而九踴，所謂成踴者也。喪主伊扈，哭出造舍倚也廬，父兄宗姓及在位者從之，佐者哭，佐斂者也。且徹績及壺鼎俎豆，皆佐者主為之。眾宮人各□其職，皆哭而出。事畢。井利□事後出而收。井利所以獨後出者，典喪祭器物，收斂之也。或曰井利稽慢，出不及輩，故收縛之。癸卯大哭，殤杞而載。載，祖載也。甲辰，天子南葬盛姬於樂池之南。即玄池也。天子乃命盛姬□之喪視皇后之葬法，視猶比也。亦不邦後于諸侯。疑字錯誤，所未詳也。河濟之間共事供給事也，韋穀黃城三邦之士輩喪，輦謂挽輸車，發三國之眾以示榮侈。七萃之士抗者即車，舉棺以就車。曾祝先喪，導也。大匠御棺，為棺御也。《周禮》曰：喪祝為御。《禮記》曰：諸侯御柩以羽保。謂在前為行止之節。日月之旗，七星之文，育旗上畫日月及北斗星也。《禮記》曰：日月為旗，常亦通名。鼓鍾以葬。龍旗以□，烏以建鼓，獸以建鍾，龍以建旗，日喪之先後及哭踴者之問，畢有鍾旗□百物喪器，井利典之，列于喪行，靡有不備。行，行伍。擊鼓以行喪，舉旗以勸之，令盡衰也。擊鍾以止哭，彌旗以節之。為節音節。彌猶低也。日□祀大哭九而終喪。出于門，喪主即位，就哭位也。周室父兄子孫倍之，倍，倍列位也。諸侯屬子宗屬攀子。王吏倍之，外官王屬七萃之士倍之，外官，所主在外者。姬姓子弟倍之，盛姬之族屬也。執職之人倍之，執職猶執事也。百官眾人倍之，哭者七倍之。列七重。踴者三十行，行萃百人。百人為一倍。萃，聚也。女主即位，璧人草女倍之，璧人，王所幸愛者。王臣姬姓之女倍之，疑同姓之女為大夫士妻者，所謂內宗也。宮官人倍之，官官為內。宮賢庶妾倍之。庶妾，眾散妾也。哭者五倍，踴者次從。以次相從。日天子命喪一里，而擊鍾止哭。曰臣人哭于車上，御棺不得下也。曾祝哭于喪前，七萃之士哭于喪所。日小哭錯踴，三踴而行，五里而次。次，猶止也。日喪三舍，至于哀次，五舍，至于重璧之臺。三十里為舍也。《傳》曰：避君三舍。乃休。休，駐也。天子乃周姑縣之水以園喪車，決水周繞之也。縣音遙，園音員。是日圖車。以號水也。曰殤祀之。於此復祭。孟冬辛亥，邢侯、曹侯來弔，曹國，今濟陰定陶縣是也。內史將之以見天子。天子告不豫而辭焉。不豫，辭病也。《尚書》曰：武王不豫。邢侯、曹侯乃吊太子，太子哭出廟門以迎邢侯，曹侯不進。再拜勞之。問勞之也。侯不答拜。謙不敢輿太子抗禮。邢侯謁哭于廟，謁，告也。太子先哭而入，西向即位，內史賓侯賓，相。北向而立，大哭九。邢侯厝踴三而止。與太子拾鋪。太子送邢侯至廟門之外，邢侯遂出。太子再拜送之。曹侯廟弔入哭，太子送之，亦如邢侯之禮。雖弔異而禮同。壬子，天子具官見邢侯、曹侯。具官，備禮相見。天子還返，將歸。邢侯、曹侯執見拜天子之武一。義所未聞。天子見之，乃遣邢侯、曹侯歸于其邦，王官執禮共于二侯如故。言不以喪廢禮。曰天子出憲，憲命。以或撻媚。此以上以說贈贈事。衣物曰撻。音遂。癸丑，大哭而□。甲寅，殤祀，大哭而行，喪五舍于大次，日喪三日于大次，停三日也。殤祀如初。辛酉，大成，百物皆備。送葬之物俱備。壬戌，葬史錄縣鼓鍾以亦下棺。空也。七萃之士□士女錯踴九□喪下。工謂入上。昧爽，天子使璧人所愛幸者。贈用文錦明衣九領，謂之明衣，言神明之衣。喪宗伊扈贈用變裳，宗亦主。變裳，裳名也。女主叔挫贈用茵組，茵褥。百璧人官師畢贈，言畫有撻贈也。官師，軍士號也。《禮記》曰：官師一廟。井利乃藏。藏之於墓所報哭于大次，報，猶反也。大次，有次神次也。祥柯□祝喪，罷哭，辭于遠人。辭謝遣歸。為盛姬謐日一辰淑人。恭人短折日哀。天子丘人為丘作名是日淑人之丘。乙丑，天子東征，舍于五鹿，叔姓思哭，思哭盛姬。是日女挫之丘。因以名五鹿也。丁卯，天子東征，釣于漯水，以祭淑人，是日祭丘。己已，天子束征，食馬于漯水之上，乃鼓之棘，是日馬主。未詳所云。大木酉，天子南征，至·于值臺。仲冬甲戌，天子西征，至於因氏。國名。天子乃釣于河，以觀姑縣之木。姑縣，大木也。《山海經》云：尋木長千里，生海邊。謂此木類。丁丑，天子北征。戊寅，舍于河上，乃致父兄子弟王臣姬□祥祠畢哭，上云王臣姬姓之女，疑此亦同也。終喪于囂氏。服闕。己卯，天子西濟于河，囂氏之遂。庚辰，舍于茅尺地名，於是裡祀除喪，始樂，素服而歸，衰未忘也。是日素氏。天子遂西南。癸未，至於野王。今河內縣。甲申，天子北升于大北之瞪，疑此太行山也。而降休于兩橋之下。有兩相也。天子永念傷心，乃思淑人盛姬，於是流涕。七萃之士婆豫上諫于天子曰：自古有死有生，豈獨淑人。天子不樂，出於永思。永思有益，莫忘其新。言思之有益者，莫忘更求新人。天子哀之，乃又流涕。聞此言，念更曾盛也。是日輟。已未，乙酉，天子西絕鈃瞪，即妍山之坡，云癸巳遊于井妍之山，吉曰癸巳。乃遂西南。戊子，至于撫。盡輩池，今在河東解縣。鹽，音古。己丑，天子南登于薄山實榦之瞪，今榦橋西南，懸絕，中央有兩道。乃宿于虞。虞，國名，今太陽縣。庚申，天子南征。吉日辛卯，天子入于南鄭。
　　穆天子傳卷之六竟