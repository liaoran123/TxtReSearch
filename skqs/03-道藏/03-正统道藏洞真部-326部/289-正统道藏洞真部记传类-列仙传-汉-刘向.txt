
　　洞真部記傳類
　　列仙傳
　　經名：列仙傳。二卷。原題漢光綠大夫劉向撰。底本出處：《正統道藏》洞真部記傳類。參校本：《四庫全書》本。
　　列仙傳卷上
　　漢光祿大夫劉向撰
　　赤松子
　　赤松子者，神農時雨師也。服水玉，以教神農。能入火自燒。往往至崑崙山上，常止西王母石室中，隨風雨上下。炎帝少女追之，亦得仙俱去。至高辛時復為雨師。今之雨師本是焉。
　　眇眇赤松，飄飄少女。接手翻飛，玲然雙舉。
　　縱身長風，俄翼玄圃。妙達巽坎，作範司雨。
　　寧封子
　　寧封子者，黃帝時人也。世傳為黃帝陶正。有人過之，為其掌火，能出五色煙。久則以教封子。封子積火自燒，而隨煙氣上下。視其灰燼，猶有其骨。時人共葬於寧北山中，故謂之寧封子焉。
　　奇矣封子，妙稟自然。鑠質洪鑪，暢氣五煙。
　　遺骨灰燼，寄墳寧山。人睹其跡，惡識其玄。
　　馬師皇
　　馬師皇者，黃帝時馬醫也。知馬形生死之診，治之輒愈。後有龍下向之，垂耳張口。皇日：此龍有病，知我能治。乃緘其唇下口中，以甘草揚飲之而愈。後數數有疾龍出其波，告而求治之。一旦，龍負皇而去。
　　師皇典馬，底無殘駟。精感掌龍，術兼殊類。
　　靈此報德，彌鱗銜轡。振躍天漢，集有遺蔚。
　　赤將子輿
　　赤將子輿者，黃帝時人。不食五穀而瞰百草花。至堯帝時，為木工，能隨風雨上下。時時於市中賣繳，亦謂之繳父。云：
　　蒸民粒食，孰享遐祚。子輿拔俗，餐葩飲露。
　　託身風雨，遙然嬌步。雲中可遊，性命可度。
　　黃帝
　　黃帝者，號日軒轅。能劾百神，朝而使之。弱而能言，聖而預知，知物之紀。自以為雲師，有龍形。自擇亡日，與旱臣辭。至於卒，還葬橋山。山崩，柩空無尸，唯劍烏在焉。仙書云：黃帝採首山之銅，鑄鼎於荊山之下。鼎成，有龍垂胡髯下迎帝，乃昇天。草臣百僚悉持龍髯，從帝而升攀，帝弓及龍髯，拔而弓墜，草臣不得從，仰#1而悲號，故後世以其處為鼎湖，名其弓為烏號焉。
　　神聖淵玄，邈哉帝皇。塹蒞萬物，冠名百王。
　　化周六合，數通無方。假葬橋山，超升昊蒼。
　　倔佺
　　倔佺者，槐山採藥父也。好食松實。形體生毛，長數寸。兩目更方。能飛，行逐走馬。以松子遺堯，堯不暇服也。松者，簡松也。時人受服者，皆至二三百歲焉。
　　倔佺餌松，體逸眸方。足躡鸞鳳，走超騰釀。
　　遺贈堯門，貽此神方。盡性可辭，中智宜將。
　　容成公
　　容成公者，自稱黃帝師，見於周穆王。能善補導之事，取精於玄牝。其要谷神不死，守生養氣者也。髮白更黑，齒落更生，事與老子同。亦云老子師也。
　　亹亹容城#2，專氣致柔。得一在昔，含光獨游。
　　道貫黃庭，伯陽仰儔。玄牝之門，庶幾可求。
　　方回
　　方回者，堯時隱人也。堯聘以為閻士。煉食雲母，亦與民人有病者。隱於五柞山中。夏啟末，為宦士。為人所劫，閉之室中，從求道。回化而得去，更以方回掩封其戶。時人言：得回一丸泥塗門戶，終不可開。
　　方回頤生，隱身五柞。咀嚼雲英，棲心隙漠。
　　卻閉幽室，重關自廓。印改掩封，終焉不落。
　　老子
　　老子姓李，名耳，字伯陽，陳人也。生於殷時，為周柱下史。好養精氣，貴接而不施。轉為守藏史，積八十餘年，《史記》云二百餘年。時稱為隱君子，謐日聰。仲尼至周，見老子，知其聖人，乃師之。後周德衰，乃乘青牛車去。入大秦，過西關，關令尹喜待而迎之。知真人也，乃強使著書，作《道德經》，上下二卷。
　　老子無為，而無不為。道一生死，跡入靈奇。
　　塞兌內鏡，冥神絕涯。德合元氣，壽同兩儀。
　　關令尹
　　關令尹喜者，周大夫也。善內學，常服精華，隱德修行，時人莫知。老子西遊，喜先見其黑，知有真人當過，物色而遮之，果得老子。老子亦知其奇，為著書授之。後與老子俱遊流沙化胡#3苣勝實，莫知其所終。尹喜亦自著書九篇，號日《關令子》。
　　尹喜抱關，含德為務。抱漱日華，仰玩玄度。
　　候氣真人，介焉獨悟。俱濟流沙，同歸妙趣。
　　涓子
　　涓子者，齊人也。好餌木，接食其精。至三百年，乃見於齊。著《天人經》四十八篇。後釣於荷澤，得鯉魚，腹中有符。隱於岩山，能致風雨。受伯陽九仙法。淮南山#4安，少得其文，不能解其旨也。其《琴心》三篇有條理焉。
　　涓老餌木，享玆遐紀。九仙既傳，三才乃理。
　　赤鯉投符，風雲是使。批琴幽巖，高樓遐峙。
　　呂尚
　　呂尚者，冀州人也。生而內智，預見存亡。避紂之亂，隱於遼束四十年。西適周，匿於南山，釣於墦溪，三年不獲魚。比聞皆曰：可已矣。尚曰：非爾所及也。已而果得《兵鈐》於魚腹中。文王夢得聖人，聞尚，遂載而歸。至武王伐紂，嘗作《陰謀》百餘篇。服澤芝地髓，具二百年而告亡。有難而不葬，後子伋葬之，無尸，唯有《玉鈐》六篇在棺中云。
　　呂尚隱釣，瑞得赦鱗。通夢西伯，同乘入臣。
　　沈謀籍世，芝體鍊身。遠代所稱，美哉天人。
　　嘯父
　　嘯父者，冀州人也。少在西周市上補履數十年，人不知也。後奇其不老，好事者造求其術，不能得也。唯梁母得其作火法。臨上三亮上，與梁母別，列數十火而昇。西邑多奉祀之。
　　嘯父駐形，年衰不邁。梁母遇之，歷虛啟會。
　　丹火翼輝，紫煙成蓋。眇企昇雲，抑絕華泰。
　　師門
　　師門者，嘯父弟子也。亦能使火，食桃李葩。為夏孔甲龍師。孔甲不能順其意，殺而埋之外野。一日一風雨迎之，訖，則山木皆焚。孔甲祠而檮之，還而道死。
　　師門使火，赫炎其勢。乃豢儿龍，潛靈隱惠。
　　夏王虐之，神存質斃。風雨既降，肅爾高逝。
　　務光
　　務光者，夏時人也。耳長七寸。好琴，服蒲韭根。殷湯將伐紂，因光而謀。光曰：非吾事也。湯曰：孰可？曰：吾不知也。湯曰：伊尹何如？曰：強力忍詬，吾不知其他。湯既克桀，以天下讓於光，曰：智者謀之，武者遂之，仁者居之，古之道也。吾子胡不遂之？請相吾子。光辭曰：廢上，非義也；殺人，非仁也；人犯其難，我享其利，非廉也。吾聞非義不受其祿，無道之世不踐其位，死於尊我？我不忍久見也。遂負石自沈于寥水，已而自匿。後四百餘歲，至武丁時復見。武丁欲以為相，不從。武丁以輿迎而從逼，不以禮，遂投浮梁山。後遊尚父山。
　　務光自仁，服食養真。冥遊方外，獨步常均。
　　武丁雖高，議位不臣。負石自沉，虛無其身。
　　仇生
　　仇生者，不知何所人也。當殷湯時，為木正。三十餘年而更壯，皆知其奇人也，咸共師奉之。常食松脂，在尸鄉北山上自作石室。至周武王，幸其室而祀之。
　　異哉仇生，靡究其向。治身事君，老而更壯。
　　灼灼容顏，怡怡德量。武王祠之，北山之上。
　　彭祖
　　彭祖者，殷大夫也。姓錢名鏗，帝顓頊之孫，陸終氏之中子。歷夏至殷末，八百餘歲。常食桂芝，善導引行氣。歷陽有彭祖仙室，前世檮請風雨，莫不輒應。常有兩虎在祠左右，祠訖，地即有虎跡云。後昇仙而去。
　　遐哉碩仙，時惟彭祖。道與化新，綿綿歷古。
　　隱倫玄室，靈著風雨。二虎嘯時，莫我猜侮。
　　邛疏
　　邛疏者，周封史也。能行氣鍊形，煮石髓而服之，謂之石鍾乳。至數百年，往來入太室山中，有外石狀枕焉。
　　八珍促壽，五石延生。那疏得之，鍊髓餌精。
　　人以百年，行邁身輕。寢息中獄，遊步仙庭。
　　介子惟
　　介了推者，姓王名光，晉人也。隱而無名。悅趙成子，與遊。日一有黃雀在門上，晉公子重耳異之，與出居外十餘年，勞苦不辭。及還介山，伯子常晨來呼推曰：可去矣。推辭母入山中，從伯子常遊。從文公遣數千人以玉帛禮之，不出。後三十年，見東海邊，為王俗賣扇。後數十年，莫知所在。
　　王光沈默，享年遐久。出翼霸君，處契玄友。
　　推祿讓勤，何求何取。逐影介山，浪跡海右。．
　　馬丹
　　馬丹者，晉耿之人也。當文候時，為大夫。至獻公時，復為幕府正。獻戶公滅耿，殺恭太子，丹乃去。至趙宣子時，乘安車入晉都，候諸大夫。靈公欲仕之，逼不以禮。有迅風發屋，丹入迴風中而去。北方人尊而祠之。
　　馬丹官晉，與時汗隆。事文去獻，顯沒不窮。
　　密綱將設，從禮迅風。杳然獨上，絕跡玄宮。
　　平常生
　　穀城鄉平常生者，不知何所人也。數死復生，時人以為不然。後大水出，所害非一，而平輒在缺門山頭大呼，言：平常生在此。云復水雨五日，必止。止則上山求祠之，但見平衣被革帶。後數十年，復為華陰門卒。
　　穀城妙匹，譎達奇逸。出生入死，不悄其質。
　　玄化忘形，貴賤奚恤。暫降塵汙，終騰雲室。
　　陸通
　　陸通者，云楚狂接輿也。好養生，食棄盧木實乃蕪菁子。遊諸名山，在蜀峨媚山上，世世見之，歷數百年去。
　　接輿樂道，養性潛輝。見諷尼父，論以鳳衰。
　　納氣以和，存心以微。高步靈嶽，長嘯峨媚。
　　葛由
　　葛由者，羌人也。周成王時，好刻木羊賣之。一旦騎羊而入西蜀，蜀中王侯貴人追之，上綏山。綏山在峨媚山西南，高無極也。隨之者不復還，皆得仙道。故里諺曰：得綏山一桃，雖不得仙，亦足以豪。山下立祠數十處云：
　　木可為羊，羊亦可靈。靈在葛由，一致無經。
　　爰陸崇綏，舒翼揚聲。知衛者仙，得桃者榮。
　　江妃二女
　　江妃二女者，不知何所人也。出遊於江漢之湄，逢鄭交甫，見而悅之，不知其神人也。謂其僕曰：我欲下請其佩。僕曰：此問之人皆習於辭，不得，恐罹悔焉。交甫不聽，遂下，與之言曰：二女勞矣。二女曰：客子有勞，妾何勞之有？交甫曰：橘是柚也，我盛之以筍，令附漢水，將流而下。我遵其傍，採其芝而茹之，以知吾為不遜也。願請子之佩。二女曰：橘是柚也，我盛之以莒，令附漢水，將流而下。我遵其旁，採其芝而如之。遂手解佩與交甫。交甫悅，受而懷之中當心。趨去數十步，視佩，空懷無佩。顧二女，忽然不見。
　　靈妃艷逸，時見江湄。麗服微步，流盼生姿。
　　交甫遇之，憑情言私。嗚珮虛擲，絕影焉追。
　　范蠡
　　范蠡字少伯，徐人也。事周，師太公望。好服柱飲水，為越大夫，佐勾踐破昊。後乘輕舟入海，變名姓，適齊，為鴉夷子。更後百餘年，見於陶，為陶朱君。財累億萬，號陶朱公。後棄之，蘭陵賣藥，後人世世識見之。
　　范蠡御桂，心虛志遠。受業師望，載潛載惋。
　　龍見越鄉，功遂身返。屐脫千金，與道舒卷。
　　琴高
　　琴高者，趙人也。以鼓琴為宋康王舍人。行涓、彭之衛，浮遊冀州、涿一作碼郡之問。二百餘年後，辭入琢水中取龍子，與諸弟子期曰：皆潔齋，待於水傍設祠。果乘赤鯉來，出坐祠中。旦有萬人觀之。留一月餘，復入水去。
　　琴高晏晏，司樂宋宮。離世孤逸，浮沉涿中。
　　出躍頫鱗，入藻清沖。是任水解，其樂無窮。
　　寇先
　　寇先者，宋人也。以釣魚為業，居睢水旁百餘年。得魚或放，或賣，或自食之。常著冠帶。好種荔枝，食其葩實焉。宋景公問其道，不告，即殺之。數十年，踞宋城門，鼓琴數十日，乃去。宋人家家奉杞焉。
　　寇先惜道，術不虛傳。景公戮之，尸解神遷。
　　歷載五十，撫琴來旋。夷俟宋門，暢意五絃。
　　王子喬
　　王子喬者，周靈王太子晉也。好吹笙，作鳳凰嗚。遊伊、洛之問。道士浮丘公接以上嵩高山。三十餘年後，求之於山上，見相良曰：告我家七月七日待我於堠氏山巔。至時，果乘白鶴駐山頭，望之不得到。舉手謝時人，數日而去。亦立祠於猴氏山下及嵩高首焉。
　　妙哉王子，神遊氣爽。笙歌伊洛，擬音鳳響。
　　浮丘感應，接手俱上。揮策青崖，假翰獨往。
　　幼伯子
　　幼伯子者，周蘇氏客也。冬常著單衣，盛暑著懦垮。形貌歲異。後數十年更壯，時人莫知。世世來誡祐蘇氏，子孫得其福力也。
　　周客戢容，泯跡泥盤。夏服重績，冬振輕丸。
　　作不背本，義不獨安。乃眷周氏，祐其艱難。
　　安期先生
　　安期先生者，瑯琊阜鄉人也。賣藥於束海邊，時人皆言千歲翁。秦始皇束遊，請見，與語三日三夜。賜金璧，度數千萬出於阜鄉亭，皆置去。留董曰，以赤玉烏一雙為報，曰：後數年求我於蓬萊山。始皇即遣使者徐市、盧生等數百人入海，未至蓬萊山，輒逢風波而還。立祠阜鄉亭海邊十數處。云：
　　寥寥安期，虛質高清。乘光適性，保氣延生。
　　聊悟秦始，遺寶阜亭。將遊蓬萊，絕影清泠。
　　桂父
　　桂父者，象林人也。色黑，而時白，時黃，時赤。南海人見而尊事之。常服桂及葵，以龜腦和之，千丸十斤。桂累世見之。今荊州之南尚有桂丸焉。
　　偉哉桂父，挺直遐畿。靈葵內潤，丹桂外綏。
　　怡怡柔顏，代代同輝。道播東南，奕世莫違。
　　瑕丘仲
　　瑕丘仲者，寧人也。賣藥於寧百餘年，人以為壽矣。地動舍壞，仲及里中數十家屋臨水皆敗。仲死，民人取仲尸棄水中，收其藥賣之。仲披裘而從，詣之取藥。棄仲者懼，叩頭求哀。仲曰：恨汝使人知我耳。吾去矣。後為夫餘胡王驛使，復來至寧。北方謂之謫仙人焉。
　　瑕丘通玄，謫脫其跡。人死亦死，泛焉言惜。
　　遨步觀化，豈勞胡驛。苟不睹本，誰知其謫。
　　酒客
　　酒客者，梁市上酒家人也。作酒常美而售，日得萬錢。有過而逐之，主人酒常醉敗，竅貧。梁市中賈人多以女妻而迎之。或去或來。後百餘歲來為梁丞，使民益種芋菜，曰：三年當大饑。卒如其言，梁民不死。五年，解印綬去，莫知其終焉。
　　酒客蕭粹，寄沽梁肆。何以標異？醇醴殊味。
　　屈身佐時，民用不匱。解紱晨征，莫知所萃。
　　任光
　　任光者，上蔡人也。善餌丹，賣於都市里問。積八十九年，乃知是故時任光也，皆說如數十歲面顏。後長老識之，趙簡子。聘與俱歸。常在梧．梯山上，三世不知所在。晉人常服其丹也。
　　上蔡任光，能鍊神丹。年涉期頤，曄爾朱顏。
　　頃適趙子，縱任所安。升軌相梯，高飛雲端。
　　蕭史
　　蕭史者，秦穆公時人也。善吹簫，能致孔雀、白鶴於庭。穆公有女字弄玉，好之，公遂以女妻焉。日教弄玉作鳳鳴。居數年，吹似鳳聲，鳳凰來止其屋。公為作鳳臺。夫婦止其上，不下數年。一旦，皆隨鳳凰飛去。故秦人為作鳳女祠於雍，宮中時有簫聲而已。
　　蕭史妙吹，鳳雀舞庭。嬴氏好合，乃習鳳聲。
　　遂攀鳳翼，參翕高冥。女祠寄想，遺音載清。
　　祝雞翁
　　祝雞飾者，洛人也。居尸鄉北山下，養雞百餘年。雞有千餘頭，皆立名字。暮棲樹上，晝放散之。欲引呼名，即依呼而至。賣雞及子，得千餘萬，輒置錢去。之昊，作養魚池。後升昊山，白鶴孔雀數百，常止其傍。云：
　　人禽雖殊，道固相關。祝翕傍通，牧雞寄罐。
　　育鱗道洽，棲雞樹端。物之致化，施而不刊。
　　朱仲
　　朱仲者，會稽人也，常於會稽市上販珠。漢高后時，下書募三寸珠。仲讀購書，笑曰：直值汝矣。資三寸珠，詣闕上書。珠好過度，即賜五百金。魯元公主復私以七百金，從仲求珠。仲獻四寸珠，送置於闕，即去。下書會稽徵聘，不知所在。景帝時復來獻三寸珠數十枚，輒去，不知所之。云：
　　朱仲無欲，聊寄賣商。俯窺驪龍，捫此夜光。
　　發跡會稽，曜奇咸陽。施而不德，歷世彌彰。
　　脩羊公
　　脩羊公者，魏人也。在華陰山上石室中，有懸石榻，外其上，石盡穿陷。略不食，時取黃精食之。後以道干景帝。帝禮之，使止王邸中。數歲，道不可得。有詔問脩羊公能何日發，語未訖，床上化為白羊，題其臉曰：脩羊公謝天子。後置石羊於靈臺上，羊後復去，不知所在。
　　卓矣脩羊，韜奇含靈。枕石大華，餐鈷黃精。
　　漢禮雖隆，道非所經。應變多質，忽爾隱形。
　　稷丘君
　　稷丘君者，太山下道士也。武帝時以道術受賞賜。髮白再黑，齒落更生。後罷去。上東巡太山，稷丘君乃冠章甫，衣黃衣，擁琴來迎拜武帝，指帝：陛下勿上也，上必傷足指。及數里，右足指果折。上諱之，故但祠而還，為稷丘君立祠焉，為稷承奉之。云：
　　穆丘洞徹，脩道靈山。鍊形濯質，變白還年。
　　漢武行幸，攜琴來延。戒以升陸，逆睹未然。
　　崔文子
　　崔文子者，太山人也。文子世好黃老事。居潛山下，後作黃散赤丸，成石父祠。賣藥都市，自言三百歲。後有疫氣，民死者萬計。長吏之文所請救，文擁朱膳，繫黃散，以徇人門，飲散者即愈，所活者萬計。後去，在蜀賣黃散，故世寶崔文赤丸黃散，實近於神焉。
　　崔子得道，衛兼秘奧。氣癘降喪，仁心攸悼。
　　朱嬸電麾，神藥捷到。一時獲全，永世作效。
　　列仙傳卷上竟
　　＃１『仰』字據《四庫全書》本《列仙傳》（下簡稱《四庫》本）補。
　　＃２『城』字疑應作『成』。
　　＃３『胡』字原文作『明』，據《四庫》本改。
　　＃４『山』字《四庫》本作『王』。
　　漢光祿大夫劉向撰
　　赤須子
　　赤須子，豐人也，豐中傳世見之，云秦穆公時主魚吏也。數道豐界災害水早，十不失一。臣下歸向，迎而師之，從受業，問所長。好食松實、天門冬、石脂，齒落更生，髮墮再出。服霞絕，後遂去昊山下，十餘年，莫知所之。
　　赤須去豐，爰憩昊山。三藥並御，朽貌再鮮。
　　空往師之，而無使延。顧問小智，豈識巨年。
　　東方朔
　　東方朔者，平原厭次人也。久在昊中，為書師數十年。武帝時上書說便宜，拜為郎。至昭帝時，時人或謂聖人，或謂凡人。作深淺顯默之行，或忠言，或虧語，莫知其旨。至宣帝初，棄郎以避亂世，置績官舍，風飄之而去。後見於會稽，賣藥五湖。智者疑其歲星精也。
　　東方奇達，混同時俗。一龍一蛇，豈豫榮辱。
　　高韻沖霄，不羈不東。沈跡五湖，騰影暘谷。
　　鉤翼夫人
　　鉤翼夫人者，齊人也。姓趙。少時好清冷。病臥六年，右手拳屈，飲食少。望氣者云：東北有貴人氣，推而得之。召到，姿色甚偉。武帝披其手，得一玉鉤，而手尋展。遂幸而生昭帝。後武帝害之，殯尸不玲而香一月問。後昭帝即位，更葬之，棺內但有絲履，故名其宮日鉤翼。後避諱改為弋廟。闈有神祠閣在焉。
　　婉婉弱媛，廟符授鉤。誕育嘉嗣，皇祚惟休。
　　武之不達，背德致仇。委身受戮，尸滅芳流。
　　犢子
　　犢子者，鄴人也。少在黑山，採松子、狹苓餌而服之，且數百年，時壯時老，時好時醜，時人乃知其仙人也。常過酣酒陽都家。陽都女者，市中酷酒家女，眉生而連，耳細而長。眾以為異，皆言此天人也。會犢子牽一黃犢來過，都女悅之，遂留相奉侍。都女隨犢子出取桃李，一宿而返，皆連兜甘美□ 。邑中隨伺逐之，出門共牽犢耳而走，人不能追也。且還，復在市中數十年，乃去。見潘山下，冬賣桃李。云：
　　犢子山棲，採松餌苓。妙氣充內，變白易形。
　　陽氏奇表，數合理冥。乃控靈犢，倏若電征。
　　騎龍嗚
　　騎龍嗚者，渾亭人也。年二十，於池中求得龍子，狀如守官者十餘頭。養食，結草廬而守之。龍長大，稍稍而去。後五十餘年，水壞其廬而去。一旦騎龍來渾亭下，語云：馮伯昌孫也，此間人不去五百里，必當死。信者皆去，不信者以為妖。至八月果水至，死者萬計。
　　騎嗚養龍，結廬虛池。專至俟化，乘雲縿蠣。
　　紆轡故鄉，告以速移。洞鏡災祥，情眷不離。
　　主柱
　　主柱者，不知何所人也。與道士共上岩山，言此有丹砂，可得數萬斤。容山長吏知而上山封之。砂流出，飛如火，乃聽柱取為。邑令章君明餌砂三年，得神砂飛雪。服之五年，能飛行，遂與柱俱去。云：
　　主柱同窺，道士精徹。玄感通山，丹砂出穴。
　　熒熒流丹，飄飄飛雪。者長悟之，終然同悅。
　　園客
　　園客者，濟陰人也。姿貌好而性良，邑人多以女妻之，客終不取。常種五色香草，積數十年，食其實。一旦，有五色蛾止其香樹末，客收而薦之以布，生桑蠶焉。至蠶時，有好女夜至，自稱客妻，道蠶狀。客與俱收蠶，得百二十頭繭，皆如甕大。繅一繭，六十日始盡。訖，則俱去，莫知所在。故濟陽人世祠桑蠶，設祠室焉。或云陳留濟陽氏。
　　美哉園客，顏嘩朝華。仰吸玄精，俯持五葩。
　　馥馥芳卉，釆釆文蛾。淑女宵降，配德升遐。
　　鹿皮公
　　鹿皮公者，淄川人也。少為府小吏木工，舉手能成器械。岑山上有神泉，人不能至也。小吏白府君，請木工斤斧三十人作轉輪懸閣，意思橫生。數十日梯道四問成，上其巔，作祠舍，留止其旁，絕其二問以自固。食芝草，飲神泉，且七十年。淄水來，三下呼宗族家室，得六十餘人，令上山半。水盡漂一郡，沒者萬計。小吏乃辭遣宗家，令下山。著鹿皮衣，遂去，復上閣。後百餘年，下賣藥於市。
　　皮公興思，妙巧纏綿。飛閣懸趣，上抱神泉。
　　肅肅清廟，惜惜二問。可以閑處，可以永年。
　　昌容
　　昌容者，常山道人也。自稱殷王子。食蓬縈根，往來上下，見之者二百餘年，而顏色如二十許人。能致紫草，賣與染家，得錢以遺孤寡。歷世而然，奉祠者萬計。
　　殷女忘榮，曾無遺戀。怡我柔顏，改華標情。
　　心與化遷，日與氣鍊。坐外奇貨，惠及孤賤。
　　谿父
　　谿父者，南郡鄘人也。居山問，有仙人常止其家。從買瓜，教之鍊瓜子，與桂附子芷實共藏而對分，食之二十餘年，能飛走，昇山入水。後百餘年，居絕山頂，呼谿下父老，與道平生時事。云：
　　谿父何欲，欲在幽谷。下臨清澗，上翳委募。
　　仙客舍之，導以秘錄。形絕埃溘，心在舊俗。
　　山圖
　　山圖者，隴西人也。少好乘馬，馬蹋之折腳。山中道人教令服地黃、當歸、羌活、獨活、苦參散，服之一歲，而不嗜食，病愈身輕。追道人問之，自言五嶽使之名山採藥。能隨吾，使汝不死。山圖追隨之六十餘年。一日一歸來，行母服於家問。賽年復去，莫知所之。
　　山圖抱患，因毀致全。受氣使身，藥輕命延。
　　寫哀墳梧，天愛猶纏。數周高舉，永絕俗綠。
　　谷春
　　谷春者，礫陽人也。成帝時為郎，病死而屍不冷。家發喪行服，猶不敢下釘。三年，更著冠積，坐縣門上。邑中人大驚。家人迎之，不肯隨歸。發棺，有衣無屍。留門上三宿，去之長安，止橫門上。人知，追迎之。復去之太白山，立祠於山上，時來至其祠中止宿焉。
　　谷春既死，停屍猶溫。棺闔五稔，端委於門。
　　顧視空柩，形逝衣存。留軌太白，納氣玄根。
　　陰生
　　陰生者，長安中渭橋下乞兒也。常止於市中乞，市人厭苦，以糞灑之。旋復在里中，衣不見污如故。長吏知之，械收擊，著栓桔，而續在市中乞。又械，欲殺之，乃去。灑者之家室自壞，殺十餘人。故長安中謠曰：見乞兒，與美酒，以免破屋之咎。
　　陰生乞兒，人厭其黷。識真者稀，累見囚辱。
　　淮陰忘吝，況我仙屬。惡肆殃及，自災其屋。
　　毛女
　　毛女者，字玉姜。在華陰山中，獵師世世見之。形體生毛，自言秦始皇宮人也。秦壞，流亡入山避難，遇道士谷春，教食松葉，遂不饑寒，身輕如飛。百七十餘年，所止巖中有鼓琴聲。云：
　　婉變玉姜，與時遁逸。真人授方，餐松秀實。
　　因敗獲成，延命深吉。得意巖岫，寄歡琴瑟。
　　子英
　　子英者，舒鄉人也。善入水捕魚。得赤鯉，愛其色好，持歸著池中，數以米穀食之。一年，長丈餘，遂生角，有翅翼。子英怪異，拜謝之。魚言：我來迎汝，汝上背，與汝俱昇天。即大雨。子英上其魚背，騰昇而去。歲歲來歸故舍食飲，見妻子。魚復來迎之，如此七十年。故昊中門戶皆作神魚，遂立子英祠。
　　子英樂水，游捕為職。靈鱗來赴，有偉厥色。
　　養之長之，挺角傳翼。遂駕雲璃，超步太極。
　　服閭
　　服閭者，不知何所人也。常止莒，往來海邊諸祠中。有三仙人於祠中博賭瓜，顧聞，令擔黃白瓜數十頭。教令暝目，及覺，乃在方丈山，在蓬萊山南。後往來莒，取方丈山上珍寶珠玉賣之，久矣。一旦髡頭，著赭衣，貌更老。人問之，言坐取廟中物云。後數年，貌更壯好，鬢髮如往日時矣。
　　服問游祠，三仙是使。假寐須臾，忽超千里。
　　納寶毀形，未足多恥。攀龍附鳳，逍遙終始。
　　文賓
　　文賓者，太丘鄉人也。賣草履為業。數取嫗，數十年輒棄之。後時故嫗壽老年九十餘，續見賓年更壯他時。嫗拜賓涕泣，賓謝曰：不宜。至正月朝，儻能會鄉亭西社中邪？嫗老，夜從兒孫行十餘里，坐社中待之。須臾賓到，大驚：汝好道邪？知汝爾，前不去汝也。教令服菊花、地膚、桑上寄生、松子，取以益氣，嫗亦更壯，復百餘年見。云：
　　文賓養生，納氣玄虛。松菊代御，鍊質鮮膚。
　　故妻好道，拜泣踟跚。引過告術，延齡百餘。
　　商丘子胥
　　商丘子胥者，高邑人也。好牧豕吹竽。年七十，不娶婦，而不老。邑人多奇之，從受道，問其要。言：但食木莒蒲根，飲水不饑不老。如此傳世，見之三百餘年。貴戚富室聞之，取而服之，不能終歲，輒止墮慢矣，謂將復有匿衛也。
　　商丘幽棲，報櫝妙術。渴飲寒泉，饑茹蒲木。
　　吹竽牧豕，卓犖奇出。道足無求，樂玆永日。
　　子主
　　子主者，楚語而細音，不知何所人也。詣江都王，自言：寧先生顧我，作客三百年，不得作直。以為狂人也。問先生所在，云在龍眉山上。王遣吏將上龍眉山巔，見寧先生，毛身廣耳，被髮鼓琴。主見之叩頭，吏致王命，先生曰：此主，吾比舍九世孫。且念汝家當有暴死女子三人，勿預吾事。語竟，大風發，吏走下山。比歸，宮中相殺三人。王遣三牲立祠焉。
　　子主挺年，理有所資。寧主祠秀，扮琴龍眉。
　　以道相符，當與訟微。匡事竭力，問昭我師。
　　陶安公
　　陶安公者，六安鑄冶師也。數行火，火一旦散，上行紫色衝天。安公伏冶下求哀。須臾，朱雀止冷上曰：安公安公，冷與天通。七月七日，迎汝以赤龍。至期，赤龍到，大雨，而安公騎之東南上。一城邑數萬人眾，共送視之，皆與辭央。云：
　　安公縱火，紫炎洞熙。翩翩朱雀，銜信告時，奕奕朱此，蜿然赴期。傾城仰觀，迴首顧辭。
　　赤斧
　　赤斧者，巴戎人也。為碧雞祠主簿。能作水頑鍊丹，與硝石服之三十年，反如童子，毛髮生皆赤。後數十年，上華山，取禹餘糧餌，賣之於蒼梧、湘江問。累世傳見之。手掌中有赤斧焉。
　　赤斧頤真，發秀戎巴。寓跡神祠，順鍊丹砂。髮雖朱羹，顏曄丹葩。釆藥靈山，觀化南遐。
　　呼子先
　　呼子先者，漢中關下卜師也。老壽百餘歲，臨去，呼酒家老嫗曰：急裝，當與嫗共應中陵王。夜有仙人持二茅狗來至，呼子先。子先持一與酒家嫗，得而騎之，乃龍也。上華陰山。常於山上大呼言：子先、酒家母在此。云：
　　三靈潛感，應若符契。方駕茅狗。蜿爾龍逝。參登大華，自稱應世。事君不端，會之有惠。
　　負局先生
　　負局先生者，不知何許人也。語似燕代間人。常負磨鏡局徇昊市中，街磨鏡一錢。因磨之，輒問主人得無有疾苦者，輒出紫丸藥以與之。得者莫不愈。如此數十年。後大疫病，家至戶到與藥，活者萬計，不取一錢。昊人乃知其真人也。後主昊山絕崖頭，懸藥下與人。將欲去時，語下人曰：吾還蓬萊山，為汝曹下神水。崖頭一旦有水，白色，流從石問來下，服之多愈疾。立祠十餘處。
　　負局神端，披褐含秀。術兼和鵲，心託宇宙。引彼萊泉，灌此絕岫。欲返蓬山，以齊天壽。
　　朱璜
　　朱璜者，廣陵人也。少病毒瘦，就睢山上道士阮丘。丘憐之，言：卿除腹中三屍，有真人之業，可度教也。璜曰：病愈，當為君作客三十年，不敢自還。丘與璜七物藥，日服九丸，百日病下如肝脾者數斗。養之數十日，肥健，心意日更開朗。與老君《黃庭經》，令日讀三過，通之，能思其意。丘遂與璜俱入浮陽山玉女祠。且八十年，復見故處，白髮盡黑，鬢更長三尺餘。過家#1食，止數年，復去。如此至武帝末，故在焉。
　　朱璜寢痕，福祚相迎。真人投藥，三屍俱靈。
　　心虛神瑩，騰贊幽冥。毛赦髮黑，超然長生。
　　黃阮丘
　　黃阮丘者，睢山上道士也。衣裘被髮，耳長七寸，口中無齒。日行四百里。於山上種蔥蓮百餘年，人不知也。時下賣藥，朱璜發明之，乃知其神#2人也。地動山崩道絕，預戒下人，世共奉祠之。
　　蔥藹巖嶺，實棲若人。被裘散髮，輕步絕倫。
　　含道養生，妙觀通神。發驗朱璜，告褊下民。
　　女丸
　　女丸者，陳市上沽酒婦人也。作酒常美，遇仙人過其家飲酒，以《素書》五卷為質。丸開視其書，乃養性交接之衛。丸私寫其文要，更設房室，納諸年少飲美酒，與止宿，行文書之法。如此三十年，顏色更如二十時。仙人數歲復來過，笑謂丸曰：盜道無師#3，有翅不飛。遂棄家追仙人去，莫知所之。云：
　　玄素有要，近取諸身。彭聘得之，五卷以陳。
　　女丸蘊妙，仙客來臻。傾書開引，雙飛絕塵。
　　陵陽子明
　　陵陽子明者，銓鄉人也。好釣魚，於旋溪釣得白龍。子明懼，懈鉤拜而放之。後得白魚，腹中有書，教子明服食之法。子明遂上黃山，採五石脂，沸水而服之。三年，龍來迎去，止陵陽山上百餘年。山去地千餘丈，大呼下人，令上山半。告言谿中子安當來，問子明釣車在否。後二十餘年，子安死，人取葬石山下。有黃鶴來棲其塚旁樹上，嗚呼子安。云：
　　陵陽垂釣，白龍銜鉤。終獲瑞魚，靈述是修。
　　五石溉水，騰山乘虹。子安果沒，嗚鶴何求。
　　邗子
　　邗子者，自言蜀人也。好放犬子，時有犬走入山穴，邢子隨入十餘宿，行度數百里。上出山頭上，有臺殿宮府，青松樹森然，仙吏侍衛甚嚴。見故婦主洗魚，與邢子符一函并藥，便使還與成都令喬君。喬君發函，有魚子也。著池中養之一年，皆為龍形。復送符還山上。犬色更赤，有長翰，常隨邢子往來。百餘年，遂留止山上。時下來護其宗族。蜀人立祠於穴口，常有鼓吹傳呼聲。西南數千里共奉祠焉。
　　邢子尋犬，容入仙穴。館閣峨峨，青松列列。
　　受符傳藥，往來交結。遂棲靈岑，音響昭徹。
　　木羽
　　木羽者，鉅鹿南和平鄉人也。母貧賤，主助產。嘗探產婦兒，生便開目，視母大笑。其母大怖。夜夢見大冠赤積者守兒，言：此司命君也，當報汝恩，使汝子木羽得仙。母陰信識之。母後生兒，字之為木羽。所探兒生年十五，夜有車馬來迎去，遂過母家呼：木羽，木羽，為御來。遂俱去。後二十餘年，鸛雀旦銜二尺魚著母戶上。母匿不道而賣其魚。三十年乃沒去。母至百年乃終。
　　司命挺靈，產母震驚。乃要報了，契定未成。
　　道足三五，輕駟宵迎。終然報德，久乃遐齡。
　　玄俗
　　玄俗者，自言河問人也。餌巴豆。賣藥都市，七丸一錢，治百病。河間王病瘦，買藥服之，下蛇十餘頭。問藥意，俗云：王痕乃六世餘殃下墮，即非王所招也。王常放乳鹿，伶＃４母也，仁心感天，故當遭俗耳。王家老舍人自言：父世見俗，俗形無影。王乃呼俗日中看，實無影。王欲以女配之，俗夜亡去。後人見於常山下。
　　質虛影滅，時惟玄俗。布德神丸，乃寄鹿贖。
　　道發河問，親寵方渥。騰龍不制，超然絕足。
　　讚曰：《易》稱太極，是生兩儀。兩儀生，然後有人民。有人民，然後有生死。生死之義著明矣。蓋萬物施張，渾爾而就，亦無所不備焉。神矣妙矣，精矣微矣，其事不可得一一論也。聖人仰則觀象於天，俯則觀法於地。日月運行，四時分治，五星受制於太微，監無道之國，吉凶預見，以戒土者。動靜言語，應效相通，有自來矣。天然雖不言，其變化云為，不可謂之無也。《周書》序：桑嬌問涓子曰：有死亡而復云有神仙者，事兩成邪？涓子曰：言固可兩有耳。《孝經援神契》言：不過天地，造靈洞虛，猶立五嶽，設三台，陽精主外，陰精主內，精氣上下，經緯人物，道治非一。若夫草木，皆春生秋落必矣，而木有松、梧、櫃、檀之倫百八十餘種，草有芝英、萍實、靈沼、黃精、白符、竹霎、戒火，長生不死者萬數。盛冬之時，經霜歷雪，蔚而不彫，見斯其類也。何怪於有仙邪？余嘗得秦大夫阮倉撰《仙圖》，自六代迄今，有七百餘人。始皇好遊仙之事，庶幾有獲，故方士霧集，祈祀彌布，殆必因邇託虛，寄空為實，不可信用也。若周公《黃錄》記太白下為王公，然歲星變為寧壽公等，所見非一家。聖人所以不開其事者，以其無常。然雖有時著，蓋道不可棄，距而閉之，尚貞正也。而《論語》云怪力亂神，其微旨可知矣。
　　列仙傳卷下竟
　　＃１原文無『家』字，據《四庫》本補。
　　＃２『神』字原文作『年』，據《四庫》本改。
　　＃３『師』字原文作『私』，據《四庫》本改。
　　＃４『伶』字原文作『麟』，據《四庫》本改。