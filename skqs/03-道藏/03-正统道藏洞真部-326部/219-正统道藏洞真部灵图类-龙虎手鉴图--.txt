龍虎手鑑圖
　　經名：龍虎手鑑圖。一卷。不著撰人，當出于五代、北宋。底本出處：《正統道藏》洞真部靈圖類。
　　龍虎手鑑圖
　　《參同契》參合易象，立成大道之術，易中備設天地之象，極變化之要。觀其成形之始，即一陰一陽交感之所生。太陽萬物之父，太陰萬物之母，還丹不依天道，必無成理。火為少陽，陽即太陰之子，子依父行，靈器潛育於藥中，故前。徐、魏以易象篇次為候，具於契中金釋道章，兼太一玉訣如後。《玉訣》一石：丹砂與汞鉛成一水，成還丹之道。乾坤者，易之門戶，眾卦之父母。乾為天為父，坤為地為母，萬類生於乾坤，故稱門戶。陰陽二爻，窮變成卦父母也。坎離匡郭，坎在北方，離居南位，陽生於坎，陰生於離，故云匡郭也。運轂正軸，動釋坎離二卦，離卦中虛，虛中為轂；坎卦中實，實中為軸。於虛轂之中，天迴斗移，輪轉無窮，一陰生於五月陽盛之中，一陽生於十一月大陰之中，終而復始，轂如軸。遍剋既定，日辰無差，則天道陰陽之動息，可移於掌握之執也。四卦為崇籥，覆冒陰陽之道。四卦乾坤坎離，二卦上文中釋棄為陽，虛屈鼓動而發生；籥為陰，律靜以時陽而成變化也。覆冒者，範圍天地之問，無不周也。轡龍軌轍，依之道行太陽之事，如驅馬執繩，馳務轍行有錯也。曆紀月節有五六，坎卦中陽外陰，一陽於盛陰中生，陽道漸長，陰黑港消，陽生為內，陰消為外，云依次六日，火候終始。
　　龍虎
　　流轉金精養萬神，自然不死長生身，莫學世人貪慾樂，役役終成一聚塵。
　　靈藥
　　無名無狀強而名，一身精神炁最靈，靈藥不干他外物，陰歸相制必當成。
　　還丹
　　天地為鑪藥在身，陰陽不測謂之神，元炁飛霜成九轉，還丹本是太和津。
　　文武
　　春夏秋冬自一移，龍虎參同運坎離，乾坤晝夜施交泰，子午中分十二時。
　　神運
　　鍊丹須知神運火，莫將世問薪炭燒，三花猛焰君身有，徒自驅馳日月銷。
　　黃芽
　　黃芽黃芽應鍾律，天地藏之號真一，但向華池禦得春，萬物全胎始花實。
　　白汞
　　三日庚生兌戶開，黑金壞出白銀胎，九六春夏施三五，七八秋冬往復來。
　　金虎
　　木中隱火甲青龍，水底藏金庚白虎，天地造化在二神，測得陰陽方可睹。
　　玄曜
　　三足圓形一寸分，陰陽脫出象乾坤，鼎鼎不用金銀鑄，初九潛龍變作門。
　　真旨
　　道言有之以為利，又說無之以為用，無形之形一氣中，但還本生歸本種。
　　流珠
　　太和周身名日流，元陽黑圓象之珠，三田上下乾坤位，崇籥興風轉戶樞。
　　住世
　　子欲長生黑為母，流轉三元清藏府，世間金石皆陰質，朽骸須鍊陽丹補。
　　成真
　　元黑飛昇化萬神，子自有之莫問鄰，呼吸華池流上景，天道開通不死身。
　　出世
　　寶丹九轉鍊精根，纏上泥丸使命全，神仙空寂超三界，蛻身解化脫蛇蟬。
　　河車
　　坤象車兮寄北方，坎水為河玄武鄉，天地須測經輪處，五行飛伏運陰陽。
　　龍虎相逢在母胎，二氣和合乳花開，留心但逐初陽起，至久方知道似梅。
　　神水從來汞是神，束方木德發陽春，南來便是火中主，學者尋之方契真。
　　砂產於金汞是鉛，神仙不許俗人傳，不辭便說還丹術，只恐天符責夙愆。
　　龍虎手鑑圖竟