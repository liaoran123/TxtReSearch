玄元十子圖
　　經名：玄元十子圖。一卷。元趙孟頫作。底本出處：《正統道藏》洞真部靈圖類。參校本：《正統道藏· 玄品錄》 
　　玄元十子圖序
　　玄元十子，筆墨高古。長春路道通寓錢塘，集眾綠刻之。既成，以摹本至，稽首為之贊。垂耽被素，熙然如春，瞠若十子親見。聖人鄭圃僚園，年祖人遠。瞻之在前，亦豈不見。月星明晰，上麗乎天。有此眾妙，方知又玄。趙子神遊而寓之筆，使張僧縣惘然若失。虛堂淨几，古鼎微煙。眸容咫尺，有聞其言。大德乙巳孟冬，嗣天師張與材書。
　　趙人路雲溪，以子昂集賢手圖十子刻本示江西姚雲曰：請賦之。嗟乎，仙與不可傳者俱往矣，此猶足存乎。生民望治久矣，庶幾往者之復來乎。乃於樞成，相以招之。古之至人，龍德天隱，霆車在淵，莫襲其斡，春行萬花，疇搏其影。示有十子，芳郁縑素，一水千月，千牖二宇。崖然恫然，言言亦寓。風御天縣，形形何故。集仙之人，覃思朱院，筆有幻力，截彼蓬苑，仙聖毒之，十子俱見。神遊精行，五嶽躅空。恍兮冥兮，’墮阿堵中。路子肅然，如手貝珊。累金購工，刻玉葉楮，使千載人見此架者，大道之行，三五之英，我武十亂，有聞無聲，可象可則，於穆大黑，大德不同，人乃脊脊。聖哲軌徐，或削其跡，恢譎變化，飛躍無息。天矜民艱，日夢昂生。丕應象求，來燕治明。大德戊申上元日書。
　　玄元十子，猶宣聖十哲也。十哲從杞，今昔所崇十子於吾門中，則未之或究。蓋自修文輔教之科，鮮有習者，故十子之學晦而隱，否而塞。方今真風暢遠，玄俗還淳，孔老通家，道德同尚，集賢學士圖寫之，教主真人讚揚之，二妙並行，十子之學彰彰有光矣，南谷翕亦不負平生之志矣。噫，名山洞府，珠宮琳觀，無地無之，安得通玄究微之士，日講誦其間，使諸學徒皆有所矜式，而為道德之歸，誠教門盛事。愚庶幾見之，毋徒觀言象而已。全真門人路雲溪嘗以《玄風慶會圖》、《七真傳》求著語，玆復有請，喜其衛道心切，勉為之書。大德丙午立春日，正一弟子三茅堂灑掃黃仲圭鎮仲稽首。
　　往年平潮之役，石翁獲從教主。後見南谷老師，袖玄元十子圖，傳以獻教主。不奪所好，書軸尾而歸之。後數年，長春路明真壽諸梓，於是四方學者，隱然得之。儀象之問，路為余言。汴梁孫大方真人昨遊錢塘，摹本欲刻而未遂。此版將歸亳州太清，以垂永久。南谷之於宗陽也，規制壯麗，創玄元十子殿，實與此圖相表裹。盛哉，道之將行也歟。大德丁未六月甲子二十四，巖道士黃石翁稽首書其後。
　　關尹子
　　關令尹喜，周大夫也。老子西遊，喜望見有紫氣浮關，知真人當過，候物色而邇之，果得老子。老子亦知其奇，為著書，喜既得老子書，亦自著書九篇，名《關尹子》。今陝州靈寶縣太初觀，乃古函谷關，候見老子處。終南宗聖宮，乃關尹故宅。周穆王修其草樓，改號樓觀，建老子祠。道觀之興，實祖于此。老子授經後，西出大散關，復會于成都青羊肆，賜號文始先生，即莊子所謂博大真人者也。
　　文子
　　文子，姓辛，名鉼，一名計然，葵丘濮上人也。師事老子，楚平王問！日：聞子得道於老聘，可得聞乎。對日：道德匡邪以為正，振亂以為治，醇德復生，天下安寧，要在一人。故積德成王，積怒成亡，堯舜以是昌，桀紂以是殃。王曰：敬聞命矣。後南遊昊越，范蠡師之。越欲伐昊，蠡諫日：臣聞之師日，兵，凶器，戰逆德。爭者，事之末也。陰謀逆德，好用凶器。試身於所末，，不可。勾踐不聽，敗於夫椒。後位以上大夫弗就，隱昊興餘英禺山。相傳以為登雲而昇。按《寰宇記》、《昊興志》俱載，餘英東南三十里有計籌山，越度地形，因名焉。今山陽白石頂通玄觀，乃故隱處也。其紫雲關升元觀，即古常清觀，宋乾道問改賜。今額山之半有日：登雲石者在。著《文子》十二篇。唐封通玄真人，書為《通玄真經》。
　　庚桑子
　　老子之役有庚桑楚者，陳人也。偏得老子之道，居畏壘之山。其臣之畫然知者去之，其妾之潔然仁者遠之。擁腫之與居，鞅掌之為使。居三年，畏壘大壤。後遊昊，隱毗陵盂峰，道成仙去。後有漢輔光張天師，唐張果老相繼隱修，因號張公壇福地。古建洞靈觀，宋改天申萬壽官。著書九篇。號庚桑子，一名亢倉子。唐封洞靈真人，書為《洞靈真經》。
　　南榮子
　　南榮趣見老子，老子日：何與人偕來之眾也。趣懼然顧其後，老子日：子不知吾所謂乎。趣倪而暫仰而歎日：今者吾忘吾答，因失吾問。老子曰：何謂也。曰：不知乎，人謂我朱愚。知乎，反愁。我軀不仁則害人，仁則反愁。我身不義則傷彼，義則反愁。我已我安，逃此而可。老子日：能抱一乎，能勿失乎，能舍諸人而求諸己乎，能偷然乎，能恫然乎，能兒子乎，兒子動不知所為，行不知所之，身若槁木之枝，而心若死灰。若是者，福亦不至，禍亦不來。禍福無有，惡有人災。初趣師庚桑子，子曰：吾才小不足以化子，子胡不南見老子。故趣見老子曰：願因楚而問之。
　　尹文子
　　尹文者學老子之道，作華山之冠以自表。其為道不累於俗，不飾於物。願天下之安寧生活民命，人我之養畢足而止。見侮不辱梂民之國，禁攻寢兵梂世之戰。以此周行天下，上說下教，不忘天下者也。其書二篇，曰《 尹文子》 。
　　士成子
　　士成綺，周隱君子也。百舍重既而見老子曰：吾聞夫子聖人也，吾固不亂遠道而來，敢問修身。老子日：夫道於大不終，於小不遺，廣乎其無不容也。淵乎其不可測也。夫至人極物之真，能守其本，故外天地、遺萬物，而神未嘗困也。士成綺有得焉。
　　崔瞿子
　　崔瞿者，周之賢大夫也。問於老子日：不治天下，安藏人心。老子曰：女慎無櫻人心，人心排下而進上，上下囚殺，其熱焦火，其寒凝冰，其疾俯仰之。間而再撫四海之外，其居也淵而靜，其動也縣而天。憤驕而不可繫者，其唯人心乎。昔者黃帝始以仁義櫻人心，施及三王而天下大駭矣。於是乎，喜怒相疑，愚知相欺，善不相非，誕信相譏，而天下衰矣。大德不同，而性命爛漫矣。天下好知，而百姓求竭矣。於是乎，新鋸制焉，繩墨殺焉，椎鑿庾焉，天下脊脊大亂，罪在櫻人心。蓋老子憤德下衰，因崔瞿之問而警世云。
　　柏矩子
　　柏矩，周之卿士。學於老子，遊齊見辜人焉，解朝服而幕之，號天而哭之，日：子乎子乎，天下有大災，子獨先離之。曰：莫為盜，莫為殺人。榮辱立，然後睹所病。貨財聚，然後睹所爭。窮困人之身使無休時，欲無至此得乎。古之君天下者，以得為在民，以失為在己，以正為在民，以枉為在己，故一物有失其形者，退而自責。今則不然，匿為物而愚不識，大為難而罪不敢，重為任而罰不勝，遠其途而誅不至，民知力竭則以偽，繼之日出多偽士，民安取不偽。夫力不足則偽，知不足則欺，財不足則盜。盜竊之行，於誰責而可乎。柏矩之言，得於老子為多。
　　列子
　　列子，姓列，名禦寇，鄭人也。居鄭圃四十年，人無識者。初事壺丘子，後師老商氏友伯高子，進二子之道九年，而後能御風而行。弟子嚴恢問曰：所有．問道者為富乎。列子日：桀紂唯輕道而重利是以亡。其書凡八篇。列子蓋有道之士，而莊子亟稱之。今汴梁鄭州圃田列子觀即其故隱。唐封沖虛至德真人，書為《沖虛至德真經》。
　　莊子
　　莊子，宋人也，名周，字子休，生睢陽蒙縣。嘗為蒙漆園吏，學無所不窺，要本歸於老子之言，故其著書十餘萬言，大抵率寓言也。其言汪洋自恣以適已，故自王公大人不能器之。楚威王聞周賢，使使厚幣迎之，許以為相。周笑謂使者：千金重利，卿相尊位也。子獨不見郊祭之犧牛乎，養食之數歲，衣以文繡以入太廟，當是之時欲為孤豚，其可得乎。子亟去，無汙我，我寧遊戲汙漬之中，自快無為，有國者所羈，終身不仕，以快吾志焉。唐封南華真人，書為《南華真經》。
　　南谷先生杜尊師，予自兒時識之，居昇元觀來十年。昇元，蓋文子舊隱，其地常有光怪，亦仙靈所柄勝處也。師屬予作老子及十子像，併釆諸家之言為列傳。十一傳見之，所以明老子之道，如此將藏諸名山，以貽後人。子謂玆事不可以辭，乃神交千古，彷彿此卷，用成斯美。師名道堅，南谷其自號云，至元二十三年元日，吳興趙孟頫記。道無定體，聖無定名，惟無定，故變化無方，而有不可知也。洪惟先天道祖大聖老君，象帝之先，而吾不知誰之子，可為天下母，而吾不知其名。是故世人知有始有形之老子，而不知無始無形之老子，又何知未始無始、未始元形之老子乎。嘗謂老子歷商周九百餘年，當時親見猶龍，如關尹子者，豈特十子而已哉，叉有不可知者存。集賢學士趙子昂，本其有書、有言者，作玄聖十子像，將使學者瞻其像，誦其言，而求為聖人之徒。是誠在我，詩云：執柯伐柯，其則不遠。
　　大德丙午元日教門後學當塗杜道堅稽首恭書。
　　玄元十子圖竟
　　O 『 有』 字原作『 為』 ，據《 玄品錄》 改。