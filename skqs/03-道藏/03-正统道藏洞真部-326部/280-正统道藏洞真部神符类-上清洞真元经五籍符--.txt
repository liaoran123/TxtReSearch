上清洞真元經五籍符
　　經名：上清洞真元經五籍符。撰人不詳，約出於南北期。係摘錄《大丹隱書》而成。一卷。底本出處：《正統道藏》洞真部神符類。
　　上清洞真元經五籍符
　　太一五神奉五符奉五籍，上請帝君混合之道，求長生神仙之訣。
　　五神內寶符，太一帝君混化合景之道也。可以本命日書五符，共盛著錦囊中，帶之，長生不死。
　　又常以本命之月，月中有本命之日時，入室書五符，向王頓服之，畢，祝曰：
　　太一五神，籍記生年，千年萬歲，與天同齡，帝君把符，命壽不傾。
　　若欲數服此符者，常以五月五日、七月七日、九月九日夜時，乃佳。
　　五籍五混符化必生券
　　右符以白紙青書之。
　　右符以白紙雌黃書之。
　　右符以白紙丹書之。
　　右太一制三魂七魄寶符。
　　右太一寶神招帝君符，以八節日日中時，朱書白紙，服之畢，祝曰：
　　太上三玄，帝君在魂，太一五靈，保魂安身，紫房有命，制勑百神。
　　帝君太一內精神符，合十二首，皆太上元精之氣也，至真至秘，不得妄傳。其別復有太一外訣，符文大異者，乃皆中衿帝昌經上文也。非此真者，用之無效，兆善敬慎之。
　　右太一帝君解三關十二結胎內符，以本命、若八節日，欲行解結時，先吞此符三枚，向本命方，以真朱書青竹中白膜，生於堅節之內，遂虛中而受靈也，故書竹膜，為解結節文也。
　　上清洞真元經五籍符竟