太上秘法鎮宅靈符
　　經名：太上秘法鎮宅靈符。撰人不祥。一卷。底本出處：《正統道藏》洞真部神符類。
　　太上秘法鎮宅靈符
　　謹按上元經云：昔漢孝文皇帝，問天老曰：人家謂有三愚之宅者何？天老答曰：三愚之宅者、其宅前高後低者為一愚，北有流水者為二愚，東南高西北平為三愚。帝忽因一日，私行至弘農縣界，見一家，正住三愚、之宅。其宅甚是豪富，大小五十餘口。帝嘆訝非常，而回宮內。至來日、遂語陰陽官二人，更換衣服，一二人同至其家門首，欲問其宅因由。門人一見，即報主人。門前有三人，欲求相見。進平聞之，急令請入，邀於廳上。主客禮畢，就廳而坐。進平置酒，飲酒之次，帝問主人曰：何姓？答曰：姓劉，名進平。又問曰：住此宅得幾多年？進平答曰：住此宅，今經三十餘年。帝曰：謹按宅經云，此宅正係三愚之宅，其地大凶，人不可居之。有何方術，而成安吉之宅，願聞之。進平答曰：一自初居，此宅甚見灾禍，損耗財物，傷折人口，官病連年，六畜不安，大小不寧，貧乏甚至。忽於一日，天將欲晚，有二書生，不知從何方來本家投宿謁食。進平緣為家貧，只有些小糜粥，以供二生。食畢，遂問進平，此宅甚凶，何得居之？進平對曰：實為家貧，遷移不得。二生曰：吾有法衛，教公鎮宅，不須移動。進平拜告蒙賜法術，願聽教矣。其二生，即傳此七十二道鎮宅靈符。遂云鎮宅十年，大富貴二十年，子孫昌盛三十年，必有白衣天子入宅。所驗一一見之，但只有白衣天子未見其驗。文帝笑而問曰：二生何在？進平對曰：傳符法了，便辭而去。出門約五十步不見，惟有白氣一道，上天而去。帝曰：符其可得而聞乎？進平於是將符即時進上。文帝遂獲此符，回宮劫令奉行。此符傳於天下，鎮宅普護，家家清吉，戶戶康寧。上、真垂佑，灾害．不生。福壽增延，子孫榮顯。田蠶倍盛，六畜興生。掃除精怪，蕩滅妖氛。靈符祕妙，永鎮門庭。此符靈驗，來歷甚多。述之難盡，爰用饅梓，以廣其傳一百。
　　璇璣八卦之圖
　　厭釜嗚狗上牀，斬火光切鬼。
　　厭除炁運，陰陽不和。
　　厭豬貓犬等，自食子怪。
　　厭除口舌，惡事，侵害。
　　厭除禍害之鬼。
　　厭除凶殃侵害之鬼。
　　厭刀兵、衰耗之鬼。
　　厭鎮凶惡之鬼。
　　厭牛馬六畜死傷鬼。
　　招金銀入宅，富貴不逢殃禍。
　　厭除風火之怪。
　　厭盜賊、口舌、無端之鬼。
　　厭水潦火光怪。
　　厭雞夜嗚，百怪之鬼。
　　厭不宜男女長命。
　　厭時氣不和，惡事滅。
　　厭橫損財，謀害之鬼。
　　厭亡失、克害人口之鬼。
　　厭惡鬼。
　　厭除養蠶不成之鬼。
　　厭牲畜物損傷人之鬼。
　　厭飛尸鬼侵害人口。
　　厭惡夢、經求無利息。
　　此符大招官職。
　　宜官職，斬伏尸為禍。
　　厭西方土氣損人口。
　　厭除北方土氣耗損之鬼。
　　厭伏尸鬼損害人口。
　　厭南方土氣害人口。
　　盜賊不侵，萬事稱意。
　　厭除家鬼克害人口。
　　厭除口舌、疾病之灾。
　　厭中央土氣移動鬼。
　　龍神非佛。
　　此符大招經求遂意。
　　厭犬雞、狐狸嗚，上屋。
　　招金銀自入，大富貴。
　　厭蛇蟲作諸怪祟。
　　保宅舍、門戶、人口清吉。
　　厭神祠精魅鬼。
　　厭煞星。
　　厭除發狂萬物之精。
　　厭東方土氣精耗鬼。
　　厭除官刑獄鬼。
　　厭老樹木作精魅鬼。
　　厭鬼怪不時呼人姓名。
　　厭盜賊驚恐人。
　　厭除淫祠奸惡之鬼。
　　三光百靈雷電不侵。
　　厭伏尸蛀煞鬼。
　　厭除太歲疾疫之侵。
　　厭不宜田蠶、疾病之鬼。
　　厭天返地覆，馬不生兒之鬼。
　　厭百怪口舌之鬼。
　　厭官司呼喚火速事。
　　厭蛇鼠食蠶，夫婦反目不和事。
　　辟邪驅鬼，復正保家。
　　田蠶六畜蕃息。
　　厭疫氣百雜鬼。
　　厭除百鬼不得害人。
　　厭夢寐驚人鬼。
　　宜子孫大貴，和睦長命。
　　厭產育男女，胎衣血腥不淨鬼。
　　厭除疾病連綿之鬼。
　　厭牛馬六畜死，奴婢迯亡之鬼。
　　厭病、盜賊、虛耗之鬼。
　　厭驚恐人之鬼。
　　厭病患沈重，臧福短壽之鬼。
　　除腹脹飲食不下鬼。
　　厭產耗鬼不來尅害。
　　厭丘塚伏尸疾病鬼。
　　厭不祥牛畜生產鬼。
　　每月聖降之日
　　正月初七日、二月初八日、三月初三日聖誕初九日四月初四日、五月初五日、六月初七日、七月初七日、八月十三日、九月初九日、十月二十一日、十一月初七日、十二月二十七日。
　　供養之儀
　　箋、沈、降真、各只宜一灶不宜合和悉有麝。木樨、梔子、梅花、松、栢、淨茶、棗湯。
　　忌食
　　鴈、鰻、龜、電、黑鯉、鳟鱔、生蔥、韭、蒜、荽、牛、犬。
　　太上秘法鎮宅靈符竟