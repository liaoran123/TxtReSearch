太乙火府奏告祈禳儀
　　經名：太乙火府奏告祈禳儀。撰人不詳。一卷。底本出處：《正統道藏》洞真部威儀類。
　　太乙火府奏告祈禳儀
　　舉步虛
　　焚符於水盂諍穢
　　太虛無體，淨穢皆空。妄覺一生，塵緣競起。既非真境，即是魔宮。是故行持，先當蕩滌。謹奉真符告召：九鳳破穢大將軍、八方大力威神、乾羅怛那洞罡太玄使者、五方五龍神君、華池文浴夫人、滄水繡衣使者、吞魔食鬼將軍、銅頭鐵面騎吏，本佩法籙仙靈、解穢合干將吏，並請遵依元降齊赴靈場，布炁行神，流鈴擲火，變化法水，蕩穢氣於八絃，斬馘魔精，布真風於十極，萬靈振伏，十方肅清，天無氛穢，地無妖塵，冥慧洞清，大量玄玄，一如告命。
　　淨天地神呪次舉華夏
　　師三禮上香
　　道由心學，信假香傳。手執玉爐，心存九天。真靈下盻，仙篩臨軒。臣今所啟，咸賜如言。
　　跪默啟
　　具位臣某，恭焚真香，誠惶誠恐，稽首頓首，啟奏供養玉清聖境元始天尊、上清真境靈寶天尊、太清仙境道德天尊、昊天至尊玉皇上帝、星主北極紫微大帝、太微天皇大帝、承天效法后土皇地祇神霄真王長生大帝、東極青華大帝、九天應元雷聲溥化天尊、九天雷祖大帝、上清紫微碧玉宮太乙大天帝、六天洞淵大帝、六波天主帝君、可韓司丈人真君、九天採訪使真君、五方五老天尊、十方靈寶天尊、三十二天帝君、諸天上帝高真、十極十華真宰、瓊章道藏經線神仙、斗父北極龍漢天君、斗母紫光金真聖德天后、中天北斗九皇道君、斗中帝座星君、北斗九皇夫人內妃、擎羊陀羅二仙使者、斗中神仙靈官將吏、天罡大聖萬真節度星君、日宮月府星君、五方五德星尹、玄都四曜星君、南斗六司星君、東西中三斗星君、三台華蓋星君、二十八宿星君、十二宮分星君、普天玄象星宰、南極長生注生大帝、南極福祿壽星君、西臺金真萬炁元君、本命元辰福祿壽星君、大小運限祿馬星君、當生流年照臨星宰、三元三官大帝、北極天蓬蒼天上帝、北極天猷丹天上帝、北極翊聖皓天上帝、北極佑聖玄天上帝、天曹太皇萬福真君、天曹玉曆上生真君、天曹掠剩大夫真君、天曹注福注祿注壽真君、天曹會上無邊真宰、九天生神大帝、九天儲福定命真君、九天司命上卿真君、九天監生大神、九天衛房聖母元君、九天朝元諸司真宰、星河橋塔生化神祇、五雷院使真君、雷霆都司元命真君、北極驅邪使泰玄都三省真君、俞書三省使真君、靈寶五師真君、火府傳教紫府馮真人、祖師希夷陳真人、祖師通玄劉真人、祖師中天樞相伏魔許真人、祖師清隱上仙披雲楊真人、祖師雲莊黃真人、宗師西臺風雨令玉田葉真人、火府演振流芳歷代師真、火府主法都雷總管李元君、主帥顯順大將軍丘元帥、副帥靈變大將軍王元帥、雷樞大神陳元帥、雷機大神李元帥、雷衛大神孔元帥、雷烈大神崔元帥、雷光大神周元帥、雷令大神紀元帥、雷陣大神劉元帥、雷威大神林元帥、驅督家書白元帥、通奏直符謝元帥，開壇聽令，四大雷神、諸階法中官將吏兵、水府土司、無邊真宰、陽間嶽瀆祀典神祇、名山洞府得道神仙、雷府殟司列職真宰、行年太歲至德尊神、內廷五杞之神、京都城隍之神、京畿廟貌祀典神祇、壇靖所奉香火明神、日分功曹使者、虛空來往神仙、所啟無邊真宰，干冒真慈洞回昭格。伏念臣猥，以公微冒，參玄祕無功，及物有過。在躬第，惟有受於投詞，詛敢或忘於請命？以今奉，為某恪遵科教，肅建星壇，像斗然燈，投符作占。伏願天之高，星辰之遠，一忱可格於齊臨；地之大，河海之深，跬步敢期於畢至；珠懸黍米，法演騫林，駐驛停驂，環衰龍而當座，鳴珂委珮翼序鷺以聯班少，聽洞章同躋妙道。臣干冒威嚴，下情無任激切屏營之至，稽首頓首，再拜謹言。
　　舉消災解厄天尊
　　召將　焚降令符　召社令六神
　　天靈天靈，三界威神。木客邪鬼，令化微塵。風雷雨部，四瀆神王。五嶽真君，各拱壇界。分別章表，上達玉清。急急如大赤天帝律令敕。
　　召四將
　　上清有敕，速召雷神。直壇四將，火急摧傾。五嶽四瀆，各聽威聲。關召速降，各列宮庭。奉符用命，面奏玉清。急急如大赤天帝敕。
　　天丁天丁，地靈地靈。陰陽交合，雷部現形。謹召開壇聽令，高、陶、崔、趙四大天將，速至壇所疾。
　　存至四角
　　舉靈通感應天尊
　　召謝白　焚符
　　杳杳冥冥，天地同生。神化焂忽，聚而成形。聞呼即至，遇召速臨。急急如大赤天帝敕。
　　吾今通奏，壇前聽候，所啟所願，通達御前。當日直符謝祐白伸隨師勑令。急急如大赤天帝救。子文午出
　　舉靈通感應天尊
　　唵兜吽吽，梵應雷轟攝。唵杏鳩盤陀利，攝天下鬼神，依師勑令，速如火令急奉大赤天帝敕。
　　午文存至
　　適伸告召，已沐來臨，以今奉為某，伏請整肅威嚴，護衛壇憚，開天門，閉地戶，聿嚴虎豹之關，朝帝所躡雲根，共近龍鸞之馭，益昭神貺，潛格靈庥。
　　舉金真演教天尊
　　降師
　　學而不從師，玄理難於自悟，教者必以正，至道妙於心傳，脉絡貫通，宗支接續，此太上聿嚴於授度。故後人深重於繼承，凡有皈投，敢忘關告。門下具職，謹同齋官，默想師闈，志心拜請祖師啟教紫府馮真人、祖師純素妙道希夷陳真人、祖師太極上相通玄劉真人、祖師中天樞相伏魔許真人、祖師清隱上仙披雲楊真人、祖師浦城真常先生雲莊黃真人、宗師西臺風雨令玉田葉真人、火府歷代演振師真，恭望師慈，俯垂省錄，宓聞清明，在躬符章瑞世，夢傳聖母靈書，丕顯於開元，感叶醮筵，異相遂彰於太一。石室之文，斯隱蜀都之派。維新老君現而來，山下之青牛魔女，擒而掣井中之鐵鎖。文星炳瑞，樞府儲祥。白晝而流火漲天，沖虛示化。清夜而彩雲貫斗，躡景飛神。嗣之浦城者，皆可荃蹄。繼之玉田者，足為矜式。嘯命而風翻雷激，指揮而雨止風停。著八字之家書，永錫生生世世。冠諸階之道法，茂延子子孫孫。是夕恭願，玉珮鏗鏘，霞倨縹緲，自天衢而下、邁格塵世之。小心謹啟以聞。
　　舉道經師寶天尊
　　上信香見師
　　雲輿　散花　獻茶
　　具位某，虔誠上啟：祖師啟教紫府馮真人、祖師希夷陳真人、祖師通玄劉真人、祖師伏魔許真人、火府古今歷代傳道授法演派師真，恭望師慈，俯垂省錄，伏聞師所存道，所存派系，遠通於脉絡，德之至，教之至，範模永賴於甄陶。以今奉為某丐，投告盟斗極，順度星躔。重念某玄門末緒，道域疏才，姓名冒綴於仙階，多違戒律，科格罔明
　　於祖訓，濫竊行持，匪藉提撕，曷由感格，所祈事理，乞賜允俞。仰冀宣行，斗敕播告，星垣俾所屬之，玄曹聲發響應，命合干之將帥，形動影隨，罡步通靈，符章有驗，干冒師嚴。某下情無任，虔禱之至，謹言。
　　舉七元覆護天尊　明燈
　　蓋聞斗運七元，宰生殺照臨之柄。燈分五色，驗吉凶禍福之機。光燭人間，位居天上，仗丹符而飛焰燦然，象緯之當空，炳璿極以同輝，儼若璣衡之在御。仰希昭報，式副虔祈。
　　法師然燈　眾諷神呪
　　師存思合斗
　　太上有敕，點發斗燈。七元來降，救度眾生。左輔右弼，顯現威靈。天蓬元帥，統領天兵。五雷使者，六甲六丁。真武大聖，台中三星。去病除禍，斬馘妖精。違敕者死，順敕者生。斗燈一照，身宅光明。福果長壽，永保利貞。燈光朗耀，照人長生。三魂安健，七魄康寧。明燈攝光，遊精不飛。七魄安守，萬神總歸。斗中齊景，長處光輝。七元來降，受神告聞。燈光明暗，知吉知凶。威神之力，萬願皆從。
　　投盆符　作占
　　臣聞清清泠泠者，神水之鄉。心心授授者，真符之祕必也。驗靜中之動，于以測玄上之機。伏願光溢恩波，春融福筆，壽無極無窮之脉。譬彼長流定所，戴所履之方昭哉。吉報所有牒文，玆當宣示。
　　宣　牒投盆　符召二使者
　　太乙火府焚符告召：斗中擎羊陀羅二仙使者，斗中通事舍人，聞今告召速降壇庭。急急奉大赤天帝君敕。
　　斗中有將，職贊璿璣。掌#1善罰惡，察過言非。玉衡布令，威鎮瑤池。聞吾呼召，風火奔馳。赴臨壇下，毋輒稽違。急準大赤天帝敕。三敕靈吒唎星帝摩娑訶，多薩訶哩啼聚莎訶，唵□吒唎攝。
　　天中斗神，斗曜之靈。左有汝明，右有妙真。神變莫測，出幽入冥。吾今關召，速降壇庭。急準大赤天帝敕。存降。
　　法師白事　焚合符
　　適伸告召，諒沐降臨，當府以今奉為某舒壇建斗，解厄消災。欲迓宸麻以伸寅奉，敢煩神力，賚此合符，上詣斗官，請降恩光，俯臨燈席，準敕奉行，拱俟昭報。步斗存遣
　　靈通感應天尊
　　具位臣某，與齋官合壇官眾等，謹同誠上啟：三清上聖，十極高真，北斗九皇道君，四府萬靈眾聖。火府師君將帥，燈筵觀鑑神祇，干冒真慈洞回昭鑒。臣聞燒香歸虛無華蓋，已騰於寶篆，冥心望北極丹霄，傒駕於金輿，載維梵氣之玄寥，尚隔紅塵之穢濁。仰瞻九陛，俯罄一誠。紫雲蓊勃於絳橋，瑞霧紛馳於綵仗，繡衣前導，焂忽降下於瑤壇；銀燄交輝，恍若森羅於璇極。臣與齋官遙望天階，奉迎星馭。
　　焚接駕符
　　降聖
　　臣等中謝謹謹，奏請中天大聖斗父、北極龍漢天君、中天大聖斗母、紫光金真聖德天后、北斗綱極宮太尉貪狼星皇君、北斗靈關宮上帝、巨門星皇君、北斗紫極。宮司空祿存星皇君、北斗運天宮遊擊文曲星皇君、北斗帝席宮斗君、廉貞星皇君、北斗上尊宮大帝、武曲星皇君、北斗關會宮上帝、破軍星皇君、洞陽宮大帝、天尊外輔星皇君、隱元宮大帝真人、內弼星皇君、中天大聖北斗九皇延生夫人。臣等中謝，恭望星慈，特賜瑤光，降臨蘭席。
　　雲輿
　　適伸奏請，己沐降臨，輒備浮茶，用伸上獻。
　　進茶
　　具位臣某等，謹同誠上啟：虛皇妙道十極，高真北極，梵炁龍漢天君，紫光金真勝德天后，北斗九皇大道君，斗宮列班真宰，本命元辰星君，火府師君，雷神天帥，燈壇所啟，觀鑒神祇，恭望聖慈，洞垂昭鑒。
　　臣聞周沙界入微塵，密運無方之化，判人間司陰符，實弘不測之功，亘古亘今至靈至聖，自天地肇分於太極，而璇璣已列於北辰。蓮花九苞一時出現，玉衡七政萬類生成。故人品之貴賤雖殊，在命分之照臨不異。凡曰禍而曰福，暨與災而與祥，悉自權輿，得由主宰。然其大悲大願，每赴感以垂慈，資其厚德厚恩，屢有求而吋應肅，干喉舌敷露腹心，劍符合而聖馭降臨。燈焰輝而神光下，燭靈終畢集，玄象森羅，明水芳醪，式陳初獻。
　　法事
　　具位臣某等，謹同誠上啟：
　　虛皇妙道十極高真，梵炁龍漢天君，紫光金真聖德天后，北斗九皇大道君，斗宮無邊真宰本命元辰星君，火府師君，帥將三界一切威靈，恭望聖慈，洞回昭鑒。臣聞應九天，應九地，尊無越於九皇，曰北極，曰北辰，顯莫踰於北斗。昭然在上，劃爾當空。故有耳目者，靡不見聞。而具性命者，均從賦予。功參萬化，道貫三才，大如海嶽之靈祇，舉拜涵濡之澤微。若江河之魚鱔，亦傾朝戴之心。顧何災不滅，何福不臻。抑所感必通所求，必應用敷悃。素仰讀高明明，水芳醪，式陳亞獻。
　　法事
　　具位臣某等謹同誠上啟：
　　虛皇妙道，十極高真，梵炁龍漢天君，紫光金真聖德天后，北斗九皇大道君，斗宮無邊真宰，本命元辰星君，火府師君，雷神天帥，三界官屬，一切威靈，恭望聖慈，洞回昭鑒。
　　臣聞為樞機，作主宰，運六氣，而御四時。理綱紀，統乾坤，總五行，而司八卦。光臨下土，位冠中天。原夫太素之未，分無形無象，粵自混黃之成，化有緯有經，皇人按筆以書符，太上開函而演奧。座扶玉局，教闡金科，躡景履師，綽著家書之妙。旨飛神，謁帝聿，彰火府之靈文。仰惟奕世以相傳，爰許微臣而致懇念，葵藿之誠可格愧潢汙之薦非儀，明水芳醪，式陳終獻。
　　法事　進章　或表
　　臣聞道無心，而可情求，太上示延生之典。天不言而能善應，斗真垂度厄之科，星馭俯臨霞裾並，集禮既成於三獻，誠敢怠於一心。仰維上古之結繩，不假文字，繼自皇人之按筆以演洞章。故封緘得以將懇謝之辭，而毫楮遂式達敷陳之意。宸聰伊邇，聖鑒非遙，九頓首以望天顏，三薰手而披雲笈。金輿玉輦，昭回己格於凡塵。玉字金書，報應即頒於溫詔。臣謹關法壇神吏，急急捧奏，以聞爰有：表文心章。謹當跪奏。
　　宣關畢
　　師步罡伏地，待報得報，即起上香。
　　解厄
　　大聖北斗七元君，能解三災厄。
　　大聖北斗七元君，能解四煞厄。
　　大聖北斗七元君，能解五行厄。
　　大聖北斗七元君，能解六害厄。
　　大聖北斗七元君，能解七傷厄。
　　大聖北斗七元君，能解八難厄。
　　大聖北斗七元君，能解九星厄。
　　大聖北斗七元君，能解夫妻厄。
　　大聖北斗七元君，能解男女厄。
　　大聖北斗七元君，能解產生厄。
　　大聖北斗七元君，能解復連厄。
　　大聖北斗七元君，能解疫癘厄。
　　大聖北斗七元君，能解疾病厄。
　　大聖北斗七元君，能解精邪厄。
　　大聖北斗七元君，能解虎狼厄。
　　大聖北斗七元君，能解蟲蛇厄。
　　大聖北斗七元君，能解劫賊厄。
　　大聖北斗七元君，能解枷棒厄。
　　大聖北斗七元君，能解橫死厄。
　　大聖北斗七元君，能解呪誓厄。
　　大聖北斗七元君，能解天羅厄。
　　大聖北斗七元君，能解地網厄。
　　大聖北斗七元君，能解刀兵厄。
　　大聖北斗七元君，能解水火厄。
　　大聖北斗七元君，能解一切厄。
　　於是七元君，大聖善通靈。濟度諸厄難，超出苦眾生。若有急告者，持誦保安平。盡憑生百福，咸契於五行。三魂得安健，邪魅不能停。五方降真炁，萬福自來并。長生超八難，皆由奉七星。生生身自在，世世保神清。善似光中影，應如谷裹聲。三元神共護，萬聖眼同明。無災亦無障，永保道心寧。
　　遷轉　受醫　起占
　　具位臣某等，謹重誠上啟虛皇妙道十極高真、梵炁龍漢天君、紫光金真聖德天后，北斗九皇大道君、斗宮列班真宰、本命元辰星君、火府師君、天神雷師，燈壇所啟，列位高真，恭望祥光，洞回昭鑒。
　　臣聞悔過虔恭，詛敢式違於經教，奏章懇願，庶幾可格於天心。江海弘深，乾坤廣大，維無不包而無不入，故有所受而有所容。伏念某等，薾爾微生，混然中處，粗知學道，尚愧隨流，撫戒行之，既虧顧操，脩之弗正，七情六慾尤致牽纏，三業六根未能清淨。因而授法，愈以招非，出偽隱真，談空說有，漏泄玄科之祕旨，益增黑簿之罪名，動積多愆，居無片善，或躡紀飛罡而次序乖於左右，或存思注想而聞見亂於後先。香火之祀罔虛，符篆之書實舛。雖昭昭之際人所不知，然冥冥之中神赫其怒，迨玆發露咸丐赦原俾臣等，籍上清都字題丹晨形神沖寂共期玄妙之遊，志意真純，永奉虛無之化，上願天祥地泰，君聖臣賢，日月貞明，雨暘時若，四海息戰爭之禍兆，民歌豐樂之年。次愿齋官某，吉叶太和，數超前定，魔無干犯。俾祿馬之資扶，身有光明錫魂，神之澄正一家長幼四序康安。臣等七世先靈，早達逍遙之境。三塗滯魄，俱登快樂之鄉。凡在有情，冀叨洪施，以今香殘寶篆，漏趣銅壺，餘光遙映於蓬茅，清蹕已先於輦輅，鵷行鷺列，維聞環珮之珊珊；鳳嘯鸞吟，僅睹冠裳之秩秩，霓旌羽蓋已在璿霄，虎衛龍釀還歸金闕，丹霧絳霞之鬱勃，瓊樓玉宇之高寒，克厥初圖。厥終莫盡，勤拳之意，焂而來忽而往，徒深依戀之情。臣與齋官，遙望天階，奉辭仙馭。
　　太乙火府奏告祈禳儀竟
　　#1『掌』當為『賞』。