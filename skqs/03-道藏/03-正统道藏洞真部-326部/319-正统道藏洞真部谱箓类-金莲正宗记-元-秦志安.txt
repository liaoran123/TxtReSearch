金蓮正宗記
　　經名：金蓮正宗記。五卷。元檸棵道人秦志安編。底本出處：《正統道藏》洞真部譜錄類。參校本：《重刊道藏輯要》本。
　　目錄
　　序
　　卷一
　　東華帝君　正陽鍾離真人　純陽呂真人　海蟾劉真人
　　卷二
　　重陽王真人　玉蟾和真人　靈陽李真人
　　卷三
　　丹陽馬真人
　　卷四
　　長真譚真人　長生劉真人　長春丘真人
　　卷五
　　玉陽王真人　廣寧郝真人　清靜散人
　　金蓮正宗記序
　　道無終始，教有後先。或曰：道與教不同乎。曰：不同。湛寂真常道也，傳法度人教也。道之為體，雖經無數劫，未嘗少變。教之為用，有時而廢，有時而興。或曰：教之興也，自何而始。曰：軒轅黃帝鑄鼎之後，乘火龍而飛升太虛，然後知有長生久視之說。雖有其說，知而行之者七十二人而已。下逮殷王武丁之世，老君示現於瀨陽，東臨魏關，西度流沙，演化者九百九十六歲，乃跨白鹿，昇蒼檜，超碧落，遊玉京。雖有如此顯異，而人猶顏頂而未知信向也。及漢天師張靜應之出世也，親受正一法錄，戰鬼獄而為福庭，度道士而為祭酒，其教甚盛，化行四海。繼之以寇、昊、杜、葉，袪妖馘祟，集福禳災，佐國救民，代天行化，歷數十世，宮觀如林，帝王崇奉。及正和之後，林天師屢出神變，天子信向，法教方興，而性命之說猶為沉滯而未之究也。及炎宋之訖錄，挺生重陽，再弘法教，專為性命之說，普化三州，同歸五會，以金蓮居其首，束遊海上，度者七人，以柔弱謙下為表，以清靜虛無為內，以九還七返為實，以千變萬化為權，更其名曰全真，易其衣而納甲。逮我長春子丘神仙受皇帝之宣，應陰山之聘，勸之以臧酒色，戒之以少殺戮，一言愷切，萬國生春，救億兆於鼎鑽刀鋸之間，人心歸向者，如百川赴海而莫之能禦也，牧堅堯童咸知稽首，束夷西戎皆詠步虛，家家談道德之風，處處講希夷之說，懶衣髦髻雲連乎道路之問，琳宇瑤壇星布乎山澤之下，自軒轅以來，教門弘盛未有如今日者。是教也，源於束華，流於重陽，派於長春，而今而後滔滔溢溢，未可得而知其極也，故作《金蓮正宗記》。時太歲辛丑平水長春壺天述。
　　東華帝君
　　帝君姓王氏，字玄甫，道號束華子。生有奇表，幼慕真風，白雲上真見而愛之曰：天上謫仙人也。乃引之入山，授之以青符玉篆、金科靈文、大丹秘訣、周天火侯青龍劍法。先生得之，拳拳服膺，三年精心，盡得其妙。遂退居於崑箭山煙霞洞，頤神養浩。久之結草庵以自居，篆其額日束華觀，韜光晦邊百有餘年，而人未之知也。後徙居代州五臺之陽山中，今有紫府洞天，山下有道人縣。在人間數百歲，殊無衰老之容，開闡玄宗，發揮妙蘊，陰功濟物，玄德動天，故天真賜號曰束華帝君，又曰紫府少陽君。授度門人正陽真人鍾離雲房，嗣弘法教。所有聖遠不能具＃１述，全真之道，由此濫＃２觴，故立之以為全真第一祖也。
　　賢曰：帝君之仙名如此其赫煥，道價如此其高大，何故不見犯於《漢史》，鄉里世族、年代行藏如此其點暗也。僕應之曰：仙道多隱，非垂世立教之急務，故史官滅裂逸漏而不書，兼儒家之所惡言者也，年歲深遠，碑刻泯滅，由是不得而詳焉。且兩漢四百年問，幽人隱士不可勝計，豈數千快故紙能盡錄之乎。且全真之道醞釀久矣，自太上傳之於金母，金母傳之於白雲，白雲傳之於帝君，天其意者，將以此一枝大教付於若人，豈草草學者之所能負荷哉，鈴自紅霞丹景中精選其可以為群仙領袖者，然後挺於下方。其初降也，豈無奇蹤異跡，輝天晃地者哉，蓋隱而不錄，史官之忌也，故於傳尾諄諄而明言之，庶幾學者讀之有所歸過焉。詩云：隱隱龍樓靄瑞霞，風流紫府少陽家。崑崙高聳光千丈，初放全真第一花。
　　正陽鍾離真人
　　謹按《廬山金泉觀記》云：曾祖諱朴，祖諱守道，父諱源，當後漢末年，皆據要津，有功於國，世濟其美。先生諱權字雲房，號正陽子，京兆咸陽人也。少工文學，尤喜草聖，身長八尺七寸，髯過臍下，目有神光。仕至左諫議大夫，因表李堅邊事不當，謫為南康知軍。漢滅之後，復仕於晉。及武帝時，與偏將周處同領兵事，屨出征討，已而失利，逃於亂山，不知所往。偶見老氏者流，問而不語，但舉手而指束南，公遽往焉。行六七里，峰巒峭拔，松梧參差，中有樓閣金碧炫懼，二青衣應門而立，揖而問曰：此何方也。對曰：紫府少陽君之所居，束華帝君之別業也，吾師侯君久矣。遂延入館中，拜見帝君。方談笑問，童子報云：客仙至矣。帝君出門迎三仙客，鍾離自牖窺之，見一仙人身長八尺，青衣練帶，草履雲冠，神目如電，堂堂乎哉。次一人素袍大袖，結於頸後，橫握鐵笛。次一人容貌魁梧，挂絳紅袍，頂華陽巾，跨蒼毛虎，橫按竿枝。遂邀三仙入於別館，進酒果肴撰，語笑誼譁，聞於館外。青衣．曰：多少紅塵客，何由到此來，洞門無鎖鑰，今日為誰開。眾仙皆笑曰：昔為鐵衣子，今逢達道人。又云：奈何壯士侵莊上耶。鐵笛仙曰：紫府少陽家，龍樓靄瑞霞，滿斟千日酒，常阮四時花。跨虎仙曰：親指蓬萊路，何須更問津。神仙知有分，幸矣拜高真。帝君答曰：偉矣青雲器，相逢一解顏。丹臺元有籍，聊謫在人問。眾仙皆醉，命駕言歸，帝君送之，各跨鸞鳳冉冉而入於雲中。帝君遂回，復與鍾離談玄終日，情愛深密，甚於素交。遂授之以赤符玉篆、金科靈文、大丹秘訣、周天火侯、青龍劍法，公服膺受教，一聞千悟。既盡其妙，辭而下山，椎髻布衣，積行救人，調神鍊氣，變化無常。至唐文宗開成年問，因遊廬山，遇呂公洞賓，授以天遁劍法，自稱天下都散漢。後隱居於晉之羊角山，天真賜號日太極左宮保生真人。曾於邢州開元寺觀音殿後題詩二絕，筆勢飄逸，有龍飛之狀，其詩曰：得道真仙不易逢，幾時歸去願相從。自言居處連滄海，別是蓬萊第一峰。又云：莫厭追歡語笑頻，尋思離亂可傷神。閒來屈指從頭數，得到清平有幾人。宋朝劉從廣於皇祐四年九月九日立石刊勒。又有頌云：見錢如患真仙子，遇色如儼大丈夫。養氣氣如龜喘息，煉形形似鶴肌膚。生我之門死我戶，幾箇惺惺幾箇悟。夜來鐵漢細尋思，長生不死由人做。又撰《真仙傳道集》泊《靈寶畢法》，授於呂公，言天地造化陰陽交泰內丹養命之道，秘於玄都寶藏，以為萬世龜鏡。此後復歷廬山，登三級紅樓，冉冉而昇空矣，乃五月二十日。
　　贊曰：道不可以虛妄得，仙不可以詐偽成，惟貴夫真功實行也。觀正陽子之未遇，但鐵衣武夫耳，及其拜束華帝君之後，分玉篆以通天，按金科而動地，鑄劍而青龍入匣，燒丹而紫鳳朝元，養氣而喘息如龜，煉形而肌膚似鶴，自漢歷唐五百餘歲，止度一純陽老仙而已，甚矣哉，人之難化也。乃遊廬山，登三級紅樓，冉冉然飛上太虛。自爾以來，全真教法漸有綸緒，故可以為金蓮正宗第二祖也。詩云：鐵笛曾聞跨虎仙，金丹親向帝君傳。臨行付與純陽子，三級紅樓上碧天。
　　謹按《岳州青羊觀石壁記》云：曾祖諱景，仕至翰林學士、金紫光祿大夫，祖諱獻，位至河南府尹，父諱渭，禮部尚書。先生諱巖字洞賓，蒲州蒲圾永樂人也。唐德宗興元十四年丙子四月十四日生於林禽樹下，至唐文宗開成元年丁酉歲擢進士第，年二十有二歲也。龍姿鳳目，鬢眉疏秀，美鬚髯，金水之相，頂華陽巾，服逍遙衣，狀貌類張子房、太史公之為人。後任五峰廬山縣令，因暇日遊廬山之勝跡，偶與正陽先生相遇，一話一言之問，心與心契密，受大道天遁劍法、龍虎金丹秘文，賜號純陽子。由是之後，休官棄爵，專心向道，師資膠漆，未嘗暫離。俄而之問，仙人數輩特邀先生束赴蓬萊之，會。呂公泣下，拜啟師真：雲車束邁，何日言歸。遂以詩檮之曰：功滿來來際會難，又聞束去幸仙壇。杖頭春色一壺酒，頂上雲鑽五嶽冠。飲海龜兒人不識，燒丹符子鬼難看。先生去後身須老，乞與貧儒換骨丹。正陽答云：金丹一粒定長生，須向真鉛鍊甲庚。火取南方赤鳳髓，水求北海黑龜精。鼎鑽四季中央合，藥運三元八卦行。齋戒與君成九轉，一丸入腹鬼神驚。詩畢遂去。自是之後，呂公隱於市崖，或貨丹而救疾苦，或賣墨以惠貧窮，積功累行，以至成真，神化無方，或隱或顯，多遊蒼梧、南越之問，嘗有詩云：朝遊南越暮蒼梧，袖有青蛇膽氣廳。三入岳陽人不識，高吟飛過洞庭湖。又宋政和問，洛陽上清官題詩二絕曰：吾來兩次謁三清，四大蒼生眼不明。今日卻歸塵外去，五雲深處指神京。又云：五雲深處是吾鄉，四大皆非不可常。今日不知身是客，來朝只在這邊傍。又於戊子歲中秋西京察判宅有道者來謁，閤人阻難之問，已在堂上巍然而坐，曰：願乞斗酒。察判賜之，一飲而竭。仍索素絹三尺，以酒嚶之，搏入瓶中，不辭而去。急令追之，已失所在‘。探瓶中展絹而視之，上有畫像，與先生狀貌無別，神清骨秀，耳出三毫。後有二絕云：飲酒須當百十杯，養壽河清千萬迴。至道日新通事塞，玄開早放地中雷。又云：千古閻浮自在身，唯然上善可開陳。幾多念念承予教，隔在問浮寄下真。後題日純陽子。宋宣和問，泰山岱嶽觀石壁問題一聯云：昔年留字識曾來，事滿華夷褊九垓。後因雷雨大作，蛟龍戰國，山勢崩，唯先生墨跡儼然無損。後九十年再遊於此，復題一聯云：無奈蛟龍知我意，故留蹤跡不沉埋。又題一絕云：昔日曾遊此，經今九十春。紅塵多少客，誰是識予人。後書云回公作。隨方顯跡，不能備錄，平生述作數百篇，目之日《傳劍集》。飛騰變化，接引者不知其數。後遊歷鄂州，昇黃鶴樓冉冉飛昇，日當卓午五月二十日也，市塵中人瞻仰企慕，但見隱隱入于雲中矣。
　　贊曰：自古得道神仙數甚多矣，然而鍾呂之名獨顯於世，雖樵童牧豎婦人女子皆知之者，何也，蓋慈悲之心，接物利生，無所不至，感人之最深耳。老松之精，無情之物也，猶且區區訓誨，使成無上神仙，況於人為萬物之最靈者乎。三入岳陽，佩丹篆千年之衍，重遊岱觀，誦《黃庭》兩巷之經，探南方赤鳳之精，奪北海黑龜之髓，一粒定超於物外，九還普散於人間，點石餅而作黃金，折柳枝而成白骨，餌之者回顏換質，遇之者起死回骸。百怪形潛，袖有青蛇之劍，九天詔下，身飛黃鶴之樓。故日名者天下之公器，不可以多得，其信然乎。詩云：三尺青蛇照膽寒，乾坤移向掌中看。一從黃鶴樓頭去，留與人閒換骨丹。
　　海蟾劉真人
　　先生姓劉，諱操，字宗成，號海蟾公，燕山人也。年一十六歲，以明經擢甲科，累遷至上相。平昔好談性命之說，然終不得其妙。一日一有道者來謁，邀坐堂上，以賓禮待之，問其姓名，默而不答，但自稱正陽子，願乞鸚卵十枚，金錢一文，安金錢於按上，而高累十卵，危而不墜。海蟾歎日：危哉。先生曰：相公身命俱危，更甚·於此。海蟾頓悟，先生乃收卵而藏之，擘金錢而棄之，遂辭而去。海蟾於是催設夜宴，佯托沉醉，以杯盤寶器俱擲於地而碎之，夫人洎＃３兒女輩莫不怒責。比及朝退，猶未解顏，輒解印而辭官，佯狂歌舞。自述歌日：余綠太歲生燕地，憶昔三光分秀氣。卯角圓明霜雪心，十六早登科甲第。紆朱懷紫金章貴，各各綺羅輕挂體。而今位極掌絲綸，倏忽從前春一寐。昨宵家宴至三更，兄女夫人並待婢，被予佯醉撥杯盤，擊碎珊瑚珍玉器。兒女嫌，夫人惡，忘卻從前衣食樂。來朝朝退怒猶存，些兄小過無推托。因此事，方省悟，前有輪迴誰救度，退官納印棄榮華，慷慨身心求出路。遂易衣而道處於卑賤，以辱其形。又述一聯云：拋離火宅三千口，屏去門兵百萬家。厥後遠泛秦川，陶真於太華之前，遁跡於終南之下，頤精煉氣，以至成真。忽一旦於代州壽寧觀以墨水潑成龜鶴齊壽四字，納一丈餘，並自寫真於壁問，繼有西蜀成都府青羊宮以墨水潑成清安福壽四字，代州鳳凰山來儀觀潑成壽山福海四字，三處相隔不啻數千里，皆同日而書之，以表其神變無方耳。後題長篇詩云：醉騎白驢來，倒提銅尾嫌。引箇碧眼奴，擔著獨胡瘦。自忘塵世事，家住葛洪井。不讀《黃庭經》，豈燒龍虎鼎。獨立都市中，不受俗人請。欲擭霹靂琴，去上崑崙頂。昊牛買十角，溪田耕半頃。種黍釀白嘐，便是仙家景。醉臥古松陰，問立白雲嶺。要去即便去，直入秋毫影。隨代所顯靈跡甚多，不能具述，聊記其大槃云。
　　贊曰：甚矣，富貴之難拾也，春屬之難離也，苟有能拾而離之者，未有不登大羅而遊玉京者也．自古迄今，吾於海蟾先生見之矣。由進士科登燕國相，懷金章而恩霑九族，曳紫綬而名滿四方，一旦遇正陽子悟金錢之次破，歎累卯之終危，碎七寶而為塵埃，抵萬金而如糞壤，拋火宅者三千口，屏門兵者百萬家，辭官而狂舞市崖，納印而棲遲山野，煉氣於終南之下，陶真於太華之前，故能蹈水火以無傷，貫金石而罔礙，問騎紫鳳，手攜霹靂之琴，醉走白驢，腳踏崑崙之頂，潑墨而書成四字，化形而地隔千山，有以，見道不負人也。信矣，詩云：擊碎珊瑚不相燕，歸來高外白雲邊。彿琴直上崑崙頂，玲笑浮生盡小年。
　　金蓮正宗記卷之一竟
　　＃１『具』字原作『其』，據《重刊道藏輯要》本（下簡稱《輯要》本）改。
　　＃２『濫』字原作『溫』，據《輯要》本改。
　　＃３『洎』字原作『泊』妝據《輯要》本改。
　　重陽王真人
　　先生諱中孚，字久卿。家世咸陽，最為右族，當劉蔣水竹煙霞爽愷之地，營起別墅，作終焉計。其為人也，骨木雄壯，氣象渾厚，眼大於口，髯過於腹，聲如鐘j面如玉，清風飄飄，紫氣鬱鬱，有湖海之相焉。膂力倍人，才名拔俗，蚤通經史，晚習弓刀。當廢齊阜昌問，獻賦春官，逢意而黜。復試武舉，遂中甲科。逮乎四十有七歲也，喟然歎曰：孔子四十而不惑，孟子四十而不動心，吾今已過之矣，尚且吞腥啄腐，紆紫懷金，不亦太愚之甚乎。遂辭官解印，黜妻屏子，拂衣塵外，類楚狂之放蕩焉。時正隆己卯四十有八歲也，甘河橋上過屠門，嗜氈根而大嚼焉，有二道者各披白氈，忽從南方偷然而來，煙霞態度，霄漢精神，觀厥眉宇，大抵相類。先生不覺驚起趨進，倪首前揖，相與語言皆出世語，滌塵漸垢，鐲膏剔盲，如醉而醒，如瘡而嗚，密授真訣，更名日矗，字日知明，號曰重陽子。既畢，指束方曰：汝何不觀之。先生回首而望，道者曰：何見。曰：見七朵金蓮結子。道者笑曰：豈止如是而已，將有萬朵玉蓮芳矣。言訖，忽失所在。由是之後，落魄不羈，乞食於市，短簑破瓢，眠冰外雪，有詩曰：四十八上始遭逢，口訣傳來便有功。一粒金丹色愈好，玉京山上顯殷紅。明年庚辰，有一道者同宿，月中乃言曰：吾居西北大山之中，彼問有人善於談演，《陰符》、《道德》尤所精通。聞君平昔好此二經，胡不相從，試往觀聽。先生躊躇未之能次，道者忽起，拋拄杖，乘風而去。左右求之，杳無音耗，茫然如有所失。比及中秋，過醴泉縣，再遇道者，趨而拜之，听然相邀入於酒館，共飲之次，問其鄉里，答曰：蒲圾永樂是所居也。又問年甲幾何，答曰：春秋二十有二。復問其族，默而不言，遂索毫楮書秘語五篇，使之詳讀。先生讀之數過，方悟妙理，戒之曰：天機不可輕泄。即令投之火中。道者曰：速往束海，丘劉譚中有一俊馬，可以擒之。言畢不知所在。其一篇曰：驀臨秦地，泛遊長安，或貨丹於市邑，或隱跡於山林，因循數載，觀見滿目蒼生，盡是兇頑下鬼。今逢吾弟子，何不頓拋俗海，猛悟浮囂，好餐霞於碧嬌之前，堪煉氣於松峰之下，斡旋造化，反覆陰陽，燦列宿於九鼎之中，聚萬化於一壺之內，千朝功滿，名挂仙都，三載殷勤，永鎮萬劫。恐爾來遲，身沉泉下。其二曰：莫將樽酒戀浮囂，每向塵中作繫腰。龍虎動時拋雪浪，水聲澄處碧塵消。自從有悟途中色，述意蹉跎不計聊。一朝九轉神丹就，同伴蓬萊去一遭。其三曰：蛟龍煉在火烽亭，猛虎擒來囚水精。強意莫言胡論道，亂說縱橫與事情。其四曰：鉛是汞藥，汞是鉛精，識鉛識汞，性住命停。其五曰：九轉成，入南京，得知友，赴蓬瀛。先生遂歸劉蔣，自構一庵，題其膀日活死人墓，又以紙牌立於墓上日王害風靈位，自作詩曰：活死人兮王嘉乖，水雲別是一般諧，道名喚作重陽子，譫號稱為沒地埋。來者路，不忘懷，行瓚須是挂靈牌。他日，又攜酒一壺立於路次，有道人呼曰：害風害風，將汝酒來。先生應聲，與之一飲而竭。卻遣先生以空壺就甘河中取水，令自飲之，其味極佳，真仙酣也。道人告曰：吾海蟾公也。言訖，忽失所在。自是以來，不復飲酒，但飲水而已，常有醉容，因述《虞美人》也：害風飲水知多少，因此通玄妙。白麻納襖布青巾，好模好樣真箇好精神。不須鏡子前來照，事事心頭了。夢中識破夢中身，便是逍遙達彼岸頭人。忽一日自焚其庵，鄰家爭來救火，先生但婆娑而舞，人問其故，答曰：三年之後別有人修。乃題詩曰：茅庵燒了事休休，次有人人卻要修。便做惺惺成猛烈，怎生學得我風流。大定七年四月二十六日，迤邐束邁，經過咸陽，自畫一幅，作三髻道者，青松鬱棲，白雲繚繞，仙鶴婆娑，有出塵之格。見史風仙，欣然贈之曰：待我他日擒得馬來以為勘同。又過洛陽，謁上清宮，題詩於壁問曰：丘譚王風捉馬劉，崑崙頂上打玉毬。你還搬在寰海內，贏得三千八百籌。束海衛州見蕭真人，頗有仙風道骨，深欲提挈，盤桓數日，話不相投，贈之驀山溪曰：真人已悟，四海名先到。只為有聲聞，卻隔了玄元妙道。可憐仙骨，落入鬼形骸，一般衰，一般老，空想一般了。豈知玄妙，剛把身心傲。度日若聾盲，誚不識丹砂爐鼇。好將二物，鼎內結成丹，服餌了，得長生，鐫手歸蓬島。真人讀之，終不能悟其妙旨，但點頭而已。祖師遂束歸海邊，徜徉數載，接誘訓化。既得丘、劉、譚、馬、郝、孫、王以足滿七朵金蓮之數，普化三州，同歸五會，一曰平等，二曰金蓮，三曰玉華，四日三光，五曰七寶，其膀曰：竊以平等者，為道德之祖，清掙之源，乃金蓮玉華之本，三光七寶之宗，普濟群生，遍超庶俗，銀焰充盈於八極，彩霞蒸滿於十方，人人願吐於黃芽，比比不遊於黑路。玉華者氣之宗，金蓮者神之祖，氣神相＇結，謂之神仙。一旦將引丘、劉、譚、馬南赴汴京，甕王逆旅中依泊歲餘，多所指明，因書竹杖歌以示之曰：一條拄杖名無著，節節輝輝光灼灼，偉矣虛心直又端，裹頭都是靈丹藥，不搖不動自清閒，應物隨機能做作。海上專尋知友來，兀誰堪可為依托。昨宵夢裹見諸虹，內有四此能跳躍。杖一引，移一腳，頂中迸斷銀絲索，鑽眉露目震精神，吐出靈珠光閃爍，明焰挑來共樂然，白雲不負紅霞灼。書畢語之曰：昔日披氈師真秘語云：九轉成，入南京，得知友，赴蓬瀛。吾今將赴其約。門人惶恐，乞遺世語，祖師曰：我三年前已題於壁矣。曰：地肺重陽子，強呼王害風，來時隨日月，去後任西束。作伴雲和水，為鄰虛與空。一靈真性在，不與眾人同。又云：害風害風舊病發，壽命不過五十八。兩箇先生次定來，一靈真性誠搜刷。．謂眾人曰：吾歸之後，慎勿舉哀。言訖而委蛻焉。丹陽不覺泣下，甚慟，眾皆勸之曰：不可違仙師之語。丹陽曰：入道區區尚無所得，吾師棄我，遑遑何歸。訴之未終，忽開目曰：汝輩憾恨奚為若此，昔日甘河所得秘語五篇，今付于汝。丹陽再拜，跪而授之。復謂譚公曰：汝等性命皆在丹陽手中矣。遂言物外親眷曰：一姪二子一山恫，連予五箇一心雄，六明齊伴天邊月，七爽俱邀海上風。真妙裹頭拈密妙，睛空上面躡虛空。束西南北皆圓轉，到此方知處處通。又曰：一弟一姪兩箇兒，連予五逸做修持。結為物外真親眷，擺脫人問假合屍。周匝種成清諍境，遞相傳授紫靈枝。山頭進出靈華會，我趁蓬萊先禮師。詩畢，奄然返真，異香馥郁，瑞氣彌漫，白鶴翔空，青鸞拂地，仙儀冉冉高出雲端。士庶官寮號呼瞻拜，如喪考妣，靡不讚歎，真千古異事也。於是備棺槨衣裊，禮而葬之，時大定庚寅正月初四日也。升遐之後，濬儀橋下談玄誘臧老之心，劉蔣溪邊賜．藥愈張公之病，或舞蹈於昆明池右，或吟詠於終南境中，有以表其不死者也。丘、劉、譚、馬四子相擁西入長安，見史風先生，獻以松鶴圖，史風笑曰：當時留下勘同，正與此圖相合。兩相比較，毫髮無差。於是歷終南，訪劉蔣，住持祖庵。修茸稍完，卻返梁園，共移仙骨，發棺視之，形神尚有生意。四人交代，負以西行。程途所到，將酬館穀之資，逆旅主人必曰：先有道者償價已訖。竭力追之，終不能見。問其狀貌，乃祖師之化身也。既至終南，遂卜地而葬焉。初遊登州望仙，門外，見畫橋太險，遂言曰：此橋異日逢何必壞。眾皆莫曉其意。後經一紀，太守何公惡其險極，遂毀其臉而平梵之，今改遇仙橋者是也。繼有文登縣作醮於五色雲中，見白龜甚大，背有蓮花，祖師端坐於蓮藥之上，須臾側外而歸。縣宰尼厲窟親見其事，拈香恭禮，命畫師對寫真容，三州之人皆仰觀焉。丹陽·聞之，作《滿庭芳》以讚之曰：古郡登州，望仙門外，畫橋車馬難通。重陽聖跡，對眾顯家風。預說逢何必壞，經一紀，太守何公嫌鐵險，令人拆毀，命匠別興工。文登重出現，白龜蓮上，端坐空中。宰公綠底事，得遇真容。忽睹回身側臥，祥雲動，復返仙宮。分明見，丹青邈出，何處不欽崇。可謂死而不亡者矣，宜乎其為七真之祖也。所有神變無窮，不能備錄，束海西秦勸化道俗，長歌短詠殆千餘首，目之日《全真前後集》並《雲中錄》，明鉛汞坎離之說，盛行于世。又答登州道眾書詩及十九枝圖。
　　書
　　嘉稽首：四時運轉，能般年少之容，三教分明，解救平生之苦。諸公存想一悟齊修，九轉成指日，登仙八門開，長春作伴。敢希搜妙，更乞投玄，便作鄙章，錄于圖後。
　　詩曰
　　盡知常與道為鄰，搜得玄玄便結親。
　　悟理莫忘三教語，全真搜取四時春。
　　養成元氣當充滿，結作靈神沒漏津。
　　十九光明如我願，敢邀相伴樂天真。
　　贊曰：祖師出世，四遇真仙，飲甘河之一味，授秘辭之五篇。十九葉相承於桂樹，一萬枝不絕於金蓮。寶鏡高提，照譚馬壺中之景，神珠獨耀，見丘劉劫外之緣。誰知太古家風，憑袖衣而暗度，卻羨玉陽名字，仗傘竹以偷傳。錯上鈞竿，大士出默然之海，晚歸船舫，散人遊清靜之淵。作大教權輿之主，開全真戶牖之先。逮功成而名遂，然後跨鸞鶴而飛上青天也。張神童詩曰：占斷終南一洞天，曾來束海領諸仙。只憑入聖超几手，種出黃金七朵蓮。
　　玉蟾和真人
　　先生諱德瑾，秦州甘泉人也。才能超拔，器識高遠，玄資霞映，妙質雲停。及其壯也，尤攻翰墨。初隱身於刀筆吏，然清懷淡泊，以道為心，未嘗取非義之財。幽人逸客，靡不參訪。偶因暇日，遇一道者酌酒談玄，終夕不倦，定為莫逆之交。他日道者臂擎一梟，自外而入，謂和公曰：此禽怪哉，眼目許大，不能識人。公亦不悟，但唯唯應對而已。後經月，不意道者身染惡疾，百醫無效，數日告姐，於是備棺槨而葬之。比及數旬，忽有老嫗叩門相謁曰：昔有道者於此告亡，乃吾之嫡子也。奈何老矣，隻身飄然，無所依倚，衣餐不給，將何告也。和公憫之，贈以金帛，老嫗曰：我欲發墓啟棺，一面吾子，終身無憾矣。懇求再四，義莫能已。遽令發棺，不見骸骨，但有所贈金帛而已。復求老嫗，亦失所在。和公歎曰：神通變化如此奇異，若非仙聖，能如是乎。由玆感激，屏棄俗綠，退居林下，精心修煉，與道合真。聞終南重陽祖師深得九還鍛煉之術，乃往參同，遂居祖庭，日益玄妙，氣漸沖和，心地開通，有先見之明。預知丘、劉、譚、馬將至，乃與李公靈陽子同往餅店留錢四分，告貨羹主人曰：今日當有四客仙至，日丘、劉、譚、馬，以此待之。既言而歸，良久果有四道者至，貨羹主人曰：汝非丘、劉、譚、馬乎。四人相視而笑曰：汝何以知之。對曰：和、李二老已留羹錢在此矣。四人歎息曰：真異人也。食畢而往，相見欣然，甚於舊契。比及升遐三年已前，預命畫師寫出真相，前托虎頭，昏然而睡，眾莫能曉。至大定庚寅歲二月十有九日，乃召功德主馬公曰：我蒙子厚恩，無以為報，汝若將來有大患難，但請焚香密誦吾名，即當救汝。是日天氣清爽，霞彩輝映，束鄰西舍皆聞異香，就草堂中枕肱而外，寂然遺物而返真矣。乃預表歸期在庚寅年也。升遐之後，臨潼張叟久患疝疾，眾醫無功，殆將屬績。一夕夢中偶遇先生，詳說藥餌治療之法，問其姓氏，乃和公也。覺而用其說，疾果頓廖，足見先生之神邇有不死者在焉。
　　贊曰：甚矣哉，人之難化也，道之難明也，以玉蟾子之慕希夷、耽玄妙也。道者造門定交而不悟，千方萬便誘之而不悟，又以臬目警之而不悟，又以惡疾感之而不悟，又以尸解入棺而不悟，又以老嫗來謁而不悟。及乎啟棺不見骸骨，並失老嫗，然後知其聖賢之感應也，乃酒然而醒矣，棄妻子而歸隱林泉，受簪冠而精研性命，拜重陽而分明指訣，得九轉而鍛煉成功。先知四客之來，明留餅直，預畫三年之像，剋定歸期。卒能乘空步虛，出神入夢，可謂道不棄人也。信矣，重陽點破還丹訣，老嫗通開宿世緣，笑兌虎頭歸去也，風流同會紫金蓮。
　　靈陽李真人
　　先生之名誤忘之矣，道號曰靈陽子，京兆終南人也。沉默寡言，聰敏超世，學問該博，識量弘深，道德留心，利名絕念，諒由宿契得遇重陽，密泄真風，頓消俗念，坎倒離顛，朝磨夕煉。常與玉蟾子和公共結因綠，愛人濟物，損己利他，多積陰功，密符大造。重陽有詩云：傳與和公與李公，首先一志三人同。逮乎大定戊申歲春二月，世宗皇帝遣使召長春子丘公赴闕，臨別謂先生曰：劉蔣因綠，祖師所建，不可輕視，善自住持。先生曰：來歲春光早回鶴馭，山野及期專待主喪。眾人莫曉其理。比及來年己酉二月，先生無恙，輒自清齋，門人勉之曰：我師肌體素羸，加以不穀，將如之何。先生曰：汝等無疑，吾專俟喪主而已。當是時也，長春子得中旨還故山，過秦渡鎮，盤桓不進。先生遣門人往迎之，長春遽往。纔抵庵中，先生怡然化為周蝶栩栩而歸矣，祥雲拂地，瑞氣凝空，青鸞容與，白鶴翱翔，士庶官寮靡不欽歎。於是長春子率門人具棺槨而座之，時己酉之三月初一日也。
　　贊曰：天下不二道，聖人無兩心。故王公、和公、李公共傳秘訣，同鍊還砂，終南之丹桂齊芳，海上之金蓮並秀。遂使全真門下列以為三祖而尊祀之，又何慷乎哉。詩云：兩手雙攜日月輪，輝輝照破萬華新。臨行未肯輕分付，直待長春作主人。
　　金蓮正宗記卷之二竟
　　丹陽馬真人
　　先生寧海人也，號日丹陽子。祖諱覺，字華叟，通五經，為人信義，言無宿諾。嘗販繒於鄰境，暮憩邸中，見一貧婦僻踴哭泣，聞人說云：此貞婦也，良人少亡，誓不復嫁，孝養舅姑。不幸併亡，無資以葬，方欲質身以為棺槨之費。公正色言曰：鄉鄰疾病尚且扶持，里有死亡不為助給，非孝義之坊也，解縑二束而贈之，不通姓氏，趨走前邸。是夕公之財物為暴客所劫，遂不告人，怡然而歸。其妻問之，託言賒貸。後經半載，盜者分臟不均，經公首露，公曰：臟物紛紜展轉，相關連坐非一，枉遭推勘，臟滿百疋，犯至極刑，非好善之所為也。可持銀二兩，補爾下平之怒。其人遂感謝而去。時方歲饑，曝米於庭，鄰婦竊之，公出潛見，復隱身而避之，任彼將去。父諱師揚，字希賢，姿貌魁秀，沉靜有度量。生子五人，取仁義禮智信為名，號日五常。馬氏之坊甚富於貲，故號曰馬半州。弟姪三人，皆擢進士，故有餘慶堂，今改為降仙坊者是也。至辛亥歲，饑饉荐臻，八月清旦，有客倉皇擲細複於案上，輒過門，而不知所往。公欲收入巾箱問，舉之甚重，解而觀之，金色射目，以權衡稱之，其重兩鎰。旬日客來，即奉與之，客謝曰：吾呂仙也，家在幽谷村，陶採為業，得金兩鎰，欲貨於市。稅監逼逐，幾陷於刑，賴公以免。願兩分之，聊以酬恩。公曰：橫來之金，慮招其禍。辭而不受。呂仙曰：公有黃向之風，異日子孫當出神仙。自後公屢訪幽谷人問呂仙安否，會云：素無呂氏之家，疑其神人也。先生之母所有寶翠為家婢竊而去之，眾人皆言急逐可得，公一無所問，由是資財益廣，享年六十有四。先生第二子也，諱從義，字宜甫，癸卯歲五月二十日子時生。母唐氏，夢謁麻姑，賜丹一粒，吞而分瑞，體如火色，七日方消，手握雙拳，百日乃舒。為兒時常誦乘雲駕鶴之語，夢中屢從道士登天。良賤四十餘口，每斂退食器，舌舐殘粒，身服舊裳。昔道士李無夢鍊大丹於崑箭，三載弗成，曰神仙降臨則丹成矣。一旦先生與豪傑相從遊戲，至於爐下，丹乃轉成。無夢見而奇之，謂先生曰：額有三山，手垂過膝，真大仙之材矣。因為頌曰：身體堂堂，面圓耳長，眉脩目俊，準直口方。相好具足，頂有神光。宜甫受記，同步蓬莊。厥丹乃成，先生之德，因此見稱。孫忠顯美無夢之言，以女妻之，生子三人，日廷珍、廷瑞、廷珪。先生以孝悌見稱，夙賦聰明，長通經史，好與童稚戲狎，輕財重義，出舉收質無可入還者，皆焚其券。大定二年秋蝗大饑，佃客劉進盜殺耕牛將盡，遽往視之曰：年穀不登，困乏糧食，吾將賑濟，汝不念牛為耕稼之本，使無罪而就死地，吾不忍也。使劉進自負皮角而行，於是老幼號慟，告之曰：方今法令嚴明，此去必犯刑憲，使父子不相見矣。先生不言，乃往經閣院，施皮五張，令劉進面對三寶，具陳殺牛之愆，庶解冤結。時人歌曰：古楊陳皇，今談宜甫。有無知少年持錢三百來續綾襖，故相欺詐，先生賜錢半千。少年惡其小惠，輒嚶唾之，值郭奉信叱而退之。或曰：面上有唾，拭之使乾。曰：拭之是違其怒，正使自乾耳。先生謂同志曰：昨夢二人皆衣皂褐，內一人素補兩肩，泣告予曰：我輩十萬人性命在公所主。言訖奔入南巷，我逐之，見入屠舍劉清，顧壁上有頌云：我輩己亥十萬人，大半己經辛巳殺，此門若是不慈悲，世世軸頭常廝抹。夢覺，聞屠豕之聲，披衣視之，見縛二堵，其一兩肩斑白，方悟夢中之人己亥堵也，辛巳乃劉公所生之歲也，乃書頌於壁間。屠者心大剛切，未能誘化。是夕又夢二鶴飛落於蔬圃之問，遂建道館，招陸道士住持。至丁亥年秋，先生與遼陽高巨才遊賞於范明叔之遇仙亭，酒酣題詩，其末句云：醉中卻有那人扶。皆莫曉其意。中元後一日，重陽真人自終南抵束牟，徑入遇仙亭，先生問曰：從何方而來。曰：路遠數千，特來扶醉人耳。眾皆異其言。又問：何名為道。曰：五行不到處，父母未生時。相與談玄，不覺席上生風。遂禮請真人還居家庭，其妻富春氏開簾視之，謂先生曰：我觀王公面如芙葉紅，目勝瑁璃碧，聲若巨鐘，語如湧泉，堂堂然有正陽之風釆，當可傾心禮敬。由是待以師禮。真人謂先生曰：我欲鎖庵百日不食。先生從之，闢為環堵，風雪四入，硯水不冰。窗外求詩者往來如織，揮毫拂紙，立賦立成。屢出陽神來坐閣中，先生遣人瞻之，則庵中儼然默坐。自孟冬初吉示詩詞各一首，令先生繼和，仍賜梨一枚，與先生啖之。每五日芋栗各六枚，十一日為梨為二，令夫婦共食之。自後凡經旬日加一分，三旬分三，四旬分四，至於十旬分為五十五塊，合天地奇耦之數。先生漸悟真理，遂捨妻子，受簪冠，乞食降心，真人乃喜。一日真人言曰：馬公破道人。曰：師何以知之。曰：昨宵夢飲酒，使人詢之，先生曰：得藥用酒，因而飲多，真人先期而知之矣。乃登崑箭煙霞洞，先生忽患頭痛，急如擘裂，人言曰：馬公將不保朝夕矣。真人曰：吾三千里外特化其人，令死可乎。遂呎水與之，飲訖而愈。大定九年秋，真人引先生輩四人西邁，登州太守紇石烈待以師禮，問曰：後會何期。曰：當在梁園。後真人羽化於夷門，訖石烈改除南京副留守，遂為喪主。真人羽飛之後，先生引徒入京兆，乞自然錢，得數十千，復相約束行，取真人金骨改葬於終南。頭梳三髻，心喪六年，默坐環堵。夫三髻者，有三吉字，乃真人之諱也，故尊而戴之。先生志如鐵石，行若冰霜，縱橫闡化十有三年，服不衣絹，手不拈錢，夜則露宿，人憐其寒，答曰：莫訝三冬不蓋被，曾留一點在丹田。一日謂門人來靈玉曰：關中人謂衣裳破碎重修理者云何。對曰：謂之折洗。先生曰：束方教門年深殘破，吾當拆洗。未及半月，上司降到符文，遣發道人各還本鄉，先生遂出關。長春丘先生方在隴山，一日一謂李大乘曰：吾道束矣，余雖在牒發中，不能出關，余若出關，則秦中教風掃地無餘矣。且隨綠下山，州中官民同狀保申，復上山而居之。先生自出關，所到鄉邑垂髻戴白，歌舞於道路，出境迎近如鳳凰景星，爭先睹之為快也。既還鄉里，復見屠者劉清，教之曰：曩日壁問之頌，不覺流年二十換矣，以日計之，日宰三猜，十萬之數亦已足矣，況公壽八十有三，族廣家豪，理當止#1殺。公方省悟，遂擇日設齋，持砧器於郭門外焚之。是日往金蓮堂，見其六味鹹苦，不堪供給，先生臨井呎之，甘若醴泉，郡人號日靈液，構亭立碑，傳於四方。壬寅年五月，束牟大旱，嘉苗槁矣，俯檮山川，一無所應，州縣官長禮請先生，庶獲霑足，名香一熱，膏雨沛然。逮秋七月，郡人設大醮於朝元觀，連日陰雨，道俗惶恐，疑將敗其壇憚，先生曰：無憂，今日必晴。果如其言。至中元焚詞之際，五雲繚繞，鸞鶴徘徊，其感應之速也如此。仲冬行過登州，信士韓公焚香致禱曰：家有苦井，願少垂法力，庶回其味。先生即往咒之，其味頓變，甘如飴蜜。日晚雨作，遂留宿於韓宅，戲書云：門外雨颼颼，天留人不留。主公猶自可，打破道人頭。眾皆莫曉其意，須臾有康禪問道於先生，忽見簷瓦墮空，正中其首，眾方駭然悟末後一句也。重陽日醮畢，天門啟於束南，祥雲集於月際，郡人莫不瞻拜。二月八日，先生勸束牟瑯琊村人悉焚船網，風回雪霽，忽見重樓翠阜，異事駭人，乃海市現於南陽也。癸卯年四月十三日，主行芝陽醮事，而風雨大作，眾人哀檮，庶獲晴霽。先生叩齒冥目，似有所祝，須臾雲斂日出。十五日申未問，龍尾現於束南，移時不滅。至夜，彩雲貫月。四月二十八日，行詣芝陽，海市乃見，自旦至午。先生至回光庵，馬從仕喜自願焚貸糧券千有餘斛，繼有鞠賦聚魚網而焚之，海市復現，依稀若龍車鶴馭之狀。又有郭亨、樂周者，聚魚網而焚之，忽見桑島之問，蕾買陣橫斜，煙光縹緲，若甲馬神兵之勢。先生居華亭之環堵，林擒一株，枝枯心槁，將伐為薪。四月初九日，沃之以水，俄有門人姚鉉持純陽真人家譜至，方知四月十四日生於林擒下，先生怡然曰：予五月二十日生，比及此時決生芽葉。乃作頌云：天上三十六，地下三十六，天地入寶瓶，七十二候足。李公稽首請釋其頌，先生笑曰：此隱語也，他日自當知之。五月十七日，李公夜夢林擒南北各生二葉，旦而視之，芽果生矣。至先生慶誕之辰，綠葉成陰，方解其頌，云：四九三十六日，天地相合為七十二日，氣候充足，變枯為榮，何有難乎。全真庵移竹兩叢、松一株，時四月間也，枝葉萎黃，道友崔公告先生曰：此松竹還得再榮乎。先生欣然作詩二篇云：道家門戶號長生，意要乾枯改舊形。常使數竿常綠綠，不教一葉不青青。又曰：我通生法斡旋生，布氣形骸轉換形。窗外不惟君子綠，庵前又喜大夫青。遂以滌面水沃之，不旬日抽心展葉。金玉庵六月初三日植小松六株，眾人稽首曰：全真庵之松竹得復榮旺，金玉庵之小松獨何憔瘁。先生乃以真氣三時布之，作詩三絕云：六月庵前種六松，故然返到馬風風，三番布氣無多力，六願，還生有大功。又云：當時數伏故栽松，道友閒閒試馬風，我說六株無自活，人傳三髻有真功。六月初三種小松，六株變色遇扶風。祈榮我借重陽氣，應效人傳三髻功。其松更不改柯易葉，青翠可愛，邑人遂刊詩於石。昔呂純陽以藥一丸，詩一絕活萊州龍興寺枯槐，於今尚在，其詩曰：長拖布袖出河束，夜宿祇堂古廟中。不夜城中留聖跡，且教槐老度千冬。今先生以詩三絕活芝陽六松，前聖後聖其歸一揆。芝陽貧士兩足俱廢，一辰聲甚切，先生嘆水與之，飲訖其行如飛。樂武功者，久患風痺，百藥無功，先生呎果服之，一日頓愈。先生忽一旦歌舞自娛，有非常之喜，門人忽報曰：壬寅年十二月晦日，孫仙姑枕肱棄世於河南矣，享年六十四歲。先生曰：昨晚乘綵雲，奏仙樂束歸海上，吾親見之。吾之歌舞者蓋為此也，已預知之矣。是歲九月，在崑箭契遇庵主持孤魂醮事，瑞霞晃耀，鸞鶴往來，不可勝數。束遊文山，建七寶庵，掘井九尺而不及泉，大石阻之，先生題云：穿鑿須當二九深，甘泉自可應清昤。遂命匠者再鑿至一丈八尺，而寒泉涌出。七寶庵牛車載巨楝，路經險峻，駕車人僵躓於轍問，輸轉胸臆，其人念丹陽名號，並無所損。壬寅年三月，憩於濟南府舜廟，老幼竟欲瞻禮？爭門而入者幾千人矣，門脫其扇。卓然而立，一無所傷。仲冬移梧二株，高可數尋，植於七寶庵中，漸成枯槁，先擊以真氣吁之，以水沃之，旬日之問翠色如初。下元日，文山加持醮事，連日陰雨，眾人憂之，先生聞空中語云：重陽真人至。姚來二公在傍，亦聞之。十六日哺時，縣令尼厲古武節仰視天表，乃見一仙人青巾白袍，坐白毚碧蓮葉上，龜則動搖其尾，家人百壽曰：乃圖畫中王公也。急備香火，莫不禮敬。忽見真人回身側臥，束南去矣。先生作《滿庭芳》以記之，邑人模於石上。萊陽請先生赴遊仙觀議行醮事，十二月中旬，先生報云：後三相見。至二十二日重陽降世之辰，先生令于知一舞《歸朝歡》，仰首而視，乃見重陽師真與和公師叔立於空中，冉冉然。先生曰：堂堂歸去也，作箇快活仙。又云：正到崢嶸處，爭如拂袖歸。呼弟子劉真一，告之曰：汝等要作神仙，豈為容易，若遇魔難，慎勿退息，謹而愈謹，然後可得。領吾此言，不可忘也。遂束首而外，謂眾曰：我開眼也見，合眼也見，元來見不在眼，心中了然則無所不見。與門人談笑，夜將二鼓，風雨大作，雷震一聲，先生枕肱而羽飛矣。酒稅監郭復中聞扣門甚急，出而視之，即先生也。引入共話，索紙書頌曰：長年六十一，在世無人識，平地一聲雷，浩浩隨風起。良久告別，趨而去之。鄉人有劉錫者，是夜見屋隙問明如然炬，遲明視之，見紙一幅，用竹竿取下，乃四句詩云：三陽會裹行功圓，風馬乘風已作仙，勸汝伏降龍共虎，自然有分亦昇天。後題先生諱字。急投火中焚之，滿家如旎檀之馨。少頃人報云：昨夜先生羽化矣。方知郭復中與劉錫所見者陽神也。凡經七日，神色儼然，葬於遊仙觀。初，束華庵有松數十株，枝葉皆變白色，先生曰：此松之白，殆為我歟。甲辰年正月十八日巳午問，進士劉紹祖等見空中鸞鶴徘徊，雲霞變化，重陽真人雲冠絳服，丹陽先生三髻素衣，現於雲表，移時方去。五月十二日己亥之晚，先生忽現於應仙橋之西北，仙童侍側，t少頃為寒雲所掩，當時于信等二十一人皆見其事。先生葬後，邑人常疑陝西徒眾盜去仙骨，至乙巳年正月二十四日，縣宰劉公出棺視之，容貌若生，肢體柔軟。乃櫛髮更衣，四方聞之，爭為瞻禮，輸蹄絡繹。至九月，復以石槨葬之，所有《分梨十化》、《漸悟》、《精微》、《摘微》、《三寶》、《行化》、《金玉》等集，刊行於世。味其文義，皆貫通三教，囊括五行，酬今和古，託物喻人，玄談妙理，視蓬島如目前，智劍慧刀，逐三尸於身外，遵之則遷善遠罪，悟之則入聖超凡，豈小補哉。
　　贊曰：首遇重陽，先明九轉，十度分梨，暗傳消息，六回賜芋，別有機關，通一氣未生之前，指五行不到之處，幹開玉戶，透入金門，燦日月於壺中，聚雲霞于鼎內。展脫半州之產，頂分三髻之量，數十年外雪眠霜，幾萬里遊山涉水，七朵金蓮最先放徹，五篇秘語獨自傳來。霹靂一聲，不負紅霞之約，因綠萬劫，還歸碧落之遊。啟迪全真，發揮玄教者也。張神童詩云：海上文章第一儒，重陽曾向醉中扶。古今多少修真者，應比先生一箇無。
　　金蓮正宗記卷之三竟
　　＃１『止』字原作『上』，據《輯要》本改。
　　長真譚真人
　　先生諱玉，字伯玉，譚其姓也，世居寧海。為人慷慨，識度不凡，孝義傳家，甚為鄉里所重。適大定丁亥冬，風眩癱瘓，纏綿不解，緘藥甚多，皆莫能效。聞重陽先生來自終南，方在宜甫馬君宅中閒居，扶杖往謁，將求治療之法。先生肩戶不納，公乃堅守，終夕剝啄不已，門忽自開。重陽大悅，以為仙綠所契，乃召之同袁而寢，談話親密過於故交。比曉下床，舊疾頓愈，四體輕健，奔走如飛，方知重陽之為異人也。輒拋棄產金如視糞壤，乞侍左右，終身不退，乃賜之法名日處端，字日通正，號日長真子焉。贈詩云：超出陰陽造化關，一心向道莫回還。清虛本是真仙路，只要安居養內顏。先生既受師訣，滅人我，絕思慮，戴青巾，穿紙布，大定戊子歲辭親戚，別鄉黨，從祖師左右，南遊汴梁，朝參夕請，多得玄旨。比及三年，祖師乘雲而朝元矣，乃以仙骨西歸劉蔣，葬之以禮。厥後遁跡於伊洛之問，調神鍊氣，雖託宿紅衢紫陌、花林酒陣之問，心如土木，未嘗動念，雖萬兩黃金，未嘗為之折腰。因循漂泊，至水南朝元宮，以為朗然子鍊丹之地，故愛而不捨。自後門眾大集，尚最最然乞食不已。曾過招提，就禪師處乞殘食，禪師大怒，以拳歐之，擊折兩齒，先生和血咽入腹中，傍人欲為之爭，先生笑而稽首，殊不動心，由是名滿京洛。平昔好書龜蛇二字，習而不已，妙將入神，有飛騰變化之狀，奉道信士多收藏之，以為珍寶。後府中火災延燒百家，但蓄二字者皆免。一旦戒門人曰：重陽師真與我有蓬萊之約，今將往矣。言訖，五色祥雲繚繞庭際，青鸞白鶴翱翔往來，於是首束面南，枕肱而蛻骨焉，時四月初一日也。所有應世歌詠近數百首，目之日《水雲》，深明鉍汞沂流之道，大行於世。
　　贊曰：長真老仙，寧海豪士，與三髻以同學，拜重陽而受盟。一夕之清談未終，數年之瘋疾頓愈。抵千金而不顧，挂百納以甘貧。鍊氣調神，幾載長遊於洛下，歸根復命，半生不返於山東。鎮百怪以潛形，龜蛇兩字，握二儀而在手，龍虎九還。正逢丹桂之芬芳，又值金蓮之爛慢。鉛汞注《水雲》之集，煙霞為蓬闈之遊。若非骨肉同飛，形神共妙者，其孰能與於此乎。張神童詩云：風火胸心鐵石腸，正豪強裹便回光。洛陽春暖神遊處，猶有龜蛇鎮北方。 
　　長生劉真人
　　東萊長生真人，卯金右族，炎漢遺英，嬌嬌雲翮，堂堂嶽精，湖海不足以盡其含容，星斗不足以極其高明。乃祖乃父，世居武官，好陰德，樂推恩，恤寒餒，惠孤悍，捨良田八十餘頃與龍興巨剎，以為常住種福之根。當前宋太平興國問，朝廷嘉厥孝義，旌表門閒，鐲免租征，光照連郡。天不負仁，自紅霞丹景中選擇其仙材之精明者，降瑞於掖城。既挺世也，謹事孀母，特以孝聞，誓不婚宦#1，僧華醜榮，清靜自守，希夷若昏，顧世間物無足以撼其胸中之誠。屢辭故山，欲訪異人，而慈親胯盼然未之許也。大定己丑之春，忽於鄰居壁間人所不能及處見揮灑二頌，而墨跡尚新，不留姓名，其末句云：武官養性真仙地，須有長生不死人。先生歡賞其筆力道勁，疑神物之所化成，而未能央其信情。是歲九月，霜寒露清，重陽祖師杖屨西行，擭丘、譚、馬三仙之英，度海島，歷山城，先生聞之，竭蹙而趨，香火而迎，祖師顧而笑曰：壁問墨痕，汝知之乎。三子者亦相視而冰哂，方悟其頌乃神通變現之所以相驚也，於是鏤肝薦誠，刻骨效盟，負几杖，執巾瓶，左右惟命，死生自程。祖師愛其殷勤，美其專精，顧其神釆之不群，乃歎曰：松之月，竹之雪，故不受於黃塵。贈之詩曰：釣罷歸來又見鼇，已知有分列仙曹。嗚榔相喚知予意，濯出洪波萬丈高。仍取壁問語意，以長生為之號，處玄為之諱，通妙為之字，時方弱冠之明年也。丘、劉、譚、馬之名充塞乎九野與八絃，遊汴梁，寓夷門，乞食鍊形，隱姓埋名，朝叩暮請，行薰坐蒸，委曲而挑斡玄機，丁寧而啟迪丹經，掃惑雲，浮迷冰。祖師既盡付其四象五行，乃遺物離人而退藏于天，所謂得知友而赴蓬瀛也。四子乃負仙骸，報洪恩，叩咸陽，歷華陰，寧神於劉蔣舊廬之炯。四子之志各異，先生獨遁跡於洛京，鍊性於塵埃混合之中，養素於市鏖雜杳之蘗，管絃不足以滑其和，花柳不足以撓其精，心灰為之益寒，形木為之不春。人績則食，不績則殊無慍容，人問則對之以手，不問則終日純純，定力圓滿，天光發明。乃遷居於雲溪之濱，門人為之穿洞室於巖垠，忽遇古井寒泉泠泠，眾駭其異，先生笑曰：不遠數尺，更有二井，乃我宿生修鍊之所經營也。鑿之果然，迄今洞官號為三泉。逮丙申歲，復還武官，往拜母氏，相見甚歡。卜太基之陰麓，建靈虛之祖堂，手植檜相，蒼翠成行。居無何，鄉里誣告先生殺人，輒不辭而就縛，坐狸訐者近將十旬。純陽祖師聽玉漏，駕蒼麟，下碧霄，入幽團，就柳尾，付管城，教之習文。後殺人者自首，先生得以免縲絨之刑。比其出也，翰墨絕妙，有龍蛇飛舉之形。大定戊申，主醮于昌陽，綵雲覆壇，白鶴舞庭。是歲也，秋旱如焚，復披禱雨之誠。既登厥壇，四望無雲，曰：來朝巳午之交，當有甘澎如傾。言出有徵，如影響之應形聲。自後束州醮壇獨師主盟，必有祥風伶泠，捲楮幣而上騰，其感應也如神，迄今諸郡石刻猶存。至承安之三年也，章宗聞其道價鏗鈞，乃遣使者徵之，以鶴板蒲輸接於紫宸，待如上賓，賜以琳字，名曰修真。官寮士庶絡繹相仍，戶外之屨無時不盈。明年三月，乞還故山，天子不敢臣，額賜靈虛，寵光祖庭。迨癸亥歲二月中春初六吉辰，嗚鼓集眾，告之以闆苑之行，曲眠左肱，鯈然返真，祥光氤氳，瑞氣紛綸，所有遺文，《仙樂》、《太虛》、《盤陽》、《同塵》、《安閑》、《修真》，仍注《道德》，演《陰符》，述《黃庭》，奧涉理窟，條達聖真，足以為萬世之規繩，
　　贊曰：長生老仙，主張化權，吞虛無，吐自然，乘紫雲而下遊．碧海之邊，遇甲子天元之會，契重陽多劫之綠。撞百關，通九泉，驅四獸，耕三田，坐洛陽之市井，鑿雲溪之洞天。融白雪以成粉，熟玄霜而不煙。聲名黃鼓於鳳州，光華照耀於金蓮。搆靈盧之緒宇，拜朝廷之紫宣，還斷束萊之宿債，然後骨肉都融，遊宴八騫也。張神童詩曰：蓬萊深處了天真，一點靈明迥出塵。高外束風歸去後，靈虛閑鎖碧堂春。
　　＃１『宦』字原作『官』，據《輯要》本改。
　　長春邱真人
　　真人諱處機，字通密，號曰長春子。家世棲霞，最為名族。敏而強記，博而高才。眉宇閑曠，舉措詳雅，善相者言足下有龜文，必為帝王師。年未弱冠，酷慕玄風，非長生久視之說不道也，非縿鸞跨鳳之語不詠也。大定丁亥春，聞重陽在崑箭山煙霞洞，竭蹙而往，樞衣請教。重陽見而愛之，與語終夕，玄機契合，故贈之詩云：細密金鱗戲碧流，能尋香餌會吞鉤。被予緩緩收綸線，拽入蓬萊永自由。先生拜而受之，日一夕親侍左右，甘灑掃之役，迤邐從師束別海山，南遊汴梁，歲月既久，志氣彌堅，師資之道過於膠漆，玄關妙撻多所啟明。一日一祖師赴蓬壺之約，遺物離人而入於天矣。大葬禮畢，西遊鳳翔，乞食於墦溪太公垂釣之所，戰睡魔，除雜念，前後七載臉不占席，一簑一笠，雖寒暑不變也，人呼為簑衣先生，妙合虛無，理通玄奧？復歸劉蔣，以為先師舊隱之地，戀戀不能捨去。大定戊申春二月，世宗聞其名，遣使召赴闕，所賜甚厚，待詔於天長觀，久之，奉劫主行萬春醮事。逮四月朔，以中旨住持全真堂，仍御書篆額。五月初一日召見於長松島，秋七月十日再召見，剖析天人之理，演明道、德之宗，甚愜上意。應制獻《瑤臺第一層》曰：寶運龍飛，當四海群仙降跡時。萬機多暇，三靈協贊，不動槍旗。玉樓金殿廣間，月臺風榭臨池。靜無為，泛綵舟，嗚棹涼蕈枰暮探。惟前王創業，太平難遇，道難期會。逢天祐，遐荒入貢，玄教開迷。坐朝垂聽，暇伴赤松，談論希夷。勝驅馳，向人問一度，天外空歸。上覽之大悅，薄暮言歸。翌日遣中使賜桃一盤，先生不食茶果已十有餘年，以其聖恩過厚，強餐一枚。至中秋得旨還山，仍賜錢十萬，表而辭之。逮己酉歲二｀月，鶴駕出燕臺，抵關陝間，忽聞哀詔下，先生歎曰：嗚呼，生死之大，貴為萬乘，富有四海，不能終於百年，若之何哉。遂浩然有西歸之志。度函谷，歷終南，隨方闡化，玄風為之或然。明昌之改元也，東還海上，歸隱棲霞，修建壇宇。比及戊辰歲，道價鴻起，名滿四方，天子嘉之，勁賜為太虛觀，仍加賜玄都寶藏六千餘卷，以為常住。居無何，兵革滿河朔問，宋使洎金使各持詔來宣，同日北方大蒙古亦使便宜劉仲祿來宣。人皆以為師當南行，蓋南方奉道之意甚厚，而北方則殺戮大過，況復言語不通。而我師不言，但選門人之可與共行者得一十八人，同宣差劉仲祿西行。過薊，至德與府，寓於龍陽觀，以詩寄燕京諸友云：十年兵火萬民愁，千萬中無一二留。去歲幸逢慈詔下，今春須索冒寒遊。不辭嶺北三千里，仍念山東二百州。窮急漏誅殘喘在，早教身命得消憂。過白骨甸，陰風積雪，寒入骨髓，險阻艱難，備嘗之矣，乃作長篇古調以記行色云：金山東畔陰山西，千巖萬壑鑽深溪。溪邊亂石當道外，古今不許通輪蹄。前年軍興二太子，修道架橋徹溪水。今年吾道欲西行，車馬喧闐復經此。銀山鐵壁千萬重，爭頭競角誇清雄。日出下觀滄海近，月明上與天河通。參天松如筆管直，森森動有百餘尺。萬株相倚鬱蒼蒼，一烏不嗚空寂寂。羊腸孟門壓太行，比斯大略猶尋常。雙車上下苦敦擷，百騎前後多驚惶。天池海在山頭上，百里鏡空含萬象。懸車東馬西下山，四十八橋低萬丈。河南海北山無窮，千變萬化規模同。未若玆山太奇絕，磊落峭拔如神功。我來時當八九月，半山已上皆為雪。山前草木暖如春，山後衣裊玲如鐵。西行數萬里，凡所見山形水勢，奇人怪物，不與中國同者甚多。是時成吉思皇帝方守算端國未下，宣差劉仲祿乃以師見，帝勞之曰：他國徵聘皆不應命，遠逾萬里而來此問，朕甚嘉之。對曰：山野奉詔而起者天也，非人力之所為也。上賜之食，食畢問曰：真人遠來，有何長生之藥以資朕乎。師曰：但有衛生之道，而無長生之藥。上愛其誠實，由是每日召見即勸之少殺戮，減嗜慾，前後數千言，耶律晉卿方為侍郎，錄其言以為《玄風慶會錄》，皇帝皆信而用之。問鎮海曰：真人當以何為號。鎮海奏曰：有人尊之日父師者，有日真人者，有日神仙者。上日從今已往，可以神仙號之。至癸未春首奉旨以甲騎數千送還燕京，劫改天長觀為長春宮，更修白雲觀，合而為一，以北宮萬歲山太液池並賜之，改為萬安宮，詔天下出家善人皆隸焉，仍賜之以金虎符，便宜行事，前後所受詔劫甚多。師既住持長春宮而教化大行，全真之道翕然而興，主持醮壇，祈風檮雨，刻期不差，如影響焉，千門萬戶莫不歸向。師方逍遙自得，凡午齋之餘，必以數騎往遊萬安宮，骯山溪之富盛，樂禽魚之暮息，日凡一往，將暮則歸。歲在丁亥六月二十有三日，因疾不出，人報巳午問，雷雨大作，太液池之南岸崩裂，水入東湖，聲聞數十里，電鼇魚鼇盡去，池遂枯竭，北口山壁自摧。師聞之笑曰：山摧池枯，吾將與之俱乎。七月初四日，師謂門人曰：昔丹陽嘗授記於予云：吾沒之後，教門大興，四方往往化為道鄉，公正當其時也，住持大宮觀，皆劫賜名額，仍有使者佩符乘傳，此時乃功成名遂歸休之時也。丹陽之言一一皆驗，吾歸無遺恨矣。既示疾，九日午後一刻昇寶玄堂留頌云：生死朝昏事一般，幻泡出役水長閑。微光現處跳烏兔，玄量開時納海山。揮斥八絃如咫尺，吹虛萬有似機關。狂辭落筆成塵垢，寄在時人妄聽問。遂歸葆光堂，栩栩然蝶化矣。是時有青鸞白鶴徘徊上下，瑞氣瀰漫，仙音繚繞，乘空而去，官寮士庶靡不瞻拜，殯於白雲觀之處順堂焉。三年之後，啟棺更衣，手足如綿，顏釆如生，所有歌詩、雜說、書簡、論議、直言、語錄，日《墦溪集》、《嗚道集》、《西遊記》，近數千首，見行於世。
　　雪峰贊曰：乾坤作堂屋，日月為燈燭。樓霞一老仙，俯仰於中宿。對眾口談天，語句噴冰玉。開啟玄微機，潛享高穹祿。煖煉神何清，神光炫二目。起立身何輕，清風生健足。大道興不興，到處人心服。金丹成未成，白雲滿巖谷。
　　贊曰：僕嘗遊燕臺，見三人相與論丘仙黃之功德，其一人曰：我以為繙水溪邊七年苦志，寶玄堂上數載流光，鍊金丹太藥之基，種火棗交梨之樹，出神入夢，斡地回天，此功德之最大者也。其一人曰：非也，我以為修官立觀，傳教度人，開全真七朵之蓮，種無影三花之樹，受簪冠者半天下，談道德者匝世閒，無人不飲於重玄，有物盡霑於至化，此功德之最大者也。其一人曰：乃二公之所說，見其小不見其大，得其贏不得其精，取太山之半拳，拾鄧林之一葉也。我則以為當蒙古之銳兵南來也，飲馬則黃河欲竭，嗚鏑而華嶽將崩，玉石俱焚，賢愚並戮，尸山積而依稀犯斗，血海漲而髡鬣彌天，赫威若雷，無赦如虎。幸我長春丘仙翁應詔而起，一見而龍顏稍霽，再奏而天意漸回，詔順命者不誅，許降城而免死，宥驅丁而得贖，放虜口以從良，四百州半獲安生，數萬里率皆受賜，所謂展臂拒摧峰之嶽，橫身遮漬岸之河，救生靈於鼎擭之中，奪性命於刀鋸之下，不啻乎百千萬億，將逾於秣禳京垓。如此陰功，上通天意，固可以碧霄往返，白日飛昇，又何用於九轉丹砂、七還玉液者也。張神童詩云：繙漢鍊就九還砂，道德文章第一家。三島有期應去也，至今鸞鶴唳棲霞。
　　金蓮正宗記春之四竟
　　金蓮正宗記卷之五
　　林間羽客檸礫道人編
　　玉陽王真人
　　先生諱處一，號曰玉陽子，王其姓也，家居寧海之束牟。幼喪其父，事母至孝。體貌魁梧，為兒童時不雜嬉戲，好誦雲霞方外之語。七歲遇束華教主，授以長生久視之訣。年一十有四歲也，偶步山間，見一老翁坐於盤石之上，呼之使來，摩其頂而謂之曰：汝他日必揚名於帝闕，當與玄門作大宗師。言畢乃起，曳杖而行。先生從而不捨，啟曰：公何人也。．答曰：我乃玄庭宮主也。回首不知所在。自玆之後，語言放曠，不與世合，行止顛狂。適大定春二月中，因暇日遊宴至范明叔之遇仙亭，乃見終南山重陽祖師在焉。祖師觀其骨格非凡，乃曰：汝肯從吾否乎。先生曰：僕所願也，敢不唯命。遂侍左右，與丘、劉、譚、馬定為莫逆之交，修真秘訣，靡不窮討。祖師呼而告之曰：文登縣鐵查山雲光洞，是汝登真之所，可以往居，幸無息懈。汝之名號，他日吾與汝送去。先生於是拜辭而歸，隱於洞中。至四月問，祖師將遊龍泉，借范明叔傘以蔽日，丘、劉、譚、馬先行，祖師在後可半里許，忽擲傘於空中，飄飄然起西北而飛不知所往。丘、劉輩驚，反走而問其所由，曰：搏扶搖而上，不知所以然也。自辰至哺，傘乃墮於雲光洞前，擊破其柄，中有道號曰：介陽子，名處一。介音竹，篇韻中本無此字，蓋祖師之所撰也，字作七人，表金蓮七朵之數。大約擲傘處與雲光洞相去二百餘里。先生得之，他日來謝，祖師贈之詩云：修行事理記丁寧，只要心中靜裹明。眼界不生龍自住，鼻門無閉虎常停。舌根退味心神爽，耳內除聲腎水清。南北混融歸一處，束西交媾滅三彭。木金廝枚盤桓住，嬰姥相隨自在行。結作金丹出頂上，五光射透彩雲棚。先生拜而受之。從此之後，往來於登、寧之問，夜則歸於雲光洞口，偏翹一足獨立者九年，東臨大海，未嘗昏睡，人呼為鐵腳先生。丘真人贊之曰：九夏迎陽立，三冬抱雪眠。如此鍊形九年而入於大妙，順行逆行，或歌或舞，出神入夢，接物利生。適大定戊申歲，世宗聞其道價甚高，仍遣使以幣聘之，遂赴闕。僧徒懷嫉拓心，多輸金於中使，以為先生非真仙也，鴆酒可以驗之。上以為然，乃賜之三杯。先生飲訖，殊不煩躁，終莫能害。上乃驚謝，賜之金冠法服，駟馬安車，劫建全真堂以居之，仍御書額。己酉歲清明後五日，得中旨還故山，復賜之金帛鉅萬，表而辭之。逮承安三年秋八、月，章宗詔求隱逸，召至闕下，朝於便殿，應對如流，天子大悅，勸賜體玄大師，創修真觀以居之。泰和壬戌歲，勁赴亳州太清宮，主行普天醮事，萬鶴翱翔，太上現於雲中，面赭於日，先生有詩云：聖感傳宣出洞天，金門演教慶無邊。東方雲海玉陽子，特受皇恩第四宣。自此之後，還歸雲光洞，度道士者千餘眾。東牟有遲金者，豪家也，待師甚厚，一日一忽冒風邪，百醫不能療，遂不起。先生憫之，即令煮青魚五十尾，以餅捲而餐之。既飽而起行步如飛，一方駭然，望風從化。師乞食至登州福山縣，見潘山人身歿將葬，以手攏兩耳，喝言地府不得收，須臾即起，飲啖自若。其子多以財貨謝之，先生微笑，拂袖而去。方在寧海時，＇二兇徒欲加害於先生，各持杖邀師同飲，俟醉而共加捶焉。未及其酣，二人自相歐擊，其人中痛而死。觀者驚惶，以為必多相累，無所逃竄，先生即大呼曰：東嶽不得收。須臾即甦，眾憂遂解。行至濟陽縣，告法名者甚多，將及三鼓，先生濡毫落紙，書作賊人二字，復厲聲言有賊，眾皆出門，見執兵器者數人，驚惶逃竄，不知所往。聖水洞前有巨石，斜出可數丈許，遊歷者頗以為懼，眾議去之，鎚鑿俱興，數日擊毀百分未及其一，師笑而往，運鎚三擊，士尸若雷霆，石已墜矣，仍有紫煙罩滿巖谷，三日方散。大定丙午歲，重陽降跡之日，丹陽飛骨之期，先生赴琅琊村，誘化船戶盡焚魚網，遂感海市現於東南，重樓翠阜，具闕珠宮，驚駭數郡。因借東坡韻書一篇，文多不載。以至禱龍即雨，烹雞復還，漏瓶注酒，枯極生枝，不可備錄。逮真祐丁丑歲四月二十三日，有五色雲自東南來，二青衣捧詔而下，旌幢蔽天，眾皆瞻禮。先生告門人曰：三日已前，眾聖皆至。言訖焚香朝禮十方，索筆書頌云：躍出乾坤造化權，神光晃朗遍諸天。飄飄鶴馭超三界，喜受金書玉帝宣。落筆而臥，奄然返真，祥光溢於山谷，瑞氣覆於川原，數日不散。平生所集歌詩近千餘首，目之日《清真集》、《蕾買光集》，盛行於世。
　　贊曰：鍊精玉陽，韜光聖水，竹傘柄中，暗傳名號，鐵查山下，多做工夫。三冬抱雪以安眠，九夏迎陽而坤立，故能混南北而歸一處，媾東西而滅三彭。累遭仙聖之傳言，四感帝王之降詔，飲鴆酒而容光不改，焚魚網而海市橫空。潘公己死，聽三喝以重甦，遲老久癱，賜一養而再起。童子出從於鑪內，老君高顯於雲端。手舉鐵錘，巨石己聞於落澗，口傳玉訣，群山竟見於搖峰。無根根上枝葉重生，沒底壺中酒嘐不漏。鶴降而壇前屢舞，雞烹而架上重嗚。盜者執兵而反逍，兇徒舉杖而自歐。躍出乾坤之造化，斡回日月之機關。席下門徒，親度者數千百眾，平生手段，共傳者三十六端。故能受玉帝之宣，赴金蓮之會也。張神童詩云：名高曾受帝王宣，感得金書賜體玄。道德已成神已化，鐵查山下水依然。
　　金蓮正宗記卷之五
　　林間羽客檸礫道人編
　　廣寧郝真人
　　先生諱璘，號恬然子，自稱太古道人。家世寧海，歷代遊宦。先生朝列之從弟也，事母至孝，資質豐美，不慕榮仕，深窮卜筮之數，黃老莊列未嘗釋手。凡遇林泉幽寂之地，則徘徊而終日忘返。大定丁亥秋，貨卜於市，士大夫環列而坐，重陽最後至，背面而坐，先生曰：何不回頭。重陽曰：只恐先生不肯回頭。先生頗驚，遽起作禮，邀赴他所閒話，往來問答，如石投水。先生獻詩云：同席諸君樂太古，未明黑白希夷路。今朝得遇達人吟，伏望先生垂玉句。重陽答曰：口愛郝公通上古，口談心甲神仙路。足問翠霧接來時，日要先生清靜句。先生覽之，得意而歸。至來年戊子歲三月中，專往崑箭山煙霞洞焚香敬謁，甘灑掃之役，重陽乃賜之法名曰大通，號日廣寧子，與丘、劉、譚、馬同侍左右。逮七月間，重陽令諸弟子皆歸寧海，惟丘公侍側，不數日復命丘公往呼太古，既至，乃告之曰：我有布袖剪去兩袖，我要替背，與汝過冬，自綴袖去。先生拜而受之。蓋象古人傳衣之法也。自是之後，重陽南歸汴梁，先生往來河北。乙未歲，乞食於沃州，方悟重陽密語，渙然開發，遂往橋上默然靜坐，饑渴不求，寒暑不變，人績則食，不績則否，雖有人侮狎戲笑者，不怒也，志在忘形。如此三年，人呼為不語先生。一夕天色昏冥，偶醉者過，以是蹴先生於橋下。默而不出者七日，人不知者以為先生何往。忽值客官乘馬將過而馬驚躍，捶之不進，客遂墮馬，問左右曰：橋下必有怪事，不然，何吾馬之驚也。命左右往視之，則一道者奄然正坐，問之則不語，以手畫地曰：不食七日矣。州民聞之，爭往績食，焚香請出，但搖手不應，只於橋下復坐三年，水火顛倒，陰陽和合，九轉之功成矣。乃听然而起，杖屨北遊，盤桓於真定問，往來請益者不知其數。大興宮觀，昇堂誘化，玄風為之熾盛。以《悟南柯》示眾云：地肺重陽子，崑箭太古仙，二人結約未生前。托居凡世，飛下大羅天。共闡玄元教，行藏度有綠，奈何不悟似流泉。別後相逢，再約一千年。自明昌後，復歸束州別建琳宇，多度門眾。預於三年以前，命匠者鑿為地宮，梵之以璧，日凡一往，偃息其中，告之曰：臘月三十日打算。如是三年，法體康健。語門人曰：師真有蓬萊之約，吾將歸矣。言訖，外而返真，正當臘月三十日也，享春秋者八十有四。平生歌頌，深明龍虎顛倒之說，牽引卦爻升降之數，目之日《太古集》，大行於世。
　　贊曰：廣寧道人，窮探《易》象。憎俗態而頓拋妻子，慕玄風而喜受簪冠。歸、隱於煙霞洞中，恭禮於重陽席下。工夫展轉，手段施呈，茂揚太古之精華，吸盡全真之骨髓。按龜蛇而交結，運龍虎以盤旋。寧海市中暗得傳衣之妙，沃州橋下堅持鍊氣之功。身外觀身，口中安口，三彭滅而水火顛倒，四氣流而鉛汞調和，自然九轉丹成，三華果結。卒赴蓬壺之舊約，預占臘月之盡期。若非跡寄人問，心通象外者，其孰能與於此乎。張神童詩云：處市居山任自然，靜中參透易中玄。而今醉外蓬萊上，萬古人傳太古仙。
　　金蓮正宗記卷之五
　　林間羽客檸礫道人編
　　清靜散人
　　仙姑者，孫忠斕之幼女也，家世寧初，母夢七鶴積毯舞於庭中，良久六鶴飛去，獨一鶴入于懷中，覺而有娠，乃生是女。性甚聰慧，在閨房中禮法嚴謹，素善翰墨，尤工昤詠。既昇，適馬氏生三子，皆教之以義方。適大定丁亥冬，重陽先生來自終南，馬宜甫待之甚厚，仙姑未之純信，乃鎖先生於庵中百有餘日，不與飲食，開關視之，顏釆勝常，方始信奉。仍出神入夢，種種變現，懼之以地獄，誘之以天堂，十度分梨，六番賜芋，宜甫遂從師入道，仙姑尚且愛心未盡，猶豫不央，更待一年，始拋三子，竹冠布抱#1，詣本州金蓮堂禮重陽而求度。先生贈之詩曰：分梨十化是前年，天與佳期本自然。為甚當時不出離，元來只待結金蓮。仍賜之法名日不二，道號日清靜散人，授以天符雲篆秘訣而已。重陽乃南歸汴梁而委蛻焉，丘、劉、譚、馬負其仙骨，歸葬終南，仙姑聞之，迤邐西邁，穿雲度月，外雪眠霜，毀敗容色而不以為苦。逮壬辰之春首，亦抵京兆趙蓬萊宅中，與丹陽相見，參同妙旨，轉涉理窟。丹陽乃贈之以《鍊丹砂》曰：奉報富春姑，休要隨予，而今非婦亦非夫。各自修完真面目，脫免三塗鍊氣莫教廳，上下寬舒，綿綿似有卻如無。箇裹靈童，調引動，得赴仙都。仙姑謝而受之，相別東西，各處一方，鍊心環堵。七年之後，三田返復，百竅周流。遂起而束行，遊歷洛陽，勸化接引，度人甚多。一旦書《卜算子》云：握固披衣候，水火頻交媾。萬道霞光海底生，一撞三關透。仙樂頻頻奏，常飲醞酬酒。妙藥都無頃刻問，九轉丹砂就。書畢告門人曰：師真有約，各赴瑤池，仙期至矣。沐浴更衣，問左右曰：天氣早晚。皆對曰：卓午矣。遂結踟趺，奄然端坐而處順焉，顏色如生，香風滿室，瑞氣繚繞，低覆原野，終日不散，時壬寅年十二月二十九日也。當此之際，丹陽方居寧海環堵之中，仰而視之，見仙姑乘五色祥雲飄飄然在空懸之中，笑而言曰：吾先歸蓬聞矣。丹陽聞之，拂衣而起舞，因作《醉仙令》以自慶云。
　　贊曰：不二名高，守一功大。降自富春之族，生從忠翔之家，配丹陽超世之才，殖寧海半州之產。割愛頓拋於三子，投玄往拜於重陽。毀光容而西度終南，冒風霜而束離海上。七年環堵，鍊成九轉丹砂，一句真詮，撞透三關正路。六回賜芋，十化分梨，栽培劫外之因綠，反復壺中之造化。養胎仙而心遊汗漫，委蛻殼而身到蓬萊。大矣哉，懋矣哉，獨分一朵之金蓮，得預七真之仙列者也。張神童詩云：洗盡胭脂兩臉霞，十年辛苦種黃芽。功成穩跨青鸞背，開到金蓮第七華。
　　金蓮正宗記春之五竟
　　＃１『抱』疑為『袍』。