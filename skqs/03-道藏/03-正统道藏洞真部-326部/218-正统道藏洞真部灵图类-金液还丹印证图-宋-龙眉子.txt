金液還丹印證圖
　　經名：金液還丹印證圖。一卷。原題龍眉子撰，出于南宋。底本出處：《正統道藏》洞真部靈圖類。
　　金液還丹印證圖序
　　龍眉子撰竊以削死注生，名既簡於玉札；尋師訪道，心方契於丹書。善惡在人，升沉由己。伏觀《總仙》之傳，始知自古以來，沖舉者十萬人，拔宅者八千處。豈皆禀受之異，蓋因力學而然。若軒轅生而神靈，固由天授；如旌陽修而道備，豈非人為！須待惡業消而後善綠就。或因守關而遇，或欲渡海而逢，或經魔而心愈堅，或歷試而志不退，得既艱苦，修必精專，釆鍊於鴻都會府之中，棲遁於太華嵩山之下。或紅塵間散，若李脫之八百，安期之三千。或白日飛騰，若子晉之縿鸞，琴高之控鯉。或厭世而尸解，或住世而留形，或師徒之皆升，或祖孫之咸達。或得之艱而成之易，或得之易而成之難。方冊具傳，厚誣不可。余從童稚，篤志清虛，門戶徧求，是非莫辨，留心三紀，倒指百師，所學皆非遇而方悟，是知難逢之事，豈可容易而成？欲為跨鶴之遊，必假腰錢之助。下士聞而大笑，上聖所以不言。謬以毫釐，失之千里。廼若天機之輕洩，祖則罪延，而至道之不傳，己則過大。將言復輟，欲罷不能。謂其隱祕於玄微，孰若鋪陳其梗槃。因述師旨，繪作圖章。著外法象九章，所以盡造丹之微妙。著內法象九章，所以條養丹之詳細。夫鍊金丹者，必有所自，故有原本焉。有本然後生，故有乾坤焉。用乾坤烹鍊，故有鼎器焉。鼎器有藥物，故有鉛汞焉。鉛汞明分兩，故有和合焉。和合成黃芽，故有真土焉。丹民貴能取，故有釆取焉。作用有規模，故有制度焉。制造有同志，故有輔佐焉。此在外法，象造丹之力章也。釆得然後服，故有服丹焉。服畢務溫養，故有九鼎焉。溫養全藉火，故有進火焉。火候有進退，故有退火焉。進退有藥象，故有抽添焉。進退有休息，故有沐浴焉。沐浴罷丹成，故有金液焉。丹雖已成，慮性未能，故有抱元焉。守一抱元，命固性徹，形飛天闕，位證真人，故有朝元焉。此在內法象，養丹之九章也。服丹纔罷，養火一年，鑽簇陰陽，縮斂節候，奪二千七十三萬六千之正氣，歸九一三七二四六八之寶。身壽則無窮，數盡有壞，故莫若均齊物我，混一色空，悟元上之自然，圓真源之正覺。動為游戲，靜入太虛，造無拘礙之乘，永返元來之本。通前警悟，及後還元，共二十章。接四五侣外有鍊丹行，所以貫串首尾，錯綜篇章，指迷箴。所以明辯正邪，分別真儒。列之于後，覽者詳焉。非敢為達者之規模，姑留為後學之印證耳。青宋嘉定戊寅仲冬元日龍眉子敘。
　　金液還丹印證圖
　　此圖係先師玉蟾親受，得祖師龍眉子親筆圖迷，非人勿示。寶之！惜之!．端平甲午武寧王景玄啟道書。
　　原本
　　溟滓無光太楓先，風輪激動產真鉛。
　　都因靜極還生動，便自無涯作有邊。
　　一氣本從虛裹兆，兩儀須信定中旋。
　　生生化化無窮盡，幻出壺中一洞天。
　　警悟
　　委骸回視積如山，別淚翻為四海瀾。
　　世界到頭猶會壞，人生撚指有何歡。
　　成男作女應千變，戴角披毛歷萬端。
　　不向此生生裹悟，此生盡處作麼看。
　　乾坤
　　混元未判是先天，清濁分來二象全。
　　坤女乾男偏一氣，木龍金虎問千年。
　　都將孤寡為修道，豈信剛柔可造玄。
　　日用不知顛倒理，若能達此是真仙。
　　鼎器
　　鍊丹全藉鼎和鑪，鑪鼎乾坤要正模。圓繞五三圍徑一，唇周四八腹臍敷。
　　鼎鉛欲審須中定，陽火將奔在下鋪。不遇至人親指授，教君何處庾玄樞。
　　鉛汞
　　鉛出白金汞產砂，丹家便把此來誇。若將金石為真藥，猶播禾舞望長麻。
　　坎內黃男名汞祖，離中玄女是鉛家。分明辨取真和偽，產出真鉛似馬牙。
　　和合
　　二八源清正一觔，休言等分是平均。不知和合陰陽處，更要參詳子午申。
　　辰上建元當用巳，亥支出處必尋寅。遇相合處成三五，和作中黃產至真。
　　真土即真鉛黃芽
　　先天一黑號真鉛，莫信迷徒妄指傳。萬化滋張綠朕兆，一靈飛走賴拘鈐。
　　有形生質皆非正，無質生形始是玄。寄語道流勤學取，用鉛莫錯認凡鉛。
　　採取
　　夜半霞光北海明，金丹一粒慶圓成。不因釆取知玄妙，枉使飛騰入太清。
　　鶴翅每隨霜已勁，蟾酥多逐月華生。憑佗氣類港通感，運劍追來掌上擎。
　　制度
　　壇築三層天地人，九宮八卦布令勻。鏡懸上下桔精怪，劍列方隅鎮鬼神。
　　禹步登時三界肅，呈星指處百魔賓。叮嚀刻漏無差誤，片餉工夫萬劫春。
　　輔佐
　　輔弼同聲不可無，三人一志互相扶。魁呈坐鎮當先主，籌鼎鋪摸責次徒。
　　審定鼎鉉龍虎躍，精調氣候武文俱。中問首尾須明取，全仗等徒子細呼。
　　服丹
　　奪得黃芽在掌中，急吞切莫厭匆匆。滿身陰汞煙飛漢，一得陽鉛禽入籠。
　　眷戀豈殊兒見母，和諧無異牝逢雄。精勤火候無令失，十月胎圓壽不窮。
　　九鼎
　　金丹祕術絕凡人，六百篇將九道名。帝禹範來姦始怖，軒皇鑄就道方成。
　　選時須合丹家法，用後無令厭物腥。節候換時周復始，鍊成龍物自來迎。
　　進火
　　子時起火癸時潛，此是晨朝進火篇。呼應陰陽宜默默，息調出入務綿綿。
　　易爻二百一十六，卦合復臨泰央乾。刻漏不差時節應，炎炎火裹長紅蓮。
　　退火
　　午時百四十四星，此是陰符退火程。馴致堅冰從媾始，斂藏品物至坤盈。
　　一般作用惟增臧，二氣分張見瘁榮。減火退符天地靜，屯蒙二卦稟生成。
　　抽添
　　一迴進火一回陽、龍虎盤旋射絳光。陰魄和鉛隨日臧，陽魂與汞逐時昌。
　　灰心運用當令謹，煩惱傾危兔致殃。添汞抽鉛全藉火，除於此外別無方。
　　朝元
　　形神俱妙道為徒，性命雙圓合太虛。寶詔降時騰鶴馭，玉書拜後駕龍車，
　　仙官垣赫誰論貴，濁世煎熬且兔居。積德勤求終有遇，問君何事獨躊躇。
　　還元　
　　南非南兮束非東，一靈妙有素圓通。賢愚本自無分別，凡聖何常有異同。
　　認赤作朱成性習，呼孃為母熟機鋒。有為一切皆非實，悟取真源空不空。
　　鍊丹行
　　坎男與離女，此是黃芽主，天地之根苗，五行之宗祖。
　　等分共一觔，八月從頭數，數至月圓朝，一陽當夜午。
　　太極氣氤氳，誘之憑聖母，坐鎮魁呈雄，壇登三級土。
　　騰倒虎并龍，法象周天數，丹鼎忽融光，玄珠懸一黍。
　　急急釆將來，平吞不要咀。靈丹纔入腹，霧散若風雨，
　　四海波浪騰，乾坤精魄住。陽火與陰符，斡運無差誤，
　　沐浴謹防危，抽添宜審護。九鼎鍊將周，河車無礙阻，
　　金液降瓊漿，嬰兒脫胎去。十月足辛勤，形神生翅羽，
　　道人不是求，唯向傍門取。傍門法誤伊，要當詳審取。
　　作此鍊丹行，與余之言語。
　　指迷箴
　　長生可學，至道可傳，得人勿祕，非人勿言。
　　混混濁世，名利纏綿，逝者如斯，孰肯學仙。
　　僅有學者，所得皆偏，餐霞服氣，打坐參禪。
　　鍊一身陰，將八石然，三式密運，六丁靜延。
　　龍虎立至，鬼神見前，曉露大藥，秋石小便。
　　草木返老，津液還元，吮詛禁法，採御陰編。
　　清腸辟穀，厭市離塵，遠釆五芝，邇思三田。
　　四果菜道，十大靈篇，金粟浮信，玉壺混元。
　　小品七二，大二四焉。凡此道衛，萬蹄千荃，
　　迷人執著，謂為精專。小覬不死，大望登天，
　　未及白首，已錄黃泉。不思己錯，怨道無綠，
　　致使有志，趣向茫然。以此等術，擬欲長年，
　　譬超胡粵，卻步中原。求魚綠木，尋兔竭川，
　　錯俟非道，深可哀憐故述《 印證》，以接來賢，
　　古仙不露，口訣皆宣。悲念苦海，寂寞梯船，
　　師匠難遇，種德為先。庶幾感召，得遂真虔。
　　覽此會悟，開發天全，功成道備，杳杳雲軒。
　　上賓玉帝，樞握化權，念玆在玆，昕夕拳拳。
　　後識
　　余師若一子嘗曰：魯聞我師無名子訪先生云：吾師乃廣益順理子劉真，祖偕悟真仙翁，肄業辟雍，惟翕不第，夙植靈根，學道道遂。後因念其同人舍之有孫，時在紹興戊午，劉遇悟真，得其道。願力不能成，遂刊彭真人《 參同契義疏》 ，隱於市朝，方便接引。既諧同志，乾道戊己歲，成道於虎丘山之下，叨竊仙恩，誤蒙真蔭。紹興中於制江跨浦橋，承真人之顏陶鑄，貲力素元，未克成就，日夜遑遑，已逾三紀。嘗因中秋有感云：手握天機六六秋，年年此夕不勝憂。神功妙道三人就，黍粒靈元二八脩。信道鼇爐須福地，要知錢鶴上揚州。誰能假我扶搖便，一舉同遷在十洲，我之志，槃可見矣！爾其勉諸！因遂授道，實淳熙庚戊歲也。造丹合和，未宜盡傳，後有所指。庚申歲，復遇寺簿盧公於姑蘇，始訣其祕，蓋廬亦劉所授也。余學道三十年，於嘉定庚子載，際仙師，始全開訣矣火候之祕，於虎丘之上。今忽二年，顧方拘摩吏鑠，汨役塵鞅，恐後因循，沉墜仙業，深有所懼，遂撰此圖，庶有契會焉！．昔西山許君誅蛇之日，曾留語日：吾昇天後，一千二百四十年問，五陵之內，當有八百人得仙。自束晉永嘉，迄我宋淳熙，已符其數。因念夫五陵之內，在今日鍾靈孕秀而篤志者，皆仙材也。是篇之作，不無意焉！季冬三日用識源流于末。
　　還丹印證圖後敘
　　予蚤聞丹旨於真師，而求合於經書者，多矣！苟不玄而隱，則激而汎，豈易觀也哉!嘗得《龍眉子印證圖》一卷，模藏之。觀其釆鍊藥物，養蛻胎倦，工夫次第，猶階而升，於丹旨之要，經書之合，一開卷頃，瞭然乎余心矣！惟授受之次，龍眉若一無名，二三子未詳其人，而古先著述，多隱名為之，若《火記》《龍虎經》之類是也。今考諸序事本末，則知為紫陽宗脈。其後識日：余師若一子，師無名子翁先生，翁之師順理子劉真人，蓋真人即白龍洞道人，紫陽入室之徒也，順理子迨其別號。云：紫陽在元豐五年化去，越七撰，與順理遇於王屋山，作詩以勉志，有聞君知藥已多年之語。順理顧雖聞道而力未果，至紹興戊午，復遇紫陽，畢志於乾道皮己問，皇逾百齡，而後沖舉。其題圖首者王君啟道，即金蟾子，玉蟾仙嗣也。既稱龍眉子為祖師，龍眉之跡，固隱而弗彰，要其造道之極，不待言而知也。今為觀其叔志，慕玄汲汲，然而成就之艱難，將追軌於順理子矣!嗟乎！人不患夫學道之艱也，而怕患聞道之艱，不患乎聞道之艱也，而怕患成道之艱。故學如牛毛，達如角。每發古倦之歎，苟有志者事竟成，亦何患之有？他日溫養功圓，飛行八表，訪龍眉二三子於聞風雲萊之鄉，錄其道行麟，下遊人問，世又為補列仙傳。人問甲子己酉歲，金精滿鼎日，瑤臺玄史元陽子昊興林靜，黑潔拜書于太微玄蓋洞天，青年三十有五也。
　　金液還丹印證圖竟