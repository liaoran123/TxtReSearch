太上三洞神咒
　　經名：太上三洞神咒。撰人不詳。十二卷。底本出處：《正統道藏》洞真部本文類。
　　太上三洞神咒卷之一
　　雷霆祈禱策役諸咒
　　金光神咒
　　天地玄宗，萬氣之根。廣修萬劫，證吾神通。三界內外，惟吾獨尊。體有金光，覆映吾身。視之不見，聽之不聞。包羅天地，育養群生。受持萬徧，身有光明。三界侍衛，五帝伺迎。萬神朝禮，役使雷霆。鬼妖滅爽，精怪亡形。內有霹靂，雷神隱名。啼□哽□，□□噒嗗。吽啵咭唎，噓哼□嗶。□□哆啹，□□唏咈。唌噂□□，□呼□吃，喥囉□□。洞慧交徹，五炁騰騰。金光速現，覆護真人。
　　大金光神咒
　　混沌浩蕩，一炁初分。金光正炁，號為玉清。元始定象，自然至尊。青白交射，始立上清。七寶宮內，玉宸道君。三炁化結，動耀太清。祥雲瑞殿，五靈老君。中央黃炁，玉帝化生。六波天主，梵炁天君。丹霞碧落，雷祖有神。三境內外，萬聖千真。三十二帝，四府萬靈。五方五老，日月泰生。輝光交耀，分立乾坤。清炁上騰，濁炁下凝。妙用八海，水帝溪真。三才四象，陰陽合形。北酆九壘，雷霆隱名。諸天隱韻，五帝監生。十福太乙，罡運乾坤。中山青帝，萬象森羅。靈君嚇嚇，四目之精。唎哼哇琍，元真合英。釋帝隱詠，玄冥子欽。大有玉字，雷霆轟轟。啵囉□囉，永保長生。
　　集神咒
　　元始大真，五雷高尊。太華皓映，洞郎八門。五老告命，無幽不聞。上御九天，中制酆山。下鎮河海，十二永源。八威神咉，靈策玉文。召龍致雨，收氣聚煙。日月五星，北斗七元。合明天帝，敕下太玄。宣威三界，不得稽延。諸天諸地，諸水諸山。玉真所部，溟泠大神。仙王遊宴，大帥仗旛。天丁前袪，金虎後奔。玃天猛獸，羅備四門。所呼立至，所召立前。赤書煥落，風火無間。攝籙應命，金馬驛傳。
　　雷霆大威德神咒
　　唵吽吽，三檀那韓難延乾夷攝勑，起九天都火雷部無邊大力神王，九天火雷火電火飛火欻火流火七星火霹靂火炎雷烈火，九天都火雷王嚴，駕夔龍坐騎飛虎獅子白澤獬豸麒麟火駝火象火馬火鵰火獸萬群，銅頭鐵面百萬神兵，五帝節鉞，四天遊行。帝鍾振響，魔鬼咸驚。洞天福地，嶽瀆幽靈。山傾木陷，百谷沸騰。何神敢當，不伏順行。巨口風王，火龍火馬，火郎火女，從天降下，丙丁湧出。火虎布炁，八龍奔飛。都天五將，噉雷發聲，飛沙走石，拔樹移根。風輸左擁，火車右行。照耀三界，化作赤城。八卦斗底，羅布四圍。威罩天下，炎烈飛威。鬼精見者，入地萬丈，化作灰飛。古木惡廟，永劫塵迷。急急如太乙元君律令。
　　太乙三山小木郎神咒
　　乾晶輝耀玉池東，盟威使者名青童。擲火萬里坎震宮，勇騎迅發來大濛。
　　木郎太乙三山雄，霹靂破石泉源通。坤震巽戶皓靈翁，猛馬四張欻火衝。
　　流精鬱光奔祝融，巨神太華登雲中。黑幡皂蠢揚虛空，掩曦蒸雨屯雲濃。
　　閼伯撼動崑崙峰，幽靈翻海玄冥同。馮夷鼓舞長呼風，蓬萊弱水興都功。
　　龍鷹捷疾先禦兇，朱髮巨翅雙目彤。雷電吐毒驅五龍，四溟靉靆羅陰容。
　　一聲四海皆昏濛，雨陣所至川流洪。金光流精斬旱虹，洞陽幽靈召霳。
　　玉雷皓師變崆峒，虛皇太華掃妖爞。群梁玄皇號前鋒，祠泉恣蜃威天公。
　　欻火律令翻穹窿，鞭擊妖魅驅蛇蟲。勾婁吉利炎赫蹤，登僧澤賾悉聽從。
　　識女四歌心公忠，輔我救旱功勳隆。赤鷄紫鵝飛無窮，攝虐縛祟送北酆。
　　敕紫虛元君降攝。急急如火鈴大帥律令。
　　大木郎神咒
　　乾精流輝玉池東，盟威聖者名青童。擲火萬里坎震宮，勇騎迅發來太濛。
　　混沌鑿開透崆峒，緑波擎天轉勾戎。青華密旨令司封，總領符命下皇宮。
　　木郎太乙三山雄，上奉玄微循至恭。歙欻驅雷起眠龍，霹靂破石泉源通。
　　坤至巽戶皓靈翕，流晶鬱光奔祝融。猛馬四張欻火衝，巨乘太華登雲中。
　　金鎚玉鐵爍火弓，驚天鼗鼓嗚鼕鼕。天罡大聖降真聰，神霄符命耀靈通。
　　震擊萬邪無遺蹤，我今奉命召雷公。東西南北欻火叢，旗幡晝下揚虛空。
　　修羅隔日迴桑雍，毗離使者田元庸。鯤尾擺動天抵瓏，炎帝蒸雨屯雲濃。
　　須臾坎位黑氣隆，虛星赫烜射雙瞳。閼伯撼動崑崙峰，驅雷掣電跨火龍。
　　飛沙走石揚虛空，幽靈翻海玄冥同。馮夷鼓舞長呼風，識女四歌號前鋒。
　　勾婁吉利趕蒼龍，丁辛滴昔握帝鍾。盟威使者霜凝冬，玉光童子長春舂。
　　啞□噴怒號穹窿，蠢明期減焚毒蚣。黃利持劍斬螭□，漢臣奉命閱汝躬。
　　蓬萊弱水興都功，瀛洲仙仗回玎。玉府令下無懶慵，百司捧檄無不從。
　　天雷隱隱撞金鍾，神雷威烈摧帡矇。龍雷震動天火紅，水雷鼓浪海盈充。
　　社令擊伐妖孽叢，離陽旱魃滅其蹤。隅康長弩掃霓虹，六一捷疾先禦兇。
　　朱髮巨翅雙目瞳，霆電吐毒驅五龍。四溟靉靆羅陰重，隨吾禹步降靈通。
　　震響天地皆忽忽，斬馘旱靈諸魔宗。火光一撒萬里紅，燒盡邪魔無塵蹤。
　　符命一到即雨通，起發雷電鼓鼙鼕。驅駕雷部黑雨從，一聲四海皆濛濛。
　　金華充澤飛肅雍，坎肇離倫勑玄宗。水文催變天門顯，電光迸空烈焰烘。
　　公賓統戟降共工，雨陣所至川流洪。霹靂大震環海中，君亮元皇號前鋒。
　　商羊呼呣雲髻鬆，赤雞紫鵝翻金籠。流丹瑞氣將蒙茸，天門九重垂丹楓。
　　泰山丈人將逢蒙，南嶽衡靈領赤松。西華金天役四兇，恒山黑陶驚鬱供。
　　中彌五曜朝天嵩，百神降空馳神聰。咄遮鳩羅誅飛蟲，冰鳩暖寮石阿雄。
　　執圭延年貞耳熊，吳猛黃刑釗振蹤。榮雄圭延閃鳩蓬，思全子真威天公。
　　洞淵二祖回帝裹，持節使者橫吹空。天魔塞道無相攻，芙蓉錦江歌崆峒。
　　神霄察人善惡悰，玉札大驅雷神眾。斬馘虎豹誅獰狨，無鞅將吏憂心憧。
　　一心頂戴禮玉容，諸天列宿無錯綜。萬象皆屬璇璣宗，運水使者來往中。
　　天澤降下長溶溶，輔我道法日興隆。輔我救旱變時豐，輔我救旱功勳隆。
　　萬邪殺伐滅其蹤，萬物成就歸陶鎔。天榮共享功無窮。
　　勑南極紫皇元君降。急急如火令攝。
　　四塓神咒
　　護明元妃素華金，天英斗魁玄靈神。太乙元君統水兵，蓬萊使者都水霆。
　　弱水瑩徹無纖凝，總攝河源歸四俱。四溟之神天乙精，行車運水開天城。
　　太陰寒水九坎，中有洞陽玄幽靈。玉雷皓師迅發聲，巨乘太華天馬程。
　　流精鬱光奔火鈴、黑雲靉靆海氣昇。下澍百川雨如澠，膚寸之澤成滿盈。
　　雨師元隸羅喉星，持命速達箕畢星。魚龍橫天翅鬛興，波濤鼓浪泛長鯨。
　　錦鱗毫竅百川傾，赤符潛伏騰光陰。上帝有敕無留停，阿香散花持天馨。
　　速命使者持律令，玉杖擊開琉璃瓶，雨液徧注群物生。
　　火鈴將軍准上帝律令，玉清命我天靈九章，雲飛攝除災殃。
　　三十六使四溟木郎三山氏陽攝。
　　大洞－百大吉祥檀熾鈞音神咒
　　元始善巧清和開諦法門一百大吉祥檀熾鈞玉音神咒：
　　普光弘濟尊，太玄真一心。大洞丹泓劾，清和吉祥音。始始始三炁，吉祥檀熾鈞。梵音大梵炁，吉祥檀熾鈞。天音淨妙音，吉祥檀熾鈞。帝心三昧音，吉祥檀熾鈞。玉音芳華彩，吉祥檀熾鈞。虛音道光師，吉祥檀熾鈞。無音妙通玄，士。祥檀熾鈞。道祖內音宣，吉祥檀熾鈞。太一元皇音，吉祥檀熾鈞。上帝妙行音，吉祥檀熾鈞。金音無等音，吉祥檀熾鈞。九靈玉母音，吉祥檀熾鈞。東父神音華，吉祥檀熾鈞。伊音洞淵尊，吉祥檀熾鈞。泓洞靈音悲，吉祥檀熾鈞。騤音洞空香，吉祥檀熾鈞。輪音大龍光，吉祥檀熾鈞。風音八和神，吉祥檀熾鈞。翮音洞觀華，吉祥檀熾鈞。音洞明燈，吉祥檀熾鈞。凝除天帝音，吉祥檀熾鈞。音洞玄水，吉祥檀熾鈞。霄明太華香，吉祥檀熾鈞。核音洞微果，吉祥檀熾鈞。抽音洞靈芽，吉祥檀熾鈞。淼泓劾中音，吉祥檀熾鈞。洞源金醴漿，吉祥檀熾鈞。瓊瑰玄膺味，吉祥檀熾鈞。饋欷金飯音，洞虛黃元糧。紫珍八和餐，吉祥檀熾鈞。緇音大明輪，吉祥檀熾鈞。檜伉音法財，洞清無盡資。驪珠吉光禍，吉祥檀熾鈞。觚斠元母音，洞真天帝衣。黃裳紫光裙，吉祥檀熾鈞。樞金母音，吉祥檀熾鈞。蓮艘婆景音，吉祥檀熾鈞。盤音紫光裙，吉祥檀熾鈞。機音大圓通，吉祥檀熾鈞。龜音妙天花，吉祥檀熾鈞。猷音烏龍飛，吉祥檀熾鈞。光音大真如，吉祥檀熾鈞。寶月清宸音，吉祥檀熾鈞。岑日慧明光，吉祥檀熾鈞。晶羅頡力音，吉祥檀熾鈞。注音太原歌，吉祥檀熾鈞。磨音慈父章，吉祥檀熾鈞。星斗晨皇音，吉祥檀熾鈞。彫薔妙香音，吉祥檀熾鈞。蘅薇太玄香，吉祥檀熾鈞。內香中帝香，吉祥檀熾鈞。清景玉宸香，吉祥檀熾鈞。真香洞神香，吉祥檀熾鈞。神音太清謠，吉祥檀熾鈞。妙門真定香，吉祥檀熾鈞。氣母襲華香，吉祥檀熾鈞。聖音天寶皇，吉祥檀熾鈞。真帝靈音生，吉祥檀熾鈞。仙王神寶音，吉祥檀熾鈞。師寶玄中音，吉祥檀熾鈞。歌周音大明，吉祥檀熾鈞。劾音姿晞陽，吉祥檀熾鈞。驃音玉華涼，吉祥檀熾鈞。象音上德音，吉祥檀熾鈞。初音大吉祥，帝心檀熾鈞。冥寂玄通音，吉祥檀熾鈞。深音高觀王，吉祥檀熾鈞。應音南長生，吉祥檀熾鈞。清和妙化音，吉祥檀熾鈞。傲睨音八華，吉祥檀熾鈞。福音壽仙王，吉祥檀熾鈞。禀無清帝音，吉祥檀熾鈞。伏雲始老音，吉祥檀熾鈞。阿奕流吟音，吉祥檀熾鈞。郁麗菩育音，吉祥檀熾鈞。答慶大梵音，吉祥檀熾鈞。明上回玄音，吉祥檀熾鈞。吁員龍羅音，吉祥檀熾鈞。洞浮生玉音，吉祥檀熾鈞。空靈擇洛音，吉祥檀熾鈞。緑羅雲飛音，吉祥檀熾鈞。那育魔羅音，吉祥檀熾鈞。鏡攬運容音，吉祥檀熾鈞。廓奕神纓音，吉祥檀熾鈞。禪猷白元音，吉祥檀熾鈞。婆尼宛敷音，吉祥檀熾鈞。梵萌蕭嵎音，吉祥檀熾鈞。易邈無極音，吉祥檀熾鈞。郁竺宛首音，吉祥檀熾鈞。延由自辯音，吉祥檀熾鈞。品首扶蓋音，吉祥檀熾鈞。長桑栢空音，吉祥檀熾鈞。玃育上玄音，吉祥檀熾鈞。陀羅合雲音，吉祥檀熾鈞。飛天沙陀音，吉祥檀熾鈞。瑛鮮和中音，吉祥檀熾鈞。碧落浮黎音，吉祥檀熾鈞。保真惡奕音，吉祥檀熾鈞。洞妙恢漠音，吉祥檀識鈞。人心擇那音，吉祥檀熾鈞。大洞無量音，吉祥檀熾鈞。玄功三千圓，妙行八百齊。貴品生芝英，丹碧靈寶輝。圓滿證十通，舉形昇三微。
　　太上洞淵三昧，鵬麟大聖，慈仁無礙，威德洪深，溥攝十方，總統三界，光明止印，帝心伏魔，救護眾生，消災滅罪，解冤除結，吉祥大神咒品。
　　仰啟咒
　　仰啟洞淵無礙主，先劫虛皇無上尊。演咒三昧神咒心，付度玄元萬道祖。洞淵天尊大威德，昔弘盟誓佐諸天。二十二願救眾生，博使斷除魔種族。千冤萬罪皆消解，九厄三災悉蕩除。分明堅固解脫人，悉俾同登無上道。應有所求專念者，俱蒙成就契凡心。收除六洞大魔王，制伏六陰諸鬼賊。解冤釋結清和法，散殃滅訟吉祥音。不遺不捨大慈仁，功德妙林難盡說。臣今宣演帝心咒，救護眾生度有緣。十方三界諸帝君，八部龍神地祇眾。聽經護法諸魔鬼，或在地上及虛空。纔聞神咒帝鍾搖，各具威儀來加護。
　　大洞周泓劾，惠臨惠臨。禀蚩直蚩，元和元和。妙真妙真，吉盧吉盧。軫蘭軫蘭，皇希皇希。燾盧燾盧，毓飛毓飛。薈蔚薈蔚，玄蓋玄蓋。粗胡粗胡，神寶化身，周遍法界，三界十方，光明無礙。大慈仁者，平護陶平護陶。左攝蘇護謨，右攝蘇護謨。天蓬天蓬，天猷天猷。黑煞黑煞，玄武玄武。叭吒叭吒，鵬麟鵬麟。六目飛天。六目飛天。元威九目，元威九目。煞古煞古，騤象黃林。飛龍飛天，無極玉龍。盤古開化，盤古開化。三界十方，無極神王，大化身無量。隨願欛蒙，隨願樗蒙。决岑决岑，大澍法霖，大澍法霖。救度眾生，保佑天心。天輪天輪，法部多法部多。修修修修，轉轉轉轉。成成成成，昇昇昇昇。洞淵天尊，大勑召攝。巴元醜伯丹，劉烟負天擔。石烱開全反山，六目元素，忉利王監。醜朗馥玉穉，豁落神虞耆。列日支褒度，皇王虎騎。兜垠大碧，夔勒壘唐嶷。西天崗音音，刮郭羅王龍。愿竺陀鬱繿，天王太極，灝穹幽清。九素天魔，宸極大魁。顜元神宗，橫天擔力，八威明王，含太樞太微。五神十天皇帝，舉洞岡，舉洞岡，舉洞岡，來救護。天圖龍王亢石金單，洞真天丁，和神親纓。乘天元炁金剛，十力八方，飛天玉女，溫質靨師，大翕雷公，月翕日奔邱國。太一金童，薈徯煈南音尋釋曇君，九泰元龍王緇石將軍，權連曼拏鼐壺。正一功曹，自烜耐音七。玉壺極清天王，無量光明天虛空太雲日月星君，天大神王，致穹吳犀貉山土皇地祇，山海地神鬼賓。原陵土壘涓姑，吻噓風樞太靈，炎噓域盧彪音酣虞鼊音辟輪端傑。太微紫微，孝春燧陽，玄勾，丘蘭毗欹，丘蘭騤葵。一切真仙來，救護救護，臣某一家等。轉誦神咒之後，萬罪消滅，萬冤解除，萬結斷釋，萬災蕩散。所有億曾萬祖，歷劫種親，一切冤債仇條，吮誓冢訟，遺殃宿恨，譴辜子孫，隨此咒音，即時消滅。使臣吉祥，臻集清和，充盈萬福，駢來十通滿證，祖魂更化，族屬康榮，一切眾生同登道果，歸命敬禮。
　　洞淵三昧天尊元皇，阿暉層光晃曜，大法輪大法輪。真人神仙，傳度救護，收攝魔鬼。無量王不惱眾生，成就咒願。洞淵咒勑，普攝貅貅。旃搏旃搏，括猪山音猱魑烏。高飛貙高飛貙，句尅蝕蟲蠡。獀貅孕軫，郁郁。景胡駱綦，洪盧洪盧。貚大丹切貙貚貙，□鴆□鴆。青真龗音靈觥，馥殷勾血。高鄰賓鄰，究賓目奔。水虒水境，初波毒龍。泉曲萬鬼，並以咒力，描伏惡道。玄天龍劍，黑角馳毬。一斷斬惡根，地根救護。善道仙趣，度魔度魂。正性和神，攝毒回慈。欽承黃越，永離鬼趣。來進仙階，救護眾生。解冤滅罪，伏龍呼龍。亶夷直夷，妙門妙軿。開諦法門，六明十通。正真妙行，率夷率夷。大統攝率夷，大濟度率夷，大圓滿率夷，八十一王，尸羅剎神普助，願力普持鎧仗，神通錮護，大破冤敵。神王六明二十四開諦法門，大清淨妙法輪，大覺警妙法輪，大忍捨妙法輪，大圓滿妙法輪。大廣明開諦十大神通，至真妙行，丹黃紫文，五文內珠，九天八會，隱環集素，結友證聖，得道成真。元命真人，法身自然，普度眾生，同等一乘，出纏出纏，離縛離縛，解結解結，見性解脫，超真超神，超聖太真。無為無為，無形無形。希夷希夷，與道合真。急急如洞淵帝心印勑律令。
　　天蓬真君神咒
　　天蓬天蓬，九玄煞童。五丁都司，高刁北翁。七政八靈，太上皓兇。長顱巨獸，手把帝鍾。素梟三神，嚴駕夔龍。威劍神王，斬邪滅蹤。紫炁乘天，丹霞赫衝。吞魔食鬼，橫身飲風。蒼舌緑齒，四目老翁。天丁力士，成南禦凶。天縐激戾，威北銜鋒。三十萬兵，衛我九重。辟屍千里，祛卻不祥。敢有小鬼，欲來見狀。钁天大斧，斬鬼五形。炎帝烈血，北斗然骨。四明破骸，天猷滅類。神刀一下，萬鬼自潰。急急如律令。
　　天猷真君神咒
　　天猷天猷，猛烈諸侯。上佐北極，下臨九州。身披金甲，手執戈矛。眼如掣電，爪似金鈎。逢妖寸斬，遇鬼擒收。順鬼不斬，惡鬼截頭。上帝敕下，不得停留。急急如律令。
　　翊聖真君神咒
　　北方黑帝，五炁靈君。光華日月，威被乾坤。飛符攝籙，斷絕鬼門。左右吏兵，三五將軍。雷公霹靂，電閃風奔。刀劍如雨，隊仗如雲。手執帝鍾，頭戴崑崙。行達天下，收捉鬼神。九州社令，血食之賓。不許拒逆，敢有張靈。鎮星縛手，北帝收魂。三台七星，
　　持劍斬精。罪不重拷，殃及子孫。邪精魍魎，吾誓不聞。聞吾咒者，頭破腦裂，碎如微塵。急急如律令。
　　佑聖真君神咒
　　太陰化生，水位之精。虛危上應，竈蛇合形。周行六合，威攝萬靈。無幽不察，無願不成。劫終劫始，剪伐魔精。救護群品，家國安寧。數終末甲，妖氣流行。上帝有敕，吾故降靈。闡揚正法，蕩邪辟兵。化育黎兆，協贊中興。敢有小鬼，欲來現形。吾目一視，五嶽摧傾。急急如律令。
　　太上三洞神咒卷之一竟
　　太上三洞神咒卷之二
　　雷霆召役諸咒
　　三十六雷總轄咒
　　天洞天真，畢火畢真。天烏天鎮，威猛丁辛。冰輪冰鉥，流光火輪。喝伽嘀息，太乙元君。咬綱雀舌，天雷風鈴。火猪黑犬，火鷹腥煙。天關霹靂，鐵甲飛雄。仙都火雷，山雷火雲。風火元明，火伯風霆。勾婁咭唎，識女四哥。玉雷皓翁，洞陽幽靈。四冥公賓，火光流晶。巨神太華，金睛青思。蒼牙鐵面，散煙霹靂。雷主關伯，木郎奎光。欻火律令，邵陽火車。銀牙猛吏，六波捲水。飛鷹走犬，流金火鈴。急急如律令。
　　七十二侯都總咒
　　河咖尼，漊錐鉗。唎鳩驢釗，靈雄投檳。擰凱庭槽，媛婒娛奴。□嘰軻輪，軌動津肆。最僧識緬，關浴霳皓。穹把攪巴，閼醜源熾。躬霄度上，
　　握雷局咒
　　一轉天關正射，二轉霹靂交飛，三轉龍神吐霧，四轉雷雨廣施，五轉飛砂走石，六轉山鬼伏摧，七轉陰霆將兵，依吾法令，收攝六天斷頭不道之鬼，赴吾魁罡之下受死，無動無作。
　　五雷治病咒
　　木德辰星，東方之靈。隨吾九炁，驅逐邪精。敢有拒逆，攝付魁罡。火中之精，南方之靈。隨吾三炁，焚滅邪精。敢有拒逆，攝付魁罡。白虎將軍，充宮正神。隨吾七炁，誅斬邪精。敢有拒逆，攝付魁罡。天地二將，龜蛇合形。隨吾五炁，飄蕩不祥。敢有拒逆，攝付魁罡。戊巳之炁，中央合形。隨吾一炁，埋伏魔精。敢有拒逆，攝付魁罡。急急如律令。
　　勘合符咒
　　畢房心昴，張虛危星。逢枯即濟，遇雨即晴。助吾大道，捲雨收雲。急急如律令。
　　遺咒
　　陰有六神，陽有六神。捷疾靈妙，六甲六丁。杳冥之祖，天地之精。吾奉帝敕，急與子庚。所差某將，隊仗齊臨。奮怒電露，山嶽摧傾。鏧賚持符墨火急前去，不得暫停，疾。
　　役萬靈咒
　　乾玉辟毒，振適羅靈。八仙秉鉞上帝王靈。太玄落景，七神衝庭。黃真耀角，煥擲火鈴。紫文玉字，四景開明。九天六天，四天之精。外傳玄祖，內保帥兵。左成右顧，火熱風蒸。敕斬萬妖，摧馘千精。金真所振，九魔滅形。吾佩真符，役使萬靈。上昇三境去合帝城。急急如律令。
　　召五嶽咒
　　泰山天孫，天極神祇。南丹天帝，火嶽之尊。西華庚耀，太白流精。恒山幽帝，中嵩太虛。萬靈主宰，生死之司。雷霆有令，急到符中。攝。
　　發雷符咒
　　北風飄飄至，西風鬱鬱來。南丹鳳翱翔，東火龍徘徊。真人捧信檄，召汝作雲雷。速赴雷壇下，救拔於苦荄。急急如律令。
　　蠻雷咒
　　東甲乾元亨，正炁速流行。吾受長生命，天地掌中橫。隱伏隨吾咒，用則雷雨騰。五雷速降炁，入我雷輪行。助我行大道，不敢輒違盟。巽上天丁立，斬汝七祖形。急降急急降，急速現真形。急急如律令。
　　殺鬼降魔咒
　　天元太一，精司主兵。衛護世土，保合生精。華衣繡裙，正冠青巾。青龍左列，白虎右賓。佩服龍劍，五福之章。統領神官，三五將軍。有邪必斬，有怪必摧。敷祐福祥，啟悟希夷。邪怪消滅，五帝降威。護世萬年，帝德日熙。黃龍降天，帝壽所期。景霄洞章，消魔卻非。急急如律令。
　　保制劫運咒
　　五劫既周，後劫推遷。爰命景霄，保制劫年。九天運否，陰陽數窮。五行乖逆，六天肆兇。天道既變，人道將終。咨示列缺，部制豐隆。五老化身，五雷大君。飛神變景，掃蕩魔群。揮戈秉鉞，駕起黑雲。九地巡遊，烈火炎焚。滌除凶穢，掃蕩妖氛。駢邾潞洄，何歷光仁。露堪顯生，履兆機垂。祕呈策極，存智昭基。是災皆弭，禍亂悉平。五雷奮威，雷令必行。急急如律令。
　　滅瘟疫咒
　　始青符命，洞淵正刑。金鉞前導，雷鼓後轟。兵仗億千，變化真靈。景霄所部，中有威神。華遊謁用，邈處述規。測禁洞回，希淵奏明。禮罡大抃，陀漠子持。凝陰合陽，理禁邪原。妖魔厲鬼，束送窮泉。敢有干試，攝赴洞淵。風刀考身，萬死不原。急急如律令。
　　治病保生咒
　　太虛玄妙神，空洞幽元君。生於眇莽中，運化標玄根。淡漠居正性，返照滅邪氛。消魔卻害除，沖融和至真。昭昭智慧鋒，威化比妖群。五濁安能擾，明輝華景形。佩服景霄文，雲光煥爾身。玉符鎮內景，龍虎纏胎嬰。水火金木交，混一宗皇靈。百脉息宣暢，帝真衛爾生。
　　大梵倒海咒
　　條冥衍崖，耿徹敷澄。監萌腆宣，撰慈漣波。仙宛碧洙，洋略浮濱。濱築咸恭，番振阜屏。拂俾就元，扁飛禦停。忱昭亨欸，角奮波微。
　　召五雷祝
　　玉清始青，真符告盟。推遷二炁，混一成真。五雷五雷，急會黃寧。氤氳變化，吼雷迅霆。聞呼即至，速發陽聲。狼洺沍濱，瀆蚓唯盧，椿抑煞攝。急急如律令。
　　天雷神咒
　　三天育元，景霄正刑。發生號令，上應列星。救爾雷神，運動風霆。太一帝君，召汝真靈。一召即至，來降帝庭。
　　地雷神咒
　　玄炁徘徊，丹天令行。震吼太空，火令申明。煙都禀命，斬邪保生。嚴駕火車，統制雷兵。景霄救下，震動天聲。
　　水雷神咒
　　始青天中，敕下景霄。嘯命風雷，馘邪斬妖。霹靂震吼，陰陽炁交。電光圍繞，火發炎燒。雷車速起，來降空遙。
　　神雷神咒
　　九天玄音，急召眾神。齊會景霄，驅雷奔雲。金鉞前驅，雷鼓發奔。太一行刑，役使雷兵。來應符命，掃蕩邪精。
　　社雷神祝
　　高上景霄，節制雷霆。召命三界，禀令行刑。九州社令，血食之神。佐理陰陽，震吼天聲。來應符命，斬邪保生。
　　敕雷符咒
　　炎靈震神，火麗輝神。赤明煥赫，奔雲流鈴。仙都敕下，星斗隱明。黑雲密布，電火奔星，金鉞四張，收斬邪精。天令一下，速震速轟，急急如律令。
　　召雷咒
　　唵天皇伽耶霹靂攝吒□咭吽，四目九醜，雷音電火攝。唵阿暮伽毗盧左曩摩賀母。捺態摩利，□囉摩什。伐羅密多耶吽，唵唎吽唵唎吽，唎吽唵唵唎，唵唵唎吽吽。烓炩，炎燁鐄。錟銀，雵。玞璹唵，天黑呵唎。囉摩耶地，白傑陀耶伽梵。
　　運雷咒
　　唵天皇伽耶霹靂攝。唵霹靂伽耶天皇，唵唵唎吽，唵唎吽唎吽，唵唵唎唵唵吽，唵吽吽昨吽，唵唵唎唵吽吽，皇天伽耶霹靂，唵唵霹靂伽耶天皇，吽天耶歷伽霹靂敕，天霹靂梵耶。伽唎吽吽唎，唵唵吽吽唎吽。皇天救煞攝。
　　起雷咒
　　唵吽吽波吒波伽馬展吉利順帝音菩提野伽末伽火支火鉥火輪盤盤嘉律台台審審誅誅白靈和護帝叱吒婆推訶金頭賓羅郭吉刀真如帝微砂三昧烏精火尼帝蘗帝訶俱尼俱尼婆蘇吒訶。
　　雷經上篇咒
　　太上太清，皇老帝君。唵風火雷兵，赫吒大神。唵都臚呢□，唵黑煞哪□。皇天生我，皇地載我。日月照我，星辰榮我。諸仙舉我，司命與我。太乙任我，玉宸召我。三官保我，五帝衛我。□□隨我，天官輔我。受法靈童，地官有敕。雷部侍我，水官有令。火炁合凝，諸龍聽我。上徹玉清，都天五將。噉雷發聲，玉帝有救。南辰佐我，北斗輔我。金童侍我，玉女從我。六甲直我，六丁進我。天門開我，地戶通我。山澤容我，江河渡我。風雨送我，神樂助我。四聖輔我，雷電隨我。八卦遵我，九宮遁我。陰陽宗我，五行扶我。四時成我，唵吽咭吒。披頭散髮，各變真形。天蓬元帥，寶印牒我。天猷元帥，仗劍衛我。翊聖真君，持戟守我。玄天真武，水火助我。四瀆護我，九龍遶我。甘雨送我，當火隨我。閃電照我，二十四炁輪將直我。吾身神光，虛梵日月，與天為誓。□□□□唵□明神唵咇咣敕煞攝。
　　雷經中篇咒
　　唵嚤吒□，唵□□輔星，唵咭□ 吒，唵攝馘吒，唵嚥炁和。中養三魂，內育七魄。雷公電母，隨鼓而擊。唵飛羽毛吒，攝銅牙鐵爪。唵充南北，攝至東西。臨色仄，馘逐飛空。黃中理炁，黑暗蕩蕩。震起斗牛，鬼哭神愁。三令閉塞，六甲徘徊。金神騰駕，木郎大神。水充玄戶，火降離明。土安五宮，日月朗明。龍虎交橫，風雨應生。江海倒逆，山嶽摧傾。衝天破地，萬丈興行。所求者得，所向者亨。所為者合，所謀者成。天罡大聖，河魁尊神。種種變化，與道合真。何神不使，何令不行。左有青龍，右有白虎。前有朱雀，後有玄武。上頂華蓋，下躡魁罡。神通光嚴，威鎮十方。愛我者生，惡我者殃。謀我者死，憎我者亡。靈童神女，破邪金剛。三千六百，常在我傍。執節捧符，與我同遊。太上攝京，天大吉昌，二十四符，與星歷俱。驅龍跨虎，收斬妖精。稍有違令，牒送雷霆。急急速速攝。
　　雷經下篇咒
　　太上太清，皇老帝君。唵嗔吒命，囉□阿脩陀囉嚤嗔呤□。北帝黑煞，嚴赫威神。轟天霹靂，救乾元敕晶攝。負風猛吏，追風使者，風伯道彰，趕龍奔霧，風神速興。引雷使者，電光發興。風起巽戶，罡布箕星。三台輔我，飛雷震驚。風伯雨師，急降黑雲。雷公電母，掣電光明。五雷眾將，鼓舞乾坤。搜羅天地，五嶽皆驚。所往無虞，入海天門開，入河地戶出。九天敕令，都天元帥。唵欻火奉命五帝雷公，霹靂雷公，陰陽雷公，四令雷公，六甲雷公，發水雷公，八風雷公，十兩雷公，六道雷公，閃電雷公，興風雨公，行雨雷公，五嶽雷公，四瀆雷公，八節雷公，六候雷公，大川雷公，溪谷雷公，江河雷公，四海雷公，鳴鼓雷公，轟雷雷公，火車雷公，大輪雷公，移山雷公，走石雷公，興雲雷公，灑雨雷公，行雪雷公，布霜雷公，打瘟雷公，驅邪雷公，光明雷公，黑暗雷公，火印雷公，破陣雷公。福祿如川，金玉豐隆，所求皆至。世間之寶，由吾所需。天下鬼神，受吾所驅。有一不從，雷斧速誅。明離大神，有功之日，名書上清。身中之神，自然清淨。太玄保舉，玉班有名。前排力士，後擁天丁。驅雷霹靂，飛走火鈴。城隍社令，不得留停。啼囉薩吒，驅役天丁。五方使者，霹靂大神，敕告奉行。急急如太上太清皇老帝君律令。
　　乾天霹靂咒
　　魁天霹靂，驅列九州。令合乾坤，飛瀆天而可赦。九州社令，禀令於玉清之道。飛雷光電吏之神，火光連天萬丈。雷公大將軍，隨吾令，變霹靂橫飛。勾天列神使者嚴廣，飛震直乾坤。烈面使者狡天，霹靂橫交。西方律令欻火伯溫直符，猛吏趙公明，走吏奔星下聽命。使者田文清，驅火霹靂使者田文廣，折木使者馮夷，雷公大將軍閻世衝，九州社令，十反太一靈官，地反五嶽催神，霹靂走天，立地驅劍，而霹靂揈揈，天蓬黑煞。急急。
　　驅雷咒
　　雷光猛電，欻火流星。付臣諸將，烈面南行。勾面使者，立蕩乾坤。烈面使者，敷散乾靈。擲目使者，撼動雷神。爭目使者，烈陣布營。八殺威猛，追到翼星。神兵隊隊，九天敕命。敢不從命，破滅汝形。
　　追雷咒
　　天雷蕩蕩，敷烈九州。上撼玉清，下徹北酆。七十二將，五部列神。前有金庭，玉輅後擺。紫府元君，直雷元明使者，急奉元君，驅雷浩蕩，霹靂揈揈。速召謝道、伯溫李仲清、黃天祐、追翼星關伯正行，驅列乾坤，火急奉行。
　　立報咒
　　天昏地列，飛鎮乾坤。雷公翼星，天祐正行。我今使汝，速速作聲。急急。
　　誓雷神咒
　　汝等雷神，各有職名。雷火天佑，各守其職。吾守九天玄命，霹靂橫精，驅雷大發，威鎮乾坤，八煞遵命。欻火伯溫烈面使者，敕號仲清。九天使者，田朴尊神，莫錯使者，統我令行，召九天直符使者謝祐，霹靂蕩蕩，威鎮乾坤。我今召汝，不得有違。
　　敕符咒
　　天帝符命，令下雷霆。伐惡馘毒，破廟除形。邪神妖怪，敢當敢臨。霹靂大將，輔吾道法，速賜通靈。
　　又
　　天威地威，神威靈威。元始上真，五老高尊。太平皓範，洞朗八門。五帝告命，無幽不聞。上御帝君，中制酆山。下領河海，十二水源。八威神咒，靈簡玉篇。召龍負水，收炁聚雲。斬魔遣鬼，掃蕩妖氛。萬精墮落，所請速臨。急急如律令。
　　翼星血殺咒
　　天影神祇，血殺星君，血刃星君，血毒星君，血檢星君，四星皓大，日月長明。天有五星，天心合我，地心合我。某今統令，霹靂乾坤。速召東方甲乙木青玄倒生雷帝，福生無檢，翼星長行，血公動天，霹靂常行，常起雷火，驅震乾坤。翼星將軍閻某，變都天律令，欻火遣乾坤，起太陽真火鄧化，火光萬丈，燒遍乾坤。火精宋無忌，火光萬丈，分別乾坤。吾有三千六百長隨我行統，七十二將，三十六令。刑有天獄，正有霹靂。天雷諸將，我不負汝，汝莫負吾。世民乾旱，雨澤不行。人民失業，苗稼可憂。地皮枯裂，蝗蟲大作，化為微塵。天令地令，人令雷令，統五方真令。五嶽摧形，諸天將佐，血印神君，雷聲一發，雷公將軍，撒風致雨。木郎正行，散花瑤池，飛出乾坤。木郎一至，霹靂揈飛。我今有敕，不得久停。九天驅龍使者嚴廣，摧山側目，呼天地鬼神不行，叫天地雷震雷神，霹靂正飛，天地日月，昏暗乾坤。急速報應。
　　五方咒
　　東方青玄道法雷帝，南方火光震門雷帝，西方白煞弔星雷帝，北方被髮震雷雷帝，中央戊己雷帝。五帝之君，五帝之名。吾統五令，火急奉行。
　　九天動雷咒
　　唵嘽嗶叱□吒囁，天皇、地皇、人皇，天人皇、地人皇、人人皇，唵皇帝君，叱唎囁天陽雷、地陰雷，鬼神無處藏。聞吾呼召，疾速降，飛火流星合帝君，吒吽吽，唵嗚唵噠哆吁□咒，吃囉□哱囁皇釋加牟乎，叱天吒可奴吸囉魁罡噗咒，萬鬼滅亡疾。
　　絣天烈雷咒
　　魁罡神力，霹靂揈揈。五嶽四瀆，震定乾坤。今日召汝，速來現形。指揮烈雷，不得暫停。急急如律令。
　　九天奔雷咒
　　九天陽陽，飛劍神王。破祿三台，威攝四方。黃神勾天，翼德亡神。天摧倒地，裂海隨文。召汝雷神，奔雷奉行。
　　五雷敕咒
　　天雷天中起，地雷地中行。神雷動五嶽，水雷四海騰。今年雷速起，密行五闕號，霹靂借神威。神符所到處，萬邪不敢生。急急如律令。
　　又
　　西方律令，鎮定乾坤。奔天霹靂，火光速行。伯溫速降，鎮定乾坤。乾羅荅那，威攝萬靈。吾左有天丁，右有六甲。前有朱雀，後有玄武。五方使者，捧擁吾行。三十萬兵，圍吾九層。碎屍千里，速掃不祥。天門蕩蕩，隊隊天丁。威鎮十方，威攝九荒。敢有邪鬼，化作微塵。神將西方欻火鄧伯溫，跨火龍金睛猛電，捧燒火光萬里。敢有不正之邪鬼，速為吾燒着，化作微塵。急急如敕命。
　　霹靂咒
　　霹靂乘龍駕黑雲，六丁驅湧出帝軒。萬馬奔雷震天地，火蛇吐焰魔鬼潛。左玄日陽散玉歷，右玄月陰飛金篇。五湖連栧如裂帛，大震三聲湧水泉。霹靂雷公聽我召，召命正出雷揈權。天雷十二化為霹靂，唵黑黑□□攝。地雷十二化為霹靂，唵飛飛骨骨攝。水雷十二化為霹靂，唵坤坤攝。
　　九天擊伐都烈咒
　　雷光威猛，風雨之精。乾天雷電，攝之立至。救九天元命，飛雷鎮定乾坤。東方箕星尊，南方火輪壁，西方白吊星，北方黑鎮星，驅輪日月攝將兵。律令敕行。
　　召太乙十神咒
　　神炁靈靈，威鎮萬星。天門通我，五嶽通人。左有青龍，右有白虎。速召太乙十神，各聽姓名。急疾。
　　書符咒
　　天筆靈靈，神筆合神。寫神神至，寫鬼滅形。上清有敕，化鬼微塵。土宿真煞，速降威靈。急急如律令。
　　攝邪咒
　　五雷使者，五丁都司。懸空大聖，霹靂轟轟。朝天五嶽，鎮定乾坤。敢有不從，令斬汝魂。急急如律令。
　　縛邪符咒
　　黑面雷公，黑殺天兵。四直驅斗，陽神步罡。北斗將軍，衛我身形。布炁長存，閃電驅兵。三千六百，五行尊神。頭分日月，照破星營。諸天神祇，為吾攝來附身。急急如律令。
　　太陽咒
　　太陽星帥，威震扶桑。奉轟天敕，運用雷霆。承飛符攝，急速奉行。
　　木星咒
　　歲華木德，威震轟霆。發生萬物，鼓動潛靈。將兵飛攝，用以靈文。
　　火星咒
　　熒惑立法，總司火權。威光萬丈，燒滅精靈。隨符下應，攝附人身。
　　金星咒
　　太白星帥，權震西方。主司兵柄，白芒耀光。奉承轟命，攝除禍殃。
　　水星咒
　　水德伺晨，禀命雷轟。洞陰水府，九江九溟。遵承符告，誅減禍精。
　　土星咒
　　中央土宿，總攝四方。黃中理炁，奉命帝房。從天下降，飛攝禍殃。
　　神首咒
　　交初神首，列耀中天。威光所到，山裂石穿。神通廣大，速赴壇前。
　　神尾咒
　　交終神尾，威撼山川。黑炁飛踴，衝塞九天。吾今默召，神勇自然。
　　紫炁咒
　　道曜紫炁，降福無窮。轟天正令，制鬼除兇。神光所照，降格玄穹。
　　月孛咒
　　威彗神猛，震斷九天。神劍揮擊，鬼滅九泉。奉承轟令，不得留連。
　　運斗咒
　　北斗七星，震定威靈。北斗七星，正一真人。北斗七星，貪狼巨門。
　　北斗七星，文曲星君。北斗七星，上撼乾坤。北斗七星，霹靂轟轟。
　　北斗七星，五雷令行。北斗七星，天羅地網。北斗七星，病人長生。
　　北斗七星，聽令施行。北斗七星，皇天生人。北斗七星，五星列行。
　　北斗七星，霹鬼來星。北斗七星，步斗天門。北斗七星，擺定乾坤。
　　急急如律令。
　　六甲神將咒
　　六甲雷公，威鎮乾坤。摧海六丁，六丁之尊。天昏地裂，六合有兵。
　　乾坤大聖，六甲之神。黃天奔雷，行天三十六路，變行三十六坤。
　　神傳一令，火急奉行。急急如律令。
　　揈天咒
　　斗牛之星，柳鬼之精。二十八宿，攪天而下。破魔斷鬼，回光返形。
　　驅輪日月，攝聚萬兵。諸天帥將，准聽令行。急急如律令。
　　安神咒
　　主定帝敕，掃蕩乾坤。二十八宿，橫列七星。乾坤啟斗，飛天狼乾。
　　坎離之主，步列天兵。左為天契，右為天權。雷兵將佐，不得久停。
　　急急如律令。
　　都令咒
　　黃神聚將，令出轟天。十一大曜，紀律明嚴。各領號令，衝擊照行。
　　違者刑刢，斬霹行。
　　星帥咒
　　太一星帥，名震九天。轟天受令，運化自然。斥咤風雨，山石川洪。
　　橫身鼓舞，飛龍走乾。大華震動，霹靂喧天。羅計交擊，水火漂然。
　　孛彗鼓勇，金火四騰。木土造化，令出玄玄。急急如律令。
　　太陽星帥，持權扶桑。曦輪萬里，烜赫東鄉。真符飛起，遍撒火光。
　　木星歲華，主領東方。震宮驚蟄，運轉雷房。真符飛起，雷威作強。
　　熒惑執法，嚴駕驛騑。持威三界，鬼神心危。真符飛起，炎火速飛。
　　太白凌漢，遊走八溟。耀靈散彩，逃起刀兵。真符飛起，邪魅喪精。
　　水德伺晨，總司水靈。三江九河，湖海龍神。真符飛起，洪波四傾。
　　中央土宿，總炁黃元。帝君品命，四象完全。真符飛起，地動山源。
　　神首羅喉，五帝推尊。怒目一視，山嶽摧崩。真符飛起，地炁速騰。
　　神尾計都，黑炁震天。昏日閉月，神威莫前。真符飛起，雷雨隨行。
　　天乙紫炁，道曜之尊。解衝釋惡，變禍移迍。真符飛起，大法攸行。
　　孛彗流星，神勇威靈。威南一叫，聲震雷霆。真符飛起，石裂山傾。
　　青陽慈悲，勘令之尊。有敕傳符，解釋十神。真符告下，威怒速停。
　　不得違抗，隨敕奉行。九霄上帝，發令奉行。我行真符，衝擊諸星。
　　流逆衝改，殺炁紛紛。有敕傳下，各安星扃。急急如律令。
　　飛罡神咒
　　無上太清，玄元帝君。保生護命，敕攝三魂。靈符衛魄，立示鬼神。
　　令我朝闕，度我玄門。請登玉庭，面侍高真。往來分明，恭奏臣誠，
　　玉帝敕命。急急奉行。
　　服五神符咒
　　玉府玄宮，紫氣始青。內鍊三魂，台光安寧。神寶玉室，與我俱生。不得妄動，監神黃庭。太靈守衛，若欲飛行。形詣玉清，饑兮渴兮，吞飲玉晶。急急如律令。
　　飛神咒
　　天朗氣清，三光洞明。金房玉室，五芝榮生。玄靈紫蓋，照映我形。玉童玉女，為我致靈。九帝齊景，三，光同軿。得乘華蓋，昇入帝庭。急急如律令。
　　太上三洞神咒卷之二竟
　　太上三洞神咒卷之三
　　雷霆祈禳驅役諸咒
　　陽斗罡咒
　　斗要妙兮十二辰，乘天罡兮威武陳。炁髣髴兮如浮雲，九變動兮上應天。知變化兮定言凶，契廣大兮有區分。入斗宿分過天關，合六律兮持甲乙。履天英兮乘天任，清泠淵兮可陸沉。傍天柱兮擁天心，從此度兮登天禽。倚天輔兮臨天衝，入天內兮出天蓬。斗道通兮剛柔濟，眾福祿兮流後世。出杳冥兮千萬歲。一歌之後步六時，九歌三步三百載。急急如律令。
　　陰斗罡咒
　　日月明乾坤配，人道興鬼道廢。吾從天蓬入天內，略過天衝逢輔退。反歸天禽與心對，把天柱兮任英會。斗步通行按純神，人道通兮鬼道礙，千邪萬穢皆迴避。急急如律令。
　　召東方雷神咒
　　東陽震神，雷電真尊。呼風啞□，咄鳩羅真。狼牙猛吏，火車火輪。欻火伯溫，霹靂前奔。威光噉吼，震動乾坤。元帥大將，破魔伏神。能晴能雨，伐廟斬精。升天裂地，威震斗靈。耀靈太華，聖光妙靈。四溟洞陽，來降吾壇。三清敕下，玉樞令行。五嶽之尊，撼山驅雨。倒海奔雲，符召元帥。元始玉丈，救護群品，來降巽門。急急如律令。
　　召南方雷神咒
　　南熒朗耀，冰鳩羅真。真精陽神，暖炎寮靈。五方霹靂，石阿雄聲。雷光變化，九州社令。聖光威猛，大布火輪。火雲萬丈，八車八輪。霹靂前奔，昊天敕行。都天震雷，玉晨洞靈。水部束首，火怪滅形。淳丘真君，紫虛通神。伐惡大將，急急施行。急急如律令。
　　召西方雷神咒
　　咄遮飛啞，流金太華。多伯貞耳，旭執圭耶。三五鐵面，火炬火車。豁落罡斗，霹靂雷蛇。虎頭威猛，掣電流霞。斗中使者，雷陣雷車。吞魔啖妖，伐惡破邪。急急如律令。
　　召北方雷神咒
　　天雷隱隱，龍虎交橫。太華太極，雷電飛奔。飛砂走石，倒海傾雲。能晴能雨，收魄收魂。蓬萊之部，風雨上卿。霹靂大斧，皓翁靈尊。祛邪伐惡，木郎震雲。電母噉吼，雷公前奔。風輪雷震，萬丈高真。將軍霞靂，破魔伏神。急急如律令。
　　召中央雷神咒
　　聖靈威猛，震動乾坤。三元七政，九威八靈。狼牙猛吏，流金火鈴。玉晨大仙，六通靈君。散飛赫奕，翻海收雲。發罡起斗，伐惡斬精。五雷鐵面，破陣將軍。黑面狼牙，火山火盆。流金萬里，霹靂高奔。玉樞敕令，火洞將軍。撼山集雲，破魔伏神。上帝有敕，急急施行。急急如律令。
　　召蠻雷神咒
　　□哆囉□□嘙□哩□□□呢□囌咖□□哎定哇時暖吞叨香震卿麗真闡緑英耳多伯言靈爭升霸涉摩石阿雄霍閃毘羅震旭羅倚曇冰森石婆元訶。急急如律令。
　　祛雷祝
　　辟乾毒王，威鎮羅中。八仙秉鉞，上帝五靈。太玄落景，七神衛庭。黃真耀符，煥擲火鈴。神虎噴嘷，毒風亂呈。紫孛二儀，四纓仰明、九天之元，四天晶精。內纏玄炁，外守帥兵。左威右鎮，風伐火征。叱斬萬妖，摧馘千精。金真一啟鎮，邪魔滅形。北酆摧落，所滅皆傾。我佩真文，役使五靈。三
　　元合真公且合帝誠。太微上帝，上詣三清。急急如律令。
　　南極火鈴咒
　　南極火鈴，太上天丁。九天力士，
　　五百女兵。頭戴天冠，體焰紅形。吾以正直，滅惡除精。四大神遊，周奕巡城。八威肚毒，千目丈人。祛除百魅，惡毒神震天羅地網，捕捉妖精。手持殺括，頭戴七星。混冥日月，震動乾坤。照耀天地黠飛雲不停。統領社令，掌籍萬靈。崩摧五嶽，摧倒崑崙。撐睛努目，誅斬妖精。天神佐助，雷電隨行。入土悉清，入水淵澄。兵戈消散，刀刃潛形。焚山成灰，煮水成湯。何神不懼，何鬼敢當。三千熒惑，八萬火殃。收聚成府，星散天涯。巨火萬丈，炎焰彌天。一欻萬里，燒遍三千。海成枯竭，兵化微塵。上帝律令，正法無親。焚金成水，燒鐵成泥。沃汝妖魔，敢來當前。上帝勑命，急急奉行。
　　伐廟勸雷咒
　　皇天生我，皇地載我。皇天養我，皇地育我。我印在我手，咒在吾口。頭戴天罡，足踏北斗。風伯雨師，雷公哮吼。伐廟驅神，神鬼急走。霹靂之威，雷電隨後。誅滅神鬼，化作微塵。妖怪邪祟、永除斷根。吾奉帝勑，當滅鬼門。天地陸暗，日月昏昏。精邪鬼賊，無敢迯形。火急絕滅，掃蕩妖氛。急急如律令。
　　封邪廟門咒
　　南方火令，上使六丁。九天力士，百萬精兵。封泉泉乾，封石石裂。封山山崩，封河河竭。封廟廟破，封火火滅。封神神亡，封鬼鬼絕。三天勑令，一切收攝。急急如律令。
　　祛邪咒
　　朱雀凌光，神威內張。山源四鎮，鬼兵逃亡。神蛇吐炁，邪精伏藏。魂臺四明，瓊護萬靈。玉真巍峨，坐鎮金堂。手揮紫霞，頭戴神光。執衛洞經，三十九章。中有群邪，龍虎截罡。猛獸奔走，銜刀吞鎗。揭山钁天，神雀毒龍。六頷吐火，啖鬼之王。雷火電光，掣星流行。馬磕駁灼，逆風橫行。天獸羅陣，皆在我傍。吐火萬丈，以除不祥。群精荅達，封落山鄉。千神萬靈，併首叩顙。澤尉捧燈，為我燒香。所在所經，萬神奉迎。千精振伏，莫干我炁。急急如律令。
　　祈晴咒
　　飛天欻火，赫赫陽晶。體統三界，權握四溟。水官失禁，不鎖雷城。鬼盜其車，輪脫其平。狂龍未馴，泄雨霖霪。道勑玉文，止雨請晴。陽光發輝，萬谷藏雲。急急如律令。
　　玄壇誓咒
　　公明公明，顯跡青城。太上勑下，天師令行。師若負我，日月無精。我若負師，雷霆滅形。與師立誓，善救群生。天神地祇，人鬼咸聽。急急如律令。
　　四政斗咒
　　北斗靈靈，統攝萬靈。貪狼操惡，食鬼吞精。巨門烜赫，照耀洞明。祿存奔霧，統攝天丁。霞沖文曲，光徹廉貞。威南武曲，真人輔星。天罡大聖，破軍尊星。真光普降，助汝威靈。魁是所指，日行萬程。急急如律令。
　　遣符咒
　　天神行符，天道自然。地神行符，殺戮鬼神。自知非真，莫當吾真。自知非神，莫當吾神。避者莫傷，當者滅亡。普天之下，雨地之上，隨符前去，顯露真形，明彰報應。急急如律令。
　　摩利小降魔咒
　　喃謨囉嗒嗒囉夜耶嗒野嗒瓷阿裸嗒裸葛裸薩拶裸三巴母囉噠啼囉囉恾沙哩哈沙哩哈薩色吒□哩吧拔耶拔薩哩吧迓八嗒囉迓八嗒囉□迓八薩囉葛迓八夜夜些弊莎曷急急如律令。
　　辛天君誓咒
　　雷霆猛吏神，威鎮九天庭。出入三界內，忠勤佐帝君。湧身千萬丈，號為雷部尊。都督諸雷府，風伯雨師神。霹靂電光母，大力夜叉群。左右承天命，輔弼五雷尊。吾奉玉帝勑，能救世間人。人若受持者，吾當即現形。請吾上天界，朝奏諸帝君。請吾入地府，直至陰境宮。請吾入水府，四海波浪翻。請吾佐陽界，立便救眾生。請吾捉精怪，摧破諸鬼營。請吾命帥將，帥將速通靈。請吾攻病者，病者即安寧。請吾度亡者，亡者即超昇。與吾同終始，共為玉帝臣。若犯天律者，九祖受毒刑。吾若負汝者，天上日月昏。地下泉源竭，草木俱不生。永為幽冥鬼，不能朝上清。壬癸吾降日，受持當要勤。淨茶棗湯獻，桃木香上焚。吾在左右現，安心不得驚。共汝發弘誓，誓願救眾生。急急如律令。
　　張使者誓咒
　　亂三天使者，捷疾威神。佐助主帥，興雷伏神。用吾設誓，百和爐焚。立降左右，助吾威靈。稍違誓約，天刑及身。汝違吾戒，永墮迷津。受命上帝，走霧興雲。甲戍吾降，錄狀奏呈。滅汝九祖，永不利貞。急急如律令。
　　誓將咒
　　汝乃天之精，吾乃地之靈。分汝之精，合吾之形。混合相合，為神為靈。出為風雨，入可長生。隨吾指揮，隨吾使令。汝若負我，風刀考身。我若負汝，品秩不陞。使者張某，諦聽諦聽，母忘此盟。急急如律令。
　　化身咒
　　吾頭戴天圓，足履地方。冠帶九炁，結為衣裳。日為圓象，月為圓光。身披北斗，六甲九章。左掾河魁，右倚天罡。能伏諸惡黠消滅不祥。急急如，律令。
　　天蓬啟請咒
　　仰啟皈命天蓬將，摧碎群魔大力神。嚴駑夔龍降道場，赫奕威光動天地。二十八宿明星主，三十六部大神王。手持金劍斬妖精，掌持寶印除兇魅。鉞斧擊破諸地獄，帝鍾搖響震天宮。驅雷掣電走紛紜，巨天甲卒持戈戟。南斗火官除，毒害，北斗水神滅災殃。降伏九天大冤魔，掃蕩十方諸疫癘。忿怒日月失精光，呼吸山河皆鼎沸。紫炁乘天下徘徊，三十萬兵俱侍衛。急急如律令。
　　滅魔咒
　　玄天散天湄，績漢紫雲迴。妙炁煥三晨，丹霞耀紫微。諸天舒靈彩，流霄何霏霏。神燈朗長庚，離羅吐明輝。四嶺帶高雲，玄精廕八垂。三素啟高虛，蘭闕披重扉。金墉映玉清，雲秀表天畿。風生八會空，猛獸騁雲馳。紛紛三洞府，真人互參差。上有千里精，冥清高巍巍。太乙務猷收，執擒握神揮，正一履昌齡，攝召萬神歸。公子翼寂轅，洞陽衝玄機。餌初合道庚，龍興正徘徊。七景恊神王，飈轉方妙階。體矯玄津上，飛仙絕嶺梯。披錫入神兵，璨璨振晶衣。冥攎交雲會，飛景承神通。清峰無豪會，綺合正絕空。金華帶虛軒，翼翼高仙翁。萬轡乘虛散，蓊藹玄上窗。眾主合景君，中王號養光。結朗始生神，九真合成雙。妙景啟明素，順盛標神源，泥丸洞元光。連珠正絳宮，元陽合命門。三神携紫童，拘制物上歸。夾闕待明窗，翳對啟明圓。華煥三神方，盈引接蒼生。返老還嬰蒙。飈璨震九天，渌轉透丹房。蕭蕭纏靄表，曲映寢華堂。遊冥虛無變，歸會神霄王。仙道樂其生，鬼道樂其凶。但圖貴仙道，不聞鬼道隆。謠歌參天炁，賈生元正章。神慧命朱兵，五帝帶寒霜。仗幡攝萬魔，含靈度霄峰。回輩苦遲遲，煥文檢北酆。體解自然道，妖滅作爾功。汎景鼓長扇，天劫永難終。妙中生真景，俯盻四射飛。意合在真景，提携高上琦。翔翅期妙會，洞觀情轉悲。嘯吃咄嗟須，倏欻歷九闈。攝炁交返初，併景幽玄微。九真降停耀，重關百陽開。雷霆行電雹，五星相奔移。握節命靈炁，委心共追隨。戰罷羅遮道，猛虎赫神威。魔師斬妖孽，銅頭排群非。钁天啖鬼爽，皛銷擢隳。萬神咸稽首，眾聖盡皈依。違吾大道法，馘首立分屍。天蓬黑煞將，應運闡宏規。三罡正真炁，與日高巍巍。山河為之傾倒，兩曜為之掩輝。雪獰音類為之墮摧，凌空金翅為之落飛。五帝束帶於神宇，萬靈受封於太微。高上汎蓋於丹崖，八景策駕於霄扉。觀洞元之妙化，皈我道以來儀。急急如律令。
　　淨天地咒
　　唵敕吽吒，天地自然。穢炁分散，洞中玄虛。晃朗太玄，八方威神。東方威神，青炁元君。楊方大將，木德之精。九萬兵馬，青龍將軍。青旗為號，徧繞東方。誅滅青瘟之炁，馘戮腐木之精。南方威神，赤炁元君。汪想大將，火德之神。三萬兵馬，火龍將軍。赤旗為號，褊繞南方。掃蕩赤瘟之炁，殄滅炎火之精。西方威神，白炁元君。周良大將，金德之神。七萬兵馬，白龍將軍。白旗為號，徧繞西方。驅除白瘟之炁，沉斷死金之精。北方威神，炁炁元君。張罡大將，水德之神。五萬兵馬，黑龍將軍。黑旗為號，徧繞北方。斬斷黑殟之炁，焚燒溷池之精。東北方威神，青黑炁元君。袁易大將軍，青黑旗為號。青黑眾神兵，徧繞東北方，誅減青黑鬼之精。東南方威神，青赤炁元君。高光大將軍，青赤旗為號，青赤惡神兵。遍遠東南方，誅滅赤青鬼妖精。西南方威神，白赤炁元君。蕭常大將軍，白赤旗為號，白赤諸神兵。徧繞西南方，誅滅白赤炁鬼妖之精。西北方威神，白黑炁元君。何當大將軍，白黑旗為號。遍繞西北方，誅滅白黑炁鬼妖之精。天上天下，盪散兇妖。使我自然，威鎮八方。咳咈嚧嚛，臍□哂□。疾速疾捉疾縛，斬馘不祥。靈寶符命，普告九天。乾羅荅那，洞罡太玄。斬妖縛邪，殺鬼萬千。雷霆霹靂，符命降臨。三界四府，嶽瀆齊并。星移斗轉，運動罡神。誅滅邪鬼，符到奉行。中山神咒，太乙玄真。合象威靈，玄明獨運。呼風震雲，冒黎我社，使有雷霆，蕩除三界，無道神明。盧殺利亨，虛剎炎輝。元始玉文，日月同行。五炁交騰，車輪淼淼。速破妖氛，肅清八極。天朗炁清，星斗交輝。雷霆震威。誅戮兇惡。電掣雷轟，攝唵吽吒唎，不得留停。吾誦一徧，卻鬼延年。按行五嶽，八海如聞。魔王東首，侍衛我軒。凶穢消蕩，道炁常存。急急如律令救。
　　天蓬大咒
　　大道玄元始，覃恩出上清。九天排隊仗，五嶽列斑迎。萬里風雲合，千山草木平。蕾買垂過北海，雨陣激南溟。黑煞為中禁，天蓬見外營。靈宮持玉印，太乙捧金晶。猛將騎朱虎，先鋒跨大鯨，電光飛猛火，雷鼓震天廷。號令傳三將，誅伐用六丁。四向神豁落，童子盡開明。地網周圍布，天羅匼匝行。火輪紅焰起，雨蓋碧烟生。擺撼乾坤動，翻騰宇宙驚。渴吞滄海竭，力壓泰山傾。虎應庚辛白，龍乘甲乙青。斬馘顛狂祟，消除兇毒精。下鬼興妖怪，何敢共戰爭。群邪皆蕩盡，人道永安寧。急急如律令敕。
　　天蓬馘魔咒#1
　　潰自鬼萬，下一刀神。類滅猷天，骸破明四。骨然斗北，血烈帝炎。形五鬼斬，斧大天钁。狀見來欲，鬼小有敢。祥不卻袪，里千尸劈。重九我衛，兵萬十三。鋒銜北威，戾激勝天。兇禦南威，士力丁天。訪老目四，齒緑舌蒼。風飲身橫，鬼食魔吞。衝赫霞丹，天乘炁紫。蹤滅邪斬，王神劍威。龍夔駕嚴，神三梟素。鍾帝把手，獸巨顱長。兇皓上太，靈八政七。翁北刁高，司都丁五。童殺元九，蓬天蓬天。急急如律令敕。
　　玄壇啟請咒
　　仰啟正一玄壇將，金輪元帥趙將軍。三十六員大神王，五雷大洞無量兵。驅雷役電耀乾坤，飛符破廟捉鬼祟。急捉急縛妖魔精，蒙魂附體傳事意。移山拔樹動宇宙，執鞭提索驚鬼神。捉賊呈形散訟刑，賞善罰惡禁冤魂。人遭百病告則痊，我有萬願隨心伸。八王猛將當先鋒，四方大力如雲屯。天師有旨速遵依，發兵布陣列旌旗。聞吾呼召急報應，功成行滿升天墀。急急如律令。
　　元始密咒
　　亶羅蔚羅，無須流陀。太沖太極，陰陽抱和。出有入無，鬼神莫測。出死入生，變化自然。元始混炁，玄中之玄。上干有禁，下洞太淵。誦之一遍，沉痾自痊。鍊魂育魄，真陽自全。齊戒禮誦，萬過飛仙。無上密咒，萬神綿綿。心中心咒，重復宣傳。貪羅洞盟，與道合真。玉清上極，梵炁氤氳。分靈布炁，降注臣身。形神俱妙，變化飛昇。上朝玄都，統攝萬靈。急急如律令。
　　天蓬敕咒
　　天蓬天蓬，萬神之宗。威嚴大道，遊行太空。坐南斗內，立北斗中。紫微大帥，天皇賜功。璇璣玉衡，二十八宿。一炁包含，天地混同。五方五斗，三界魔王。天蓬為主，神炁無雙。金闕玉房，大有神功。怒動天地，日月失光。炁吞五嶽，傾摧四方。順吾咒者，速來伏降。違吾咒者，傾死滅亡。急急如律令。
　　召大仙咒
　　謹請天蓬，門下主法。大仙神通莫測，威赫無邊。聲聞八極，名振九天。掌北帝令，行北帝權。驅妖斬祟，鷹犬當先。不問遠近，誅斬無鐲。巡繞天下，震動山川。黑雲蓬勃，朱頂盤旋。吏兵逐役，鷹大效前。敢有小鬼，造惡為愆。鷹吞犬食，劍斬槍穿。臣今召請，願降三天。蓬星都帥，威赫無邊。三十萬兵，大正吾權。治病除禍，滅惡去兇。大仙一降，病者安寧。急急如律令。
　　八卦罡咒
　　吾為天神下坤宮，巡震興雷離火紅。巽戶下令召萬神，禹步交乾登陽明。坎鄉擲雨蕩妖兇，騰天倒地斬妖精。兌金鋒鋩八卦神，直何艮宮封鬼門。天昏地黑，日月不明。邪神鬼道，無路逃形。急急如律令。
　　召雷神咒
　　謹請主副二帥，八宮天丁。千千力士，萬萬精兵。五雷神將，六甲六丁。聞吾呼召，疾速降臨。興雲吐霧
　　霹靂轟轟。擲火萬里，鬼無迯形。從天下降，巡遊乾坤。搜捕逆鬼，擒捉妖精。不拘遠近，子細搜尋。千邪萬怪，束縛來呈。急急如律令。
　　集神咒
　　靈寶萬神，混合三宮。上帝勑命，速降八門。金光晃耀，徧景飛空。五靈急召，離火炎空。震木秀發，兌金鋩鋒。乾張天羅，巽布狂風。坤維上下，鬼戶絕蹤。八卦大神，吏兵靈童。風雲雷電，霹靂奔衝。收捉精怪，敢有不從。聞吾關召，速降當空。如違律令，速送北酆。急急如律令。
　　破穢咒
　　元享利貞，浩蕩神君。日月運用，燦爛光精。普照三界，星斗齊并。天罡正炁，散蕩妖氛。九鳳破穢，精邪滅形。□轉罡星，□琍哼啅。急急如律令。
　　勑水咒
　　天地運用，日月之精。光徹四海，能斷妖氛。解穢除禍，身宅光明。神水既作，萬鬼伏寧。□嚤囉嘧，□□□□。哽咭□咈，□吚□□。急急如律令。
　　天蓬神尺咒
　　天清清，地靈靈十方世界，杳杳冥冥。虛無之中，上有元晶。包羅萬象，總轄萬靈。密行造化不測而成。开天闢地，分其昏明。大樸既散，萬類乃亨。三才定位，仁義斯興。禮樂繼作，姦邪由生。五常迷亂，四民有爭。上不寬恕，下不忠貞。或魔或鬼或妖或精。恣橫茶毒，干擾民生。全家疾患，骨肉伶仃。下絕子孕，上絕父兄。性命枉逝，魂魄幽冥。道炁混雜善惡難明。北帝慈悲，哀憫眾生。敕下神吏，剪馘鬼精。冤枉縱多，善可安平。天蓬元帥，散迹分形。賜名上帝號曰元晶。佐天行化，顯現威靈。玉帝再行，自天降臨。俯育兆庶，率令和平。大聖天蓬，三十萬兵。迴光返明，下降天庭。巡遊世界，捕逐妖精。束縛風火，收擒不停。有惡皆斬，無鬼不烹。瘟疫之吏，束首服膺。天得清爽，地得平寧。人得安養，物得開萌。邪遣皈正，神顯威靈。幽都開度，魂魄受生。黎民康泰，國土清平。天蓬元帥，敕下神尺，賜與良能。鎮身護命，止約萬靈。中有三台，上有七星。神符四面，總轄幽冥。隨心所指，山嶽摧傾。三十六將，護尺神兵。騰空察命，動感三清。度人延壽，災害安寧。斬邪滅毒，鬼祟潛形。登仙入聖，隨尺超昇。同符日月，道炁長生。指邪皈正降濁升清。六天鬼賊，見則喪傾。道無高下與尺隆興，登山獸伏，入海龍升。朝行露散，夜行體輕。四圍神將，丙壬甲庚。興行雲雨，震發雷霆。何神不伏，何鬼不驚。拒尺者滅奉尺者生。惡尺者辱，敬尺者榮。禮尺者壽，非尺者薨。元帥有令，北帝之盟。運行造化，七政齊并。違吾之令，拒吾之盟。寸屍萬段，永死無生。急急如律令。
　　北帝持尺神咒
　　圓光太極，尺運神功。五行正炁，斡運無窮。青尺神王，混元之宗。丹尺神王，運景成功。白尺神王，輔道威通。炁尺神王，叱雷驅風。黃尺神王，萬炁攸同。神尺一揮，十極咸通。保守三元，飛行太空。馘滅邪魔，袪使虎龍。邪念永絕，速成道功。急急如律令。
　　行印咒
　　乾象天靈，坤以運載。不得違時，周而復始。天丁受吾，神印六甲。衛吾身形，何神不從，何鬼敢當。吾印指天天傾，指地地裂，指人人長生，指鬼鬼絕滅，指山山崩，指水水竭，指雲雲舒，指木木折，指風風停，指雨雨歇。帝君授吾神印，化攝汝等，有違吾令，四肢伏摺。急急如律令勑。
　　召靈官咒
　　罡神正直，神最為尊。鼻流黑霧，罩定乾坤。手執金槍，足踏火輪。邪魔見者，膽碎心驚。聞今召請，速出天門。來赴壇前，聽候委役。
　　靈官遣祝
　　恭聞元帥，魁罡之精。總轄風火，統領天兵。飛煙擲火，走石揚塵。封山破洞，遏天橫行。怒震天地，五嶽摧
　　傾。轟天霹靂，電掣雷奔。六天火部，擲火流鈴。飛天之祟，着地之精。不正山魈，一併收擒。瘟黃惡鬼，滅跡除形。上帝敕下，大闡威靈。急急如律令敕。
　　敕靈官符咒
　　三天有命，玉帝令章。四聖叮嚀，何神敢當。上帝有敕，敕召靈官。斬邪不祥，暫離本位。來赴壇場，統制鬼神，斬誠不祥。天符到處，永斷邪殃。救民疾苦，大賜威光。急急如律令。
　　鐵障罩咒
　　法靈靈，動天地，移星宿，撥天關，轉地軸，驅江海，罩鬼神。吾法即非小末，神祇直透三清。黃奴之鬼，杵碎其身。山魈魍魎，化作微塵。吾有天兵八佰餘萬，并及四將，塞斷鬼門。上有天羅神，下有地網將。何神不在吾罩內，甚鬼不在吾罩中。當吾者死，順吾者生。急急如律令敕。
　　又
　　謹敕火部靈官布罩大將趙源日之元火之祖結鐵為網為四罟四方為焰八
　　方齊舉上徹凌霄下連土主東至扶桑西連金祖南至海門北至酆都。吾今齊罩，敕差趙公。無遠無近，不問親疏。捉赴壇場，應有一切不祥之鬼並行攝赴行壇奉令準敕疾
　　立獄祝
　　天獄靈靈，上帝敕行。都天法主，大力天丁。五雷神將，立獄大神。化現天獄，囚禁鬼神。天獄已立，地獄己成。吾召天將，收禁鬼神。天牢大神，地牢神君。收禁邪鬼，不得容情。上帝有敕，收入鬼營。急急如律令。
　　火神祝
　　天地玄黃，日月之光。五行運動，烈火四方。火赤天地，欻火神公。上天真火，炎炎飛空。五方雷火，烈焰煙濃。火仙大將，火帝金鍾。流金擲火，變化無窮。大聖令行，何鬼敢衝。瘟黃疫鬼，急走元蹤。唵鳴□呢鬼都吒咭訶攝。
　　請法水咒
　　五靈元君，五火之精。還火入水，河海澄清。火鈴震動，海龍潛驚。吾取真炁，急急降臨。灌入皮膚，五臟化生。流注治病，掃蕩邪精。急急如律令敕。
　　治驚病咒
　　冥冥冥冥，風雨奔傾。驚邪等鬼，知汝姓名。風驚名頂，熱驚名辛。急驚慢驚，恃壘之精。元皇正炁，速降吾身。掃蕩邪鬼，速得安寧。急急如元降律令。
　　太上三洞神咒卷之三竟
　　#1此咒詞句為倒文，除末句急急如律令敕之外，應從後往前讀。
　　太上三洞神咒卷之四
　　雷霆祈禱諸咒
　　祈晴七轉咒
　　一轉六神藏，二轉四煞沒。三轉陰霾收，四轉淫雨止。五轉乾坤煥耀，六轉日月合明。七轉封潭鎖海，收攝陰霾不正之炁，赴五雷之下受死滅形。急急如律令。
　　五方蠻雷咒
　　天道合真，日月合明。天清地寧，五嶽摧傾。明神輔我，天威辟兵。威鎮驅風，速降如雲。急急如律令。
　　天火徹光，地火烈光。神明一召，普遍萬方。光明朗照，追運五方。身佩列宿，上接天罡。急急如律令。
　　太乙元皇，令攝天罡。元始隱祕，玉帝所藏。成汝之妙，立示五方。吾劍一指，雲霧高張。急急如律令。
　　天雷地雷，聲震八方。摧山倒嶽，上徹大倉。雷火速至，擁雲蔽光。吾今召汝，齊到帝鄉。急急如律令。
　　八方洞潭，普及萬物。通天應地，靈跡見罡。大仙一吸，齊到天罡。急急如律令。
　　淨壇咒
　　天上地下，大力天丁。輔助吾法，掃蕩妖氛。穢炁速滅，湯滌妖氛。壇場速淨，道炁長存。急急如律令。
　　淨身咒
　　上真玄靈，五斗覆身。神清氣爽，蕩穢安寧。急急如律令。
　　淨心咒
　　五炁正靈，乾象變化。翊衛輔佐，心神無差。急急如律令。
　　變形咒
　　三天之令，化吾之形。青龍白虎，侍衛我身。邪鬼遠遁，真炁速生。急急如律令。
　　藏魂入斗咒
　　吾受天師盟心寶印，佩受自然通幽達冥。上徹洞天，下達泉扃。吾行禹步，願得昇仙。三魂童子，七魄真人。隨吾禹步，願度靈關。急急如律令。
　　妙用咒
　　先淨心，母雜想。坐建方，向破上。存三清，虛空仰。領四聖，萬兵將。存我身，驅邪相。五斗光，藏形狀。前踏罡，後踢煬。我身明，三光降。吸入口，無差妄。太陽火，自卯降。太陰水，自酉降。天罡星，自中降。紫白赤，三色樣。罩我身，萬邪唱。叩齒九，四大暢。去一田光，我身壯。方書符，為法藏。
　　天心總咒
　　混溟涬海渥泩湖，煥輝炳焰煒煌烗。青帝會神，白帝居酉。赤帝養炁，黑帝通血。黃帝中主，一五三變。散之萬殊，回風合靈。寂寞感通，惟真惟應。惡逆敢萌，靖治而治。以法召神，以神召炁。凝之自然，周流天地。天心有命，萬神敬聽。一羅斬煞，二貪狼敕，三計都攝，唵□□唎□咽□娑訶。所召某將，疾速前來。急急如律令。
　　敕四直咒
　　天靈地靈，三五交并。吾奉帝敕，紏察邪精。直日功曹，承行將吏，不得稽停，速去速來，吾當坐待攝。
　　運雷局咒
　　天雷隱億，地雷轟轟。陰雷速發，陽雷速鳴。雷威驚動，龍虎交橫。日月羅列，照耀分明。十二功曹，五雷使者。六甲六丁，執符而行。急急如律令。
　　日魂符咒
　　赤鑪丹炁，玄天育精。剛以受柔，炎火陰英。日晨元景，號曰大明。九陽齊化，二象俱生。凝魂和魄，五炁之精。中生五帝，乘光御形。採飛以靈，掇根得盈。首中龍和，披朱帶青。轡鳥流玄，霞映上清。賜書玉柬，金闕刻名。服食朝華，與道合靈。飛仙太微，上升紫庭。急急如律令。
　　日魂咒
　　太微丹書，名曰開明。致日上魂，來化某形。平日嚴粧，發自玄玄。庭飛華水，日根金精。紫映流光，號曰五靈。急急如律令。
　　月魄符咒
　　黃精玄輝，元陰上炁。散鬱寒飈，修靈斂胃。虛波瀾穎，挺濯停器。月晶夜景，玄宮上貴。五宮夫人，各保母位。赤天飛入，嬰女續至。四陰三合，光芒萬方。和魂制魄，五胎流光。乘霞飛精，逸虛於東。首結靈雲，景幸昭風。左帶虎符，右腰龍章。鳳羽雲帔，玉金璫。騫樹結柯，號曰木王。神幙控根，有虧有光。明精內應，玄水吐香。賜書玉札，刻名雲房。服食月華，與真合同。飛仙紫微，上朝太皇。急急如律令。
　　月魄咒
　　紫微黃書，名曰太玄。散月華水，養魄和魂。方中嚴事，發自玄關。藏天隱月，五靈夫人。飛光九道，映朗泥丸。急急如律令。
　　敕筆墨硯咒
　　太陽一照，陰鬼當摧。神朱明日，九露太微。我今所化，萬惡俱衰。七炁成斗，三炁成台。二星洞照，符到速追。筆為神劍，墨為戈戟。硯為龍池，朱為百藥。筆法治病，書篆天符所到奉行，萬邪俱伏。急急如律令。
　　三台斗咒
　　上台虛精，保我年齡。中台六淳，衛我身形。下台曲生，拜謁三清。
　　披斗神咒
　　頭頂天圓，足履地方。手執河魁，體仗天罡。日為圓象，月為圓光。身披北斗，六律九章。能驅萬神，消滅不祥。吾令一敕，鬼怪滅亡。急急如律令。
　　辛天君鐵帽符咒
　　朝天鐵帽天火揚揚。一擲萬里，地火煌煌。頭頂三台，下鎮九良。大罩山魈，魂散魄亡。小罩精怪，普掃不祥。一罩乾坤昏炁，二罩日月無光，三罩江河枯竭，四罩草木焦黃，五罩雷光萬丈，六罩風雨八方，七罩家門清吉，八罩神煞移藏，九罩先亡收攝，十罩遠殄瘟黃，十一罩虎狼滅迹，十二罩病者安康。吾奉玉皇上帝救，敕下雷霆鄧辛，張五方天兵，興霹靂奉罩三界不正神，喝云天帥，統領五方雷將，酆嶽地衹，上張天羅，下布地網，火速罩定，魔鬼母令走漏疾。
　　召小翻山張賢聖咒
　　吾佩帝敕，斬敕萬神。元益將帥，速現威靈。隨吾符去，追攝萬神。魍魎五酉，捉至壇庭。山魑木客，石壓火焚。敢有違令，罪準天刑。急急如律令。
　　召混元十功曹咒
　　混元啟教，一炁分真。六天有命，掌握萬神。三台蓋體，五斗藏形。钁天斧鉞，護衛我真。雷帥往來，知吾姓名。十大功曹，聽吾令行。出納陰陽，各有司存。滌蕩功曹，破穢除氛。掃邪功曹，縛鬼斬精。報事功曹，通達凡情。度厄功曹，益筭延齡。守衛功曹，定魄安魂。救難功曹，保產催生。附體功曹，攝魄提魂。天醫功曹，布藥飛針。治病功曹，通炁養真。運炁功曹，如意攻行。驅除邪黨，攻鍊患身。五藏六府，敢不澄清。百關通暢，三焦和平。神符一道，氣脉安寧。急急如律令。
　　混元治病咒
　　混元一炁，高辛之餘。付我弟子，疾攝疾除。五方正炁，布吾形軀。諸大功曹，如意攻行。謹召十大，功曹針砭。小吏布炁，治病神員。天醫大聖，體呼即至，遇召即臨。萬咒萬靈，不得違令，敢有違令，罪在雷霆。急急如律令。
　　又
　　先天先地，元始祖炁。削死上生，長生在世。玉皇心印，鬼神皆避。匡維三界，統攝萬靈。元始總印，萬神奉行。
　　白蛇將軍治邪咒
　　白蛇威焰，變化無方。以目看天，日月無光。以目視下，百草焦黃。邪魔見者，摧死奔喪。吾驅在手，殺怪除殃。不問遠近，捉至壇場。準吾號令，疾速奉行。急急如律令。
　　召風輪周將軍咒
　　混沌浩蕩，一炁初分。北方有將，號曰風輪。身長千丈，鐵面將軍。興雲吐霧，頃刻而生。隊仗千萬，滌蕩兇神。或魔或鬼，或妖或精，或遠或近，或親或鄰。風輪一蕩，鬼無逃形。吾奉帝命，敢不遵承。火速蕩動，要見分明。速至速至疾速至。
　　禹步辟虎狼咒
　　四縱五橫，六甲六丁。蚩尤治道，蒙恬步兵。遍行天下，曲戈反復。所有一切虎狼、賊盜、兇惡等，並赴吾魁罡之下，無動無作。急急如律令。
　　祭六丁咒
　　天之所育，地之所生。上受神符，可以長生。仙人輔已，玉女佐形。二十八宿，記列星名。五方五色，黑白赤青。中央黃帝，與我俱并。受符之後，所願如意。破滅群精，自知不真。勿當吾真，自知不神。莫當吾神，前去封侯，後出斬首。急急如律令。
　　六丁護身咒
　　仁高護我，丁丑保我。仁和度我，丁酉保全。仁燦管魂，丁巳養神。太陰華蓋，地戶天門。吾行禹步，玄女真人。明堂坐臥，隱伏藏身。急急如律令。
　　召朱將軍咒
　　唵吽吽，玉帝敕朱彥速降臨，流鈴急召馳風雲。雙目如環耀日月，黑面威猛摧崑崙。聞令翻身離帝闕，准敕飛步下壇庭。
　　助吾大道興正教，敕汝考打不信人。敢有邪巫為不道，金槌一下攝其魂。攝捉生魂來駙體，自迷自附考生身。六洞冤魔偕粉碎，十方
　　疫癘化為塵。唵吽吽，玉帝敕朱彥速降臨，吾今召汝得力將，吾今召汝得力神。唵吽吽敕速降臨，千里報應在只今，速降速降疾速絳。急急如律令。
　　遣朱將軍咒
　　玄雷陰君，天令之尊。玉皇赤幟，
　　統領雷兵。飛風驟雨，侮沸雲騰。湧身鼓舞，遏天橫行。山崩石裂，威鎮乾坤。生人不信，急附其身。金槌亂舞，鐵棒交橫。飛天魔王，活捉橫吞。飛空霹靂，馘滅兇群。邪巫七祖，膽碎心傾。飛索六合，剪縛陽魂。擲火萬里，破穢除氛。千邪不干，萬惡潛形。上帝有敕，火急奉行。急急如律令。
　　敕符水咒
　　北斗五雷主，黑暗嗚天鼓。風伯掃瘟黃，電母除病苦。霹靂伐妖精，雨師行法雨。灌溉入三焦，清涼通臟腑。重處即時輕，損處即時補。熱處即時涼，積處即時去。危處即時安，痛處即時住。急急如律令。
　　雷劍咒
　　罡神巽風，雷電溟濛。五龍雷震，北海龜崇。力重無邊，眾將捧迎。請雷聲發，風隨雷奔。急疾。
　　雷令咒
　　都雷主者，奉命行刑。伯溫都帥，猛吏漢臣。摧山倒嶽，吐霧興雲。三司猛將，八門毒雷。亟發天鼓，討捕邪精。降魔伏惡，大地升平。急急如律令。
　　雷符咒
　　太一冥冥，奉敕速行。雷霆將吏，發雷天丁。袪雷速發，禀敕奉行。輒敢違令，冒犯天真。如違帝敕，如逆上清。急急如律令。
　　钁天咒
　　赤角垂文，北帝崑崙。騰天倒地，煞伐妖精。上帝有敕，普召眾神。急急如律令。
　　興雷致雨咒
　　北方壬癸精，南方大火鈴。噉叫奔雷電，呼吸生風雲。搏風擲水火，掌中霹靂生。撼動崑崙柱，河瀆翻四溟。關伯摧山嶽，百川雨如澠。氤氳水火凝，滂沱成方盈。不得違吾令，上奏於四靈。若違吾令者，有如逆上清。天帝滅汝身，酆都戮汝形。急急如律令。
　　伏土神咒
　　星煙復應，五土社神。披靈散惡，黑錄霹形。聞知膽碎，應召潛形。當吾者死，拒吾者刑。神威一發，急急檄行。驅雷速發，速起天星。急急如律令。
　　破巽咒
　　霹靂震動，雷火迸光。交乾履斗，跨魁躡罡。五雷迅發，內電發光。照沸四海，映徹扶桑。雷神諸將，速起巽方。急急如律令。
　　開乾咒
　　都天雷公，赫奕乾坤。神龍協衛，山嶽摧傾。邪神魔魅，敢有張鱗。雷公衝擊，碎滅其形。鬼怪蕩盡，人道安寧。急急如律令。
　　遁形咒
　　那那驛驛，左帶南斗，右帶北極，以江為宅。天翻地覆，九道昏塞。以東為西，以南為北。使其邪鬼，心地迷惑。來追我者，路不可得。乘車逐我，必折其軸。乘馬追我，盲其兩月。飛行尋我，禿其兩翼。步行追我，腫其兩足。天翻地覆，玉道皆塞。來也無蹤，去也無跡。天地真機，鬼神難測。明星北斗，萬里卻敵。黃神越章，誅鬼除殃。憎我者死，背我者亡。牽牛識女，隔斷兩江。急急如律令。
　　開地脈咒
　　救召五雷公，風火急相通。劃開巽戶裂，陰炁上騰空。太乙飛光耀，光映火雷衝。九天降真炁，雷發震巽宮。吾今行符咒，攝罡乘九龍。緑波天有敕，致雨頃刻中。雷公火急起，雷令斬不容。邪妖碎沉泥，霹靂伐惡宗。稍違太乙令，攝汝送北酆。急急如律令。
　　神螚咒
　　太玄皓帝，伯京玄真。飛天鼓從，致雨興雲。丹天妙虛，甲乙神君。飛雷迅電，致雨如傾。雷車雷隊，邵陽神君。木神太乙，三山雄明。神符一下，急趕神螚。大降猛雨，不得稍停。一切妖蜃，押赴蓬刑。天獄主令，準符奉行。
　　欻火風咒
　　飛天欻火，腋首呼風。太虛鼓蕩，威雄遍中。摧山倒嶽，飛石騰空。真王誥命，速出巽宮。急急如律令。
　　欻火雷咒
　　飛天欻火，神極威雷。上下太極，周遍四維。翻天倒嶽，海沸山摧。六龍鼓震，令下速追。急急如律令。
　　欻火電咒
　　飛天欻火，迸眼流星。奔飛火電，照敗魔形。靈光四照，玉符回明。靈姬恊祐，天地蕭清。急急如律令。
　　欻火雲祝
　　飛天欻火，駕景雲龍。海嶽稽首，萬神敬從。雨師風伯，來往其中。如違上令，破身火鎔。黑雲速起，應運無窮。急急如律令。
　　欻火雨咒
　　飛天欻火，斡運神雷。東昇暘谷，西運龍臺。南旋火府，北轉河魁。驅龍致雨，符到速追。急急如律令。
　　欻火開睛咒
　　水官弛禁，不鎖雷城。輪脫其車，鬼盜其瓶。飛天欻火，大布陽晶。赫日杲熾，山谷藏雲。急急如律令。
　　欻火祈雪咒
　　飛天欻火，斡運東靈。上相仙師，瑞光聚凝。罡風剪水，變化瑤英。威光正紀，天地肅清。真王敷化，神變玉經。急急如律令。
　　信符心咒
　　玉清信令，降下雷霆。三司六府，左右靈君。何君急吏，尊轉魁罡。崑崙入煞，撼動天輪。五帝鼓筆，書篆天章。九天三界，朗耀輝光。總錄名籍，電光飛揚。霹靂迅發，轟滅邪殃。符命到處，疾速奉行。急急如律令。
　　法水咒
　　日華流晶，月華流光。掃蕩兇惡，萬禍滅亡。真官將吏，威布雷罡。法水四布，萬福來祥。
　　搏搦風雲咒
　　天帝承風，有令穹窿。以汝名字，在吾掌中。把握天地，皆護我躬。雷師往來，知汝姓名。吾意某事，所有皆從。如違口敕，化汝作虹。雷公將軍，吾知汝姓，吾知汝名。急急如律令。
　　靈官召役咒
　　紫微敕令，元帥齊臨。敢有不順，風火滅形。神威到處，不得久停。輒敢抗拒，骨碎微塵。急急如律令。
　　天靈地靈，正一靈光附我身，三五將軍從我行。代天行化，輔國救民。闡揚道法，速降真靈。急急如律令。
　　靈官遣邪咒
　　玉皇降敕，朱祈顯靈。太上太真，中界靈神。誅斬妖精，逢天斬鬼，逢地斬精。收攝眾邪，萬死千生。太真保籙，太甲易形。速依吾命，勦馘魔群。急急如律令。
　　火府鄧君咒
　　三炁威精，總領雷兵。攝伏鬼祟，變化通靈。飛火萬里，起霧驅雲。上帝敕命，斬滅鬼神。急急如律令。
　　移星遮日咒
　　三天頒降，掌握雷霆。日光帝子，列漢星辰，聞吾令下，急急滅形。雷電風雨，火急來臨。急急如律令。
　　火府辛君咒
　　天冥地冥，三五交并。雷雲風電，掃剪妖精。如有違令，霹靂斬形。急急如律令。
　　運雷心咒
　　青帝之巾，赤帝之幀。白帝之衣，黑帝之勒。黃帝之孫，太昊之職。來自無夷，去向無域。出為風雷，動為霹靂。火急奔馳，雷火烜赫。興雲駕霧，摧山挫石。日月交蝕，陰陽返責。社令推車，嶽靈捉攝。鬼哭神愁，天昏地黑。五方真炁，聚而為一。自已真炁，晝夜往來。曰大都皈，元宮中住。金木水火，土星為極。陰陽之神，生殺萬物。吾奉玉帝，敕召雷神。召汝變化，汝急運動。飛砂走石，萬里急急。
　　會雷神咒
　　青帝雷公肝裹出，赤帝雷公心裹出。白帝雷公肺裹出，黑帝雷公腎裹出。黃帝雷公頂中出，押雷大將膽中生。閃電雷公眼裹出，九天齆雷公鼻裹出。四季雷公口中發，霹靂雷公台上行。五方蠻雷耳中出，雨師風伯兩唇生。三百六十骨節裹，雷家眷屬一齊行。八萬四千毛孔裹，神雷天將駕雲行。一千二百形影子，雷公電母破衰營。直入靈壇社廟去，打破邪魔瘟鬼營。開口呵炁為天火，二呵地氣滿城生。陰火陽火一齊發，燒破邪魔下鬼營。急若伐壇破廟了，事須吸炁便收丘。想塊五方雷部眾，乘分來合我身形。急急如律令。
　　立雩壇咒
　　五方五土，五神五煞。化壇三層，制立雷法。天雷在頭，地雷在足。水雷在左，龍雷在右。呼陰召陽，五雷纏腹。吹炁成風，呵炁成火。雷火電光，常在兩目。十二功曹，聽吾驅逐。天火雷神，地火雷神。五雷降臨，鎖鬼關精。一轉六神藏，二轉四煞沒，三轉動魁罡，四轉雷火騰，五轉霹靂發，六轉山鬼死，七轉收攝下界一十五種斷頭截足之鬼，赴吾魁罡之下，無動無作。雷勢轟轟，壇案三層。隨劍指劃，煞神速出。急急如律令。
　　展旗咒
　　五雷猛將，火車將軍。騰天倒地，部領雷兵。隊仗千萬，搜捉邪精。聞吾立召，不得久停。
　　卓劍咒
　　青華大帝敕，賜劍召雷神。上按九天炁，後燦七星明。卓劍天地動，雷火電光生。急急如律令。
　　下令咒
　　火令奉行，威震十方。雷霆浩溥，逕徹天罡。雷火號令，帝律急彰。
　　梵符咒
　　吾奉帝敕，速召五雷。雷奔電掣，助吾行威。蕩妖吞孽，摧魔伐非。神光急照，萬惡俱摧。流鈴急召，雷火轟飛。娑吽咭唎吒，四目老醜。準令急至，不得違律。急急如律令。
　　遣直符咒
　　直符使者，變現威靈。五方降炁，驅雷伏神。上帝有敕，傳奉雷霆。承牒前去，不得久停。吾在壇右，卓劍相待疾。
　　布斗藏魂咒
　　七星靈光，□□愶陽。□□贊位，□□□禳。輔靈應徹，侍帝之傍。統攝魔王，臣行躡罡。名標雷霆，密輔大道。天真降臨，上台一黃。斬怪除殃，中台二張。雷電驚荒，下台三素。威劍神王，角亢氏房。心尾箕在，左斗牛女。虛危室壁，在後奎婁。胃昴畢觜，參在右井。鬼柳星張，翼軫在前。吾左按三魂，右定七魄。六神定命，遮魂蓋魄。急急如律令。
　　南斗罡咒
　　巽方雷居，乾天火成。坤離之位，誅斬不停。破地召雷，霹靂乃驚。炎炎燒空，速速應明。
　　召龍咒
　　五方五帝，海瀆河源，諸天龍王，聞吾符命，火急奉行。急急如律令。
　　致雨咒
　　六丁六甲，雷電振陰。縛龍神將，扶桑帝君。鐵符到處，萬神咸聽。急急如律令。
　　發罡咒
　　北斗皇皇，統制五方。雷公電母，霹靂施張。浩浩大煞，凛凛天權。隨吾罡步，呼陰召陽。急急如律令。
　　召雷公神咒
　　唵嚀吒嚦，唵咭□吒。嚤攝馘哪，唵咽氣和。中養三魂，內育七魄。雷公電母，隨鼓而擊。銅爪唵飛，毛羽吒攝。唵充南北，攝至東西。臨空色仄，馘逐飛空。黃中理炁，黑暗蕩蕩。震起斗牛，神奔鬼愁。三令閉塞，五神徘徊。金神騰駕，木郎大神。水充玄女，火降離朋。土安五宮，日月朗變。龍虎交橫，風雨應至。江河倒逆，山嶽摧崩。充天破地，萬丈並行。天帝雷公，陰陽雷公，四令雷公，六甲雷公，霹靂雷公，發水雷公，八風雷公，十雨雷公，閃電雷公，天道雷公，興雲雷公，行雨雷公，五嶽雷公，四讀雷公，八節雷公，六候雷公，大川雷公，溪谷雷公，五湖雷公，四海雷公，嗚鼓雷公，轟輪雷公，火車雷公，火瀆雷公，移山雷公，走石雷公，撒火雷公，灑雨雷公，降雪雷公，布霜雷公，破陣雷公，驅邪雷公，光朋雷公，降瘟雷公，黑暗雷公，火印雷公，雷公掣電，所往無虞。龍宮海藏，寶貝龍珠。世間之寶，是吾所聚。天下鬼神，受吾所袪。有一不伏，雷斧劈誅。唵敕雷帥，五雷主宰，欻火伯溫，鐵筆大仙，猛吏漢臣，閼伯大神。邵陽將軍，謝仙將軍。火鈴將軍，火輪將軍，五雷將軍，左右將軍，木郎大神，雷師皓翁，天丁力士，雷公電母，風伯雨師，行雨龍王，蒼牙大神，都水使者，五雷使者，察善使者，莫賺使者，斬勘使者，掌龍使者，罰惡使者，掌令上吏，青絲娘子，紫光童子，驅雷使神，驅邪滅精。救助群品，家國安寧。九天有命，祕光敕煞。南宮雷部，元帥雷兵，準令奉行。唵敕欻火都元帥，九天敕命，明離精神。唵敕煞攝，橫天巨霸速起。急急如律令。
　　召社令雷咒
　　乾天流霞玉池風，耀光仙師火震空。玄應大帝袪天惡，坤辰土巽速皓公。翻江復神妖神滅，復金噉吼洞怯神。摧山倒嶽蠻雷至，提靈閼伯動幽靈。呼風啞□攝幽臺，履坤躡斗霹煙雲。萬神禀奉千妖死，具那攝神鎮妖神。蠻雷震霹威雪降，黑煙火蓋逆巽精。霹形列魄飛天惡，社令雷神速降靈。急急如律令。
　　召神雷咒
　　天地徘徊，運動風雷。量買雨隨行，電影去來。陰陽助力，後合前開。仰惟天神，火急相催。風伯雨師，立造龍臺。玉皇有敕，不得違時。急急如律令。
　　破地召雷罡咒
　　九鳳靈官破穢除，點台入斗退中居。金光遙晃指罡上，罩我金形去玉虛。
　　先罩吾身變濁形，神霄雷使即吾身。神靈吾將相隨逐，神逐吾靈將逐神。
　　召攝雷兵前後迎，鳳騰雲布起雷轟。天昏地黑皆掌握，便存電掣起雷聲。
　　左足先登踏巽位，水升火降妙陰陽。雷從地發皆陰翳，離火騰空應起罡。
　　坤單震兌雙丁起，鬼艮單從去坎方。坎單速至乾宮上，心朝心拜奏名章。
　　回身入斗至□步，擊起風雲撼雨場。黑雲天地皆遮蔽，三台列宿護身藏。
　　指定鬼門入南斗，離行至勝起神光。從此行符開地脉，風雷雨致萬民康。
　　更加辰戌斗臨處，上應開天不可當。天雷龍雷神水社，五龍雷電助威揚。
　　要知破地召雷訣，口傳心祕達穹蒼。
　　五龍咒
　　五帝五龍，降光行風。廣布潤澤，輔佐雷公。五湖四海，水聚朝宗。神霄符命，汝當聽從。敢有違者，雷斧不容。急急如律令。
　　雷車咒
　　雷光電光，太一伏藏。帝君起水，社令前當。雨令何閉，風火何平。神威月華，金仙發程。水火同流，韓伯負舟。三官開明，五帝信幽。起復海水，浩瀚無休。急急如律令。
　　收雨咒
　　金轉玉回，天雲散開。熒惑降瑞，雨塵靜埃。持運加時，烏兔相催。流火烜赫，止水除災。急急如律令。
　　金真空洞咒
　　羅天毒獸，備衛四門。吞魔割膽，兇醜萬群。大斧钁天，猛馬高奔。猛龍奮爪，金頭橫吞。威兵巨萬，受符拔山。六天不拘，合兇成群。妖魔鬼魅，穢炁氛氛。謠歌空洞，亂出障宸。小鬼鼓形，當人生門。神王所告，無兇不聞。上攝六天，下統河源。五嶽四瀆，善惡速分。千千萬萬，來至我前。五帝按籙，有功者宣。兇魔干試，束形帝君。敢不從命，所誅無存。屠肝剖腹，斬首滅根。北府清蕩，南陵火焚。金真掃迹，流鈴捕魂。妖爽無道，極盡形原。身披天書，遵行玉文。滌蕩九炁，清明三元。玄靈降真，上合自然。敢有干試，威動上聞。急急如律令。
　　制魔咒
　　吾是帝君之臣，名書上清，下統六天。普及幽冥，北帝鬼部，悉是我營，我之所禦，何鬼敢生。左佩豁落，右帶火鈴，擲火萬里，威制萬靈。有犯者戮，有干者刑。帝君有命，收捕無停。天罡駭動，群魔束形。鬼妖滅種，我得長生。急急如律令。
　　護身敕符咒
　　太上老君，教我殺鬼，賜我神方，上呼玉女，收攝不祥。登仙左契，足躡魁罡。左袪六丁，右役六甲。前有黃神，後有越章。吾今行法，不避群兇。先煞惡鬼，後煞夜光。何神不伏，何鬼敢當。當吾者死，背吾者亡。所求稱遂，所履榮昌。萬事和合，萬邪滅蹤。急急如律令。
　　召敕□神咒
　　魁神罡神，疾速通靈。上帝敕差，北帝檄行。飛符急速，不得停留。三天有命，玉帝金章。四聖叮嚀，何鬼敢當。吾奉帝敕，敕召靈官。暫離午位，速赴壇場。統領火兵，斷卻不祥。救民疾苦，大賜威光。天籙到處，永斷邪殃。急急如律令。
　　召□神副帥咒
　　八威吐毒，身現白鱗。兩目閃電，口張火盆。頭如山嶽，哨動風雷。洋波滄海，衝倒崑崙。搜尋魔鬼，蕩滌妖氛。蠱毒山魈，搜倒橫吞。遵吾號令，火速現形。唵迦□吽唎攝。
　　□神攝邪咒
　　飛龍騎，飛水雲，飛虎騎哮吼奔。神將吏，兵飛捉，飛騰聻，墨侵凌。攝南陽，□□□□星壓，兇神□，攝自然。消□□，捉邪祟，輔弼看鬼招。吾呼靈官將，火急撼身搖。天水聖，地水靈，疾速與顫邪。謹請九天雲雷使者，速降天雷霹靂，助吾行壇。天關地軸，入吾水中。天也昏，沉，墨黑負風。猛吏飛砂走石，撼天天崩，撼地地裂。撼落鬼魂，撼鬼鬼滅。謹召韓、高、姚三大將，赴吾水中。天地顫，地也顫，二十八宿走似箭。邪也顫，鬼也顫，攝赴壇前疾速顫。唵吽吽聚魂，攝唵哆啖咦婆訶。天崩地裂，人生鬼滅。開其聾啞，立便通說。衮天天崩，衮地地裂。衮人人生，衮鬼鬼減。急急如律令。
　　欻火符咒
　　雷霆號令，天地清寧。雷霆猛吏，欻火大神。驅雷社令，馘戮邪精。通傳報應，考究姓名。雷伯大仙，急降真靈。急急如律令。
　　欻火遣咒
　　乾曜太乙，欻火之精。驅雷掣電，削伐魔精。飛騰五嶽，萬總雲并。斬神滅鬼，火部中靈。急急如律令。
　　敕五雷咒
　　天雷帝火，地雷風火。陽雷神火，陰雷金火。土雷真火，流金火鈴。破洞伐廟，馘妖滅精。安鎮家宅，匡濟生靈。雷符所告，萬神咸聽。急急如律令。
　　治祟咒
　　吾與天公除萬殃，化體人間作鬼王。身長十丈口齒方，銅牙鐵爪飛電光。前驅霹靂後鑊湯，迅雷掣電走天罡。草木焦枯盡摧傷，崩岩裂石斷橋梁。兩目閃爍耀天地，一怒海沸五嶽傾。斬妖吞孽滅兇強，攝捉寸斬斷災殃。興雲致雨頃刻間，五方雷電起龍章。吾持神咒莫敢當，魍魎妖精盡滅亡。急急如律令。
　　太上三洞神咒卷之四竟
　　太上三洞神咒卷之五
　　祈禳驅治諸咒
　　召玄壇祝玄壇元帥，提索搖鞭。指揮八將，勇猛當先。持戈仗劍，金鼓轟天。聞吾呼召，立降壇前。金輪都總管，龍虎趙將軍，神霄急捉將，降伏驅力神。上承恭帝命，下界察凡情。鐵索攝天響，鐵鞭掣地鳴。乘龍遊海島，駕虎遍乾坤。左有天蓬將，右有四季神。前有元伯使，後有文業君。八極八王將，四方四集兵。堂堂持法力，赫赫顯神靈。九吽□喉唎，敕吒縛鬼神。牢縛曰牢縛，喉□唵嘟□。飛符邪神廟，擒捉妖魔精。赤火焚邪疫，飛煙逐鬼瘟。埋名諸惡盜，處斷不平人。檢察不善者，持逆救生靈。令下風雲合，法行星斗昏。提兵下塵世，救度諸眾生。萬神同禀令，里社列班迎。吾今處召汝，疾速現真形。急急如律令。
　　召猖兵咒
　　猖兵猛吏，烜赫威靈。持戈仗劍，生殺無精。忿怒凶惡，猖獗狂獰。斬頭滴血，食鬼吞精。張睛努目，破寨燒營。縱橫顯現，徧地崢嶸。正一敕下，報應分明。聞吾呼召，火速來臨。急急如律令。
　　召和合二聖咒，
　　仰啟和合二聖者，語言和順救眾生。玉佩玎璫霞靉靆，烏雲現處見雙身。貌賽西施眉垂柳，體掛朱衣瑞氣噴。香風吹異香，馥郁香噴地。腳踏金蓮步步生，手把帝鍾降障得。常生懼喜大慈悲，速速五方和合利市。堵頭象鼻親引至，若人諷誦和合咒。唵吽吒唎吽吒唎。二聖者速和合攝。
　　召八王咒
　　上帝有救，急召諸神。那吒吳宛，盡命唐開。生煞譚超，烜赫王賓。掣電雷轟，徧天龔狠。淮海張彪，捷疾何伍員、白起，十大蠻王。八王猛魁。將六毒大神。聞吾急召，有令立從。天師有旨，遇惡擒收。急急如律令。
　　敕玄壇符咒
　　金輪元帥，禀令奉行。符命到處，殺滅邪兇。鐵索牢縛，莫令西東。鐵鞭施處，鬼神滅蹤。唵俱輪吒，俱輪吒娑訶。急急如律令。
　　役猖兵咒
　　正一天傷，元首從良。天師有旨，速捉禍殃。徧通九地，殺鬼擒傷。善者降福，惡者降殃。惡人憎我，盡死報傷。吾令使汝，大逞猖狂。急急如律令。
　　歸將咒
　　天地神靈，三五天丁。吾令指使，所業已成。各歸本部，受吾叮嚀。如有再召，復逞前靈。急急如律令。
　　收是咒
　　星斗還罡，還步清堂。神獸輔我，百神扶將。吾身所指，日月同光。急急如律令。
　　祭印咒
　　天輔丙木，雷光化生。斗樞降靈，變化用之。八卦通神，九州皆驚。水部束首一火怪滅形。願降妙炁，流布九清。急急如律令。
　　玉樞神罡咒
　　玉樞神罡，奉救真王。破地召雷，誅伐凶殃。五雷使者，速赴壇場。隨吾咒敕，起遣不祥。關告五部，大降神光。注我筆硯，書篆天章。水怪消滅，邪道奔亡。急急如律令。
　　祈雨咒
　　太元浩師雷火精，結陰聚陽守雷城。關伯風火登淵庭，作風興電起幽靈。飄諸太華命公賓，上帝有敕急速行。收陽降雨頃刻生，驅龍掣電出玄泓。我今奉咒急急行，此乃玉帝命君名，敢有拒者罪不輕。急急如律令。
　　發遣咒
　　吾奉帝命掌握印符，專都司號令之權，領鬼神不典之事。令行則速如星火，法布則病勝風霆。三界不許稽延頃刻，爾須神應遵承關命。母輒遲
　　留，速往速來。吾當坐待，天雷隱隱，龍虎交橫，日月羅列，昭一我分明。今日功曹使者，執符而行。急急如律令。
　　覆斗咒
　　乾尊耀靈，坤順內榮。二儀交泰，六合利貞。背天向地，永寧肅清。應感元皇，上衣下裳。震離坎兌，翊贊扶桑。乾坤艮巽，虎步龍罡。天門地戶，人門鬼路。衛我者誰？昊天旻蒼。今日禹步，上應天罡。鬼神賓伏，下辟不祥。所求如願，應時靈光。叱咄鬼賊，與道不順，收付魁罡。急急如律令。
　　誓雷咒
　　天地乘風，有命豐隆。威振東南，敬佐西北。霍處中央，敕攝九宮。投汝名字，在吾掌中。把攬天地，皆護我躬。雷師往來，顯現神通。吾意某事，所指皆從。如違口敕，化汝作虫。雷公將軍，吾知汝名，吾知汝姓。急急如律令。
　　遣將咒三
　　雷聲震十方，妖惡自消亡。萬祟隨符滅，千妖逐咒亡。將吏千千萬，兇妖不敢當。三陽雷火將，攝祟付魁罡。急急如律令。
　　欻火大神，火光正真，擲火萬里 照耀雷霆。統領大將，部轄吏兵。古木惡廟，血食之賓。泉源土石，倚草精靈。狼牙猛吏，流金火鈴。天威震怒，粉碎其形。救民疾苦，以用安寧。急急如律令。
　　神霄猛將，洞淵之神，飛捷使者，吾召汝名。五雷使者，不得久停。吾吸炁汝來，吾吹炁汝去。明承教令，火急奉行。急急如律令。
　　催生神咒
　　日月靈光，遍照十方。嬰孩合附，上合太陽。變女為男，即令還強。百神安穩，壽命延長。監生在前，司命在後。手執符出，速生速生。急急如律令。
　　敕紅線治咒
　　天地五行火龍索，日月光華真炁爍。北極四聖真炁降，縛定鬼神手和足。應是凶頑寒瘧鬼，盡把靈官金索縛。疾速追來疾速縛，違吾令者頭須落。急急如律令。
　　起土煞咒
　　天有九星，地有九良。時有三煞，歲有金神。人有五行，生老病死，苦造作犯殃。聞吾咒者，萬鬼伏藏。土府禁忌，遠離他方。神符到處，土鬼滅亡。急急如律令。
　　召辛天君咒
　　雷霆猛吏辛漢臣，牙如劍樹煙焰噴。翻江倒海傾天地，拔山破石泉源通。獰神惡鬼敢有犯，吾目一視山嶽崩。火車霹靂常炎炎，騰雲駕霧遍虛空。急急如律令。
　　太一神咒
　　社令激發斬妖兇，離陽旱魃皆滅踪。水湧火熾風雨從，流鈴擲火飛太空。桃賓陽光役豐隆，九州社令屯雲濃。上帝敕下命汝躬，雷霆火鈴母遲容。急急如律令。
　　催召符檄咒
　　桃賓陽光，柳星之精。赫奕萬變，天輔丙丁。日月合華，玉泉散輝。赤天大魔，示我神威。太上皓伯，關吾龍圭。太一任使，九魔消摧。急急如律令。
　　九州杜令咒
　　吾從中宮出，雍州號曰乾。移過梁兌立，衮州居艮門。南陽真火位，冀州居坎村。坤位荊州上，震位青龍根。徐州居巽戶，豫州中宮存。吾行大洞法，攝鬼入吾權。急急如律令。
　　役遣咒
　　四聖遊奕，七煞後隨。五帝大魔，八洞皈依。天關地軸，上下交飛。天兵地兵，上下四圍。威猛敕喝，拖拽槍旗。在吾左右，不得拋離。受吾符命，不得有違。衝天入地，鬼神魄悲，順法者昌，逆去者斬。急急如律令。
　　風雷暗捉符咒
　　酆都護魂，黑天長存。酆都猛將，疾速通靈。奉太上敕，不敢不來。風雷暗捉，急縛附身。急急如律令。
　　三炁流光符咒
　　元始上帝，虛皇天尊，元極大道，太上老君，玄元始炁，九天真文。鬱儀孕珠，結璘含輝。三光朗耀，七元流珠。恩覃泉曲，澤流血湖。惠光接引，上升天衢。急急如律令。
　　煉真神咒
　　丁甲將軍，天蓬尊神，三台仰助，六甲六丁。前驅九曜，後滅山精。泉靈通濟，上帝敕行。九州土地，山澤河源。二十八宿，六神平安。童子行令，八卦尊乾。朱雀佐助，玄武當遷。青龍正主，白虎伏連。上通金闕，下合乾元。總管鬼兵，衮同上天。符到魁罡，萬妖速奔。急急如律令。
　　大威神咒
　　太微之祖，名列上清。真炁守護，傳往遊行。誅域凶惡，攝伏邪精。摧山蕩洞，破夢除魂。周行六合，布炁神靈。威力奮勇，洞合乾坤。天地仰，收縛鬼神。天仗用戟，震動五星。用之逐惡，犯之絕形。神布五嶽，鬼袪八門。三十二天，追風疾奔。萬象森列，正體為尊。八馬衛禁，萬象皆寧。當之者死，逆者傾亡。福長神惠，洞達安行。神號六甲，將名六丁。運用助順，功蓋九真。真符舉處，萬鬼皆驚。急急如律令。
　　收魔咒
　　六甲大將軍，六丁上陽神，太清高上道，敕賜魁罡君。收擒山澤鬼，下捉土皇神。若有不正者，乾元亨利貞。急急如律令。
　　復神咒
　　吾佩星罡出巽門，黑風烏雲掩乾坤。電火四合昏復明，九宮無路堪，過奔。大神猛吏鎮雷霆，雷霆命我驅迯精。妖精受戮天地明，歸吾身中五體神。萬神來合吾之心，天靈地靈吾亦靈。急急如律令。
　　總召咒
　　斬勘雷公，盟威青童。巽官布令，運神歸束。擒龍掣電，威蓋九重。巽宮使者，剛輪運風。太華典者，壁璣禦兇。山雷文通，拔嶽摧鋒。壬癸雷壓，斬怪擒龍。土雷陳石，伐惡禦兇。五方使者，來往如風。聞吾令召，速出巽宮。赴吾壇下，大逞神通。急急如律令。
　　斬邪咒
　　北斗昂昂，斗轉魁罡。衝山山裂，衝水水竭。災咎豁除，殃愆殄滅。兇神惡鬼，莫敢前當。順罡者生，逆呈者亡。天符到處，永斷不祥。上帝有敕，敕斬邪妖。火鈴一振，魔魅魂消。急急如律令。
　　火鈴神咒
　　太上火鈴，炎帝之精。霞光掣電，朗耀三清。流火萬里，鬼無迯形。神印一卓，灰滅邪精。三五將軍，豁落吏兵。平天憂地，誅斬不停。飛符走印，頭戴五星。擲火前煞，萬鬼千精。六天鬼賊，付與天丁。五靈真老，是吾本師。無礙神通，萬靈同歸。惡鬼絕滅，不祥速追。中黃九道，威布四維。伏尸故炁，不遺纖微。五瘟七疰，吾能殺之。何神敢拒，何鬼敢窺。風刀戮形，北斗斬尸。神劍一下，萬鬼消糜。急急如律令。
　　又
　　祖道玄真，烜赫正神。鬱儀煉質，熒惑澡形。赤明和陽，理禁威靈。耀明宗飄，帝重光明。戊己之英，中央鎮星。排蕩鬼炁，破滅淫精。水逢之沸，
　　木逢之燼。火逢之滅，金逢之鎔。長離之主，總契虛皇。統攝飛行，迷離那羅，唵唵吽吽，迷離那羅。唵唵吽吽，東海青童。總括張羅，迷離那羅。唵唵吽吽，迷離那羅。唵唵吽吽。急急如律令。
　　斬捉敕咒
　　南方丙丁君，流金擲火鈴。捉到邪魔鬼，拷問通姓名。如有拒逆者，寸斬不留停。急急如律令。
　　安土遣咒
　　上帝有救，救下雷城。速召將吏，隨符而行。指揮歲德，太歲尊神。收斷土府，一切神煞。母令興災，枉害生民。如違吾令，當寘重刑。急急如律令。
　　收瘟咒
　　太上玄都，四明飛符。九真四駕，天兵後驅。收魂攝魄，五龍八符。帝君有敕，收攝真奴。五瘟鬼毒，轉送酆都。急急如律令。
　　起土八陽咒
　　東方起土，歲星代之。南方起土，牘熒惑星代之。西方起土，太白星代之。北方起土，辰星代之。中央起土，鎮星代之。年神食我，東海代之。月神食我，南海代之。日神食我，西海代之。時神食我，北海代之。伏尸故炁，魍魎精魅，欲來為害，急須迴避。千千截首，萬萬絕炁。千災消散，百無所忌。急急如律令。
　　火鈴附體咒
　　北帝酆都，統攝鬼神。隊仗千萬，八將通靈。諸神疾速，攝鬼雲奔。收錄生死，考召冤魂。急依符命，附體通名。北極敕下，人鬼分形。急急如律令。
　　攝附遣咒
　　酆都太守，聽令而行。統兵三萬，馘滅邪精。敢有拒逆，寸斬無停。速縛速考，重加理刑。一依符命，攝附童身。酆都猛將，報應分明。急急如律令。
　　伏魔咒
　　北陰金闕，玄冥帝君，賜吾威力，誅斬鬼精。六天魔王，統領神兵。刀槍甲刃，來至氤氳。為禍邪鬼，或妖或精。捉赴幽城，萬死滅形。寸尸萬段，毋輒更生。太上真符，告下無停。急如風火，迅若奔霆。鬼死人安，天地肅清。急急如律令。
　　召關元帥咒
　　北帝上命，威制九天。下徹酆都，令行氣傳。謹奉北帝，敕急召大將關羽，捧此敕令，神飛鬼滅。若親若疏，一一追攝。不得違情，分明響應。急急如律令。
　　北極召將咒，
　　北帝玉章，瑤天元皇。中黃內外，北極飛光。絳霞吞服，始忠陽生。朱明耀耀，陽次陰生。素霞朗朗，陽威齊張。朱陵火府，三煞兇當。元元光炁，南斗獨方。角軫星宿，分宮陰陽。一召速至，神威神光。急急如律令。
　　召四聖咒
　　北帝敕命，召吾四真。瓊魁正帥，三六將軍。明元堯乞，三五將軍。二十八宿，十二宮神。天丁將吏，雷電霄雲。風雷水火，伯仙澤延。上通北極，下入泉冥。判局都部，部集精兵。酆都陰吏，隨吾使行。聞名速至，正順斜橫。急急如律令。
　　敕天丁咒
　　大道大神，各曰天丁。奉承九天，受事三清。下遊世界，斬滅妖精。神王一怒，五嶽摧傾。束送群魔，豁落鬼兵。千千截首，萬萬剪形。羅酆岳瀆，干試者刑。兇強者戮，善順者生。六天沉魂，一一錄名。逆道者死，順道者亨。飛遊災煞，敢變幽冥。飛符攝捉，無致迯形。急急如律令。
　　四部咒
　　紫微之敕，運動靈文。降行天地，帝臣天蓬。紫微大帥，萬神祖宗。天猷副帥，遊行太空。黑煞大聖，堯火斬兇。真武角將，乞水玄酆。天關地軸，水火交攻。蒼崖烈曜，萬象熔熔。一炁包含，丙離巽風。東南舉發，浩浩無蹤。日月昏暗，山河掃空。黑霧蕩逆，風部神舫。風輪轉擲，萬里傾崩。鐵戈鐵扇，鐵虎鐵龍。風飄仙聖，震動雷公。雷電灼灼，霹靂轟轟。震宮仙仗，雷部神翁。霹靂大神，董鄧農。雷斧雷作，雷火天童。四目老醜，巨爪魚龍。雷電雹泊，水炁溶溶。坎宮北帝，江河海潨。騰騰布水，淼淼波洪。龍神變現，汎逆波淙。九帝御子，雨伯風□。北方使者，引水輪東。陰宮烈焰，火帝燒空。上方真火，下方冥火。東方日火，西方金火。南方烈火，北方神火。中黃內火；炎炎火風。火仙火帝，火輪火鍾。火精童子，火部仙童。炎天火炁，罩滿虛空。北帝自敕，主令天蓬。號召四部，飛捕邪踪。急急如律令。
　　紫微敕遣咒
　　紫微敕命，號令萬神。飛呈巽戶，震雷發聲。坎宮致雨，離火奔沖。雲飛霄漢，雷電相從。伏魔四將，統攝雷公。龍虎騎吏，煞鬼無踪。穿巖破廟，斬怪擒龍。降魔攝惡，治病除兇。三五吏兵，大布威雄。隨吾符命，速立神功。急急如律令。
　　又
　　紫微有敕，命魔攝兇。翻天撼地，震動虛空。瓊魁元帥，天威天蓬。威靈炁焰，萬神祖宗。明元副帥，天猷天雄。自號赫奕，諸天齊功。翊聖大神，天靈太衝。內諱招搖，斬邪滅踪。真武大聖，天武天童。內名玄武，嚴攝北酆。北極四聖，顯靈威雄。下遊塵世，上登玉隆。坐南斗內，立北斗中。鐵輪飛西，火車駕東。驅雷攝電，奔雲走風。天地黑暗，日月昏濛。天兵隊隊，天馬憧憧。皂蠢赫赫，天鼓鼕鼕。青龍甲乙，四目老翁。流星噴火，震響帝鍾。朱雀丙丁，朱陵火宮。擲火萬里，流鈴八衝。白虎庚辛，皓靈秉戎。前驅烏鴉，後放毒蜂。玄武壬癸，水火交攻。天關地軸，毒列凌鋒。勾陳螣蛇，戊己土封。天皇上帝，坐鎮圓穹。玉樞化形，都天雷公。總攝雷將，雷水火風。金精猛獸，白擇青鬷。掌握天令，誅星斬虹。森羅萬．象，布化高穹。風火律令，變化無窮。黑騰黑毒，紫勾紫溶。普天遍黑，法界通紅，紅光閃爍，黑炁昏濛。陰炁冰冰，陽炁烘烘。雷仙靈窿，風仙水。雨仙房英，電仙婁容。霹靂震黑，飛戈走。移山拔樹，雲霧陰濃。飛砂走石，驅鞭火龍。欻火大神，正直公忠。朱髮巨翅，雙目耀彤。雷鑽雷鈼，雷斧以鑾。破山山崩，覆海海踪。受命北極，四聖飛躬。古精惡怪，靡不滅綜。橫天火罩，萬里通熔。化為飛灰，以。東南日火，其神祝融。西方金火，其神楚澧。東北雷火，其神宋恭。西北烈火，其神馬。天上地下，火仙火童。火龍火馬，火犀火踪。八卦火虎，五方火龍。飛火擲火，收捕妖叢。符命告下，火急催堂。敢有中，吾有玄琮。急急如律令。
　　召煞咒
　　北帝敕召，羅土宿。煞炁飛空，天地沉暗。日月失光，邪逢裂碎。無路迷濛，急急鎖定，山河海風。急急如律令。
　　下罩咒
　　北帝救召，東震西兌，南離北坎。開天門閉地戶，留人門塞鬼路。上不通風過，下不容水流。大魔神祟，風刀斬頭。人來無踪，鬼來迷路。謹請東方甲乙木，十萬天丁鎖地軸。南方丙丁火，十萬天丁齊降赴。西方庚辛金，十萬天丁盡降臨。北方壬癸水，十萬天丁食惡鬼。中央戊己土，十萬天丁齊衛護。急急如律令。
　　太靈九宮咒
　　太靈九宮，太乙守房。百神森衛，魂魄和同。長生久視，塞滅邪兇。與天同祖，變化報窮。急急如律令。
　　敕令咒
　　吾行一令，刀劍如林。八方罩定，上下，排兵。敢有張漏，玄律有刑。急急如律令。
　　催捉咒
　　北帝神惡，立壇追捉。縛邪如電，捉怪應諾。敢有違令，透腹神戈。神真立降，　速縛邪魔。急急如律令。
　　澶水咒
　　北帝敕命，天腸地陰。冰清九炁，四海龍君。蟾蜂虲，鐵面將軍。江敵九江，水祇子洞。子溟子派，子漍子淵。子濿子淁，子演子汶。雲霧騰騰，雷光霹靂，馘滅邪精。風伯雨師，冰雹細大神。北方神將，澶捉在身。急急如律令。
　　召將咒
　　登陽明召雷神，驅雷電，布風雲。轟霹靂，斬魔群。五雷將，馘妖精。□□二聖，□□後明。□□左右，□星見形。急急如律令。
　　敕劍咒
　　玄劍出施，天丁衛隨。天斗煞神，五斗助威。指天天昏，指地地裂。指山山崩，指鬼鬼滅。神劍一下，萬鬼滅絕。急急如律令。
　　召降咒
　　帝敕靈靈，大力天丁。威劍神王，殺鬼誅神。山魈五通，無敢當邢。提頭瀝血，斬邪惡神。天符到處，永斷邪精。救民疾苦，大賜威靈。誅斬兇惡，符到奉行。急急如律令。
　　召陳將軍咒
　　謹請北極無面目，手持鐵杖伏群
　　魔。黑髮蓬頭威厲現，反睛掣電涉山河。陳勝急速至娑訶。急急如律令。
　　又
　　黑摩口宣敕，叱咤呼四直。急令北極將，風火降九質。含炁契玄真，虛九符實一。勇烈闡威靈，滅魔斷黑靂。親傳大教令，違命施霹靂。急急如律令。
　　敕遺靈官咒
　　三天大法主，霹靂第一尊。霄伯靈官將，騰雲捉五通。萬天稱為主，南昌喚仙翁。準奉玉帝敕，運雷猛將軍。呼吸山河沸，忿怒日月昏。敢有逆命者，碎斬如微塵。急急如律令。
　　策役咒
　　天帝內祕，役使萬靈。帝敕所臨，如帝親征。敢有拒逆，雷斧滅形。唵吽吽眾神稽首，萬神奉命。符到所司，立要來迎。不得有違，火急應命。急急如律令。
　　玉音召咒
　　唵啊嚕叻唵，伽唎驛唵，□鵬哆吒啼，呵檀啼，檀□婆啼，檀□鵬啥□□□婆哆□啼□啼。敕召橫天霸，欻火大神鄧燮立至疾。急急如律令。
　　敕役雷總咒
　　啊檀啼檀□婆啼檀，□□啥隸修隸修，啊婆哆哩雷伽婆履□嘙，急召雷大、雷二、雷· 三、雷四、雷五速至，惟陰師六女婆，反黑七里帝、隱帝、咄都大帝婆訶。
　　三帥起雷祕咒
　　吒叱妖雷，疾疾急離。震電命我，雨師召我。風伯運我，雷車持我。雷斧一聲，人驚二聲。地折三聲，萬神掩耳。急急如律令。
　　催雷咒
　　震天霹靂，震地霹靂。小聲得得，大聲□□。懽聲擊擊，怒聲勒勒。來聲急急，驅聲逼逼。集聲黑黑，區聲索索。願力威力，願降神力。騰飛八隅，來聽一拍。急急如律令。
　　騰魂降附咒
　　金星金星，速現真水。水精火精，速現真靈。人魂附鬼，鬼魂附人。水火既濟，火急降靈。靈魂靈魂，即便通靈。收魂攝魄，不得久停。手提魂袋，巡遊乾坤。生魂入袋，鬼魂附身。如若有違，考打陽魂。二將疾速，火急通靈。急急如律令。
　　驅邪咒
　　上清三景，總炁上元。八景冥合，炁入玄元。中有二將，輔佐重玄。黑風霹靂，黑霧昏騰。為禍下鬼，驅出患身。急急如律令。
　　召殷元帥咒
　　謹召歲君猛將，聞召速臨。急如星火，迅若風雷。袪雲掣電，擲火流星。黃嬸前引，豹尾後隨。七十二候，惡殺當先。逢妖寸斬，遇鬼滅形。前袪九醜，後滅山魈。飛龍土怪，鎮伏魁星。吾今召請，火急降臨。有違帝命，風火滅形。急急如律令。
　　出印咒
　　出自中央祖，戊己化為土。萬神盡皈依，百邪不敢覷。九曜藏我身，五帝管星數。黃河水逆流，五岳崩摧去。大林盡飄揚，三春葉焦黃。吾寄斗牛口，萬萬魔精走。土地保吾正，炎光聚死灰。若教吾一怒，開眼再觀覷。饋定把中央，須教萬物藏。神印一照，萬邪隨印滅，盡化為凝血。急急如律令。
　　坐鍊咒
　　神默默，炁綿綿。存赤炁，在丹元。透泥丸，上沖天。布金橋，現七元。魁神降，亦炁旋。混為一，祕號懸。恍惚間，自炁纏。急急吸，款款嚥。納元宮，真火煎。再提起，印堂前。金光現，照無邊。飛劍訣，莫留連。金光裂，將吏全。行持處，要在專。急急如律令。
　　召劉大神咒
　　武當山黑虎大神，雷聲震動捉妖精。部領天兵三十萬，玄天上帝黑霧衝，威雄操惡現神通。六丁六甲八煞將，劉文顯火急到壇庭。大神大神急速來。急急如律令。
　　召溫元帥咒
　　主嶽有令，左旋右轉。順跨魁罡，乾坤立現。太保通靈，赫奕萬變。癸巽丁壬，收精如箭。準此令行，不得稽緩。唵靈靈，慘慘息息。速去攝唵吽吽，唵北帝敕。急急如律令。
　　又
　　一炁合德，水火攝精。陽動陰應，萬神化生。赤氣徘徊，黑煙蘊鬱。令我洞照，徹精達神。召之立至，受命來迎。急急如律令。
　　馘魔咒
　　馘魔大將，部領神兵。前有三千，後有成群。黑雲靉靆，誅斬魔靈。若親若疏，盡底收擒。不得違令，火急奉行。急急如律令。
　　攝祟咒
　　天元真將，地甲大將。酆都猛將，烈勇神靈。吾令速發，大顯威靈。東至扶桑，南至閻浮。西至摩尼，北至鬱單。遠遍四大神洲，近則不離方寸。急急收攝，為禍邪鬼。大闡厥靈，如法報應。急急如律令。
　　召雷神咒
　　五雷神將，化身千真。驅役雷電，走火行雲。五方降炁，速驅雷霆。吾今召汝，直至壇庭。聽令施行，疾疾速速。急急如律令。
　　役使者咒
　　六一使者，天喜尊神。汝等天中神吏，火烈黑煞。今日召汝，賚持符命。關文前往巽宮，告召元伯，大逞威靈。疾疾速速，急急奔雲。急急如律
　　令。
　　治祟敕咒
　　天靈地靈，上帝敕行。飛捷使者，直符吏兵，天丁力士，六甲六丁，天地水府，城隍等神，承吾符命，急速奉行。收捕逆鬼，杵碎邪精。盡黨收捉，無輒容情。如敢違拒，天有常刑。急急如律令。
　　敕召四直符咒
　　敕召年直、月直、日直、時直四大功曹，□□□□囔嘆，攝吒天上天下，八卦陰陽。功曹符使，神赫開張。出幽入冥，三界洞鄉，乘符亟召，報應玄罡。急急如律令。
　　召破穢將軍咒
　　九鳳真人，破穢鳳凰。朱衣仗劍，立吾上方。九頭吐火，當吾前行。炎炎匝地，萬丈火光。九鳳破穢，邪精滅亡。急急如律令。
　　告斗微音咒
　　斗魁七星，眾靈之精。輔弼二相，三台明象。六丁玉女，紫微四將。天罡天元，坎水人元。四目神仙，金童傳言。誦滿百遍，七真應見。延壽驅厄，勒毒滅妖。祈求任意，保真富貴。身有光明，乾元亨利貞。急急如律令。
　　密召咒
　　陽明陰精，真人玄冥。丹元北闕，天關之靈。除臣死籍，注臣長生。所求皆遂，所願皆成。眾人欽愛，飛昇紫庭。急急如律令。
　　斗印咒
　　香燒心信，志視天真。斗門開發，明理明通。七元三台，北極帝君。三光九曜，萬里神兵。天將符敕，吾令速行。法令智慧，法道通真。法合天地，法保吾身。千和萬合，自然成真。急急如律令。
　　化形咒
　　天地大明，萬炁混生。我得真一，內景玉庭。虛皇救命，令我通真。上元赤子，三元六府。百神會并，混合我身。上朝斗府，出入紫庭。遊宴八冥，三一上景。太一玄真，奏我所意，上達斗真。心有所願，默奉允呈。所得玄旨，副我心靈。人間萬事，一一開分。飛神玉壇，分身一形。急急如律令。
　　清淨身心咒
　　青陽青陽，屬于左方。上有真精，下結靈光。道自固真，水妙金光。灌注身心，法想充當。吾今敷誦，與道悠揚。急急如律令。
　　靈陽速報大績咒
　　天上人間，去住不齊。凡有啟請，速降丹梯。筆墨紙素，早賜靈批。隨願隨感，母惇毋違。帝敕靈童，速降來臨。急急如律令。
　　天童咒
　　天童天童，位正中宮。姹女神君，明受帝敕。化身跨虎，救降火龍。手執寶扇，步武雍容。人有懇請，無願不從。事有緊切，悉告夢中。急急如律令。
　　北斗大神咒
　　北斗七元，神炁統天。天罡大聖，威光萬千。上天下地，斷絕邪源。乘雲而升，來降壇前。降臨真炁，穿水入煙。傳之三界，萬魔擎拳。斬妖滅踪，回死登仙。急急如律令。
　　關元帥大誓咒
　　朗靈朗靈，誠魔將軍。鄧都肅殺，黑煞奔凝。白袍鐵馬，紅額青巾。提魂拷勘，攝祟附身。驅魔縛鬼，不問疏親。功成嶽將，令屬幽陰。九泉號令，煞炁氤氳。悲風凛凛，百萬雄兵。聞今有召，速現全身。急急如律令。
　　召通靈使者咒
　　吾行太上法，搜捉眾邪精。聞呼立便至，有感立通靈。若有違遲者，殃及汝等身。謹召顯應通靈急捉使者蔣銳速至。通靈使者，斗中之仙。乘雲激電，顯應無邊。救護群品，功奏上天。聞吾呼召，火速到前。急急如律令。
　　五雷化身咒
　　神霄玉洞飛玄章，斡運雷霆消萬殃。千真奉命輔真王，祆氛炁魄咸奔藏。混合三宮歸華房，洞映兆身入明堂。神運兆基合旻蒼，嵯峨上拱玉清王。六雷翻赤道，八曜運河罡。急疾。
　　召龍咒
　　黑雲瑞騰，太乙撫朝。玉霞洞靈，落陰從龍。鐵扎一投，雨師扶奉。召龍負水，元精四施。太上皓翁，閼伯五龍。急急如律令。
　　攪水瓮咒
　　唵眸眸山川之炁，百宿之精。結為華蓋，動土成雲。驅雷使者，結炁靈君。奉承帝救，母致稽停。急急如律令。
　　敕符召龍咒
　　符命救　靈，符命敕靈。雷主大帝，赫赫威聲。五雷社令，不得留停。進奉教詫，百里威靈。火輪斧鼓，速顯威靈。急急如律令。
　　召社令陽雷咒
　　稽首社令陽雷君，分形五方土孛神。驅馳神皷響皆應，降下真炁入吾身。凡居召處立感應，百里威聲無不聞。唵吒吽攝召楊紀大將，孫德將軍，西方洪謹坎將朱熙，中央主帥馬廣大神，雷光萬道，雷炁紛紛。雷聲大震，雷火飛奔。一十三位，副將雷神。崩山倒海，伐木摧林。飛雷激電，霹靂威聲。巽風速起，虎嘯艮宮。震雷哮吼，雨陣如傾。吾今符到，天地肅清。大震雷飲，速彰報應。五方交搏，擊鼓窿。五方嚮應，蕩滌穢兇。黃雷青炁，東沖北沖。白雷黑炁，馘滅邪蹤。黑雷黃炁，動按九宮。赤雷白炁，上遊上穹。都天雷公，烜赫震風。青雷赤炁，霹靂符同。急急如律令。
　　太上三洞神咒卷之五竟
　　太上三洞神咒卷之六
　　祈攘開度諸咒
　　金城化身咒
　　天蒼地黃，我身升陽。步行魁斗，化身天罡。水火凶災，悉離吾傍。神飛金宮，面朝玉皇。上對玉穹，金光十方。急急如律令。
　　奇門咒
　　乘天罡，步九玄。履元斗，行飛仙。得天仙，萬神歡。。隱形變，化萬端。敢有干試，收係斗門。掃除不祥，正真明分。左煥火鈴，右揮金璫。威光萬里，嘯命立前。玉帝所祝，靡不如言。急急如律令。 
　　七星斗咒
　　陽明大魁，元極文昌。陰精太極，太上璇璣。飛罡一吸，萬鬼伏藏。玄明瑤光，紫微闓陽。丹元至真，神炁吐威。北極天□，回通玄神。天關玉女，榮侍以歸。魂真魄神，舉體仙飛。急急如律令。
　　集神咒
　　神光神光，赫赫四方。救吾真性，在天即還天，在地即還地。在吾身中，道炁滿充，化為真人。
　　東方界咒
　　蕭仞扶桑，諸方鬱霞。元黃列真，凝結雲霞。明輝九芒，合乘三華。钁天振劍，神虎辟邪。安陽大帝，攝禦群魔。上昇神霄，濯形無涯。急急如律令。
　　南方界咒
　　炎炁流煙，運升赤明。長生元聖，高居玉京。元妙玄羅，散晶光明。元天大誥，普濟群生。消殄妖魔，奔飛火鈴。保衛正黑，億劫長存。急急如律令。
　　西方界咒
　　皓景金華，長度洞光。大梵流布，輪轉元剛。蔚明交變，騰化十方。七關安鎮，回么。陰陽。穢炁消蕩，我身嘉祥。玉文敷告，生道延昌。急急如律令。
　　北方界咒
　　太陰朔單，上達帝君。流炎騰精，化形玉虛。輔翊三境，簡閱元圖。真符煥發，定籍清都。標名金籙，夙冤咸除。飛神碧落，超登太虛。急急如律令。
　　中宮界咒
　　元始虛皇，祖居土中。三槩洞元，肇生太宮。七轉七變，混合回風。散花萬神，天地開通。吉日行持，億天所宗。願保劫年，享福無窮。急急如律令。
　　服符咒
　　餐服神符，通昭真靈。百神走使，洞徹中情。六甲宿衛，淵淵清清。五行元炁，杳杳冥冥。萬物無逃形，混沌未為清，聞聲已知名。天地神經，號曰開心，服之太平，達知自然，飛昇紫庭。急急如律令。
　　通神咒
　　心中神丹元君，長三寸廣七分，著朱衣繫絳裙。乘威德，顯至靈。通造化，達至真。住心中，莫離身。急有外事，速來告人。心章上奏，太上聖情。允與不允，報我知聞。急急如律令。
　　熏香咒
　　天輔無私，乾象通微。無幽無冥，無感不知。佩帶符圖，神兵任呼。我道上皇，位登仙都。急急如律令。
　　積雷霹靂咒
　　雷霆雷霆，天官立身。號天日月，昏天斗虛。天雹日月，風雲長清。攪天日月，雷聲分明。黑黑奪奪，霹靂揈揈。天摧地裂，威攝萬星。天罡衛我，魁星前行。左按天丁，右按神靈。七十二將，捧擁我行。天門開我，地戶通我。人神有三千，六伯長生在我傍，之身布天，天昏地暗，步地鬼神悲聞。天上從我一去，乾坤世界都行。東方金華真人，南方、火輪真人，西方元命使者，北方水靈神君，中天五帝丈人。玉女崇我，五帝之尊。散在瑤池，霹靂一聲。一聲急轉，閃電奔雲。神哭鬼悲，風轉斗昏。折木揚石，統攝萬星。乾神擁護，坎神翊行。艮神傳令，震神部兵。巽神擺獨，離神捉魔。坤神臨世，斬攝妖精。兌神一去，捉鬼不存。臣有八將，布炁常存。一布真炁，五嶽相隨。令行一轉，諸星再行。東方坤靈使者，南方火鈴使者，西方玄陽使者，北方鵰鵬使者，中央摧龍使者。吾令吾精，日月昏明。獨行五方，震方乾坤。乾羅荅那，威攝萬靈。臣誦一遍，五將即令而行。在天天行敕，在地鬼神驚，長存布真炁。東華太一真人，還風風當起，巨水水巨門。喝風風即住，喝鬼化為塵。喝神神相隨，太一認我身。謹召東方太一威德真君，南方血竭真君，西方白林標德真君，北方天毒真君，中央黃面大畜真君，五方令之尊，從天而去，攝鬼之精。前門來，地戶行。遮日月，震乾坤。謹召諸天遊毒使者，天遊使者，癡牛使者，碧遊使者，五炁之尊，人陽人去，鬼陽化塵。五炁之遊，不可常存。太一有：一元命真人太一，奪命真人太一，月華真人太一，月陰真人太一，撒風真人太一，猛風真人太一，驅雷真人太一，雷光真人太一，霹靂真人太一，烈火真人太一，月孛真人太一。靈靈布炁。我聞太一，助我真炁長存。魁罡化斗，玄天令行。令從天起，霹靂轟轟，天摧斗裂，霹靂轟轟，化鬼摧行。太一去處，鬼神化塵。乾羅荅那，威攝萬靈。臣誦一遍，萬鬼伏形。日月乾清，統領天兵。天神聞我，任我獨行。天羅大將，天毒大將，天煞大將，天翊大將，天猛大將，天檢大將，諸天大將之尊，傳我令行。諸神捧擁，任我遊行。三十二天總禦，伏我正炁。諸神捧位，捉龍萬千。引兵一至，霹靂轟然。東方轟天震門雷帝，南方赤天火光震煞雷帝，西方大暗坤伏雷帝，北方水德倒天雷帝，中央黃門崩烈雷帝，太玄救命真人，太玄折木靈官，五帝之神，五炁之尊，皇天生我，日月照我，江河長我，五帝常存。星辰日月，照我身形。臣行萬法，萬兵隨行。雷霆一起，雷將之尊步虛神，散花瑤池布天庭。風伯神蕩震乾坤，雨師神攪海搖震天庭。雷公一起纔，則起霹靂轟轟。南方火輪使者，西方弔明使者，北方水陰使者，中央獨遊使者，東方烈生使者，五者之尊，五炁布行，日昏月精。統玄之明，統令捧擁。我行天摧斗暗，地神即行。天雷一起，結物已成。神雷一起，水官令行。妖雷一起，六畜不生。五雷使者，霹靂轟轟。上朝五嶽，下至海神。天地日月，鬼神齊滅。不從天令，上清停滅。天地日神，威感萬靈。臣今再請，雷將聽行。皇天致雨，龍海之門。天地日月，分陰太清。流沙巨水，日月分清。感天神令，作太陰、太陽。轟轟、分分、日日、奪奪、黑青、分分、林林、雨雨、奔星。大煞、微煞、陽煞、亡神、七殺、九曜、月煞、毒煞、應煞，此等煞神，與我同行。奉臣一令，隨我咒行。身遊大海，五雷震行。五方風雹大神君，雨雹大神君，雪雹大神君，露雹大神君，風雹使者，震天威靈。敢有孽龍，即捉來呈。霹靂坤毒使者，霹靂玄沙使者，霹靂牛王使者，霹靂飛竭使者，霹靂魁罡使者，霹靂天罡使者，天罡之精，霹靂轟轟。敢有妖龍，即捉來呈。霹靂翊罡使者，霹靂翅毒使者，霹靂幽門使者，霹靂飛噉使者，霹靂叫噉使者，叫噉元神，霹靂轟轟，崩山倒嶽。五獸之神，敢有畜龍，捉縛來呈。霹靂吞魔使者，霹靂懸魔使者，霹靂指毒使者，霹靂閃電使者，霹靂擒妖使者，擒妖之神，霹靂揈揈，崩山倒嶽，巨定海門。敢有妖龍，捉縛來呈。奉天之事，巨海之門。五湖四海，即當現形。吾今一召，知汝姓名。東海婆龍使者，南海出火使者，西海白沙攪門使者，北海翻浪巨水使者，中海順行擒風使者，擒風之神，霹靂轟轟，五湖龍王，火急見形。捧天大力勾翅大神，摧嶽之君，上朝五湖，疾當現形。南天鄱陽湖、昌陽天白面湖、青草洞庭南蕉攝湖、勾天大野湖、林栗野草攝量湖，五湖之精，五湖之神。鄱陽、昌陽白面、青草、大野、蕉攝一量，天地之神，五龍之君。五龍之女，隨我令行。八龍之神，巴齊禦剗風毒龍君，風號龍君，牢月抓毒龍君，禦毒龍君，劃毒龍君，橫天大海江，南極統天江，變神順濟江，靈翊臨惠江，統浙武宿江，朝天惠濟江，一浪大濟江，橫烈起浪女陽江，流川返惠江。九江龍君，霹靂轟轟。溪泉小龍，石泉龍神。吾今諷咒，布雨奔星。摧山倒海，翻雨作晴。雷轟有敕，甘露奉行。上天天須暗，入地泉神驚。捧擁行甘露，救濟萬物生。皇天生人道，皇天萬物生。朝行三天上，龍神分路行。雷神通天起，風伯吹布雲。雨師灑甘露，霹靂震天庭。五龍來降雨，九江奔雨行。五湖行大霧，八風倒海行。溪泉龍捧，擁行雷令，擊鼓天庭。潘帝潘囉，結婆囉咭帝，囉□婆囉結帝，婆囉嚨結帝。諸龍行雨至，救濟萬民生。加工躋上位，五雷降雨行。五雷使者，霹靂乾坤。摧山倒嶽，萬物齊生。上清有救，不可久停。急急如律令。
　　天章八十六句鬼驚咒
　　皇天生我，皇地載我。雷霆佐我，仙宮立身。號召日月，掌握星辰。天雹風雹，雷聲分明。黑黑奪奪，霹靂震天。左按天章，右按玉靈。七十二將，捧擁我行。天門開我，地戶通我。七十二將，捧擁令行。神有三千六百，長在我傍。金華火輪，元命水靈。散在瑤池，霹靂一聲。天遊地遊，碧遊五遊。傳我令行，捧位捉龍。江河長我，風伯蕩振，雨師攪庭。天雷一起，萬物齊生。皇天致雨，龍海之門。流沙巨水，七煞同行。皇天生人道，皇天絕鬼道。潘帝結潘羅，結婆羅結羅，結羅婆龍，救濟萬民。摧山倒海，令出青城，嘽嘻吒囁，大露八風，懤海行溪。五方霹靂，摧龍起飛。東海婆龍，南海出火，西海白沙，北海翻浪，中海巨水，五湖摧嶽。鄱陽蕉湖，十二溪真。毒龍號龍，牢月巴毒。靈罡所召，隨聲隨咒。山川出炁，百靈結形。北都水府，嚴君守冰。月陰月華，金母發程。三官開扃，五帝合信。龍飛電走，金虎火令。浩師太華，流精洞靈。何神不使，何令不行。上有太一，十地靈官。紫虛玄聖，捧令而行。金籙密號，降自轟庭。違轟裂滅，順轟昌榮。身發金輝，昇入帝庭。急急如律令。
　　太一三天都咒
　　稽首中天眾曜星，剖開混沌震雷霆。佐天立定乾坤柱，裂地翻天震巽門。
　　青帝蒼童傳號令，上天敕命出雷轟。我今役使諸星帥，斗轉星移相擊奔。
　　九天掌法聖后咒
　　龜臺聖母大慈悲，出法通天普度人。月陰月華傳教旨，十一大曜主雷霆。
　　箕畢風雨翼雷起，造化萬物盡生成。我今六返玄天紀，飛走神符號撞星。
　　金木土星并水火，神機妙用震天庭。交初交終并孛彗，太一之尊握大權。
　　吾今飛符前路去，聽令隨號急速行。
　　北方建斗咒
　　北方霹靂使者，雷公大神，建斗執旗，滅惡除形。揈天有敕？速下帝庭。五嶽四瀆，隨我斗行。獨遊天地，萬神奉行。
　　昏天斗壁咒
　　昏天地怯雷閃電，運斗樞分裂乾坤。有雷將三千六百，隨三台列曜而行。
　　摧日神徑下滄海，召太陰倒海歸源。變神通鬼神滅跡，送五臺裂魄分形。
　　五黑咒
　　天濛濛，地濛濛，人濛濛，鬼濛濛。天黑黑，地黑黑，人黑黑，鬼黑黑。天斷頭，地斷頭，人斷頭，鬼斷頭。天沉沉，地沉沉，人沉沉，鬼沉沉。大湖沉沉，小湖沉沉，天沉地沉。萬里狂風吹塞鬼眼，萬里黑風障斷鬼路。人無尋影，鬼無尋蹤。十道都關，九道都絕。急急如律令。
　　玉皇心咒
　　金木土水火瘟，九泉瘟疫神秦伯溫、楊伯溫，熱神劉伯文，冷神冒文武。太上有敕，五方使者，六天之上，敕法速去。急急如律令。
　　五瘟瘟疫，收付七星。東斗錄鬼，一付天庭。西斗收魂，知汝姓名。急消急散，天帝吏兵。張羅布網，乘駕火輪。吞魔食鬼，縛汝祟精。何神不伏，何鬼敢當。咒神神自減，咒鬼鬼自亡。千千截首，萬萬剪形。急急如律令。
　　遣瘟咒
　　咄吒謹敕，東方青瘟之鬼，腐木之精。南方赤瘟之鬼，炎火之精。西方白瘟之鬼，死金之精。北方黑瘟之鬼，溷池之精。中央黃瘟之鬼，糞土之精。四時八節，因旺化生。神不內養，外作邪精。吾今知汝姓名，識汝形影。五方行瘟之鬼，黃奴七子百桑兄弟，一切雜俗，竄跡除形。準此符命，火急奉行。急急如律令。
　　掃蕩咒
　　五雷神王袪卻不祥，霹靂一發邪祟消亡。火車萬丈燒殺瘟黃，猛風掃蕩飄散八方。急急如律令。
　　斷瘟咒
　　吾是日光，威震九天。金火前耀，飛龍繞乾。黃神敕鉞，璇璣玉章。五星五斗，平調七元。收攝九醜，馘戮五瘟。掃除邪凶，去卻不祥。汝應速去，伏吾魁罡。急急如律令。
　　天神行瘟、和瘟解釋。地神行瘟，天赦在前。邪魔行瘟，滅跡除煙。太上有敕，保人長生。急急如律令。
　　驅遣咒
　　太上玄都，四盟飛符。九真前駕，天丁後驅。五雷八將，六甲直符。騰天擲地，收捉兇妖。擒邪伐惡，逆‘者速誅。天瘟歲吏，明受帝書。仰遵符命，不得停居。速收病毒，放散病軀。解厄消災，勾落死書。敢有違命，速送酆都。急急如律令。
　　斬瘟咒
　　神霄玉清，十方天丁。青玉介冑，龍滌虎巾。擒制萬魔，搜捉鬼神。隨咒所敕，道反潛臻。報應報應，壽命无傾。急急如律令。
　　雲綱咒
　　雲綱落天紀，神華燦紫微。七真還帝座，九斗翠玉虛。紫蓋重霄嶺，玄精朗八隅。上有九晨賓，吟詠隱羽書。飛步遨北漠，長齡天地居。按轡玄羽臺，飛行九天所。洞虛深幽邃，雲綱乘空舉。下有採真士，仰招玉晨侶。三周陽明上，九回入洞野。高步登帝庭，長歌龍飛語。玉晨映北朔，瓊條翠隱阿。空生九靈臺，煥彰耀太遐。天關運重明，劫會屢網羅。乘我羽行駕，飛步織女河。保靈空常化，永忘天地多。急急如律令。
　　滅毒咒
　　中央土宿太星君，合自持劍鎮天門。下方群生有災禍，祈求符至鬼神驚。敢有頑生拒逆者，羅天火光燒鬼魂。應犯土皇凶煞者，立教福禍難久存。稍有瘟廣不伏者，大開天目發天嗔。龍頭使者捧符行，報應彰揚顯帝君。急急如律令。
　　解厄咒
　　幀，軿。，。
　　昊天承三炁，玉皇付右天。輾，輔軸軒轅。
　　軴，軌軌。正一元天位，三皇軓。
　　，朝上清篇。南福及五斗，三元降界仙。
　　拘凡施濟苦，輁。輔弼，三境法門員。
　　隱唱高天，。輅大醜，墮罪更無原。
　　急急如律令。
　　敕編符咒
　　至哉大道，元始符命。神風靜默，山嶽藏雲。混元微妙，體合自然。一炁流行，育養群生。順我者昌，逆我者殃。太上有敕，如誥奉行。
　　召雷總咒
　　敕吽吒嘟□雷咒，敕召雷神吽通天入地，吒□雷霆暉，奉帝敕攝，速現真形。唵嗔□攝，唻他娑婆攝，木狼神□，火鈴神□，霹靂神□，欻火神□，猛吏神□，捷疾神□，玉英神□，興雲神□，呼風神□，唵唵敕速現現，帝牧速現現，帝帝敕速現。唵三滿咚哪，攝啞□呼風神，速離巽宮，敕敕三天，敕臣某奉命召汝，速降速降。急急如律令。
　　鍊紙筆咒
　　俱知帝賒蘇吒，呵喏嘧吒，烏都吒，俱耆吒，彼賴帝吒，耶微若吒，烏耆吒，俱囉帝吒，老貝摩吒煞詞。急急如律令。
　　神霄玉清，揉玉鍊金。金童結篆，玉女繡文。光明洞照，鬼哭神驚。大魔降伏，惡魅分形。乾坤安鎮，正道興行。吾今書篆，物物長生。敢有拒逆，霹靂一聲。急急如律令。
　　結空成梵，真炁自生。赤書玉字，八威龍文。保制劫運，使天長存。治病斬邪，萬生安寧。
　　北斗咒
　　北斗九辰，中天大神。上朝金闕，下履崑崙。調理綱紀，統制乾坤。大魁貪狼，巨門祿存。文曲廉貞，武曲破軍。高上玉皇，紫微帝君。大周天界，細入微塵。何災不滅，何福不臻。元皇正炁，來合我身。天罡所指，晝夜常輪。俗居小人，好道求靈。願見尊儀，永保長生。三台虛精，六淳曲生。生我養我，護我身形。□□□□□□□尊帝。急急如律令。
　　總敕咒
　　上帝符命，北斗樞機。神光燦爛，燁燿雲衢。潛降真炁，萬邪滅誅。保身富貴，福祿相隨。消災度厄，有怪立除。魁罡正炁，掃蕩无餘。降臨符命，上登玉虛。急急如律令。
　　玄都敕符咒
　　太上玄都，黑律真符。五方真炁，變化八區。魁星拱手，□宿扶車。□輔佐，□□持書。□星所指，萬惡消除。除邪輔正，煞沒祟誅。凶神煞曜令回吉，祥殺鬼妖赴北一。咒詛，冤巫難即消，太歲土神凶作吉。急急如律令。
　　敕五土咒
　　三梁九柱，速歸本主。九柱三梁，還著本方。五土土精，土炁消亡。六甲六乙，散土速出。六丙六丁，散土不行。六戊六己，敕土速起。六庚六辛，壓土不嗔。六壬六癸，解土自藏。土公土母，百魅千精。吾知汝名，今日告戒。萬神咸聽，曠曠堂堂。天圓地方，天有九柱，地有九梁。厭散一切，各屬四方。護佑門戶，永獲吉昌。急急如律令。
　　延生度厄咒
　　延生度厄，役使神靈。益等消災，度籍我名。散禍扶衰，曲映我形。洞監書符，與神符并。古御七元，役使八冥。上專守神，下保魂精。同天長明，普地無傾。急急如律令。
　　召斗真咒
　　召仙仙至，召聖聖靈。巨化此符，合明天心。九皇下降，元亨利貞。
　　北斗瑤光，中天元皇。內有一星，化生朱章。吾今召請，速降壇前。
　　北斗太乙，靈童大聖。一呼一召，百靈百靈。急急如律令。
　　梵炁靈君，萬神玉章。明道熙夷，幽夜開光。務玄上斗，元玄像炁。八門攝遊，散花禮房。无色琅琅，善破四魔，應念皈依。急急如律令。
　　魁元七星，神靈之精。輔弼二相，三台象明。六丁玉女，紫微四將。天罡天元，坎水八絃。四目神仙，金童捧傳。一如律令。
　　破地獄咒
　　茫茫酆都中，重重金剛山。靈寶無量光，洞照炎池煩。七祖諸幽魂，身隨香雲旛。定慧青蓮花，上生神永安。
　　甘露法食咒
　　悲夫長夜苦，熱惱三途中。猛火入咽喉，常生飢渴念。一灑甘露雨，如熱得清涼。神魂生大羅，潤及於一切。
　　法食往生咒
　　功德金色光，微微開暗幽。華池流真香，蓮蓋隨雲浮。仙靈重元和，常居十二樓。急宣靈寶旨，自在天堂遊。
　　三光流精法食咒
　　妙道生一炁，炁中分陰陽。凝華日月精，集然流三光。九華合九道，八色照八方。煥爛動真體，流精歸太芒。下生淵泉宮，上列無何鄉。縱體復飛跡，欻然都相忘。七寶流精潔，混沌雜華房。咽服五霞散，安和樂未央。
　　玉清甘露法食咒
　　稽首仰圓羅，合景抱靈芒。拘魂制七魄，思審定中央。行坐禮虛無，寢息宴玄房。飢餐黃糵華，渴飲瓊根漿。神精命大魔，合體鍊真光。復照觀大无，常在虛空遊。圓通泯波濟，真化靡中期。杳渺无終始，行者當明知。寂寥忘理教，應運闡宏規。降道不自照，要當先所施。會歸无二處，隨心自合離。
　　五廚神咒
　　一炁和太和，得一道皆泰。和乃无一和，玄理同玄際。不以意思意，亦不求元无思。意而无有思，是法如是持。莫將心緣心，還莫住絕緣。心在莫存心，真則守真淵。修理志離志，積修不符離。志而不修志，已業元已知。諸食炁結炁，非諸久定結。炁歸諸本炁，隨取當隨泄。
　　沐浴咒
　　太玄神水，五行之初。生能浴物，洗新除故。渴飲養命，死苦難遇。若非大慈，何能救度。潔滌朽骸，願登仙路。
　　沐浴變衣咒
　　五濁已清，八景已明。今日受鍊，罪滅福生。衣巾鞋履，以飾儀形。汝今冠帶，齊登上清。
　　召月孛朱天君咒
　　至陰之精，金木化生。玉樞敕命，太一雷君。裸形披髮，三界橫行。手持寶劍，掣電流金。雷霆聽令，役使萬靈。神劍一下，邪鬼減形。唵吽吽謹請九天飛罡，捉祟轟雷，掣電太一，月孛雷君，陽雷急急降，陰雷急急升。召起雷光發，呼起霹靂嗚。謹召陽雷使者馬郭方鄧田，陰雷使者張許姚雷南，準救須當先。領符須急至，殺伐要猛烈。上下要相通，邪神速追至。急急如律令。
　　運雷致雨咒
　　風發巽戶，雷震九天。雲飛碧落，雨降臨軒。電光烜赫，助道通仙。急急如律令。
　　還神咒
　　師傳上道，奉敕上玄。行令已畢，驅滅邪源。復歸本治，母致稽延。後召還到，號令玄元。急急如律令。
　　役遺咒
　　五方五命，天陽地陰。氣順天地，動震之靈。五符元命，□罡□星。順天行道，化現渺冥。速收真炁，住布風雲。候吾使令，五雷前奔。急急如律令。
　　敕雷咒
　　雷光雷光，太一伏藏。太伯風令，四目皓翁。帝君守水，擲火陽精。雨師何開，風令何平。神威月華，金仙發程。水火周流，韓伯負舟。三官開明，五帝信幽。太上令敕，龍飛雨滴。急急如律令。
　　起雷咒
　　雷電相逐，天地為目。八方正炁，電光閃爍。起雷使者，起吾壇界，震電霹靂。急急如律令。
　　太上三洞神咒卷之六竟
　　太上三洞神咒卷之七
　　祈禱召役諸咒
　　敕霹靂符咒
　　角箕之精，甲乙神靈。揚波鼓舞，雲雷速興。井軫之星，丙丁曜靈。飛火萬里，火逐煙生。奎參之精，庚辛之靈。流鈴掣電，劍戟交橫。斗壁之精，壬癸星靈。湧波激浪，護佑患身。天精之靈，水火之英。霹靂使者，火鈴將軍。三天力士，十極皇君。雷火速起，電雹速奔。飛霜鉞斧，隊仗紛紜。奸神孽鬼，邪怪妖精。妄求血食，酷害生靈。不分大小，陰敕陽封。群魔游識，盡解雷霆。千千截首，萬萬剪形。順吾者生，逆吾者傾。稍違吾令，如逆上清。急急如律令。
　　役符咒
　　赤天之威，電掃風馳。律令大神，手執針鎚。遊行三界，日月藏輝。星昏斗暗，鬼哭神悲。鐵輪文戟，山嶽傾摧。急急如律令。
　　飛電符咒
　　丹天火雲，威震乾坤。上攝妖炁，下斬邪氛。飛電爍爍，揚風無停。通真變化，朝謁帝君。急急如律令。
　　破邪咒
　　律令大神，萬丈藍身。炁衝雲陣，聲震雷霆。手持斧鑽，呼集天兵。擎烈火車，燒鬼滅精。上下交接，足踏火輪。水火縱橫，交媾丙丁。洞淵黑煞，魁罡真人。除災力士，降魔將軍。行神布炁，三界遊行。母分遠近，洞谷泉扃。依草附木，土怪石精。陽封陰敕，諂佞神明。邀求血食，酷擾生靈。前後作過，遇赦不原。攬魂肆禍，積惡盈貫。並行馘戮，不許留停。追魂復體，病患康寧。增加福祉，享衍遐齡。宗風闡布，道化流行。急急如律令。
　　靈劍咒
　　乾降精坤，應靈日月。象嶽瀆形，驅雷電運。元精摧凶，惡亨利貞。太上符命，攝威十方。天地奉敕，策召神王。三界司命，莫不束形。九土真官，以神合真。摧山攝海，水帝送迎。傳告五帝，保劫長存。諸天星宿，自來輔榮。急急如律令。
　　龍符咒
　　神雷金龍，在天化生。九江五湖，水府直仙。生變雷電，統領陰精。交風擲火，驅役天兵。飛雲散炁，上徹太冥。布暴神化，六甲六丁。帝救符命，不得久停。急急如律令。
　　太一使者咒
　　天界青靈，日月星辰。五斗五星，璇璣玉衡。飛步使者，鐵甲威神。左擎泰山，右執崑崙。真符到處，殺鬼萬千。敢有拒逆，化作微塵。急急如律令。
　　太一二使者咒
　　北界溟溟，萬里神君。北斗七元，七政玄冥。飛步使者，鐵甲威神。左驅五岳，右役六丁。直符到處，霹靂一聲。敢有逆者，化作微塵。急急如律令。
　　太一三使者咒
　　水界幽冥，五嶽龍君。三台華蓋，大賜威靈。飛步使者，鐵甲威神。中五丁大噉，天地肅清。直符到處，欻馘妖精。敢有拒逆，化作微塵。急急如律令。
　　袪風咒
　　太一陽明，六甲之精。浩蕩使者，飛砂走塵。騰空萬里，邵陽將軍。符到奉行，不得留停。急急如律令。
　　興雲咒
　　太一之精，六陰之神。靉靆使者，蔽塞四溟。周遍萬鬼，邵陽將軍。符到奉行，不得紹停。急急如律令。
　　驅雷咒
　　太一真人，六陽之神。火車使者，雷聲騰騰。震響萬里，邵陽將軍。符到奉行，不得留停。急急如律令。
　　飛雷咒
　　太一玄冥，丙丁之精。電光使者，照耀乾坤。一飲萬里，邵腸將軍。符到奉行，不得留停。急急如律令。
　　驅雨咒
　　太上丹元，軫宿之精。潤澤使者，廣布天恩。飛揚萬里，邵陽將軍。符到奉行，不得留停。急急如律令。
　　散雹咒
　　一太一北極，玉光元精。水雹使者，雷擊風奔。廣布萬里，邵陽將軍。符到奉行，不得留停。急急如律令。
　　群靂咒
　　太一夭衝，擊戍之神。霹靂使者，迅速無垠。火光萬里，邵陽將軍。符到奉行，不得留停。急急如律令。
　　祈睛木郎咒
　　五雷敕令掌雷霆，統轄將吏輔百靈。謹告真符下雷神，收雲捲雨火急停，母使霖霪雨如繩。急急如律令。
　　木郎咒二
　　敕令三司離天開，收雲捲雨正其時。五雷速馳天令施，速止霖雨無得違。急急如律令。
　　木郎咒三
　　玉清玉府木郎神，天頒告命收浮雲。捲霾止雨母逡巡，太陽光輝天無氛。不奉命者伐及身。急急如律令。
　　木郎咒四
　　五方五帝白雷公，飛雲神威挾太空。捲霧收雲朗太濛，日耀中天爍昏蒙。急急速速疾聽從。急急如律令。
　　欻火真形咒
　　雷霆律令，掌令大神。雷火進掣，霹靂隨身。天德月德，威猛最靈。七十二部，水帝龍精。統領雷神，天火炎神。不得遲停，為吾怒心。風火下掣，電合神輪。急急如律令。
　　欻火遺咒
　　黑雲蓬勃火電輝，耀靈降耀興雷威。震聲大作風雨隨，眾魔拱手山嶽摧。軟差雷部大藥義，赤天欻火橫天霸。叱龍急如符令行。
　　欻火誓咒
　　律令大神，太一含真。五車八馬，雷霆摧傾。上帝有敕，助吾臣身。威光掣電，速現真形。汝敢違慢，有負元盟。吾若負汝，永不利貞。唵吽吽嗯曜噓□噇□吙□□叮嚧□□攝雷神。唵吽□啼呢□□吒吽□嚤咜吒耶吽。唵咭哻□哺□□咭□吽□。急奉玉帝敕，天雷地雷，嗚震八方。摧壇破洞，猛徹天倉。雷公竄母，風伯雨師。聞吾告召，速降壇前。助吾馘祟，誅滅兇奸。析晴禱雨，濟死度生。急急如律令。
　　五雷罡咒
　　一步天雷動，二步地水通，三步雷火發，四步霹靂通，五步五雷使者，前掃兇惡，後驅孽龍。神靈神靈，上徹三清。五雷風伯，雷電奉行。星罡步至，與吾當先。陽光陽光，與吾蕩兇。急急如律令。
　　召欻火咒
　　律令大神，風火之尊。功行非細，飛遊乾坤。斬妖滅孽，捉鬼收魂。致雨倏忽，作晴頃分。持上帝敕，主火元君。撒風擲火，作水團雲。雷公電母，黑暗驚人。霹靂一震，萬里皆聞。隨咒所召，來降巽門。飛沙走石，撼動崑崙。五方五炁，驅雷伏神。統領火將，殺戮妖氛。救護群品，拯濟皇民。玉清敕下，五雷捷將，元帥真君。急急如律令。
　　誓雷咒
　　雷神昂藏，萬里威光。掃蕩妖孽，
　　驅卻不祥。上帝有敕，立見吾傍。毀洞洞崩裂，誅鬼鬼滅亡。追魂魂復體，救病病安康。對天曾歃血，立誓救災殃。急急如律令。
　　敕雷咒
　　五方雷神，我知其名。呼之即至，迅電鞭霆。鐵面使者，赫奕威靈。救民疾苦，剪截魔精。隨聲應感，萬神咸聽。部領雷部，火車火鈴。六丁六甲，雷將雷兵。威神萬變，安心莫驚。誓願救民，代天奉行。大彰顯化，元亨利貞。急急如律令。
　　百變誓章咒
　　三界猛吏，欻火大神。軒轅治世，衛佑將軍。五月戊午，昇入南宮。火令之主，變化乾坤。霹靂大震，欻火飛昇。騎龍披霧，身掛黃神。戊己巡歷，丙丁遊行。清茶淨水，桃香一焚。書吾真像，錄吾真形。聲吾玄化，吾即降臨。統領雷部，火車火鈴。火頭力士，六甲六丁。洞淵黑煞，雷將雷兵。巡繞三界，從吾降升。乾河竭海，擲火流金。焚擊火車，霹靂大轟。破洞伐廟，馘妖滅精。追魂攝魄，顯赫威靈。手執斧鑽，鐵面銅睛。解冤釋結，咒詛脫清。驅瘟斷疫，剪截魔靈。救民疾苦，病患和平。生理興旺，萬事昌榮。齊吾造化，玉帝書名。三宮五府，列位高真。吾於左右，侍衛祇迎。妄告吾誓，雷火自焚。汝負吾誓，天制及身。風刀拷體，六天剪形。對天歃血，母忘誓盟。急急如律令。
　　通濟誓咒
　　雷霆猛將欻火神，黃帝之時為將軍。戰死蚩尤立功勳，玉皇敕命主雷霆。羽翅雙飛烈火迸，牙如利劍炎燥焚。兩目爍火耀天地，一怒海沸山摧傾。火車霹靂震兇逆，木石成粉鐵為塵。破窠搗穴擊妖怪，焚堂毀廟馘邪神。癆療伏尸并故炁，瘟疫毒並區分。解冤釋結無牽執，禳官散訟度災迍。錄吾真像聲吾號，焚吾符篆化吾形。隨吾應聲無阻礙，汝亦安心莫惕驚。誓願救民諸厄難，化形三界濟生靈。惡鬼奸神莫敢干，努目一視萬邪傾。急急如律令。
　　普濟咒
　　雷霆猛吏，欻火大神。雷公電母，風伯雨師。邵陽元帥，鐵面將軍。五方蠻雷使者，諦聽吾令。吾夙承道旨，掌握帝符，職任雷霆，專司殺伐。汝遵號令，來佐於吾。凡馘妖魔，驅除瘟疫。斷疰沉勞，解冤釋結。度厄消災，鎚枷脫鎖。沉墜官鬼，離諸囹圄。毀廟焚堂，封山破洞。攝鬼追魂，救民疾苦。凡有祈求，汝宜宣力。風火無停，明彰厥職。謹按玄盟，誓言歃血。玉帝敕命，母輒故違。速去速來，大展雷威。吾在壇前，卓劍相待，立伺報應疾。
　　廣應咒
　　上帝敕命，雷祖告盟，中天欻火，律令大神。遍身流火，萬丈藍身。炁衝雲陣，聲震雷庭。手執斧鑽，呼集天兵。上下交接，足踏火輪。水火縱橫，魁罡真人。除災力士，降魔將軍。解分咒詛，度厄消述。官符解散，禍害離身。瘟勞瘵，家親伏連。山巖洞谷，惡鬼強神。神胎鬼孕，化作微塵。行
　　神布炁，遠遍乾坤。發號施令，助國救民。大彰赫奕，廣顯威刑。帝敕在手，萬里橫行。立垂報應，風火無停。急急如律令。
　　敕遣咒
　　雷霆猛吏，操人精靈。赫赫晃耀，乾坤洞明。摧山倒嶽，伐惡除精。天地威猛，檢察神明。無私敢縱，無惡不刑。解寃釋結，黑簿除愆。欠財負命，隔絕母牽。沉斷勞瘵，截斷伏連。沉墜官符，驅除五瘟。姻親和合，口舌不纏。方隅安靜，病患康寧。符到奉行，不得稽延。違符逆命，上有憲刑。立望雷神，大顯威靈。急急如律令。
　　雷火咒
　　火德之精，五雷之神。玉樞號令，統主雷霆。三界猛吏，乃吾為主。六天火雷，惟吾獨尊。救命降及，收捉鬼神。行神布炁，走火行風。領兵千萬，大震雷霆。轟雷掣電，展豁風雲。急急如律令。
　　布雷咒
　　太山之神，降赴雷霆。馘戮奸邪，轟震雷聲。東方青雷，發青火，起青雷，馘滅東方青瘟腐木之精。宮音咒詛寃家，巖谷洞亢，木神木鬼，化為微塵。南方赤雷，發赤火，起赤雷，馘滅南方赤瘟炎火之精。商音咒詛寃家，巖谷洞，火神火鬼，化為微塵。西方白雷，發白火，起白雷，鹹滅西方白瘟死金之精。角音咒詛冤家，巖谷洞，金神金鬼，化為微塵。北方黑雷，發黑火，起黑雷，馘滅北方黑瘟溷池之精，徵音咒詛寃家，巖谷洞亢，水神水鬼，化作微塵。中央黃雷，發黃火，起黃雷，馘滅中央黃瘟糞土之精，羽音咒詛寃家，巖洞谷亢，土神土鬼，化作微塵。中天欻火律令大神，布炁行神，起雷發火，掣雲烈煙，大施電雹，，轟震雷聲。震宮歲星起雷離宮，熒惑星起火兌宮。太白星起雲坎宮，辰星起雨中央，鎮星起風，掃蕩諸不祥。吾身行坐處，太乙月孛星君，行雷布電，殄滅妖氛，伏屍故炁，雜劇兇殃。天火地火，三昧真火，一照五雷，星行雷起。火神溫趙朱馬陳，誅滅無道神，不論高下鬼，雷轟電滅形。急急如律令。
　　制魔咒
　　元始化生，五雷威神。開天闢地，降伏威星。猛火萬隊，夜叉千群。四頭八臂，巨口金睛。高天萬丈，吞魔食精。呼吸風雨，叱吃雷霆。雷公霹靂，電母流金。風雷鼓動，天地冥昏。誅龍斬怪，日月無停。天神拱手，地祇奉迎。九天乾象，日月星辰。飛天神王，一一咸聽。九地坤維，泉曲幽冥。北都羅酆，洞淵四溟。地司水府，明檢鬼營。常行正道，養育群生。敢有作過，惱害生靈，符命所召，雷霆奉行。誅斬焚燒，化作微塵。威不可當，罪不可迯。救民濟世，位列九天。諸天謠唱，神功日昇。威制三界，役使萬靈。斬妖誅怪，雷電星飛。婆羅威雲，膽利吹輝。阿曲陳槩，畢鑑緋衣。鼓流微妙，南魯擲火。付煙石義，疾閻斗中。須延火主，阿奴上言。鼓千和母，慎住阿烏。輪輔明壽，奎壁遠圖。福謠真易，雷霆隱諱。誦持萬遍，與神同契。合明日月，威神加備。壬癸子亥，當誦此經。真靈護佑，與道合真。急急如律令。
　　破魔咒
　　九天九炁，百萬天兵。上總天魔，下察幽冥。千神拱手，萬魔導形。吞星食月，三界之尊。口吐猛火，流金火鈴。雷風電雨，刀劍紛紜。神通護衛，家宅蕃榮。魔無干犯，鬼絕妖精。瘟消遁，壇禁肅清。五雷神將，安鎮宅庭。玉皇敕命，不得容情。急急如律令。
　　都聚咒
　　陰靈陰靈，天驚地昏。神通廣大，吞日食星。三清炁滿，五帝清靈。總領三界，提點雷霆。九州社令，役使西東。五湖四海，十二溪真。山川分野，名山洞天。泉源地府，九地九靈。上朝金闕，下救凡民。三天之下，五嶽大神。四讀水府，一一呼名。當雷者死，順雷者生。玉皇正炁，鍊度雷霆。除邪斬妖，救護群生。急急如律令。
　　威猛咒
　　諸天雷神，三界之尊。威動上帝。誅斬兇群。天上地下，北都幽冥。降伏魔怪，追攝幽魂。三界奉命，敢有不遵。五雷猛吏，霹靂風奔。魔王束首，鬼妖滅形。護持法教，救濟生民。天真保舉，地祇奉迎。急急如律令。
　　威明咒
　　威明大神，上帝雷神。前有燄火，後擁天兵。風雷雨雹，霹靂交轟。逢妖斬馘，遇鬼滅形。雷公電母，風伯雨師。玉皇敕命，不得留停。急急如律令。
　　霹靂大神咒
　　三元九老，玄元始分。天兵萬億，收捉魔精。威神萬隊，夜叉千群。吞妖食孽，部領萬神。玉帝敕命，救護生民。邪精束首，人道長生。急急如律令。
　　水精咒
　　水神水神，五炁之精。周流三界，百關通津。收除火毒，卻退炎神。神精蕩蕩，威炁雄雄。流入胃華，五臟之中。神清炁爽，魄定魂寧。萬魔蕩迹，潤液有功。玉帝敕命，鎮安火星。急急如律令。
　　鎮火咒
　　玉帝敕命，召汝雷神。鎮安火星，從我遊行。上承天命，統攝萬靈。追魂攝魄，鎮厭火精。日宮主宰，星府之尊。吾承帝命，救護生民。執符把籙，護佑壇庭。敢有不伏，劍斬火焚。急急如律令。
　　解寃結牽纏咒
　　天解地解，陰解陽解，前生父母執吝解。上世七祖，八伐冤家，咒詛牽纏解。見世父母姻親，咒詛牽纏解。負命者解。欠對者解。鴛鴦花債，暗約偷期，怨憶者解。廚前竈後，神前彿所，怨生訴死，自訴自誓，一切咒誓解。山巖洞府，奸神惡鬼，妖精胎孕解。血湖硤石，三十六曹，七十二掾，積劫牽纏執對解。已解未解，咸令速解，速速解。汝若不解，過刻違時，遵命違符，鐵面雷神，顧不容情。滅汝祟形，絕汝祟精。雷斧砍分一成灰粉碎。急急如律令。 
　　催生五雷咒
　　一步天雷起，二步地一水風，三步雷霆震，四步霹靂通，五步驅役五雷使者，前誠厭蠱，後驅孽龍。神靈神靈，上達天廷。五雷風伯，雷電奔騰。雷罡踢起，萬鬼滅形。破洞伐廟，馘妖滅精。陰陽交媾，十月滿盈。當令分娩，何用稽停。誅鉏襁褓，盪減血精。厭耗妖怪，產育魔靈。血湖硖石，殄掃無停。神胎鬼孕，立要區分。前生父母，咸即離身。冤家解散，咒詛無牽。速生順生，胎衣俱生。橫逆利順，如水流傾。良時吉日，星曜長庚。十月滿足，何為不生。司命在門，太乙在庭。品命定等，萬神咸聽。九天上帝，賜與吉祥。注祿定筭，速下命章。已生未生，早獲生成。父甲母乙，男女利益。債負不牽，冤讎兩釋。解分胎結，驅卻兇殃。救民產厄，子母昌榮。六丁六甲，火首金剛。霹靂吏兵，威劍神王。擲火萬里，電掃八方。陽光陽光，與吾蕩兇。順雷者生，逆雷者亡。急急如律令。
　　救產咒
　　玉方真雷，雷公電母。火師真王，無鞅雷神。風伯雨師，皆聽吾令。破洞伐廟，驅邪治病。馘妖滅精，解分胎結。開闢陰陽，子母兩全。臨盆有慶，雷霆指揮。呼吸相應，代天奉行。急急如律令。
　　解胎結咒
　　天令靈，地令明，雷罡起，欻火興。霹靂發，火雲生。雲轟煞，電光橫。天地震，役天丁。解胎結，馘血精。誅襁褓，解牽纏。產身即分娩，子母獲雙全。急急應吾口，急急應吾聲。稍違吾口敕，有如逆上清。急急如律令。
　　開道咒
　　火晶飛烏，鳳觜龍鱗。飛符前路，剪除妖氛。敢有妖孽，斷踪滅形。神威到處，食鬼吞精。急急如律令。
　　催生咒
　　監生大神，掌生之靈。催魂童子，七魄郎君。上帝有敕，救度身形。邪精斬首，急速降生。急急如律令。
　　下死胎咒
　　既為我子，何得自亡。汝為我冤，非理來傷。太上之子，北帝為祥。速令生下，不得降殃。天關地鎖，速令開張。天理順行，吾道自揚。急急如律令。
　　辟火咒
　　丙丁之精，元炁陽明。威逞天下，袪滅火神。急急如律令。
　　步罡咒
　　一步天星回，二步祟惡伏，三步水逆流，四步凶邪滅，五步雷公嗚，六步六丁神，七步青龍加太乙，剔起雷火發萬里。
　　敕硃咒
　　陽精朗照，陰鬼當衰。神朱赫赫，光耀太微。我今所化，萬惡皆摧。三炁成火，七炁成台。三星俱照，符到速追。急急如律令。
　　朝斗咒
　　斗魁七星，眾靈之精。輔弼二相，三台明象。六丁玉女，紫微四時。天罡天元，坎水八玄。四目神仙，金童傳言。誦滿百遍，七真應現。延壽驅危，斬毒滅妖。祈求任意，保真富貴。身有光明，乾元亨利。急急如律令。
　　請水咒
　　五方太一，神精北帝。太華玉漿，隨吾真炁。為吾發揚，崑崙流液，翠境妙香。神明一視，萬鬼成藏。急急如律令。
　　咒水治病咒
　　神水洋洋，萬里精光。五雷布炁，斷絕不祥。歸脾入胃，透膽穿腸。百病速去，通流膀胱，急急如律令。
　　服符咒
　　無上三天大法師，太上紫微諸靈神，今有某為某病，請符吞服，願此靈符，威靈莫測，志合天心，吞帶鎮貼，誅邪斬精，止絕鬼魅，永斷蹤由，勞療蠱毒，滅跡除形。病者服之，五臟安寧。謹請天雷力士，地雷力士，風雷力士，火雷力士，平天大將軍，平地大將軍，平魔大將軍，攝魔大將軍，流鬼大將軍，通天地，運五行，嗚鍾鼓，遠乾坤，天兵、地兵、神兵、水兵、鬼兵，各百億萬騎，上張天羅，下布地網，誅鬼妖，捉精邪。吾奉帝敕，火急奉行。
　　召使者咒
　　赤鴉赤鴉，風火之車。雷中烏鬼，雲外夜叉。受命北帝，禀令丹霞。急來報應，霞霞加加。急急叉叉，加加鴉鴉。康旻子華，帝譽之子，顓帝之孫，吾今召汝，速往雷家。急急如律令。
　　飛捷咒
　　飛捷使者，職司直符。威靈捷疾，神通太虛。上天入地，報應無阻。執牒傳符，關告雷部。今日今時，來臨壇所。
　　八雷神咒
　　混元之精，收炁散英。仙童十二，環列帝廷。三陽師工帥，五部雷霆。奔雷走電，流金火鈴。撼動天柱，灌裂丘陵。掃蕩九醜，役使萬靈。號令不妄，顯戮有情。赫身震伐，閉蟄咸驚。四溟八海，朝宗玉京。急急如律令。
　　召四神咒
　　東炁合肝，南炁合心。西炁合肺，北炁合腎。天雷隱隱，四戶分明。雷公雷母，風伯雨師。聞呼即至，不得久停。
　　召雷公咒
　　天蓬有敕，部領雷公。欻火大神，八將侍行。雷霆猛吏，八卦將軍。太乙真宰，五雷雄兵。吾今令召，速至艮宮。急急如律令。
　　起風咒
　　巽風忙忙雷起興，馮夷鼓舞怒不停。關伯撼動天地昏，飛砂走石穿山林。震響靉霴哮吼聲，翻山入水怒濤驚。急急如律令。
　　召苟畢二神咒
　　大帝曾有令，二帥是吾神。大黑天神，黑霧大神，苟畢二帥，來到壇庭。興車倒嶽，擒捉妖精。聲如雷電，白捉振驚。誅魔伐惡，變雨化晴。拖天拽地，轟雷聞霆。上天至金闕，下地入幽冥。陽間并水府，役使幾曾停。汝乃天之精，吾乃地之靈。以吾之真炁，合汝之真精。交姤丙壬，顛山倒嶽，覆地翻天。聞吾呼召，火急降臨。吞魔食鬼，掃蕩妖氛。三官救，五帝行。天煞神，地煞神，天同地煞捉鬼神。仗金鎚，霹靂飛。遊三界，鬼神悲。吾今宣召雷門將，疾速神威現真形，速捉天下不正神。急急如律令。
　　黑煞咒
　　黑煞黑靈，黑炁騰騰。火鈴火令，火光萬丈。天煞地煞，黑煞將軍，八煞將軍，前後煞，唵吽吽□□。雷火電火，水雷陽霹靂攝。
　　祈帝網咒
　　嚴嚴冷冷，冰凍邪精。速降天龍，運動真炁。揚揚九壘，南風颺颺，北風飄飄。急急如律令。
　　又
　　東靈上相，瑞光之家。凝金聚玉，瓊瑤天花。主豁火厲，掃精滅邪。慈仁救物，應時無差。願降瑞雪，遍滿中華。急急如律令。
　　又
　　金精太極，玉華散輝。驅雷走電，風火氳氤。皓師火令，降瑞太虛。太清太極，上真敕令，號令不停。急急如律令。
　　祈晴咒
　　火鈴火鈴，火部尊神。沖開五方，收霧捲雲。清炁下降，濁炁入地。火揚萬丈，燒滅邪精。急急如律令。
　　又
　　火車火車，雷令之家。三五為帥，晃光無涯。掣火萬里，能掠雲霞。輔佐上帝，耀目銀牙。豁落水玲，迅速無差。伯溫奉命，立待暘華。急急如律令。
　　邵陽咒
　　上帝敕下，邵陽雷公。雷光煥赫，黑雲奔衝。閔爍霹靂，符到急行。火車火炬，八靈八猖。飛電玉女，擲火神王。雷聲電光，猛徹天蒼。奔風走霧，震動威靈。邵陽雷公，急起急起。
　　皇天蒼蒼，皇地冥冥。上帝有敕，坎雷發聲。神霄誥命，火急施行。邵陽雷公，火車將軍。背負火瓢，足躡火輪。役使風雷，徧布黑雲。火鷹腥烟，雷車前轟。赤猜鐵狗，撼動乾坤。散雲壢黑，振動南陵。霹靂□黑，雷陣飛天。邵陽雷公，隨符急起。一如律令。
　　神霄敕下，巽戶樞臺。欻火元帥，嘯命風雷。天關地軸，火急奔催。烏雲斗變，飛風欻來。五方蠻雷，擊鼓斬摧。八方雲雷，震動九垓。四溟大神，無輒徘徊。飛天雷公，燒鬼為灰。橫天雷公，吹廟成灰。猛風飛鴉，後合前開。左右雷陣，猛發霹靂。今日告命，不得違停。寸斬不赦，粉骨碎身。邵陽將軍，隨符即行。吾在壇前，立伺報應。急急如律令。
　　邵陽起雷咒
　　北斗七星，灌注雷霆。天罡所指，五雷急起。上帝所救，立動霹靂。嘯命風雷，飛砂走石。一起雷車，二起閃電，三起喧轟，四起震動，五起飛砂走石，六起狂風大霹靂。織女四哥，勾婁咭唎，登僧得色。天雷鳴，地雷鳴，神雷鳴，水雷鳴，社令雷鳴。水雷霹靂，火雷霹靂，金雷霹靂，木雷霹靂，土雷霹靂。金木相攻，水火相擊。吾呼五雷，火急霹靂。一如律令。
　　收罡咒
　　天地動，日月明。江海竭，山岳崩。罡炁起，罩吾身。雷電發，風火生。急急如律令。
　　五淨咒
　　丹朱正倫清靜攝，台光幽精爽靈去穢攝，彭琚、彭矯、彭質不得離吾身中攝，太上三天虛無自然攝，上清靈寶虛無攝。
　　風火前奔咒
　　火精飛鴉，鳳觜龍牙。飛符前路，剪除精邪。敢有妖孽，犯吾雷車。神威到處，動風飛砂。撼山拔木，飛行太霞。霹靂玉虎，閃爍紫蛇。三司將吏，今日排衙。急急如律令。
　　太上三洞神咒卷之七竟
　　太上三洞神咒卷之八
　　襘禳驅治諸咒
　　火鈴存鍊咒
　　青華玉帝，神霄真王。扶桑日帝，西極月皇。四真三炁，結碧朗光。鎮布三田，內外青黃。夕吞日服，上昇金光。日月內運，丹宮碧房。噓出玉體，吸入瓊堂。鬼妖自除，三尸滅亡。三九得七，面禮真王。
　　神霄真王，修鍊金光。虛皇玉帝，煥發九芒。結為火鈴，中包元精。元炁之本，金火天丁。一念所致，神即化形。收入丹元，與道合真。內圓萬象，外伏羣靈。邪魔鬼魅，畏伏奔驚。金光火雲，常罩吾身。急急如律令。
　　神霄玉清，降命火鈴。賜我玉帥，金火天丁。金生火旺，交鍊元神。內保形體，外伏魔靈。鬼精畏伏，出語驚人。急急如律令。
　　召火鈴咒
　　南極火鈴，金火天丁。速離巽宮，來降離門。疾降真靈，以心為將，以炁為神。吾今混合，結化成形。納之成丹，吐之成神。天地合德，日月藏輝。火急下降，與吾合真。急急如律令。
　　火鈴咒
　　火燄飛光玉女，雷霆猛火將軍，太微降火大將，推擲火羣，飛火前奔。火輪萬乘，火獸千羣。火烏火馬，火布乾坤。炎火帝君，雷火真人。火山大將，風火元君。太陰真火，日精炎君。南極火鈴，金火天丁，各仗火劍，統禦火兵。火晶大聖，火鈴大神，速燒邪鬼，永不存形。絡緋談，赫赫陽光，速降真火攝。
　　又
　　火官火帝火鈴神，飛駕火車乘火輪。火鈴大將宋無忌，南方火德天門神。天雷大將劉忠攝，火焰連天日月昏。地雷大將李用之，收攝萬鬼作坑焚。火雷大將周文慶，四大神洲建火城。風雷大將朱永安，真火飛來攝邪
　　精。金睛螣蛇千萬丈，吐火萬里燒鬼神。朱鳳銜火九天來，飛逐邪精無處存。邪精邪祟疾速去，不去袪來火裹焚。急急如律令。
　　天罡咒
　　天帝釋章，佩帶天罡。五方凶惡之鬼，何不消亡。飛仙一吸，萬鬼伏藏。唵吽吽喗□畦唎娑訶。
　　日君咒
　　日魂朱景，昭韜緑映。回霞赤童，玄炎標象。奔風，鬱儀，赤光炳煥。唵鬱□□喅，真人元暉。唵嚩啗囉喗，□唎□訶。
　　月君咒
　　月魄靉靆，芬艷翳寥。宛延靈蘭，鬱華結翹。淳金清瑩，炅容素標。唵□□□，□哼□鑒。唵嚩明囉□囉，娑婆薩訶。
　　三十六字天罡咒
　　唵□嘙□啼哪□哪唎哪嘙唎□□唎縛□訶唎暉吒唎喗吒吽吽吒吽暉噠唎娑訶敕煞攝。
　　玄壇勑符咒
　　公明公明，母負誓盟。聞吾呼召，疾速降臨。玄壇大將，北極之精。龍虎逆象，誅滅兇獰。破廟燒神，八王統兵。禱雨祈晴，轟雷掣電。立召立應，報應分明。天師有敕，火急奉行。急急如律令。
　　治寒病咒
　　火鈴火山神，燒鬼化為塵。風病從風散，炁病炁除根。瘟疫諸毒害，寒熱速離身。疾痛從此散，男女保安寧。急急如律令。
　　退熱咒
　　九江水帝，四瀆源公。滿天降雪，遍地嚴霜。朔風似箭，雹霰如傾。退散邪熱，保救安寧。雪山萬仞，冰煞邪精。急急如律令。
　　會雷咒
　　渾沌無象，一氣化生。開朗天地，雷霆運行。嗒唷大梵，□□□□。陰陽交際，□□□□。□呶□哪，咥哧□嗔。呼吸吘吃，咭啵□□，咆啝嗐□，□吙□吽。□□□□，嘸□□吟，□鳴□□，□□□□。持誦一遍，雷霆降臨。急急如律令。
　　洞玄遣將咒
　　吾以清為本，以正為威。使鬼神擎拳隨侍，令風雲聚散如期。一呼一吸體天地之樞機，舉措奉行禀元皇之節制。以致三天之上，九地之下，一如律令，咸聽指揮。劉天君等，上天之精，惟汝最靈。遣汝上天，速赴帝庭。遣汝入地，直至泉扃。遣汝入水，速至龍庭。遣汝布雷電，真炁運雷霆。遣汝捉精怪，速縛來現形。吾禀天命，按令奉行。有罪當戮，無罪不征。乾元亨利貞日月，與吾并敕，召鐵面將，疾速現真形。請勿為小節，自抵負真盟。吾今斗口立，竢汝早回程捷疾。
　　排難解紛咒
　　天靈天靈，鬱羅達明。排紛解難，樞府大神。掃，除兇惡，守衛元真。急急如律令。
　　又
　　物禀一炁，神化無方。雷霆窟宅，掃蕩不祥。急急如律令。
　　火鈴威光咒
　　流金火鈴，元始之精。中佐北極，上侍玉清。威靈第一，頭戴七星。口吐火焰，萬里光明。青靈勑下，與救群生。德合天地，威震雷霆。氣衝宇宙，陰伏陽生。前排六甲，後擁天丁。拏雲掣電，飛走火鈴。擒捉陰霾，破斬邪精。霹靂大震，天地肅清。玉清令下，火急奉行。急急如律令。
　　總攝咒
　　都天雷神，三界之尊。威動上帝，誅斬兇群。天上地下，地府幽冥。降伏妖怪，誅攝地神。三界奉命，敢有不遵。五雷猛吏，霹靂風奔。魔王束首，鬼妖刑身。護持分野，救度人民。天真奉命，地祇舉申。急急如律令。
　　下令咒
　　欻火大仙，自巽度乾。摧山倒嶽，覆地翻天。萬神齊諾，呼聖召賢。敢有魔魅，奉命不虔。誅以黃鉞，斬以钁天。帝敕在手，永鎮吾權。一擲不到，遞接相傳。二擲不到，逢赦不原。三擲不到，永滅風煙。令下急如星火，三界母得稽延。將吏急急到壇，為吾明彰報應。
　　開關咒
　　太極之始，雲篆太虛。三炁成符，元始玉書。天闕掌關，諸帝諸君。承符奉命，奏入帝廷。罡風九醜，火速潛形。敢有干試，風火無停。一如帝命，火急遵承。
　　消災咒
　　北斗七真，統御萬靈。東西南北，保命前行。日中大象，共照群生。掃妖氛不侵雲漢，茂天地無物不生。救人間扶衰度厄，化邪魅悉皈正真。掌山嶽天地交合，益四海混同不分。固根炁育養精神，敕龍虎追攝鬼神。皈元保命，統攝生靈。宣行寶籙，萬聖衛軒。隨願應口，道合自然。急急如律令。
　　布斗咒
　　魁罡至聖復至神，我今飛步登陽明。
　　天旋地轉步七星，躡罡履斗齊九齡。
　　眾神輔我謁帝庭，一切官將衛我形。
　　萬災不干我長生，我得長生亨利貞。
　　總召靈官咒
　　靈官性急，威勝那吒。三頭九目，變現通靈。分形變化，一體三身。鼻流黑霧，罩定乾坤。聞吾召請，速離天門。驅邪捉祟，遠近搜尋。山魈精怪，捉縛來呈。速臨附體，通吐姓名。若有違令，押赴北庭。
　　封山咒
　　南方火德祖，炎帝丙丁神。三頭分九目，九臂見金身。金眼霞光迸，雷音火電生。剪邪皈正道，遇召現真形。收攝邪魔祟，急捉降乾門。急急如律令。
　　建火罩攝邪咒
　　日之光，火之祖，結鐵為柯，綱為罟。紅燄炎炎，四方皆舉。上徹青霄，下連地戶。東至木源，西至金祖。南至朱陵，北至酆都。小至十二地，上鬼不得下，外鬼不得入，內鬼不得出。蓬頭將，黃頭將，牢頭將，藥叉將，火輪將，五方捉鬼將，左右急捉將，斬頭滴血將，急捉攝。急急如律令。
　　都天雷公咒
　　都天雷公，袪雷飲虹。天符到處，不得停蹤。救時荒旱，猛吏威雄。敢有亂性，天令不容。急急如律令。
　　捉附咒
　　天蓬天罡，助吾紀綱。丙丁三炁，口吐火光。與吾捉祟，莫令停藏。捉來劍劈，焚腦除漿。收三魂，附童體。急急如律令。
　　火獄咒
　　炎精炎精，朱雀飛騰。神筆一下，上接丙丁。烈焰神女，手把帝鈴。三昧真火，速降朱陵。三台助力，使者降靈。火輪神將宋無忌，速持火輪燒鬼滅形。急急如律令。
　　又
　　謹請丹天火犀院元帥，紅霞丙丁神，金頭鐵炎大火輪神王，烈焰女子神王，赤腦紅霞使者，大威德陽精使者，朱雀神君使者，滅風赤羅使者，急降真火，燒殺邪精。金輪風急，火天通徹。內有三身，飛騰赫奕。不燒正神，只燒鬼賊。燒鬼為灰，鍊鬼為汁。一切邪神，聞吾火燒，化為粉碎。急急如律令。
　　靈官治邪咒
　　正一大將，金磚火瓢。總領吏兵，劍戟槍刀。下遊山嶽，上徹雲霄。白蛇顯跡，啗食鬼妖。通魈百鬼，斬斷根苗。吾步星斗，鬼哭神號。收捉惡鬼，盡付功曹。急急如律令。
　　火鈴治邪咒
　　謹請熒惑星君，火鈴將，火鈴神，火鈴童子，火鈴兵，火鈴大將宋無忌，驅火雷，撼火鈴，攝丙丁，騰火雲。上下八方，罩定邪神。內無出，外無入，敢有違者，炎火為塵。急急如律令。
　　流金火鈴召咒
　　上清三境，總炁上元。八景冥合，眾神侍軒。中有大將，輔佐太玄。統攝天兵，八萬四千。神變莫敵，威鎮玄天。聞今召請，速至壇前。急急如律令。
　　捉縛咒
　　上清有命，令我排兵。罡神受敕，佐天行刑。追問鬼賊，立便通名。唵吽吒唎，聚神急攝。
　　醒魂咒
　　開通天庭，使人長生。三魂七魄，回神反嬰。滅鬼卻魔，來至千靈。上昇太上，與日合并。三魂居左，七魄守右。靜聽神命，亦察不祥。邪魔速去，身命安康。急急如律令。
　　淨穢咒
　　玄天正炁，黃老之精。吐水萬丈，蕩滌妖氛。三魂守衛，七魄安寧。形神俱妙，與道合真。
　　召馬靈官咒
　　南方之精，其名丙丁。一體三身，九目九睛。身披金甲，足履火輪。聞吾關召，來合我身。除邪滅祟，救護生靈。急急如律令。
　　金城咒
　　金磚大力神，聞召降真靈。口吐三昧火，金磚燦燦明。一片化千片，四面結金城。炎炎火焰逼，火焰煆鬼神。元始上帝敕，妖魅化為塵。唵□也咈唎耶。
　　服霄炁咒
　　吾受雷公真炁，電母威聲，以除身中萬病，百姓同得以治形。令吾得使五行之將，六甲之兵，斬斷百邪，袪滅萬精。急急如律令。
　　召溫帥咒
　　天炁蕩蕩，地炁明明。化身東嶽，主管鬼兵。大賜威力，猛展神靈。依吾教命，速降符中。奉上帝救，速召太保。某統領追攝疾。
　　召合里咒
　　天為我覆，地為我藏。北斗七星，為我衣裳。為我者太陽，不為我者滅亡。吾身藏於豁，落九真之內，流火之鄉。兵不得侵，刃不得傷。鬼神不得見，災禍不得殃。吾身到處，天大吉昌。
　　烏晹燒邪咒
　　烏暘汝吸鐵，南方赤鳳血。一吸入符中，神愁鬼腦裂。真人南方來，龍虎交牙吼。陽光燒陰鬼，鬼神何處走。真光起太陽，地火起離方。雷火艮上發，燒滅諸不祥。急急如律令。
　　烏暘符咒
　　火鈴火令，南方統兵。精兵十萬，各變真形。丙丁居左，白虎右迎。丙丁神，丙丁將，丙丁力士，丙丁童子，丙丁吏兵，丙丁將軍，並降真炁，入吾符中，救護生靈。急急如律令。
　　烏晹治病符咒
　　日出東方，赫赫揚揚。扶桑湧水，萬里精光。南方真炁，驅卻不祥。轟天霹靂，白刃如霜。離中陰鬼，坎位真陽。星辰元位，北斗天罡。俱入脾胃，搜入肝腸。驅除百鬼，流通膀胱。所祝者聖，所願者昌。所祈者應，所患者康。邪魔外道，攝赴魁罡。急急如律令。
　　住頭痛咒
　　五雷五雷，皂纛神雷。頭痛小鬼，收攝奉行。北帝欽輪，普靈神攝。贈啼嘟嚧攝，吒神墜地，地墜神吒。太上延生，台光爽靈。辟除陰鬼，斷絕邪精。靈諒不竭，壽考長寧。陰逐七魄，陽有三魂。邪炁不入，真炁長存。依吾教旨，上奉三清。急急如律令。
　　咒扇治病咒
　　太上扇子清，扇散百邪精。吾今纔一扇，病患立安寧。急急如律令。
　　烏暘火城咒
　　赤帝火王，圍中明煌。刀劍如雨，斬鬼火王。符至立至，急攝無疆。謹請南方火德熒惑星君，火鈴將軍，火鈴神將，火鈴童子，火鈴吏兵，火輪火車將軍，驅雷光，撼火鈴，攝丙丁，駕火雲。上下八方都罩定，邪鬼出者化為塵。急急如律令。
　　敕劍咒
　　吾是洞中太一君，頭戴七星步四靈。手執龍刀震上立，歷巽巡離直至坤。兌戶遊行至乾亥，遙望天門謁帝君。坎子恆山頂上過，直下艮宮封鬼門。敢有不順吾道者，驅來劍下化為塵。急急如律令。
　　驅邪咒
　　南方丹天君，流金大火鈴。半天橫五嶽，翻海震乾坤。周遊六合內，統領利天兵。聞吾呼召至，急速莫稽停。收斬兇神并惡鬼，速捉將來赴火城。急急如律令。
　　都天大雷火咒
　　唵吽吽救，起九天都火令，炎帝之精。流金聖者，火鴉神兵。擲火萬里，掃蕩妖氛。焚燒鬼賊，風發離宮。通天火索，黑焰黑風。飛火赫奕，大神應沖。吾行火法，各執帝鍾。撼動三界，妖魔滅蹤。謹請南方火德熒惑星君，部領先天真大百萬火眾。火星童子，腥煙使者，鐵面神王，三五將軍，驅逐火輪、火車、火龍、火馬、火弓、火箭。上奉玉清真王，長生朱陵大帝，救風火鳴條，燒天烈地。九江滾沸，四海翻濤，烹江煮海。煅鍊蒸，炮火焚灰，滅山魈，木客古怪，妖精輩屍故炁。五酉夫人，獵射三界不正妖魔。五猖邪巫鬼怪，氣候瘟神，遇丙丁之火，急走千里。巽風霹靂，萬鬼滅形，化為微塵。急急如律令。
　　布營隱身咒
　　東方起木城，南方起火城，西方起金城，北方起水城，中央起土城。各各統領兵吏，分布五方，安營立寨，駐劄擁護。隱吾日宮藏，隱我月宮藏。隱身都法王，水火瘟疫，鬼神諸難，我身隱入大聖諸宮殿。唵擁身擁身，護身護身。羅剎夜叉救攝訶。火輪火輪，速蓋吾身。火輪火輪，速藏吾身。火輪火輪，速變吾身。
　　敕水咒
　　清淨之水，日月華開。中存北斗，內映三台。神水一噀，散禍消災。急急如律令。
　　敕身咒
　　謹敕病身，五藏六府，九宮七政，十二神室，四肢筋骨，皮膚血脉，九竅營衛，一百八十靈關，三百六十骨節，八萬四千毛孔。左三魂，右七魄，三部八景，二十四神，從今退救之後。汝為太上之子，玄皇之孫。頭戴朱鳳，足履玄武。左御青龍，右踞白虎。朱雀導前持幡幢，玄武隨後負鍾鼓。青龍扶迎，白虎侍從。即令患身，心不受邪，肝不受病，肺不受姦，賢不受昏，脾不受怖，胃不受穢。一身清淨，萬邪不干。吏兵導引，五神侍側，隨水奉行。
　　敕房咒
　　次敕病房之中，一敕東方木枯折，二噀南方午火滅，三噀西方金石裂，四噀北方海水竭，五噀中央土摧缺。噀人人長生，噀鬼鬼絕滅。千邪萬怪，隨水消減。急急如律令。
　　絕瘟咒
　　五方之精，五土之神。四季遊蕩，寒熱赤青。吾奉帝敕，斬汝身形。汝須速去，不得有停。風雷哮吼，劍戟如林。酆都錄籍，北府傳名。急急如律令。
　　天道斷，地道斷，人道斷，鬼道斷。天道塞，地道塞，人道塞，鬼道塞。天關把頭，地軸把尾。尾合一頭，永滅斷絕。急急如律令。
　　五雷總攝咒
　　天帝敕命，總召雷神。上通無極，下攝幽冥。陰陽交合，運動魁罡。赫奕威殺，霹靂震驚。三界奉令，日月璇璣。霧靄騰騰，江海翻鳴。吾召將帥，火急降臨。來壇聽令，誅斬邪精。山魈魑魅，化作微塵。移山傾嶽，元亨利貞。火輪神將，不得稽停。符命到處，火急奉行。急急如律令。
　　召功曹咒
　　玄曹玉文，立功之官。主持玉清，奏告三天。上帝有勑，速見神光。急急如律令。
　　金火天丁召咒
　　南極火鈴，金火天丁。速離巽宮，來降離門。烘烜爀烙，疾降真靈。以心為將，以炁為神。吾今混合，結化成形。納之成丹，吐之成神。天地合德，日月藏輝。火急下降，與吾合真。急急如律令。
　　金火天丁咒
　　雷火真君，天信之神。統領火部，金火天丁。火兵火吏，猛火隨身。嗚鍾擊鼓，飛走火鈴。雷火閃爍，風火飛騰。照敗邪鬼，無路逃形。焚燒絕滅，化作微塵。急急如律令。
　　雷火真君，金火天丁。吾今召汝，速降真形。邪魔外道，毒龍妖精。悉皆攝捉，袪赴火輪。燒滅為灰，萬劫無生。急急如律令。
　　崔向二使召咒
　　青靈青靈，火鈴將軍。汝受吾權，吾召汝形。手執火耀，光射三清。神劍所指，降雷飛霆。火輪萬乘，遍滿乾坤。何神不伏，魑魅減亡。風火捷疾，速降壇場。急急如律令。
　　天丁催生咒二
　　南昌黃華，玉眸煉身。十月滿足，骨骼已成。好生使者，韓君丈人。司命司錄，衛房聖神。九天持符，監真度生。符下五臟，急離母身。急急如律令。
　　妙火鈴真，監生上穹。執符把籙，好生韓公。五帝破魂，三台錄封。七元助魄，神元輔宗。尸鬼逼合，本欲鬼窮。保持人命，殺卻邪蹤。神符覆護，冰光玉容。急急如律令。
　　化形咒
　　天蓬大將，北帝神君。巡遊三界，普救生靈。誅斬邪鬼，粉碎微塵。急急如律令。
　　淨身咒
　　吾以月洗身，以日鍊真。仙人輔我，玉女佐形。二十八宿隨吾指陳。左有六甲，右有六丁，前有雷電，後有風雲。千邪萬穢，逐氣而清。急急如律令。
　　淨口咒
　　天蓬天蓬，持劍當胸。奉命北帝，有大神通。令吾淨口，慎勿穢沖。大道驅使，六甲六丁。傾山塞海，晝夜不停。急急如律令。
　　淨天地咒
　　天地開朗，四方為裳。玄水蕩滌，辟除不祥。雙童把門，七靈守房。靈精謹鍊，萬炁混剛。內外貞利，福祿延長。急急如律令。
　　變神咒
　　靈寶降敕，變我身神。代天行令，役使雷霆。都督三界，節制萬靈。吾今變相，速降真形。急急如律令。
　　護衛咒
　　青龍在吾左，白虎在吾右。朱雀在吾前，玄武在吾後。黃龍鎮吾肺，七星在吾手。吾在玉座中，太乙為吾耦。吾今召集天神地祇，本壇諸司將吏，並在吾前後左右，四維上下，護佐吾身。兇神惡鬼，只聞吾聲，不見吾形。如有干犯，押入酆營，依律定罪。急急如律令。
　　七白咒
　　一白入貪狼，二白巨門傍，三白祿存位，四白文曲當，五白廉貞內，六白武曲鄉，七白破軍下，三魂同入藏。惟有五星并五影，玉皇有命佩天罡。上台護吾身，中台護吾命，下台殺萬鬼。急急如律令。
　　召火犀咒
　　上帝敕召，朱彥來臨。雷聲左震，電光右隨。鼻湧黑霧，充塞乾坤。呼風哨雨，鬼噉神驚。天罡大神，化現真形。手執鐵棒，拷打陽魂。黑虎奔渺，足躡風雲。旋乾定巽，天地暗昏。凶惡立滅，何鬼敢存。有違法令，罪罰非輕。急急如律令。
　　五雷咒
　　天雷隱隱，神雷轟轟。龍雷大作，水雷翻波。社令雷火，霹靂縱橫。神威一發，斬滅邪精。上帝敕下，火急奉行。
　　火罩咒
　　日之源，火之祖，朱陵火府之精。火鈴神，火輪神，火神罩鬼神。結為網罩攝邪精，火罩八方空。世界火燄騰，騰化鐵羅。火官火君，火帝火神，不問高下，為禍鬼神，一切罩下，搜討邪精。吾行火罩，上徹青雲無極天，下至風輪法界。東徹木源國，西止金祖天，南止朱陵府，北止大羅天。上有鬼神不得下，下有鬼神不得上。內有鬼神不得出，外有鬼神不得入。何神不在吾罩中，何神不在吾洞中。謹請火罩大神徐忠、江巨、趙玉、翟寧，禀吾敕令，聽吾號令，火急奉行疾。
　　黑罩咒
　　四天閉塞，八面黑雲。上徹天河黑澤，下至九壘重陰。黑風霧靂，黑霧奔騰。黑羅黑網，黑索黑輪。黑雷黑雹，黑炁雲。吾行黑罩，罩定鬼魂。邪愁祟慘，鬼哭神唫。謹召天蓬主兵都元帥，玄武壬癸大將軍，大黑天神苟留吉，黑霧大神畢宗遠，靈官陰雷神馬宗才，不動尊王宋文卿，七級使者，鐵冠使者，北帝吏兵，黑戈黑甲，黑馬黑兵，黑雲蔽日，黑炁混凝。跨黑龍，騎黑虎，麾黑旗，擊黑鼓，嗚黑鑼，揚黑土。運形變化，逞威靈。無論高下，選甚家親，金仙古佛，滅跡除形。為妖典祀，寸斬無停。掀磚擲瓦，飛石揚塵。山摧海竭，火滅地平。悉皆收捉，無處逃形。明明人道，黑黑鬼門。大道昌盛，仙道興隆。魔道滅影，鬼道無蹤。視之不見，聽之不聞。千程黑暗，萬里昏沉。天黑地黑，黃河黑，天地山河漆墨黑。廣布普天廣大罩，為吾罩下鬼神魂。急急提兵周八極，生擒活捉赴壇庭。吾奉紫微大帝敕，普天罩大黑罩攝。
　　火軸衮鬼咒
　　上帝有令，降付雷霆。朱陵火府，炎炎威光。騰空三界，烏黑誅殃。燒精鍊魄，焚滅邪殃。周流六合，太乙運罡。火罩速下，鐵罩高張。逐邪附體，通說顯彰。如違律令，罪檢條章。噂□啼嗗吁□喝。急急如律令。
　　追鬼火鴉咒
　　火鴉神將，火鈴將軍，南方使者，赤鴉將軍，飛符走騎，赤驥飛炎。黑赤大宰，揮劍流星。沖天破地，邪鬼無潛。錐邪滅殃，速供情因。元亨釋唎，九醜口嗔。急急如律令。
　　顫鬼咒
　　皇天敕令，巽戶行風。鬼著形滅，神著消蹤。與吾戰鬼，姓名速通。急急如律令。
　　醒魂咒
　　清清靈靈，壬癸朝真。三魂歸體，七魄安寧。台光靈幽，精速附童體。急急如律令。
　　攝邪雷公咒
　　都天大雷公，霹靂震虛空。精兵三十萬，煞炁遍乾坤。揚沙飛走石，掣電破群兇。鐵面掃妖孽，狼牙啗疫瘟。黑天雷鼓震，萬里絕無蹤。號令傳天敕，炎散空洞中。上至魁罡界，下至九泉宮。都天雷火敕，永為清爭風。急急如律令。
　　一轉六神出，二轉四煞興，三轉魁罡動，四轉黑雲湧，五轉霹靂轟，六轉雷雨解，七轉收攝虹霓旱魃，攔截風雨不正鬼神，攝赴五雷之下，受死滅形。急急如律令。
　　太上三洞神咒卷之八竟
　　太上三洞神咒卷之九
　　雷霆祈禱諸咒
　　結壇咒
　　元始老君，敕天地水。三官山川，五嶽四瀆。崑崙九土，日月五星。九曜二十八宿，三十六雷，璇璣玉衡。五斗真人，百億聖眾。咸當承奉，衛護吾身。斬邪滅惡，誠魔收鬼。九州社令，疾速奉行。
　　召雷咒
　　雷霆號令，敕召眾靈。上通無極，下徹幽冥。先天月孛，副帥雷君。康劉二帥，提點雨霖。呂魁使者，承符速臨。五嶽四瀆，山川之英。九州社令，血食之賓。大轟霹靂，普降甘霖。吾奉帝命，召汝來臨。若違帝命，如逆上清。急急如律令。
　　社令雷神咒
　　社令雷神，玉府威靈。呼吸風雨，
　　掌握鬼神。上至酆都，下及幽冥。雷電霹靂，遷發嚴行。代天執令，伐惡施刑。威威赫赫，助國救民。隨吾符命，速震雷聲。急急如律令。
　　又
　　玉帝有敕，威震雷霆。五雷龍電，驅役天丁。風雨浩浩，雷電奔驚。符命告下，雨澤如傾。急急如律令。
　　又
　　光輝返照，太乙之精。呼電召雷，魍魎滅形。敢有干試，風火無停。吾奉帝敕，永保長生。雷霆雷霆，斬滅妖精。風火電光，毀滅妖形。前火紅熾，後火光炎。吾驅雷公，大興霹靂。天關左轉，地軸右奔。雷神速起，不得稽停。嗚鼓雷神，混電惡轟。魔明赫猛，烈煞石崩。雷主律令，準敕奉行。天雷力士，玉清有敕。邪妖惡鬼，速起霹靂。急急如律令。
　　流火陽日咒
　　熒惑一星，驅飛火輪。萬里烜赫，霹靂發聲。急急如律令。
　　金虎陽日咒
　　雷霆大神，金虎將軍。威雄猛烈，摧破山林。急急如律令。
　　朱雀陰日咒
　　朱雀凶星，代物誅精。騰天倒地，驅動雷霆。急急如律令。
　　金虎陰日咒
　　玉帝敕命，太乙雷轟。響振三界，萬里能煙。怒氣爆烈，霹靂衝天。妖邪粉碎，元亨利貞。
　　欻火咒
　　欻火大神，五嶽齊傾。吏兵神將，速赴吾身。霹靂神君，速振乾坤。急急如律令。
　　邵陽雷罡咒
　　天皇天皇，雷應八方。響徹高穹，洞及渺茫。天雷地雷，猛徹天倉。雷公催輔，玉女持罡。謝仙一指，飛湧神光。其炁如絲，魑魅消亡。坤輿攝佐，激指天罡。唦吽咭吒，四目老醜，急起急起。急急如律令。
　　化財咒
　　天有錢星，地有錢靈。陰陽造化，陶鑄均平。天上地下，異相同形。吾今煅煉，貫伯分明。火龍火馬，遇火成精。內含四象，外應五行。旋風使者，烈焰將軍。風傳火化，元亨利貞。急急如律令。
　　敕雷公咒
　　仰啟雷公，呼起黑風。四面鐵鼓，東衝北衝。天脉氣運，捍起蒼龍。隨吾下界，立便周通。星辰沉溺，瑞炁濃濃。速傳五海，應對北翁。震雷大響，遊逵乾坤。飛砂走石，火龍降空。邪精魍魎，盡與絕蹤。急急如律令。
　　神霄玉府咒
　　神霄玉府，十方天丁。青玉介冑，龍縧虎巾。擒制萬魔，搜捉鬼神。隨符所到，道炁潛營。攝魄追魂，壽命無傾。急急如律令。
　　天元咒
　　天元海神，蒼伯虎母。流陽降災，土木金火。風伯雨師，電馳雷火。咒動玉清，龍飛九五。急急如律令。
　　阿香公阿香公，鑿開泉眼，推轉雷車。轟雷掣電，普施甘雨，以濟焦枯。急急如律令。
　　降雨咒
　　玉清有敕，威震龍庭。五雷電雹，袪役天丁。風雨混混，雷曜奔星。天符告下，雨降如傾。急急如律令。
　　行雨咒
　　雷本運水，造化萬靈。四溟奉命，八海翻騰。雨令急至，惡者殄滅。善者咸生，濟人利物，潤澤生靈。急急如律令。
　　安土地咒
　　元始安鎮，普告萬靈。嶽瀆真官，土地祇靈。左社右稷，不得妄驚。回向正道，內外肅清。各安方位，備守宅庭。太上有敕，搜捕邪精。護法神王，保衛誦經。歸依大道，元亨利貞。
　　天雷咒
　　天雷隱隱，龍虎同行。太華太妙，雷電飛奔。飛砂走石，倒海收雲。能晴能雨，收魄收魂。蓬萊之部，風雨上卿。霹靂鐵斧，皓翁靈尊。驅邪伐惡，木郎驅雲。電母噉吼，雷公前奔。風輪火車，震靈將軍。霹靂萬里，破伏鬼神。急急如律令。
　　東方蠻雷咒
　　東方玉寶，雲雷大神。身披金甲，手執神鎗。攝魔逐鬼，掃蕩諸兇。神符到處，邪妖滅蹤。急急如律令。
　　南方蠻雷咒
　　南方玄真，閃電大神。千變萬化，出入如雲。身披金甲，手執火輪。神符到處，百妖藏形。急急如律令。
　　西方蠻雷咒
　　西方太妙，追風大神。虛無至極，渺渺玄冥。能驅魑魅，斬絕妖精。神符到處，邪鬼斷形。急急如律令。
　　北方蠻雷咒
　　北方玄上，集雨大神。通天入地，遍滿乾坤。斬除凶惡，斷絕鬼門。神符到處，速捉妖精。急急如律令。
　　東北方蠻雷咒
　　東北度仙，元天大將。出入莫測，道炁合真。疾速驅妖，斬斷精魂。神符到處，不得留停。急急如律令。
　　東南方蠻雷咒
　　東南好生，燒火大將。赫赫通天，南極玄冥。攝伏魔鬼，妖精滅形。吾今所使，朗靈奕神。急急如律令。
　　西南方蠻雷咒
　　西南太靈，吞魔大將。九天靈君，光透表裹。動擾天真，擒邪捉鬼。安護生靈，速去速去。急急如律令。
　　西北方蠻雷咒
　　西北無量，驅魂大將。通天變化，豁落吏兵。逐邪斬怪，助國安民。見吾即化，無降一生。急急如律令。
　　追魂咒
　　陰靈來我旛，陽靈返汝殘。北斗天蓬敕，玄武開陰關。魂魄乘吾召，急急附吾旛。急急如律令。
　　附旛咒
　　陽神返汝魂，陰靈返汝殘。魂魄隨吾召，急急附靈旛。元亨利貞，魂魄歸形。五臟萬神，不受死驚。迴尸返神，永保黃寧。急急如律令。
　　還魂咒
　　三部生神，八景已明。吾今召汝，返神還靈。一如律令。
　　天蓬符命，追攝魂儀。陽不拘魂，陰不制魄。三魂速至，七魄急臨。從元入有，分明還形。急急如律令。
　　追魂符咒
　　天蓬元帥降真靈，履罡掛甲護身形。三十六將施威武，昇天入地馘魔精。破窠擣穴誅妖孽，泰山五嶽不留停。十殿羅酆皆歷徧，攝上魂魄不得停。三魂攝來歸本體，七魄追聚復神庭。咒詛冤家母得拒，玉皇敕命不容情。急急如律令。
　　追魂將咒
　　神威五嶽，炁貫乾坤。萬丈火焰，電掣雷奔。帝鍾震撼，擊碎崑崙。持吾八臂，變現身形。四頭赤髮，神鬼吊驚。破窠擣穴，攝魄皈寧。追魂復體，起死回生。上扶天德，下濟蒼民。急急如律令。
　　追魂水火索咒
　　謹請水索神，火索將，九天巡察，追魂使者徐守中、翟世寧、趙子玉，天蓬黑煞，洞淵三十萬兵，依準北帝律令，敕縛邪精。南斗神，北斗將，受法敕，與吾急降靈。速往患人行坐處，四維遠近諸邪門。妖社淫祠精怪洞，土司水府及陰庭。追奪患人魂與魄，迴生起死復康寧。帝敕不容情，毫髮莫稽停。急急疾。
　　社令咒
　　社令之雷，英雄之炁。藉天之威，託天之庇。吾令召汝，斬無道祟。欻火元帥，為吾押起。天限已至，六合震雨。急急如律令。
　　四箭咒
　　雷霆大神，白虎將軍。威猛勒力，摧碎山林。使劍火輪，驅用雷兵。專燒鬼屋，掃滅妖精。朱雀兇星，伐物追精。騰騰倒地，驅使雷霆。官符將軍，興動雷丁。催行雷令，陰報雷霆。急急如律令。
　　黑雷咒
　　天皇號令，飛劍斬起，黑雷翻天。大煞天煞將軍，伽叱地煞將軍，那耶年煞將軍，摩羅月煞將軍，天伽日煞將軍，摩訶時煞將軍，咤咖水煞將軍，勒叉火煞將軍，摩呵三十六雷煞等，眾只今撼動天地，衝破雷城。飛天霹靂，殺伐邪精。大施甘雨，普濟群生。違令煞神，隨符斬落。急急如律令。
　　雷器霆煞咒
　　唵啼轟雷霹靂，攝流金白虎速起。攝救天之威，雷怒風馳，雷怒大威，擊破天地。違令雷神，飛劍斬屍。汝若不到，化為黃石。真王號令，追龍負雲。唵吽吽眾神稽首，邪魔歸正。敢有不伏，化作微塵。
　　東方魔明咒
　　天道合真，日月合明。天清地寧，五嶽摧傾。明神輔我，天威辟兵。威震驅風，速降如雲。急急如律令。
　　南方烈煞咒
　　天火徹光，地火煞光。神朋一召，普遍萬方。光明朗照，追送五方。身佩列宿，上接天罡。急急如律令。
　　中央焜電咒
　　太乙元皇，令攝天罡。中皇統御，玉帝所藏。成汝之妙，立示五方。吾劍一指，雲霧高張。急急如律令。
　　西方赫猛咒
　　天雷地雷，聲震八方。摧山倒嶽，上徹天蒼。吾今召汝，齊到帝鄉。急急如律令。
　　北方惡轟咒
　　八方洞潭，普及萬物。通天應地，靈跡見罡。火仙一吸，齊到天罡。急急如律令。
　　遣奏咒
　　唵吽吽嘔唌，婆尼咎淵。驅雷役電，震響三天。疾疾速速，立便隨前。混混元元，結成寶篇。凶穢蕩盡，真炁周旋。上天混合，五嶽山川。立居左右，聽吾令宣。吾符一起，衝透雲煙。奏文直上，徑達道前疾。
　　北帝威神咒
　　我弼元皇，普濟萬方。仰瞻金闕，上朝玉皇。眾真之表，萬道之元。無遠不燭，無幽不光。洞達三境，照耀八荒。群魔屏斥，萬鬼滅亡。吾有寶劍，七星耀芒。上衝斗牛，下伏魔王。青龍在左，白虎右傍。玄武後護，朱雀前當。我為殿帥，總領群章。五府之長，百神之尊。神威廣運，聖德恢弘。山川我掌，江河我通。身翼兩曜，威伏群龍。頭戴華蓋，手執金鍾。撼山山裂，撼海海通。皇天我主，皇地我通。一揮自我，萬化之宗。金童侍衛，玉女常從。手挾泰華，足躡崆峒。赫赫萬象，巍巍九重。傳之永久，與天齊同。急急如律令。
　　滅塚訟雷火咒
　　太上玄元，九都紫天。理魂護命，高素真人。我佩道法，受教太玄。長生久視，身飛體仙。塚衰永安，鬼訟息奸。魂魄和悅，惡炁不煙。游魅魍魎，敢干我神。北帝呵制，收炁入淵。得錄上皇，謹奏玉宸。順道者舉，逆道者焚。北帝所視，萬魔收魂。三十二帝，驅蕩邪瘟。神祇屏迹，體升崑崙。食啗精祟，身為帝君。閉塞鬼戶，開我生門。召請使者，去如奔雲。雷公收煞，絕滅妖氛。存念上皇，眾魔消瘟。都司判錄，呈啟帝君。急急如律令。
　　祝筆咒
　　神筆最靈，二炁合并。天蓬與我，大仙衛形。辟除萬病，使我長生。符筆一掃，民得安寧。急急如律令。
　　請將法咒
　　正炁入天，地元精煥。八威分明，一十字料，得少人知。筆行神行，魁罡散靈。辟除萬病，保合利亨。
　　下蓋咒
　　天為我蓋，地為我載。北斗玄星，為我衣裳。吾藏弟子，某人在七元星宮之內，流火之鄉。干不能侵，支不能傷。為我者太陽，不為我者滅亡。急急如律令。
　　三光咒
　　二儀交駕，一玄之精。七靈護命，上詣三清。兩黃玄降，侍衛符文。黑魂羅剎，三十萬兵。巨獸百丈，吐炁攝精。揮劍逐邪，袪落魔靈。神符流轉，千妖滅形。北帝有敕，不得久停。急急如律令。
　　起風咒二
　　四時得信，利力和真。火飛一訣，天地俱昏。四天閉黑，其色如雲。秀質鍊形，明輔天真。急急如律令。
　　立風大將，諸部吏兵。回逆作順，羅列風雲。明天明地，山嶽震驚。四維上下，隨印指陳。吾印一下，風火萬程。雷光烈稱，南方火君。飛毒萬象，震烈八方。靈符化形，速現神光。馮夷、關伯，立吾壇側。穿林斷蹤，飛砂走石。唵吽吽，唵敕敕，唵靈靈。神虎虎神，急急疾。震天烈火，雷攝萬邪。今日召汝，速現真形。風出艮角，地戶排兵。巽方前路，呼煞猛風。萬物成信，坎震之宮。上帝有敕，永鎮雷霆。急急如律令。
　　起雲咒
　　四海混元，五嶽驅奔。石裂拒逆，敢有張鱗。行雲布炁，聚質鍊真。六丁六甲。急急如律令。
　　驅雷咒
　　天雷地雷，鳴震八方。摧山倒嶽，猛徹天倉。雷公催部，玉女持罡。今日召汝，齊赴帝鄉。天皇天皇，上應天倉。應物合機，信及八芒。響徹高穹，動入渺茫。坤子攝左，激罡雷公，發萬里昌。主雷大將，直雷將軍，雷光萬道，煞炁紛紛。雷聲大動，雷光奔騰。滅邪斬鬼，剪絕妖精。吾令到處，天地肅清。阿香阿香，趯通泉路。推轉雷車，大發雷聲。廣施甘雨，速濟焦枯。神出坎戶，雷震四方。木郎太乙，速起轟轟。雷火速發，火急擊山。威聲赫赫，震動乾坤。急急如律令。
　　驅雨咒
　　太清合訣，玉律萬章。明神協輔，大道永昌。雪過北海，雨及四方。五雷速降，不得住淵。急急如律令。
　　五雷相生咒
　　都天雷公，飛雲震風。青雷赤炁，上遊上穹。赤雷黃炁，運雷歸中。黃雷白炁，洞按九宮。白雷黑炁，下遊元酆。黑雷青炁，運雷歸東。
　　五雷化身咒
　　五雷使者化千真，吾今與汝合其形。太上金口傳授記，教吾身外更生身。
　　召使者咒
　　五雷使者，摧魔伐非。神光所照，萬鬼俱摧。流鈴急召，雷火奔飛。吽咭吒唎，四目老醜。擊雷衝霆，鼓雷震響。速降壇庭，不得違令。
　　敕符咒
　　五帝雷公，四聖風伯。三光星斗，二龍洞格。一元真皇，九幽雲氣。我是真師，奉帝敕命，不得稽停。鐵面將軍，鞭龍大力。流火繞身，使者奉救。急急如律令。
　　雷公治祟咒
　　吾與天公除萬殃，化身人間作鬼王。身長千丈口齒方，銅牙鐵爪飛電光。前驅霹靂後鑊湯，雷電迅發走天罡。草木焦枯樹摧傷，山裂石斷黃河傾。兩目閃爍耀天地，一怒海沸山摧傾。斬妖吞惡滅豪強，提衷寸斬滅兇殃。能晴致雨頃刻間，五方雷電起龍章。吾呎神鬼不敢當，魍魎邪精立消亡。急急如律令。
　　社令神咒
　　天文玉光，太乙伏藏。火師風伯，四目皓翁。炎君守冰，捉火揚晶。雨令何閉，風令何頻。神威月華，金仙發程。水火同流，關伯負舟。三官開明，五帝迅幽。太上救令，龍飛雨降。急急如律令。
　　社令祈雨咒
　　攝天大士，太乙元君。雨師風伯，掌籍司官。速令六甲六丁，大力天真，驅毒龍神，普赴法門。摧山倒海，海竭樹枯。吾符到處，何神不追。急急如律令。
　　神人驅神，六甲六丁。太乙天丁，疾速通靈。掌籍司命，電掣雷奔。急急如律令。
　　五雷五雷，速降九垓。上帝有敕，鞭龍掃埃。木星下附，吐雲行魁。大震霹靂，邪鬼摧崩。急截急截，霖雨速來。急急如律令。
　　東岱扶桑，西瞿耶尼。南閼浮提，北鬱丹越。四方玄景，盡化濃雲。結陣成蓋，遍滿乾坤。如違正令，飛火滅形。急急如律令。
　　五方龍君，奉上帝命。代天行化，濟度群生。已久亢旱，金不相尅。吾書符命，相召雲龍。速逞威靈，雨澤沾足。立甦苗稼，保稔歲豐。急急如律令。
　　斬魔咒
　　天雷隱隱，地雷合形。神雷一發，水雷合兵。蠻雷一作，鎮定乾坤。霧靂使者，淨目大神。瘟毒使者，諸品將軍。西方欻火，風動乾坤。雷公將軍，翼宿助我，誅斬滅形。急急如律令。
　　雷箭總制咒
　　咄雷霆震驚，白虎大神。咆哮奔驟，一嘯風生。張牙露爪，吐炁如雲。吾今驅汝，第一箭神。射山山崩，射水水竭。射火火發，射石石穿。射樹樹倒，射畜畜亡。射人人死，射鬼鬼亡。射屋屋倒，粉碎瓦房。廟宇寺觀，逢者拋荒。千千萬萬年，滄海變桑田。使劍大煞，驅汝變形。斬殺一切，不得移轉。三煞朱雀，驅汝向方。口舌官司，雷火瘟。隨吾所指，疾速飛揚。四煞官符，驅汝向方。速起雷霆，不論遠方。四煞所至，何物敢當。雷火電光，準令速行。急急如律令。
　　回煞咒
　　咄三台魁罡，麒麟鳳凰。官符使劍，聞之滅亡。朱雀白虎，聞之遁藏。今日禹步，天道吉昌。當吾者死，逆吾者亡。邪巫小人，反見災殃。正信君子，家道復昌。乾元亨貞，普降吉祥。雷電收光，四箭伏藏。急急如律令。
　　召社令咒
　　唵唎敕攝，三元大帝，五嶽山川。九州九炁，土木威靈。吾今召汝，疾速降臨。急急如律令。
　　又
　　敕水敕火，步子行午。晦陰晦陽，混合三光。羅計炁孛，破軍天罡。二十八宿，諸星佐旁。呂魁使者，速離巽方。大震霹靂，誅滅凶殃。急急如律令。
　　召王靈官咒
　　神威豁落金甲，黃巾手持鐵鞭。紅袍罩身緑靴，風帶雙目虎睛。腰纏龍索受命，三清追攝邪祟。速縛來呈不伏，吾使寸斬如塵。急急如律令。
　　又
　　乾元亨利貞，與吾捉妖精。謹召豁落將，疾速現真形。敢有違令者，飛文奏上清。急急如律令。
　　召陳將軍咒
　　北帝口宣敕，叱咤呼四直。急召北極將，風火降凡質。合契元真靈，凡聖同其一。踴躍闡威獰，滅魔斬黑歷。親傳大教令，違令施霹靂。急急如律令。
　　召酆都二將咒
　　天地日月星，吾召酆都神。車資并夏奎，王靖亦同行。金鎚恣亂打，鐵杖任交橫。不問神與鬼，選甚妖魔精。隨吾一喝捉，附體立通名。敢有違逆者，斬首露元情。急急如律令。
　　召五雷咒
　　玉帝真形，敕命雷車。天雷黑吒，地雷烈吒。人雷轟吒，鬼雷□吒。紫微奉命，玉帝真形。急急如律令。
　　混沌法咒
　　吾是元陽金闕靈，混沌一炁而化生。天迴地旋乾坤轉，始祖救我召星真。鐵師金劍蕩妖氛，驅雷役電響太清。敢有後至先滅形。急急如律令。
　　披髮步罡尋煞炁，劍尖然火鍊真文。老君授吾混沌法，役使星真與六丁。一炁七徧天地黑，三更三點召雷神。惟有召雷關捩子，玄玄一訣少人知。茯苓煮粥鍊星真，常留一點召雷神。一時八刻隨身火，靈符合竅天上人。急急如律令。
　　天地之髓，陰陽之精。乾旋坤轉，關召星真。十一列曜，與帝同主。混沌浩蕩，一炁初分。開天立地，攝鬼驅精。發生萬類，養育群靈。混沌法律，萬神咸聽。急急如律令。
　　混沌敕符咒
　　吾代太上老君，九天之上天尊，三十二天為頂，三十二天為身。我行混沌大法，統盡日月星辰。萬聖聽吾差使，千真遵守壇門。未有山川五嶽，先有玄元老君。吾奉始祖敕命，斬鬼斬邪滅精。若不順吾法律，斬首斬形無根。為國祈雨速至，為民斬鬼疾擒。如有諸雷違令，罰為地府陰兵。急急如律令。
　　敕遣咒
　　緑水秋波湛湛清，千斤鐵斧背頭輕。傍河柳樹風吹倒，抱著嫦娥也不驚。輕時輕侣空中塵，重時重似千秤鐵。白時白似天上雪，紅時紅似猩猩血。織女四哥地下黑，勾婁吉利雲濛月。登僧得色新夜月，大朴太初水火穴。崑崙既濟滿山川，天地此時不敢說。驅天驅地驅雲雷，咒盡靈符召九都。若人了得驅天法，役使南曹九帝君。雲龍靉靆敕五雷，馮夷鼓舞嚼九龍。磊磊落落遍乾坤，日月變動役山嶽。掣電電光雷霹靂，破石泉源山海傾。水吼龍吟飛石叫，山崩石裂社令摧。城隍違令當衢斬，翻覆三千遍大千。急急如律令。
　　鍊身咒
　　天地化炁，陰合陽神。上炁下降，二炁交騰。上降下聲，霹靂發聲。三五雷神，殺伐將軍。雷聲普化，元亨利貞。急急如律令。
　　變神咒
　　元始天尊，一炁分真。灌注兆體，變吾真身。乘風馭炁，身外有身。一如景霄，保華真人。四獸外擁，星斗上臨。雷神奉命，摧剪魔群。急急如律令。 
　　五劫開圖咒
　　龍漢開圖，應化自然。赤明啟運，梵行九天。上皇兆靈，妙感天元。延康浮爽，高奔太玄。開皇劫周，萬炁齊仙。丹靈煥晨，流金摧妖。皓靈回度，丹林馭飈。青靈總真，受命神霄。元靈攝炁，玄藹泬寥。五靈消魔，流火結翹。急急如律令。
　　景霄敕符咒
　　景霄有敕，符召雷神。月將傳呼，火急奔雲。通傳三界，速達巽城。希微蒙素，瑤宗杳平，着師彌招。急急如律令。
　　景霄雷咒
　　景霄理中極，御炁合仙飛。旋步風羅上，青童啟霄飛。靈照洞神馳，回光升太微。五雷速降靈，混合應玄機。
　　召景霄直符咒
　　飛符捷疾，佐命九霄。遊觀太空，奔雲呼風。上其傳音，神上帝命。汝召雷霆，節齊靈蔚。諦英升騰，三界速降臨。急急如律令。
　　月將咒
　　天清地寧，陰陽交并。聞吾一召，疾速降臨。某月神將，速至壇前。急急如律令。
　　景霄罡炁咒
　　坐鎮天罡，隨罡四方。春居震位，夏占火方。秋臨兌位，冬位子鄉。祖炁四生，輔炁隨罡。斗隨時轉，炁旋魁罡。正取為陰，背取為陽。甲庚丁癸，取時為良。冬夏二至，取炁廉罡。取炁之法，坐向其方。玄目而赤，二炁翱翔。自天而下，合我真光。將頂迎之，炁灌杳芒。頂覺炁鑿，如火焚湯。頂骨自開，出入關防。母阻母礙，得朝始王。罡分六色，分陰分陽。封章定炁，卻鬼煞罡。護身生炁，保胎旺罡。陽炁治陰，陰炁治陽。子能集之，始為法王。
　　金光敕咒
　　玉皇几敕，演法群真。九天之上，五色祥雲。金光交結，照耀乾坤。卻妖滅爽，制御萬靈。巽戶速破，轟滅邪精。三界聽令，九府知聞。元亨貞帝，速現真形。
　　敕神咒
　　敕吾身，敕吾神。吾為玉虛師相君，部領玄天十萬兵。巨虹獅子隨雷霆，天關地軸擁黑雲。八煞六丁擲火鈴，下遊三界擒妖精。敢有後至先滅形靈。急急如律令。
　　左有日君，右有月君。前有雷霆，後有風雲。聽吾驅使，受吾處分。震怒天地，十二將軍。各排隊仗，速降威靈。急急如律令。
　　太上三洞神咒卷之九竟
　　太上三洞神咒卷十
　　祈禳召遣諸咒
　　召劉將軍咒
　　天雷大將，操惡最靈。擒精追怪，上帝降臨。吾今呼召，立到階庭。急急如律令。
　　召李將軍咒
　　地雷大將，變現不一。分形運化，濟難度厄。隨吾驅使，大轟霹靂。急急如律令。
　　召周將軍咒
　　中雷大將，電掃風馳。雷錐駁爍，火令雲飛。聞吾呼召，輔佐行持。急急如律令。
　　召宋將軍咒
　　水雷大將，策空駕雲。玉清太極，金鐵前驅。受吾伏役，金簡玉書。急急如律令。
　　召朱將軍咒
　　人雷大將，銀牙曜目。馳騁龍駕，指揮罡極。佐吾行持，人道修攝。急急如律令。
　　總召主令咒
　　密帝宓阿那咭唎沙陁娑，夜吒吒咄咄，青□□光摩呢夜藥叉，炎煙摩哩吒□吒，赤□哪烏蘇吒阿喏，吒哩吒吽達迷泥，唵達娑夜摩娑，唵吽哩咄□轟烏都那呵，哩囉迷唎囉□薩娑訶。
　　役將咒
　　風伯雷宿神，哮吼變風雲。叱咤動海嶽，飛火奔煞星。轟吒咄周烈，霹靂辛漢臣。那轉阿那莫，吽□烏唎吒。急急奉摩耶，摩囉喃娑夜娑訶。速行速步，速轉速煞攝。
　　又
　　電光飛猛焰，雷火烈天庭。號令傳三界，誅伐用六丁。五雷同電掃，不得隱留停。急急如律令。
　　攝魔咒
　　都天大雷公，霹靂遍虛空。刀兵三十萬，煞炁鎮乾坤。揭石飛吵使，掣電破群兇。鐵面擒妖怪，狼牙啖疫瘟。大力摧山嶽，天威噉黑風。黑天雷技震，萬鬼絕無蹤，號令傳天敕，炎散紫洞中。如有不伏者，法令輒不容。上至魁罡足，下至九泉中。都天大雷火，攝為清淨風。急急如律令。
　　敕召咒
　　電火烈攝，南方火君。飛毒萬丈，震飄八方。真符化形，速顯真靈。急急如律令。
　　攝邪咒
　　天為象，地為相。化樓臺，召獄將。立牢眼，變鐵床。千斤鎖，萬斤杖。龐靈、劉，通，押祟入獄，罪重勘，罪輕兔。急急如律令。
　　敕符咒
　　煞炁騰空，天威其中。仁赦赤子，斬伐魔蹤。五方五雷，赫赫威雄。毒龍猛獸，閃電雷公。天丁力士，火獰交衝。雨雹交下，霹靂風從。九天使者，手執戈矛。驅天大象，齊入下風，辟碎妖孽，威焰先鋒。急急如律令。
　　吞服雷符咒
　　天火雷神，地火雷神，陰火雷神，陽火雷神，中土雷神，五方降雷，搜腸滌胃，擒捉邪精。邪精速去，病者安寧。禀吾帝命，無輒容情。急急如律令。
　　捉祟咒
　　雷聲動，霹靂震。雷火發，鬼神死。邪精亡，妖怪沒。六甲六丁，天丁使者，雷火將軍，風伯雨師，雷公電母，上不通風，下不度水。一切兇惡，風刀斬斫。急急如律令。
　　電母咒
　　曩謨囉怛曩怛囉，夜耶但你耶，他阿加摩，枲摩迦摩，阿度枲鉥囉枲，呵怛他那摩枲麻哩吱枲，那謾卒都諦囉乞囉，叉□娑縛薩，難左娑縛怛娑縛娑，喻鉥□吠皮藥娑縛訶，南無三滿多沒多南，唵麻哩嗟茫娑訶。
　　陰木郎咒
　　神霄之府，雷霆之所。掌持萬化，陰陽之主。太玄皓師，降光行雨。上清遷師，起威閏土。韓伯驅電，元公起霧。使者掌水，神意伏痼。謝仙舉火，木郎排戶。衛車將軍，五老童子。六甲將軍，六丁玉女。閃爍真威，霹靂大斧。天命羲皇，為雷之祖。令下無邊，聲震寰宇。青炁上騰，赤炁焦暑。白炁霜降，黑炁雪聚。中央黃炁，隨時而降。太華之南，為吾所使。上有朱雀，下有玄武。左有青龍，右有白虎。身披雷印，驅發雷鼓。急急速速，邵陽鼓舞。急急如律令。
　　咒棗治病咒
　　吸吸日月，太陽食血。陰陽劈破，天地崩裂。急急如律令。
　　混元咒
　　清清靈靈，心下丙丁。右觀南斗，左觀七星。吾能混元，天地發生。吾誦一遍，可治萬病。急急如律令。
　　咒水治咽喉咒
　　天動地靜，日月洞明，太上老君。急急如律令。
　　召雷咒
　　天雷轟轟，猛吏真君。承令召請，速降威靈。興雲吐霧，急赴壇前。統領五將，搜撓山川。萬精鬼怪，捉縛來呈。一依帝令，火急奉行。
　　下印咒
　　先天先地，元始祖炁。落死注生，長生在此。玉皇心術，鬼神皆避。急急如律令。
　　興雷咒
　　青華帝命，真炁元精。陰耀洞慧，仁和飄明。二五結嬰，迴黃沉冥。光宏太妙，靈秀八溟。東華寶書，光耀九宸。召龍負水，興雷光霆。風雷浩博，水火交精。四七二五，六合齊臨。哩吟金光，黃赤六營。橫天大力，流金火鈴。巨毒九醜，攝炁含晶。注凝三境，混合百神。角房箕壁，奎斧亨貞。玉符所告，金火激聲。急急如律令。
　　雷霆總咒
　　中央鎮星，元罡清液。八龍會舍，陰光注溢。高仙紫策，赤鳳白翼。化生萬象，與我合跡。六毒八神，天一太一。上下激召，東西交接。緑波滄海，南溟戈戟。宮有大神，號曰玄一。中山運轉，斗罡魒攝。驚震八極，萬兵赤越。輔天刑罰，賞仙錄職。度命主籍，總持箕翼。元精飛揚，震天霹靂。敢有拒命，天斧滅質。急急如律令。
　　西真役雷咒
　　西真七白，華光金德。皓靈元老，□嗔哼嗶。嚧呵唌□，煞肅伐責。月魄瑩明，洞朗光徹。騰輝霄漢，運靈合息。宮有七神，□吒吽咭。呵嘍唎將，持符執節。陽光高射，焚妖斬逆。金槌萬隊，銅頭鐵額。輔雷猛史，天鼓轟掣。碎破鬼爽，絕汝鬼跡。西靈紫詔，玉皇寶救。隨炁速現，真威赫奕。急急速速，揚威戮力。玉清帝命，風火傳驛。急急如律令。
　　敕雷符咒
　　天精天神，移攝敕角，攝井鬼柳星，諸神助敕，攝疾疾至。急急如律令。
　　團雲咒
　　聻聻吽吽，黑暗天神。天旋地轉，日月失昏。羅喉土宿，煞炁飛騰。唵嗚□吒，嗚□吒黑暗吒，大黑暗吒，漫天黑暗吒疾。
　　召龍咒
　　雷火使者，百萬蒼龍。轟天霹靂，速入符中。急急如律令。
　　攪水咒
　　天元海神，滄伯虎母。流暘降災，木金火土。雨師風伯，雲馳雷火。敕動玉清，飛龍九五。急急如律令。
　　雷公擊剥咒
　　都天雷公，呼雲震風。青雷白炁，唵勾底囉那。洞按九宮，赤雷黑炁。刀底利那，上遊上穹。白雷赤炁，雲風俱那。下遊玄酆，黑雷黃炁。含蘇魯那，太極元沖。黃雷青炁，曇迦青那。徧滿虛空，周天火界，炎赫威風。與神混合，與炁俱通。急急角箕，斗軫張翼。何神不伏，何鬼不從。逆吾者死，從吾者豐。北靈黑歷，九醜紫童。風伯雨師，驅雷飲風。雷火到處，萬鬼滅蹤。急急如律令。
　　天皇咒
　　天皇大帝，南極至尊。炎火之祖，勾陳之精。紅頭黑面，八首蛇身。口吐黑炁，盤繞崑崙。總持萬化，即制雷神。上部九天，日月星辰。中管五岳，城隍威靈。下通河海，十二泉扃。北酆九壘，水陸陽冥。神拒者滅，鬼拒者傾。命令到處，無敢不遵。敢有不順，霹靂一聲。頭破腦裂，化為微塵。急急如天皇咖□霹靂攝。
　　運雷神咒
　　虛皇混沌，咄鳩羅真。益叉結叉。呼風啞嘆。電光轟烈，伯溫索叉。漢臣迸現，霹靂銀牙。槎耶檐勒，龍都藥叉。賓頭勾加，尼尼屈律。從勿骨叉，叮嘀呼鳩。宋忌娑訶，雷公霹靂。電母吼奔，婁帝勾沙。風伯擲沙，勾叉歐加。素真喋計，屈叉厥啞。霞啞娑訶，織女四歌。勾婁吉利，丁辛嘀唶。修唎修唎唎，吽吽吻吻。乾攝拽骨，吽鉥叉。咀婁蔑伐，俱盤帝叉。俱盤勒加，叉加吒耶。帝達尸益，□蘭吒耶。莫烏輪塗，叉耶摩薩。陀呼□益，叉喋咯娑訶，烏深屈律。修修摩摩，陀耶叉謨。薩摩伐耶，陀微吉穆。密娑摩耶，尼盤拽罰。菊菩口曇薩，列舌活轟。賴聳喝呷定，皇大明鑑。伏足腹，啄底吒琍。洋洋尾尾，吼逆嘔莫。折冥漆寶，輪突軍離。齒齒勒勒，浩靈殄骨。南呵鵲耶，悉吉離耶。伽穆呵吒，昔謨冥媒，鉥吽□啼。玉帝有敕，天皇伽耶。急急軍吒，疾疾伐伐。急急如律令。
　　掩陽光咒
　　唵聻聻吽吽，黑暗天昏攝。太微童子敕，羅土宿攝。唵掣哩娑訶，天黑、地黑、黃河黑，萬里山川，黑暗黑風。雲雷雨電，玄緇聻黑。烏龍緇皂，黑風雲雷。雨變長空，大黑天神。急急如律令。
　　雨公咒
　　五帝雷公，四聖風師。三台星斗，二儀動移。一元真皇，九幽靈炁。混合伯元，我是風師。急奉帝救，攝召五雷。雲奔電激，助我行威。掃蕩妖孽，摧魔伐非。神光所照，萬鬼俱摧。流鈐急召，雷火轟飛。唦吽咭吒，四目九醜。激電衝霆，鼓雷震響。準律速至，不得違例。急急如律令。
　　真王敕雷咒
　　景中真王，威制九天。手執三素，足踏九玄。金虎庇日，飛龍繞乾。黃神秉鉞，緑齒持鞭。按行五斗，平調七元。吾奉上帝，賜吾延生。初分太極，吾已有年。令持符命，掌握威權。風雷交作，霹靂震轟。區分晝夜，考鬼窮源。總領雷局，公道無偏。吾今役使，成欲如言。急急如律令。
　　登壇役五雷咒
　　青帝雷公飛霹靂，白帝雷公役神靈。
　　黑帝雷公出天關，南方火炁運吾真。
　　中央土星二十六，運動真機斬妖精。
　　五雷祕咒
　　唵留馘忽畢肇魔明，唵縛羅君尼帝訶，魔明速至赫猛，唵尼耶撓羅利薩訶烈煞，唵棄吐□薩縛訶薩縛訶焜電，唵多賀曩□薩縛訶惡轟，唵喗唎薩縛訶薩縛訶。急急如律令。
　　祈雨咒
　　吾召軫水神，參壁生風雨。箕豹起風雲，亢龍隨蛟舞。五星起陽庭，窿居坎所。關伯撼水車，牛金阿香女。婁狗水精靈，鬼羊生尅火。懸澍丹田中，寸澤盈海渚。旱魃滅蹤形，五雷神顯武。急急如律令。
　　大變神咒
　　吾身非凡身，北帝之真。頭如黑雲，髮如亂兵。上至陽境，下遍幽冥。十方世界，煞炁沉沉。眉如蜈蚣，毒炁濛濛。鼻如鐵鍾，雷震長空。耳如火鈴，口如天門。左眼太陽射天關，右目太陰轉地軸。上唇風伯拔山林，下唇雨師行霧雹。牙如劍柱霜雪寒，十指如鉤光太極。左臉五方魔首，右脇五嶽威神。前足五雷行陣，後足五雷監兵。吾為天蓬大元帥，統部五帝魔兵。敢干吾令，倒縛橫吞。急急如律令。
　　召功曹咒
　　紫微靈篆，御史傳宣。六宮魔領，拱聽靈篇。誓同山海，神鬼遵行。敢逆典律，押送北陰。騰空駕景，疾降壇庭。盧見王安，火速乘臨。受吾詞首，奏達帝宸。功成德備，保奏太清。急急如律令。
　　大召將咒
　　北帝靈書，天蓬令行。上運台斗，下轉風輪。黑憧皁纛，戈戰如雲。六宮吐霧，黑炁紛紛。天兵速至，鬼吏交橫。魔王按劍，五嶽祇迎。驚天動地，拔倒山林。河泉海石，沉黑無明。有唱律犯黑律，押送北陰中速座速至，聽吾令行。謹召某將，火速來臨。敢逆黑律，如逆太清。急急如律令。
　　追攝咒
　　吾自酆都山不來一朱砂頭髮拂天開。北帝敕收無道鬼，指揮兵將運風雷。雄威猛將奔雲去，犯律邪魔急捉来。五帝大魔兵九億，呼風嘯雨運陰雷。天地人前皆黑暗，天羅地網布周迴。我有潔微玄擔在，書功錄過滅兇急急如律令。
　　召酆都猛將咒
　　黑帝靈書，天蓬寶符。令行風火，山傾木枯。水竭火滅，天地黑虛。陰沉九地，諸將馳驅。吾持正令，魔鬼之師。頭轉北斗，足躡江湖。聞吾叩令，鬼滅神誅。天將立至，為我驅除。急急如律令。
　　召力士使者咒
　　北帝之宮，主帥天蓬。力士使者，速至壇中。令叩急速，雷吼雷奔，天陰地黑，日月昏濛。萬魔拱手，符到即從。神兵隊隊，變化英雄。吞魔食鬼，剪惡除兇。敢違黑律，押至桑銅。收送黑獄，永劫無窮。沉沉長夜，劍刃刀' 鋒。急急如律令。
　　召飛天八將咒
　　錫鑑鍔，銅。威靈八將，鬼吏之尊。身佩黑律，職掌玄文。提領兵卒，剪滅妖氛。上奉北陰，酆都帝君。升天入地，飛行太空。縛捉鬼眾，收禁邪魂。隨呼立至，有令即從。聞吾正令，速降壇中。急急如律令。
　　召酆都諸符使咒
　　天蓬敕命，御史叮嚀。太玄黑憲，收治鬼神。飛符信速，走叩雲奔。黑天黑地，黑海黑林。黑山黑水，黑雨黑風。昏沉九地，日月無明。黑符大使，黑甲將軍。聞吾正令，立降真身。從吾所使，急捉邪精。急急如律令。
　　召景陽宮四神咒
　　苟畢田孫，至聖至靈。大威大猛，無影無形。隨風而至，聚炁為真。遵行黑律，救濟群生。佐衛御史，統領魔兵。黑旗黑節，列陣前奔。群魔稽首，飲氣吞聲。隨吾正令，一叩即臨。我佩黑律，總治鬼神。何邪不伏，犯者滅形。急急如律令。
　　召馬宋二靈官咒
　　正令急召，大神來臨。收攝魈□，倒食橫吞。雷音一吼，震動乾坤。不動尊神，變化分身。二神變現，無極無窮。滿天滿地，奔火行雲。穿山入谷，破竹搜尋。聞吾正令，急捉邪精。速至速至，聽吾令行。急急如律令。
　　召焦曾二真君咒
　　北方黑帝，酆都之尊。統領酆都，上掌天星。賜吾黑律，掌管魔群。左右司禁，殺伐二神。降魔伏怪，滅禍收神。手提山嶽，打碎魔精。金睛鐵面，黑甲玄身。玄裳黑服，黑甲將軍。吸雲大朗朗，吐氣黑沉沉。魔兵皆伏匿，鬼魅敢逃形。穿山入火通天地，入水隨風攝鬼魂。正聲叩聲如霹靂，二神急降急來臨。有一不從吾命者，如逆玄都黑帝文。急急如律令。
　　召御史大咒
　　北帝御史，酆都大雄。玄冥主帥，大魔之尊。顏如藍靛，統領威權。奉命主令，剪誠妖兇。五靈真老，賜我真文。持九泉之號令，帶玄元之真文。劍橫斗口，目視乾坤。江神鼓浪，海神翻風。天昏萬里，地黑千重。主兵元帥，九蟒相從。隨神同降，助我神功。黑令聲轟，霹靂威冲。部領眾神，上振天門。速離鬱絕，降我壇中。急急如律令。
　　召全臺將兵咒
　　吾乃天帝之使，奉命紫微號令。九泉法遵黑律，周遊三界，討伐魔精。當召四直，直壇關集。三官所管，九府四司。巨天力士，執罰神兵。司命司錄，司功司煞。速離地府，急出溟玲。各掌本職，盡出九陰。令行風火，速至壇庭。急急如律令。
　　召六宮魔王咒
　　天蓬天蓬，萬神之宗。領持帝典，急付六宮。六洞魔王，速出幽門。兵員十萬，變化神通。升天入地，速至壇中。閶闔一道，黑氣橫空。天星扇落，江水不通。山嶽平如砥，天柱斷，地維清。四極肅，黑炁騰。日月晦，一切生人上太清。魔自滅，鬼自亡，妖自滅，祟自傷，風揚火捲起鑊湯。急急如律令。
　　神令大誓咒
　　吾奉紫微，專命職掌。酆都上至九天，下至九泉，中遍九州。應諸天地，神祇，妖星逆象。飛走魔靈，魈□鬼魅，一切妖氛。不問祀典，不理情輕。敢干正令，御史行刑。命兵速出，八極追尋。應諸山川林洞之中，泉源巖穴之內，應是曾來為害生民者，盡行攝捉。如山川古廟，古怪神明，古佛金仙，古墓骨崇，古山石魅，古木魈□，敢有隱藏者，御史提兵，親行戮馘攝。急急如律令。
　　祭令咒
　　千變萬化，一炁而分。一變為三，三炁而成。三化為五，五炁靈君。北方大將，里一煞威神。天蓬元帥，下領九陰。九陰之主，遵令而行。六洞魔首，同入天宮。天宮之內，幽獄重重。刀山劍柱，鎗刀如鋒。橫交堅起，寒黑昏濛。速化天獄，收禁妖兇。急急如律令。
　　集神歸宮咒
　　魔首元帥魏伯賢，聽吾號令火急行。分身降炁入吾令，統領兵員億萬千。鬼吏參隨無兆數，呼風哨雨入吾壇。守隨神令勿遠去，聽吾令行聽吾言。吾奉五靈玄老敕，火急奉行。急急如律令。
　　召酆都變神咒
　　北帝真人，酆都憲章。威光神變，物物隆昌。頭帶華蓋，足躡魁罡。六甲歸左，六丁右防。青龍孟章，左列白虎。監兵右傍，朱雀靈光。在前玄武，執明後廂。九泉大醜，魔王周維，執秉憲章。有敢當吾典制，押送威劍神王。急急如律令。
　　行淨咒
　　四目老翁天元神，天罡八煞掃妖氛。吾目一視山嶽傾，吾水一噀遍乾坤。百邪縮首群妖絕，眾穢蕩淨山海清。太上巨天天律至，魔神失所歸無門。急急如律令。
　　步罡咒
　　吾乃東方青帝靈，混元九炁而化生。配合乾坤與萬物，輔三台兮佐北辰。扶持乾象統千兵，角亢氏房助吾心。尾箕合兮合吾真，披日月兮戴星辰。吾從此處領天兵，風車雷車水火車。興霹靂兮起風雲，千兵萬將護吾身。從此乾坤亨利貞。
　　召將急應咒
　　月華鏡水，華夷盡知。廣惠所求，大神助威。統兵揚法，主帥雷使，火急現形。急急如律令。
　　地衹咒
　　東嶽有神，正直聰明。張許雷使，立現真形。邪祟為禍，侵害皇民。與枷與縛，與捉與擒。不問高下，無管家親。山魈獨腳，金木石精。天魔外道，祀典邪神。長枷鎖束，押赴壇庭。嶽神五靈，東卿上君。張巡、許遠，火速現形。急急如律令。
　　中宮土宿，上將虎頭。主馘邪魔，斬瘟天牢。上承帝旨，不得停留。急急如律令。
　　烏東上將，青面金睛。驅龍駕虎，部領鬼兵。翻山覆地，飛石揚塵。鐵羅鐵網，鐵索鐵鈴。山魈精怪，毋致逃形。神去速捉，速縛來呈。急急如律令。
　　青靈咒
　　九炁蒼精，太昊之靈。發生萬物，草木同榮。光元帝主，考召鬼神。寅辰龍虎，卯酉陰陽。奎婁狼犬，丙丁火神。赫威一德，膽腑同盟。水火交媾，龜蛇合形。吏兵三千，肅煞無情。佐都巡之遊奕，聽太保之指陳。出東蒼之岱嶽，下青府之壇庭。來遵吾之號令，捉橫鬼之妖精。助吾符命以攝捉，仰汝猛將之遵承。稍違吾之典憲，當滅汝之功勳。天律峻嚴，母輒違慢。急急如律令。
　　召溫太保咒
　　溫瓊赫烈，專行肅煞。紫髮金睛，皂袍鐵甲。青面黃眉，護持道法。神部所臨，天昏地黑。吏兵三千，當賞以罰。掌主掌死，行檢行察。黑節黑旗，鐵斧鐵鉞。開寅辰之正炁，藏龍虎之真精。運奎婁之妙宿，役狼犬之威靈。丙丁之君，丙丁火神。火山坎位，奔騰黑雲。收精攝毒，起死回生。東嶽帝君，嚴命太保。聽之令行。急急如律令。
　　唵結帝摩訶，呾練蘇陀，盤頭迦多吟，囌陀咭啼吽吽吒，薩噁遮迷目，唎唎□吽，□□哈咇金栗摩訶敕煞攝。
　　烈雷咒
　　唵屋速俱盧噠唎娑，伊尹赤盤啄神密迴，吽度合摩逐怯畢耶，拏奴咖遮乾合明威結，嚕成耶暮勾韋，喚各咯咖□，危體陀體，嚩施達護，低喚欽吽煞佑伴吒娑訶攝。
　　瓊花咒
　　唵召溫瓊，太素玄平，領兵助法，三五元君。唵嚤呮啼，吒吽咭啼，□□嘍咭，唎吒□□□，僧金吒哆喏吒，孤魯吒□□，喃哹弼娑訶。扶嬰攝雲函玉篆，玉笈雲章。升天入地，收斬瘟。無道之鬼，拔髓抽腸。奉天明命，絕滅兇殃。唵吼吒咄吒，火曜金伽。生時了了，威身速降，疾速降。急急如律令。
　　召酆都將咒
　　酆都號令，萬神咸聽。上至九天，下至幽冥。吏兵猛將，有令敢停。拒逆違命，法有常刑。急急如律令。
　　溟泠大將，四臂三頭。左輔披髮，頭帶骷髏。顏如藍靛，總領兵頭。前後排列，似水如流。九獄主吏，各執戈矛。呼吸雲雨，鬼哭神愁。考召邪原，不得停留。酆都符命，急速擒收。吾今用法，要見蹤由。行符召將，犒賞先酬。急急如律令。
　　發號令咒
　　吾左有日君，右有月君。前有雷電，後有風雲。震動天地，吒咄龍神。受吾真炁，受籙真人。三萬力士，六甲將軍。左右星聚，前後雲奔。陰陽造化，隨手應分。千乘萬騎，急召汝身。聽吾拷約，受吾法分。敕下鬼賊，從吾降真。急急如律令。
　　六宮煞鬼咒
　　紂絕標帝晨，諒事構重阿。炎如重霄煙，拂若景耀華。武城帶神鋒，恬照吞清河。閻闔臨丹井，雲門鬱崖峨。七非通奇蓋，連宛亦敷魔。六天橫北道，此是鬼神家。
　　八將咒
　　天地日月星，吾召酆都神。隨炁一攝至，追精立現形。不問神與鬼，選甚妖與精。八將聞吾召，火急見真形。
　　酆都聚壇捉咒
　　唵伽婁叉，帝婁叉，唵迤叉，盧唎叉，伽撥叉，風雷叉，火雷叉，其敕叉，達尹盧叉，烏屠敕攝。吉留叉，帝留叉，風雷叉，火雷叉，伽鉥叉，達尸盧叉，毗留勒烏輪屠叉敕攝。鑑鍔，
　　錫大威雄，寶劍橫雷胸。正炁接天地，聲名達上穹。鑑鍔神靈速，鬼神咸賓伏。銅聖，八將逞神通。妖邪不敢遁，先捉夜光鬼。攝赴四目翁，從誅無道神，魁罡與滅蹤。吾奉上帝敕，附體姓名通。急急如律令。
　　召桑元帥咒
　　天蓬天蓬，北帝之雄。下赴冥司，酆都之宮。紏察六獄，隨令即從。桑銅聞召，立至壇中。顱頭大使，風火奔沖。隨令速至，驅虎驅龍。紫微禁旨，咸使知聞。敢有不至，押送羅酆。永禁幽獄，萬劫無終。急急如律令。
　　酆都誓咒
　　吾奉紫微，專命北帝靈文，下治酆都六天之宮。六宮大魔，隨令郎從。天蓬衛我，同助威雄。刀鋒萬劫，劍柱千重。銅蛇吐火，鐵犬奔衝。千端苦惱，考勘無窮。有遵正令，賜賞以功。保奏天闕，名書帝宮。依吾旨令，急急追魂。急急如律令。
　　遺將咒
　　太玄黑書，天蓬總符。猛將聚壇，收捉邪巫。祆魂猖主，側法兇徒。三洞羅漢，五部兵奴。疾速追捉，盡攝無餘。有敢當者，鐵鉞行誅。清寧世界，邪怪消除。御史按察，光遶後驅。有違黑律，影滅形誅。急急如律令。
　　開令袋咒
　　天蓬收黑霧，立現酆都山。六洞明朗朗，幽獄重開關。大魔牢把護，聽我令宣傳。急急如律令。
　　開天門咒
　　吾奉天蓬敕，玄武開幽關。獄吏少停考，陰兵周衛寰。魔王怒按劍，六洞鎮魔蠻。聽我傳宣敕，天門視黑山。急急如律令。
　　開獄咒
　　天獄靈靈，五炁靈君。領兵百萬，助我威靈。巡遊八極，活捉生擒。敕金頭那，鐵頭那唵。夜浮頭住，盡入攝。魂。攝赴幽獄，永劫無生。急急如律令。
　　保生咒
　　天蓬天蓬，九玄殺童。變化凡身，威猛英雄。通天通地，通火通風。通水通幽，通□通空。通正通邪，無盡無終。變化九億，聚魄生魂。□星明朗，□星乘龍。□星大吉，□星騰空。瑞光流散，普遍光風。□□上生，□星神通。同上生籍，保魂定魄。精得以鍊，炁得以通。神得以定，四大興隆。急急如律令。
　　召四目老翁咒
　　天蓬天蓬，萬神之宗。有大威神，四目老翕。目視四部，一一皆通。巡遊世界，速縛邪風。有一不從，押送北酆。忽來倏去，隨名奔風。速降速降，大顯真功。急急如律令。
　　召魔王咒
　　九醜大聖，赤髮魔王。群魔畏伏，妖怪潛藏。六通具足，剪馘兇殃。隨吾咒召，立降壇場。急急如律令。
　　制魔咒
　　吾奉北帝，專令職掌。酆都制轄，魔靈掌判，神鬼令下，急如星火。馳逐來臨，法布疾若風雷奔騰。攝捉聽吾呼吸，遵我指陳，入地升天。登山赴水，隨吾口敕，速去速來。急急如律令。
　　斗煞咒
　　天蓬天蓬，天地之尊。上朝金闕，下覆崑崙。九天五嶽，在吾掌中。三元八節，一炁包容。運天台斗，魔鬼滅蹤。天罡神王，萬丈英雄。黑煞神王，馭虎馭龍。周遊八海，下至六宮。大魔畏伏，嚴駕夔龍。三十萬兵，來衛九重。沖天煞炁，永斷祆兇。急急如律令。
　　功曹咒
　　天蓬有命，功曹來臨。盧見王安，火急來臨。速追土地，同降壇庭。聽吾號令，火速來臨。天蓬主領，無犯典刑。急急如律令。
　　桑將威烈咒
　　顱頭威烈將，感應將桑銅。速出九陰位，星火降壇中。追魂千里去，攝魄疾如風。魁星流雷轉，罡曜氣昏濛。汝等聞吾旨，有命即遵從。母犯酆都令，罪報永無窮。急急如律令。
　　太上三洞神咒卷之十竟
　　太上三洞神咒卷之十一
　　祈禱考召諸咒
　　興雷咒
　　都天雷公，呼雷震風。青雷赤炁，洞按九宮。赤雷白炁，上遊上穹。白雷黑炁，下攝北酆。黑雷黃炁，太極玄充。黃雷青炁，遍滿虛空。周天世界，炎炎赤風。與神俱合，與道俱通。急急角箕，斗翰張翼。何神不伏，何鬼不從。北靈黑歷，九醜紫童。風伯雨師，袪雷飲虹。神符一到，萬鬼無踪。急急如律令。
　　總召雷咒
　　玉清命令，劫汝眾神。雷霆上聖，欻神飛神。五雷猛吏，漢臣威靈。雷公赫充，電母文英。風伯道彰，雨師何青。蠻雷使者，東方魔明。南方烈煞，炬火之神。西方赫猛，火堵之精。北方使者，黑犬之神。中央使者，黃混惡轟。瀝黑烈炎，號黑噴雲。九州社令，大布火輪。飛天大將，統攝天丁。黑雲靉靆，百萬吏兵。今蒙天令，速收邪精。翻天覆地，雷電喧轟。上掣太極，下至幽冥。神光電目，子細搜尋。千千截首，萬萬剪形。敢不從命，粉骨碎身。急急如律令。
　　敕符咒
　　都天大雷公，霹靂震虛空。刀兵三十萬，嚴駕此符中。若有不順者，嚴令决不從。攝赴魁罡下，化為清靜風。急急如律令。
　　湘水咒
　　湘河大湖，眾水之都，川連北海，通及五湖。飛霜青女，馮夷同居。鱉吼翻浪，風雨如珠。蒸山起霧，龍升太虛。興雲立布，雷電交扶。城隍社令，速起方隅。急來救旱，萬物焦枯。有違雷敕，攝赴酆都。急急如律令。
　　測斗咒
　　北斗靈靈，斗柄前星。貪狼操惡，食鬼吞精。巨門煩赫，照曜分明。祿存奔霧，統攝吏兵。霞沖文曲，光徹廉貞。威南武曲，真人輔星。天罡大聖，破軍尊星。四天閉塞，濁炁渾凝。帝持斧鉞，統領天丁。靈官巡檢，聽察尋聲。九州社令，一一呼名。誅斬兇惡，獲罪不輕。凶惡者死，慈善者生。斬頭截足，杵碎身形。鬼妖蕩盡，人道安寧。真炁所到，萬魔摧傾。天地日月星風，火雷電霆。急急如律令。
　　天罡啟請咒
　　三十六天罡，中天大法王。炎帝裂鬼血，賜我為真皇。七總八元君，為吾驅禍殃。真炁變雷火，老君伏炎光。熠降落天罡，真炁落洋洋。真炁速降攝，天威使者速降攝，緣邅聚聖攝，天地日月星風火雷電攝。唵蘇囉那蘇囉那，蘇嚕蘇嚕娑嚩訶。
　　天罡敕符咒
　　天罡天罡，九炁煌煌。金光激烈，上應律蒼。下赴九府，何鬼敢當。吾為破軍，萬鬼伏藏。天回地轉，右陰左陽。上天節度，生化萬方。真炁正炁，攝滅禍殃。急急如律令。
　　朱明符咒
　　朱明大神，養炁存真。化身三界，吞服魔精。存我日月，七政安寧。遊行五藏，疾速驅兵。聚神歸祖，收魄還靈。何邪不退，何病不寧。火車去毒，水車含真。風車炁車，洞達玄冥。真光變化，道骨輕清。上昇功滿，皆我真形。急急如律令。
　　混沌木郎咒
　　大欻火小欻火，自然響應天下驚。陽神陰陰神真，一身骨節，自然輕飛。神謁帝朝金闕，役使雷霆震萬靈。敕召諸雷神現真，形威公明速降臨。吾奉玄元令，敕召天蓬君。開巽門陽神，疾速遍風雲。陰神現黑雲，木郎君馮夷鼓舞遍乾坤。破石泉源山海傾，霹靂一聲運星真。六波天主降崑崙，九天使者統青童。帝令關召五湖君，蓬萊都水起龍君。齊心果敢鍊真形，天工造化撚然成，飛符催報召雨神，雷電霹靂千里驚，委差北方壬癸將，統領雷公電母神。風雷吼雨陣滂沱，救萬民，感天真。救生靈，加心念動木郎君。一遍二遍心香請，五遍七遍千里霖。伏魔君制魔君，箕星畢雨太陰星。速召木郎第一君，速降速降疾速降。急急如律令。
　　敕服符咒
　　吾受五雷正法，吞服雷霆威聲。納則護身保命，吐則治病除邪。神光萬道，灌我胃華。太上有敕，猛吏銀牙，保守正炁，蕩滌凶邪。急急如律令。
　　攝附咒
　　破軍赫奕，殺鬼萬千。武曲亞靈，霹靂震轟。廉貞元辰，大有妙庭。文曲玉衡，運轉璇璣。祿存權樞，光射大靈。巨門守正，收攝邪精。貪狼元首，攝赴魁罡。急急如律令。
　　八卦罡咒
　　吾領三元入坎宮，歷艮登乾升天穹。復歸震闕跨青龍，兌位命我歷千重。坤輿離馬奔巽風，稽首三台華蓋中。急急如律令。
　　報指咒
　　杳杳冥冥，甲乙丙丁。庚辛壬癸，八大天丁。急應吾口，急應吾心。上帝有敕，賜我指靈。八宮天丁，拽骨抽筋。急報急報，急勾急伸。通靈報指，不得稽停。急急如律令。
　　張使者咒
　　都天雷公，驅雷飲風。雷公到處，萬鬼無踪。神目閃電，表裹皆通。玉嚙哨□，吹滅妖兇。呵雲吐霧，遍滿虛空。起雷致雨，救旱功隆。運震霹靂，萬鬼皆蒙。敢有違命，轉斗移宮。天翻地覆，大道不容。急急如律令。
　　飛神謁斗咒
　　玄都上象，太虛景霄。北斗華蓋，飛雲玉橋。肇羊陀羅，策玄駕浮。右弼隱元，韜光散驕。左輔洞明，一點祥標。三台散景，天罡赫鄒。破軍斗□，七宿連鑣。武曲斗□，逸駕雲飄。廉貞斗□，瑤臺岢曉。文曲斗□，紫雲鬱蕭。祿存斗□，總御招搖。巨門斗□，飛越玄寥。貪狼斗□，玉華慶韶。黃老上帝，總持王堯。紫微帝座，萬星上朝。慶華天后，紫光煥昭。九玄父母，靈爽飛超。三生七世，罪障俱消。增延福慶，解釋愆尤。泥九絳宮，與斗俱遼。金液還丹，紫芝碧苗。令神飛舉，逸步逍遙。長生久視，身入金樓。馳騁斗極，萬劫千秋。急急如律令。
　　雷穴風錐咒
　　雷穴風錐，乘天演威。左奔赤龍，右控玄龜。惠音戞天，武卿迅圭。鐵城紫洞，煞令坎離。芒角森嚴，龍藥叉持。真炁合鬱，陰陽應機。昴仰魁轉，南北東西。真王玄帝，萬億神雷。玉音所召，迅令急催。急急如律令。
　　召雷咒
　　吾乃天師弟子，急召雷公電母。火車霹靂赴壇，伏藏真氣于此。當處社令雷神，隱隱漸離玆土。識女四哥聽令，勾婁吉利衛護，登僧得色降臨。東魔明，南烈煞，西赫猛，北惡轟，中焜電。五方蠻雷使者，五嶽社令。六毒蠻雷，川源潭洞。太歲下掌，行風雲雷。雨電隨吾，神咒而聚，速降壇前。唵吽吽唎，囀嗼□呬嚼。交轟火車，吟疾□唫呵。急急如律令。
　　欻火敕形咒
　　天乙猛馬飛帝庭，青華符命起四溟。幽靈奉敕傾四瀆，雷城擊鼓召雷神。欻火元帥監眾將，暗天塞霧黑雲興。甘澤滂沱盡霑足，雨師急急上雲程。急急如律令。
　　祈晴日咒
　　陽晶陽晶，飛罟火輪。日華輝耀，蕩滌陰雲。火車火車，雷令之家。鞭韃猛馬，速降丹霞。陽神朱明，速召火鴉。急急如律令。
　　祈晴月咒
　　金輪玉迴，天雲散開。紫微降敕，淫雨清埃。海伯風師，雷火陰摧。陰晶赫赫，火輪常推。紫微降敕，丙敕寅回。急急如律令。
　　祈晴星咒
　　日中火光，月中精靈。大明朗耀，金剛之精。日中太華，高陽明星。魁星玉輔天元庭，火輪太寶元中賓。猛獸天妖熒域星，火上太乙元君，平火光大聖金童君，太極大帝皓凶流金敕，金剛火山律令敕。
　　祈雨咒
　　天一生水，陽炁漸萌。水无灌注，震宮驚行。木神生火，火炬交燃。南陽人土，灰燼煙燃。土炁凝結，金聚鋒芒。天地定位，山澤炁剛。雷風相搏，水火激揚。黃赤二道，圍繞縱橫。日月星光，頭戴八溟。三光弩月，鼻動乾坤。齒排八卦，手執鎚尖。身胸高大，足踏崑崙。兩腋飛火，燒鬼窮源。魁星插首，□翁邊扶。□星隨轉，□光繞纏。□宿右動，輔芒相連。魒星拱輔弼下遷。天門左轉，五星度纏。地戶右轉，六星交連。東斗灌注，景陽遐宣。五星相生，吾奉天命，急速呼傳。急急如律令。
　　祈雪咒
　　東靈上相，瑞光之家。化生和氣，遍滿中華。六合袪癘，皓炁無涯。五穀受精，草木成葩。陰風凍海，鳳觜銀牙。大逞神威，布滿瑤花。急急如律令。
　　又
　　靈龜之神威嚴凝，結聚木郎并四溟。作團堅透真光明，朔風陣起同雲興。東靈瑞光真王生，將水剪作碎花冰。交加密布東陽城，玉龍碧公神炁清。閻浮凛凛骨冷冷，上帝敕下無容情。瑞雲密布誰能蒸。急急如律令。
　　水都致雨咒
　　坎有真水凝玄波，倒流逆浪升天河。陰升陽降水火和，結為雲氣高嵯峨。淙淙雨陣遍娑婆，水部威令摧早魔，神符一下准玄科。急急如律令。
　　陽光生輝咒
　　天符散光舒重陰，符到雨止開濃雲。
　　太陽現出真火輪，燒退水怪立便晴。
　　敢有違慢罪非輕，水部判官急奉行。
　　收雨咒
　　皇天忽敕不留停，水部奉行龍神驚。收雲散霧四天清，狂風吹散陰不凝。太陽生輝日炁明，隨符止雨開霽晴。唵火輪風輪急攝。
　　太陰凝祥咒
　　陰華發輝，純陽不虧。陰極生陽，和靄霏霏。非雨非霰，天花速現。一片初飛，中華已徧。帝敕所告，陰凝陽戰。唵都嚧唎急攝。
　　靈剪水咒
　　水部威雄吹凌風，激波搏水陰雲濃。剪水使者宣靈通，化雨作雪成元功。南閻世界瑞炁重，紛紛密布，玄陰宮。瓊瑤祥光年不凶，隨符報應袪玉龍。變化靈光一刻中，敢有違令罪北酆。急急如律令。
　　混元召咒
　　五帝威神，與帝同生。混沌浩蕩，一炁初分。安天立地，攝鬼袪精。發生萬類，統御群靈。霹靂一震，萬里聞聲。混沌法律，萬神咸聽。急急如律令。
　　廣運咒
　　伏請廣運，先天元陽。混元道炁，雷霆火府真炁，五行生旺正炁，灌注見患某人身中，自頂至踵，自手至足。上至泥丸宮，中至絳宮，下至湧泉。底三部八景，五臟六腑之內，搜出一應邪炁、鬼炁、毒炁，天行時炁，四時不正之炁，瘟疫毒癘之炁，陰陽不正之炁，飛遊走土之炁，隨此道光，並為攻出。請降天上之清炁，攻身中之濁炁。以天上之正炁，攻地下之邪炁。以天上之神炁，攻地下之鬼炁。以混元之道炁，攻患身之病炁。應患人身中四百四病，一切諸證。神符到處，並與攻除。即請表裹俱發，有汗攻汗，令汗發泄。有痰攻痰，令痰吐出。有邪攻除，令邪攝伏，對證攻治。急急如律令。
　　混元布炁咒
　　天蓬天蓬，佐天無窮。一炁之祖，混元之宗。能除魔黨，能減邪鋒。違吾者死，逆吾者亡。四聖當位，普掃不祥。六天正炁，敕赴魁罡。病人痛苦，攝送他方。急急如律令。
　　封附咒
　　負風猛吏，風火將軍。銀牙鐵筆，食鬼吞精。火龍騰來，駕火飛雲。速速降敵，吉凶患因。不得隱匿，疾速現形。降附童體，通報來情。無違誓願，普救群生。急急如律令。
　　醒魂咒
　　混元一炁，速還本真。骨節靈爽，回體長生。一如度人，天尊律令。
　　發罡咒
　　天將騎吏，徑下雲罡。斗轉星移，瀲灧三光。上應九天，下應九地。雷公霹靂，風雲聚會。罩布十方，乾坤定位。急急如律令。
　　召功曹咒
　　使者靈靈，有大威獰。周行三界，巡察人情。遍告雷府，傳達愚誠。聞吾有請，速降壇庭。
　　混元總召咒
　　混沌祖炁，化生諸天。制禦三界，統攝萬靈。百千官眾，萬億精兵。金剛力士，夜叉王神，無鞅數眾，內外屯營。道祖有令，不得稽停。號召諸將，齊集壇庭。有違吾令，罪罰非輕。急急如律令。
　　心報咒
　　上帝有敕，立召元君。元君主將，統轄雷霆。明檢鬼簿，鬼神之名。三界內外，出入縱橫。速速通報，吾心之因。內有機括，不得久停。千變萬化，速付吾身，速應吾心。急急如律令。
　　真火治病咒
　　天中火光日晶明，太陽火鈴金剛精。日中火暈高陽明，魁星玉輔天元庭。寶輝火室玄景貞，猛驥火妖熒惑星。火星火輪元君平，火山大聖金童君。太上皓兇流火鈴，上帝有敕降真靈。急急如律令。
　　辛天君召咒
　　雷霆猛吏，號召元君。朱髮鐵面，鋒齒如銀。驅雷役電，走雨奔雲。飛符三界，威震萬靈。急來巽戶，速現真形。急急如律令。
　　辛天君誓入心咒
　　銀牙耀目，翻倒乾坤。掌天之威，直諱隆延。呼吸雷霆，撼動山川。真符到處，永斷邪源。誓廣寰宇，大鎮吾權，滅以黃鉞，斬以钁天。令持在手，水鎮吾權。急急如律令。
　　敕遣咒
　　六甲大將軍，六丁正陽神。太清高上敕，敕付魁罡君。遣君救病者，病者即安寧。遣君捉精怪，精怪悉滅形。遣君攝毒炁，毒炁速離身。遣君去起土，修造得安寧。遣君謝土府，報謝土公神。遣君鎮宅舍，人眷保安寧。遣君去保酒，醞釀得和平。遣君去催生，母子得生成。若有不伏者，乾元亨利貞。急急如律令。
　　辛天君罩鬼咒
　　天罩地罩，年罩月罩，日罩時罩，普天罩下，一切無道邪鬼，不正妖邪，無祀瘟疫，邪巫野魅，無動無作，不得迯形。急急如律令。
　　天一地二，萬物俱備。水火真元，混沌正炁。神伏吾使，鬼伏吾制。行住坐臥，吉無不利。急急如律令。
　　南斗咒
　　司府受煉，相火成罡。梁為天宰，同感炎光。樞機輔弼，星列玄章。育精大明，赤車凌芒。煉化神府，表裹俱昌。
　　敕天蓬將咒
　　北極有將，六臂三頭。常乘黑炁，衝塞斗牛。眼如閃電，身佩黔鑒。出封神將，入為公侯。聲如霹靂，手執戈矛。是邪斷跡，是鬼斬頭。不順大道，火急擒收。寸斬毋赦，不得停留。急急如律令。
　　黑煞咒
　　黑煞威神，天猷統兵。天蓬元帥，佑聖加臨。北帝煎鬼，碎如微塵。神符到處，萬里速擒。急急如律令。
　　加句天蓬咒
　　天蓬天蓬，九元煞童。天關地軸，在吾掌中。五丁都司，高刀北翁。七政八靈，太上皓兇。長顱巨獸，手把帝鍾。素梟三神，嚴駕夔龍。威劍神王，斬邪滅蹤。紫炁乘天，丹霞赫衝。吞魔食鬼，橫身飲風。蒼舌緑齒，四目老翁。天丁力士，威南禦兇。天縐激戾，威北銜鋒。靈官玉女，鐵腳神王。聾啞二將，走犬飛鷹。三十萬兵，衛我九重。辟屍千里，袪卻不祥。敢有小鬼，欲來見狀。钁天大斧，斬鬼五形。炎帝烈血，北斗然骨。四明破骸，天猷滅類。神刀一下，萬鬼自潰。急急如律令。
　　紫庭召神咒
　　吾以天為父，地為母。吾居其中，常如赤子。日為功曹，月為主簿。雷公電母，在吾前後。風伯雨師，在吾左右。六甲直符，周雨圍繞。青龍居吾左，白虎居吾右。朱雀在吾前，玄武從吾後。黃龍鎮吾頭，七星在吾手。吾居九宮中，太乙為吾偶。左三右七，戴九履一。二四為肩，六八為足。吾居其中，一為實腹。吾為天帝，所使巡遊。十極紏察，三界攝除。九天故炁，四直赴壇。受吾口敕，吾今在此。立召天地神祇，江河淮海濟城隍社令，三界神祇，並聽驅役。敢有不順，準玄都律治罪。急急如律令。
　　罡步咒
　　天靈地靈，三五交并。神罡一起，萬鬼潛形。伏吾斗下，碎如微塵。謹召履斗將軍李丘，飛斗將軍蔣元明，擲斗將軍郭元通，建罡將軍熊尚脩，起罡將軍趙守炎，發罡將軍田斬妖，速至吾壇。吾今禹步，交乾履斗。願降真炁，入吾身中。威光照破，邪魔滅形。急急如律令。
　　坐鍊咒
　　南極生我，三炁合真。元英上應，父玄母元。人生五臟，養育精神。下灌玉液，上朝泥丸。左命玉華，右嘯金仙。暮呼七魄，朝制三魂。令我長生，永奉三天。急急如律令。
　　蕩窠咒
　　北帝伏魔降敕，便宜五星列照。二象騰輝南辰，北斗左右樞機。天罡大聖司正司非，天蓬元帥伐惡誅危。紫庭官將，奉命行威。追攝補益，纖悉無遺。急急報應。
　　遠罩咒
　　奉請天羅神，地羅神，金羅鐵網大將軍。火索火繩銅柱將，大張羅網罩壇庭。千里布黑霧，萬里下迷塵。鐵犬銅獅巡內外，萬鬼千魔走無因。急急如律令。
　　捉鬼咒
　　夤具六丁，六甲通靈。天丁力士，四目老翁。駕火力士，遊宮將軍。先捉邪鬼，後擒妖精。家親眷屬，土石魔靈。盡數押到，毋致逃形。攝附童體，通說姓名。交魂招伏，病患安寧。急急如律令。
　　縛鬼咒
　　天羅神，地羅神，金羅神，鐵羅神，日羅神，火羅神，敕令縛鬼精，無分高與下，紐縛莫容情。棚扒并吊鞫，拷打降通靈。交魂而退病，降伏立通名。急急如律令。
　　柳鬼咒
　　吾奉天法，下助吾身。借吾枷與杻，枷杻不正鬼和神。急急如律令。
　　考鬼咒
　　天蓬天猷，真武真君。黑煞元帥，无義將軍。捉縛枷拷，四大天丁。手執鐵棒，拷鬼通名。縱橫攝勘，施威現形。不分高下，罪莫容情，俾令患體，立遂和平。急急如律令。
　　大火鈴咒
　　朱鳥凌光，神威內張。山源四鎮，鬼祟滅亡。神池吐毒，邪精伏藏。魂臺四明，瓊戶琳琅。中有玉真，坐鎮明堂。手揮紫霞，頭建神光。口誦洞經，三十九章。普召萬神，龍虎截罡。猛獸奔走，銜刀吞鎗。揭山钁天，神雀毒龍。六頭吐火，啗鬼之王。雷豬電犬，掣天流橫。梟磕駁爍，逆風橫行。天禽羅陣，皆在我傍。吐火萬丈，檢察不祥。群精啟道，村落山鄉。千神萬靈，稽首叩顙。澤尉捧爐，為我燒香。所在所經，萬神送迎。邪魔滅迹，鬼妖為塵。天禽來衛，千精震伏。莫干我炁，內外合真。急急如律令。　
　　火獄燈咒
　　太陽正照，陰鬼當衰。神光赫赫，九靈太微。我今所化，萬鬼燒糜。七炁成斗，三炁成台。五星俱照，符到速追。乾元一炁，元亨利貞。吾奉帝敕，總攝吏兵。三十六將，急降威靈。一依敕命，來赴壇庭。焚燒魔鬼，灰滅邪精。豁落將軍，三五吏兵。承準天符，不得久停。急急如律令。
　　建獄咒
　　北斗靈靈，斗柄前星。四天閉塞，某獄靈官巡檢，掌持獄印，主宰獄兵。九州社令，一一呼名。斬鉏兇惡，誅戮邪精。妖塵蕩滅，人道安寧。急急如律令。
　　火獄咒
　　火熾風馳，變為獄院。蛇盤龜走，飛雷掣電。地暗天昏，乾坤俱變。天羅地網，劍戟周徧。鄭都雷火，疾速為建。當令下鬼，永受天憲。雷火之司，森列屯練。紏察鬼神，蹤跡立見。急急如律令。
　　安鏡咒
　　業鏡光明，神鬼伏明。燈晃耀邪，魔驚辰朱。赫赫上映，太清台星。魁斗五星，七真照徹。中外萬鬼，滅形神燈神鏡，鬼懼神驚。唵吽吽眾神稽首，邪魔歸正。敢有拒逆，化作微塵。急急如律令。
　　召玄壇咒
　　仰啟龍虎玄壇將，扶天廣聖趙真君。二員忠振大神王，五方馳烈諸上將。十二支神分直事，八威猛將各司權。外排六轄殺邪魔，內列萬神分輔佐。符使威雄尤捷疾，吏兵驍勇正森羅。袪雷役電耀乾坤，輔正除邪回造化。金甲朱衣明日月，鐵鞭黑虎吼風雷。太玄昏遁滅非災，飛禁完令止兇禍。吾奉西靈宗主命，上傳正一祖師言。急屯兵衛出神霄，聽吾號令疾速至。急急如律令。
　　召溫帥咒
　　烏東上將，東嶽齊天。敕令一下，法布令宣。急召太保，鐵面將軍。紫髮如雲，機察鬼神。皂袍鐵甲，怒目金精。手持鐵棒，役使吏兵。鐵定畢光，黑顯方雄。聞吾呼召，速至壇庭。鞠邪拷勘，誓化生民。如違吾令，上犯玄真。急急如律令。
　　召關帥咒
　　北帝靈書，天蓬令行。上運台斗，下轉風輪。黑旗黑幬，戈戟如雲。六宮吐霧，黑氣昏昏。天兵速出，鬼吏交橫。魔王按劍，五嶽司迎。驚天動地，摧倒山林。河泉海瀆，沉黑無明。有犯黑律，押送北陰。速至速至，聽吾令行。有違吾令，如逆上清。急急如律令。
　　洞神召三帥咒
　　玉清有命，速召萬神。上通九霄，下徹幽冥。雷霆威震，八方火輪。玉清五雷，玄冥通靈。二大元帥，八大天丁。五雷神將，東捉西尋。雲氣淼淼，太一降臨。五雷使者，雷電轟轟。直符神將，枷鬼驅精。雷霆一動，念念思真。收魔捉祟，不得留停。上帝敕命，火急降臨。急急如律令。
　　召役天醫咒
　　北方黑帝君，南方風雷神。叫喊連天地，八卦自通靈。蕩蕩周天暗，無邊捉鬼神。旗印歸火府，神霄玉樞城。胎病能遣禍，消災解厄逆。如違押北府，有令斬邪神。運光飛電火，神印起雷鳴。掌印兵千萬，助神隨令行。急急如律令。
　　太上三洞神咒卷之十一竟
　　太上三洞神咒卷之十二
　　閒度祈禳登齋諸咒
　　五方衛靈咒
　　九炁青天，明星大神。煥照東鄉，洞映九門。轉燭陽光，掃穢除氛。開明童子，號曰玄鄉。備衛我軒，上對帝君。收魔束妖，討捕兇群。奉承正道，赤書玉文。九天符命，攝龍驛傳。普天安鎮，我得飛仙。
　　三炁丹天，煥景流光。熒星轉燭，洞照太陽。上有赤精，合契虛皇。開明童子，號曰華芳。總御火兵，備守玉堂。斬邪束妖，剪截魔王。北帝所承，風火衝當。流鈴交煥，翊衛壇場。正炁流行，敢有巴狂。我享上功，坐運魁罡。億劫長存，保天無疆。
　　七炁素天，太白流精。光耀金門，洞朗大冥。中有素皇，號曰帝靈。保神安鎮，衛我身形。斷絕邪源，王道正明。宮殿整肅，三景齊并。道合自然，飛升紫庭。靈寶符命，普衛萬生。元皇正命，來合我身。功加一切，天地咸寧。
　　五炁玄天，元始徘徊。辰星轉燭，洞煥太微。黑靈尊神，號曰層威。統冠飛天，仙裾羽衣。備守五門，撿精捕非。敢有干試，豁落斬摧。玉符所告，神真八威。邪門閉塞，正道流輝。三光映照，我身無衰。策空駕浮，舉形仙飛。
　　黃炁中央，調理乾坤。陶鎔陰陽，總統玄真。鎮星吐輝，流耀九星。開明童子，號曰天璘。陽炁燄上，朱煥炎精。洞照內外，運我身形。百邪摧落，攝役鬼靈。中山神咒，普天使聞。五靈安鎮，身飛上清。
　　三日九朝衛靈咒
　　金真緑霞，煥映三天。飛雲丹霄，諸天控軿。晨輝啟旦，陰翳俱捐。九微震空，五星回旋。萬仙應感，自然妙玄。杳冥散景，分形億千。蒙昧光耀，瑞降壇乾。生死蒙惠，灌煉金泉。魔王恐懼，合景三田。
　　謠歌空洞，帝君守壇。五帝較錄，受符三官。備衛四門，束魔去奸。流鈴擲火，除穢焚殘。身佩金書，鍊液芝顏。玄虛素合，心動三關。騎龍跨鶴，控鳳乘鸞。萬星守舍，千魔不干。道炁長存，萬仙悉安。
　　神光朗耀，瑞炁雨旋。箕斗澄輝，芝宇晏然。玉眸金真，寶殿純乾。變夜作晝，回子午前。太華流彩，丹鳳飛圓。息魔滅奸，高步祥煙。天真普集，齊到帝前。
　　五星虛映，煥景神庭。包羅元象，合炁群靈。潛形杳默，周遊五經。揚威耀日，役使甲丁。卻妖除禍，滌穢消氛。萬魔恐怖，龍虎飛奔。紫雲交覆，萬炁齊并。
　　黃中策炁，斬馘妖宗。遏絕邪源，制斷魔蹤。太上符命，召制神公。萬靈斯格，卻禍除兇。正炁三輪，洞運真風。紫戶含瓊，大度無終。左命青腰，右攝芝童。逍遙乘飈，總御九空。玄壇應機，乘炁虛沖。萬真普降，濟度無窮。
　　金真空降，神虎檢營。玉帝披霞，諸天命靈。九晨回駕，萬魔束形。九微迸煙，神威攝精。流金擲火，百惡消并。神輝耀夜，洞杳長春。聖道蕩蕩，十方肅清。保制劫運，元亨利貞。
　　天書敷羅，下盻太微。元化生成，靈煙九回。八景六周，聖運所持。左賓赤方，右啟帝扉。東華南府，灌鍊辟非。回輪日耀，轉盻月輝。今日大慶，萬道同歸。玄壇正炁，保天無衰。普告三界。驛龍風馳。
　　元始虛皇，集炁居中。三境洞杳，肇生穹窿。七轉九虛，混合回風。變化萬神，天地開通。吉日行道，萬魔敬從。晨輝朗照，默運元功。執節建塵，散花太空。十方普慶，劫運無終。
　　玄陰七靈，九炁合形。魂精魄爽，二景回輪。飛光赫奕，煥耀長春。日月吐輝，回合華英。大梵流布，奔飛火鈴。魔王受事，朝謁帝京。含靈普濟，廣惠幽冥。玉文敷告，萬炁騰升。
　　一日三朝衛靈咒
　　青陽虛映，耀日回靈。神虎辟邪，飛天流鈴。摧奸滅試，萬魔束形。九微回道，八威攝精。千真校錄，三元蕩清。左嘯中黃，右策六丁。七轉八合，周旋天經。聖化巍巍，三道順行。慶雲流布，合景黃庭。
　　丹靈朱火，炎霞激風。赤輪剛運，天光八衝。迸威包羅，交變萬方。流金豁落，群魔減蹤。辟奸破妖，明耀元功。金符召制，躡雲策龍。謠歌慶會，散花太空。神化冥運，四極安隆。伏御帝前，罔有不恭。
　　五星高耀，瑞炁飛浮。元始集神，天地交周。玉符寶節，嘯命微幽。擲火揚威，奸兇無留。萬魔振伏，紛葩卻消。摧怪伐惡，道炁周流。神光照夜，陰翳俱收。萬神降格，扇景乘飈。群生咸遂，惠徧神州。
　　五方衛靈總咒
　　五靈列位，煥鎮五方。始皇護魂，丹老衛形。皓靈侍魄，黑帝攝生。中央黃帝，統御萬真。元皇誥下，幽夜開光。罪消北府，名列南昌。金籙定籍，玉字除殃。朱陵鍊質，飛神太蒼。三官九府，無極神鄉。普受開度，上生天堂。
　　五星都咒
　　五星列照，煥明五方。水星卻災，木德致昌。熒惑消禍，太白辟兵。鎮星四據，家國利亨。刊名玉簡，錄字帝房。乘飈散景，飛騰太空。出入冥無，遊宴十方。五雲浮蓋，招神攝風。役使萬靈，上衛仙翁。
　　遊璣齋衛靈咒
　　辰精朗耀，紫煙御空。星壇煥映，變化雲宮。日魂月魄，離坎翼中。金真嘯命，神虎辟酆。吉日行事，八威鼓從。玉華羅敷，徘徊飛虹。天光下盼，道炁豐隆。含靈普濟，流慶無窮。
　　開度安真文咒
　　元始敕下，五老監盟。濟度群品，瞬息無停。今日大慶，欣喜蒙恩。諸天懽悅，安鎮五方。
　　開度起真文咒
　　無上至真，大聖高尊。布化運炁，三十二天。八會九光，自然成文。安鎮地土，保制劫年。元始符命，普告三元。下勑九地，上關諸天。中告海岳，名山大川。今日上告，萬神咸聞。弟子某甲，修齋行道，拔度亡魂。三官九府，削滅惡根。永度三途，五苦之根。世世受福，記名丹篇。神生天堂，鍊化自然。生死開度，億萬長年。九天告命，風火驛傳。
　　閉炁安神咒
　　天靈九宮，太乙守房。百神森森，魂魄安康。長坐久視，日月同昌。
　　祈攘起真文咒
　　元始上天，三光高明。回景照耀，四炁朗清。運度所衝，激揚流星。五界錯越，三統失寧。五斗總辰，七宿明靈。真君大魁，厥諱玉精。夫人皇妃，字曰育嬰。總御玄關，回轉諸兵。今日客災，玄告不貞。請以真文，赤書上呈。散髮訟愆，披露丹誠。惟垂玄鑒，回復天經。炁不橫越，災不橫生。焚燒靈文，散煙玉京。上景監度，普告萬靈。炁消三關，災滅九冥。陰陽調和，國土太平。謹以金龍，風馳驛程。
　　禁壇敕水諸咒
　　蒼靈耀景，電激霆奔。飛空巨斧，變化天關。千妖萬邪，捕戮無蠲。乾闢坤肅，清蕩三元。
　　朱火流煥，炎煙散精。蒼舌緑齒，威摧巨靈。丹旌命魔，秉鉞前征。敢有遏逆，塵飛酆刑。
　　金門肅殺，太白流威。神兵萬眾，討奸捕非。巨獸重吻，黃旗散麾。雲營圍繞，羅布天機。
　　北營豁落，雙皇羽林。玄戈蒼甲，飛鈴流金。剪馘鬼奸，正道無侵。魔威披散，揚矛掃陰。
　　五靈玄老，告命千真。周行刺奸，屠割無親。六月四臂，返甲逆鱗。九土社稷，疾閉魔氛。
　　炎祝烈火，左嘯飛龍。明檢鬼營，嚴攝北酆。群魔束形，銖滅無蹤。皇道蕩蕩，岡敢不恭。
　　大帝玉敕，飛鯨鼓鉦。紛紜隊仗，羅雨天兵。妖氛顯戮，摧破魔城。天光散彩，六合利貞。
　　玄冥陰域，群兇吐威。巨天力士，金鉞前驅。趣較北帝，嚴攝摧誅。故炁幽閉，皇化巍巍。
　　洞耀育元精，青華開大明。布育九天炁，始生荐無英。扶陽通攝御，丹林合總真。積霄始暉上，鬱壘明霞晨。靈光煥羅絡，衛育保形魂。混化合玄景，仁惠消魔群。萬遍道已超，功當書上清。
　　三炁靄靈闕，明虛煥玉丹。朱陵有帝真，華雲飛絳軿。統御萬界中，撫運超大千。執策按簡籙，洞章敷神篇。解結散禍根，流金摧兇奸。志能成此道，魔試俱無前。保度冥劫津，宴盻無窮年。
　　西靈回七度，太眇鬱明華。白元惟我神，皇真御景霞。皎皎三素暉，昭昭破百邪。攝音延正炁，金精育三田。鍊結固玉質，寶耀映瓊軒。魔精當滅試，逮地無沈連。逸轡高清館，齊輪太上仙。
　　北玄三秀藹，太上居紫皇。總炁攝幽微，造化敷靈綱。下統虛危精，寶育天元房。靈通大妙神，纏羅衛百關。豁落滅魔試，凶災永不干。大道保自然，壽命無傾殘。萬劫享慶會，白日登雲軿。
　　混化歸沖妙，元皇總帝靈。真老閉黃闕，四御齊玄鈞。圓華太張上，同携望玉君。結津固百骸，瓊耀擁胎仙。晨暉注明景，魔應自滅形。萬道保無虧，返老回童嬰。五會合一炁，飛馭超雲京。
　　東方碧霞林，耀圓煥晨華。流香凝三素，中有神王家。丹鈴揚八威，握節徵萬魔。下觀無極鄉，飛龍控緑羅。掃兇討奸逆，天一耀金戈。肅清霄衢廓，六虛收雲波。
　　南方丹鳳城，三炁騰朱煙。神王御輪虬，瓊節黃金鞭。天兵遊太空，變化億萬千。群魔散雲營，流鈴威無前。法鼓趣丁甲，奮迅摧兇奸。振凱赤明界，炎洲朝萬仙。
　　西方蘂珠闕，素皇流精輝。離羅吐長庚，紫煙胤瑤畿。神王部金龍，萬騎縱橫馳。玉節召靈魔，朱矛滅遊尸。掃蕩氛葩毒，萬精駭且悲，雲霄映空碧，剛風激清夷。
　　北方廣寒宮，黑靈流玄雲。金童揚華旛，玉鈴鳴清鈞。天鋒森朱闕，神光冠華晨。翠節召遊奕，捕戮妖魔群。飛行駕龍御，束形無、疏親。懽樂謠歌騰，威行耀金真。
　　東北始青界，蒼精振靈風。下洞鬼門關，幽氛飛煙叢。神王持金麾，遊觀控玉龍。魔城摧堞雉，受命攝北酆。天丁萬萬群，擲火流八衝。妖滅精靈伏，祥景飛霄空。
　　東南始丹天，梵黑羅玉虛。巽戶開地輪，萬陰流歸墟。玉帝敕神王，控節朱龍車。召制素梟兵，揚鉞肅前驅。流金禦大魔，奸爽羅群誅。大千俱清掙，三元拱赤書。
　　西南始素境，人門映玉洲。東井浴瓊華，月庭流光幽。神王御華城，太霄明霞浮。仗旛巡八遐，魔精兇威收。鳴金討妖逆，種族無遺留。豁落九天振，玉簡旌動優。
　　西北始玄域，閶闈凌天關。下接崑崙丘，五城弱水環。俯觀六合遙，紅埃散黃寰。龍軿御神王，緑鉞來朱幡。周遊張天羅，擒戮兇妖奸。風火無逃形，乾坤萬炁繁。
　　上方虛無界，宮闕結雲霞。清微崇天中，通明映鬱羅。神虎耀九元，羽林嗚金牙。太一領藩衛，促徵神王車。摧魔飛流鈴，秉節戮奸邪。縱觀浩炁澄，五億流香華。
　　下方壘澤鄉，金剛轉天經。坤輿駕乾象，銀演孤滄瀛。夔龍翼神王，火鈴飛炎精。征伐萬鬼淵，敕攝威南兵。摧落兇邪源，掃蕩千魔城。仙君稽首禮，國土世安寧。
　　九天有命，上告玉清。促召千真，俱會帝庭。太一下觀，雙皇翼形。監察禦邪，理炁攝生。清帝之道，部整天兵。若有不祥，干試神明。七神秉鉞，天鋒右征。揮劍前驅，煥擲火鈴。左命甲騶，右領天丁。風火齊戰，伐邪絞精。上威六天，下攝魔靈。既威既攝，萬兇滅形。神威電掃，奸妖無生。仙皇建節，有命敢停。拒節違命，是誅是刑。各警各慎，保玆黃寧。九天有命，萬神敬聽。元精混沌，青炁散分。神童十二，保鎮肝魂。二七四五，變化雲營。九竈九社，老木不淳。神虎吐毒，劍救火焚。禍減青煙，光景妖氛。識不馳妄，安保帝君。
　　赤明開圖，炎帝扇飈。三童一姹，煥散浮飄。司明得失，萬帝宗朝。朱鳳吐火，金石化消。流鈴飛電，剪馘毒妖。束縛九醜，灰覆火燒。肅清皇祚，道德逍遙。
　　金精一啟，太白七分。帝君靈符，流鍊素雲。召龍儛水，殺滅赫煙。長牙巨獸，討捕兇群。元皇正炁，來合我身。延年度世，飛神升真。魂靈安鎮，我得自然。
　　元光豁落，五炁流行。雙闕上帝，萬神化生。安鎮守智，噉食爽精。蒼龍吐電，摧破邪兵。晶明振劍，飛奔火星。三天力士，伏滅萬精。保安家國，道紀昇平。
　　混沌元一，黃象紛馳。威福黃老，變化嬰兒。養育九炁，胎生兩儀。日月上奔，星辰下垂。風火爭擊，刀劍亂施。六天九醜，膽破心離。太上符命，何敢不隨。有生安樂，入道無為。
　　景中真王，威振九天。乎捧三素，足踏九玄。金虎居西，飛龍繞乾。黃神秉鉞，緑齒揚鞭。璣衡五斗，平調七元。三天力士，殺鬼萬千。靈場清淨，斥絕魔煙。社稷里域，土地靈仙。門丞戶尉，司命職聯。恢揚皇化，翊扶威權。肅守隅界，玄澤昭宣。伏尸故炁，清蕩無蠲。左提神鋒，右汲淵泉。八方飛灑，萬精號奔。齋功允備，懋績賓天。
　　東方威神，蕩穢江昌。緑衣仗劍，清肅壇場。百邪摧落，木厭飛揚。斷除故炁，流惠無疆。
　　南方威神，掃穢王唐。紫衣仗劍，鎮守離疆。辟斥火厭，清淨靈場。遊精遠伏，敢干天常。
　　西方威神，風散陳常。赤衣仗劍，檢制玄黃。妖奸絕滅，金厭潛藏。敢有不順，收入魁罡。
　　北方威神，赫奕鍾房。白衣仗劍，丁甲衛房。魔氛水厭，帝命摧傷。遠去萬里，廓清神鄉。
　　東北威神，浩極章龍。白衣仗劍，掃滅邪宗。天威所指，百厭無蹤。六合澄泰，丕贊神功。
　　東南威神，烈焰袁涼。碧衣仗劍，揮滅魔殃。土精厭魅，攝送魁罡。靈壇肅淨，洞煥天光。
　　西南威神，解穢錢良。黑衣仗劍，驅戮妖□。五土滅厭，永斷不祥。天地清寧，萬梵開張。
　　西北威神，肅靜方洋。白衣仗劍，手握天章。伏尸厭蠱，遠避壇場。不得留停，天憲摧傷。
　　鬱藹蒼精，洞景開明。始陽九炁，華停育魂。流英妙府，靈真上神。瓊碧雲冠，飛光羽裙。
　　青腰玉女，太上真人。保度仙籙，消魔卻氛。
　　昌陽真老，赤靈尊神。統制丹天，檢束魔群。嚴駕朱鳳，三角之麟。上道太清，玄元之根。
　　炎熛三炁，盤迴絳雲。育養丹府，保劫長存。
　　七靈皓炁，三素元真。中有皇老，制攝魔精。庚辛官將，七千萬兵。羽旗龍節，金虎雲奔。
　　斷除妄怪，鍊育華英。與道長存，歷劫無傾。
　　北陰鬱單，玄炁之宮。帝真靈會，驅神駕龍。室有玉女，夜光之童。掌握圖籙，攝制魔蹤。
　　虛危合化，紫煙激風。寶晶鍊育，後天無終。
　　無皇上靈，沖妙之尊。混合直樸，造化元根。感激幽微，挺生大神。攝召萬炁，齊會華房。
　　消蕩百魔，與道俱昌。保度卻災，滅試除殃。
　　淨酆都離寒庭咒
　　寒庭多悲苦，回心禮元皇。女青靈寶符，中山天帝書。一念升太清，再念觀太無。功歸九幽遐，旋旋登紫虛。
　　沐浴亡魂咒
　　巍巍道德尊，功行已圓齊。降身
　　來接引，師寶自相携。慈悲灑法水，以
　　用洗沈迷。永度三清岸，長辭五濁泥。
　　變衣咒
　　九曜扶哀，真炁變衣。四時合衛，五緯交輝。炁分羅綺，綵集宣威。六合扶挾，三炁玄微。至真煥爛，仙女齊飛。雲章冠帶，嚴潔天機。圓華素明，元始玆悲。
　　甘露法食咒
　　冷冷甘露滋，法味難思議。騫香流七真，冥冥何生疑。受此法食者，生天登紫微。遊宴大上京，光耀無邊際。
　　三光化食咒
　　浩精生法炁，氤氳凝天中。兩耀共澄徹，五緯相交通。三光煥已明，寶炁凝三宮。帝鄉會九老，咽服百骸豐。金華照光景，身與日月同。念道上聖前，萬劫壽無窮。
　　普濟法食咒
　　自然天廚食，吾今與加持。一粒徧十方，河沙共沈迷。飢渴永消滅，食之宴瑤池。今將獻亡靈，功德不思議。
　　玉陽鍊化法食咒
　　玉陽正真炁，妙道三景分。玄和唱靈音，八會敷瓊文。五老宴丹臺，飄飄乘景雲。大聖諸天眾，回駕飲玉津。三五定生籍，遊戲太上賓。華光朗無際，携手朝玉晨。
　　雲華鍊化法食咒
　　引炁鬱羅外，九芒結雲華。七晨高上道，三炁耀朱霞。捧香服晨精，功滿解世羅。鍊化塵劫盡，億劫不為多。落籍三界庭，結友太上家。御景拱玄斗，八極何足賒。
　　導仙鍊化法食咒
　　自然至真道，妙極玄中玄。萬天朝玉陛，五老參華軒。三光有靈炁，所度惟聖賢。勤行道仙業，咽漱吞華根。神形合三象，渺渺歸故根。鳳烏翔十天，飛舉不顧還。
　　寶炁鍊化法食咒
　　迢迢三天上，落落九玄臺。金童採之集，玉女持花回。天賓揖仙客，俯仰升玉階。天河灌東井，寶炁凝空來。咽納漱瓊津，兆劫不復衰。矯首三清路，振衣何樂哉。
　　定光鍊化法食咒
　　至天上真道，妙哉靈寶章。吸景導五星，咽漱存華芒。流精灌百體；皓晶凝雪霜。洞達照內外，塵滓都消亡。體肌不復老，契此名定光。永宴大明館，斯為不夜鄉。攝跡歸本根，九轉凝真常。
　　回度出生咒
　　勤修大道法，精心感太冥。黃華真炁降，五臟結胎嬰。亡者生天堂，飛升朝上清。福惠無不徧。此食施眾生。
　　敕救苦符咒
　　元始上聖，玉帝高靈。玉文告命，濟死度生。金籙妙戒，拯拔幽冥。白簡寶文，九真玄經。解除罪咎，冤債和平。救苦真人，削除罪刑。察命童子，註上生名。護戒威神引詣福庭。超離五苦，乘駕雲軿。轉輪得道，飛升上清。
　　敕長生符咒
　　太上高明，元始監真。五老上帝，赤書玉文。拔贖一切，宿對罪根。皆蒙解脫，拷掠俱停。魂升九天，魄度朱陵。今日上告，萬神咸聽。龍負白簡，關盟真靈。一如所願，風火無停。
　　敕金書寶誥咒
　　三天大羅，高上玉清。元始靈書，太上真文。玄元大道，赦降玉宸。大洞天真，主領神魂。九幽主者，六洞真靈。察受真符，拔度幽魂。天王律令，降下速行。
　　敕破地獄真符咒
　　至聖神人，至誠真人。元皇之裔，太上之孫。億曾萬祖，苦爽幽魂。天尊大法，十轉回靈。赤書成章，告下泉扃。玉文一下，摧毀鐵城。符光洞煥赫赫重陰。刀化玉樹，劍變騫林。炎火生蓮，冰消雪扃。三途五苦，八難超凌。魔王陰官，稽首送迎。上清有命，一如奉行。
　　敕實籙破獄真符咒
　　九泉寒夜，期劫輪塗。幽陰夜壑，忽睹光輝。照破九壘，金剛折摧。風雷消散，火翳成池。溟冷溫和，普掠無施。火車息焰，鑊揚罷炊。銅柱摧毀，屠割停推。元始有教，符到速追。魂離酆都，魄出鐵圍。有罪無罪，急赦無違。三界侍衛，萬神敬依。
　　敕青宮九龍符咒
　　東華東極，九炁青宮。大帝敕命，九老仙童。九龍使者，乘駕九龍。五方主者，普鍊死魂。九天九炁，三寶丈人。生炁隨符，開度幽冥。上帝慧光，曲湛寒庭。重泉主者，拔度奉行。無違無拒，監真度生。有功有濟，列言上清。元皇告命，萬神敬聽。罪隨曲赦，善功死魂。承玆符命，超度朱陵。
　　青玄上帝，救苦慈尊。挺神空洞，開化玄門。三才肇備，人受苦輪。滓結眾集，業隨本根。魂沉長夜，魄滯幽冥。玉音告下，無幽不聞。寒庭九夜，咸沐天恩。囚魂擊魄，善惡均分。幽冥開泰，生死蒙恩。一如帝令，風火驛傳。
　　敕蕩滌血湖符咒
　　元皇符命，普濟幽塗。靈寶內篆，度脫血湖。神清保護，徑上南都。
　　敕金龍茭龍符咒
　　元始符命，普告酆都。驛龍傳迎，徧徹幽途。窮魂受鍊，徑朝虛無。今日遣汝，如帝符。
　　敕慧光符咒
　　赤明開圖，運度自然。開明三景，億劫之先。今日大慶，沉魂受鍊。重昏幽暗，永閉寒泉。欲請慧光，照破冥關。寒冰溫和，爐炭息炎。刀山劍樹，永斷攀緣。回光十極，照耀諸天。魂消五景，業除勾連。三晨洞輝，永劫原原。開明童子，承恩上元。三光玉女，請如所言。
　　敕二簡咒
　　玉誕長桑，栢空度仙。丹華耀日，度魂升天。炁映白簡，金光自然。永劫長存，安鎮華房。亡魂開泰，長保劫年。
　　誦經密咒
　　貪羅鬱羅，符無蘇陀。太沖太極，陰陽抱和。出有入無，鬼神莫測。出生入死，變化自然。元始混炁，玄中之玄。上干有頂，下洞太淵。誦之一徧，沈痾自痊。鍊魂育魄，真陽自全。齋戒禮誦，萬過飛仙。無上密咒，萬神綿綿。心中心咒，重得宣傳。貪羅洞盟，與道合真。玉清上極，梵炁氤氳。分靈布炁，降注臣身。形神俱妙，變化飛昇。一如令格，統攝萬靈。急急如律令。
　　太上三洞神咒卷之十二竟