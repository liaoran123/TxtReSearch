修真太極混元指玄圖
　　經名：修真太極混元指玄圖。一卷。不署撰人，疑出於宋代。底本出處：《正統道藏》洞真部靈圖類。
　　祕傳胎息訣有五門
　　自然胎息訣第一，行之令人棄殼昇仙。
　　真胎息訣第二，行之令人長生不死，去住分明。
　　大胎息訣第三，行之安樂延年，返老還童，而骨健身輕。
　　混元胎息訣第四，行之令人反老，換肌如玉。
　　胎息訣第五。行之止得去除疾病，充悅肌膚。
　　右件胎息訣，明有時候，各有五行，無為中有為。不說存想導引，不說避忌觸犯，行之旬日見驗，玄機奧旨，難盡難陳矣！
　　真龍虎交媾內丹訣圖
　　心液之上暗藏正陽之氣曰陽龍　腎氣之中暗負真一之水曰陰虎
　　祕傳內丹訣有七門
　　紫金丹訣第一，採龍虎內丹，六百日火候並足，以水火既濟了足，是曰紫金丹。紫金丹就，當可上昇。
　　金丹訣第二，採龍虎結內丹，次以金液還丹修煉，而成金丹火候，是六百日全備，當可不死。
　　龍虎內丹訣第三，修煉而成火候，止是三百日，子足當可長生。
　　青金丹訣第四，採肝真氣修煉而成。
　　紅金丹訣第五，採心真氣修煉而成。
　　西華丹訣第六，採肺真氣修煉而成。
　　太玄丹訣第七。採腎真氣修煉而成。
　　右件內丹訣，無為中有為，並不存想導引。紫金丹就，棄殼昇仙。金丹就，陸地神恤。龍虎丹就，長生不死。餘有一丹，自可返老。採之一日而成，不說三年九載。凡人有丹，如龍有珠，昇騰自如，丹之功也。
　　周天火候訣圖
　　祕傳火候有五門，五門計六百篇
　　周天時火，火候第一。以一時奪一年火功。
　　周天日火，火候第二。以一日奪一年火功。
　　周天月火，火候第三。以一月奪一年火功。
　　周天氣火，火候第四。以一氣奪一年火功。
　　周天火候第五。以一年本數行一年功。
　　右件火候，煉形則骨健身輕，煉精則還童返老，煉氣則合就陽神，煉神則還真入道。火候數多，玄妙難窮，火候法多，行持不測。
　　肘後飛金晶訣圖、
　　祕傳肘後衛有三門
　　肘後飛金晶訣第一，以肺真氣而日金晶，三關一撞；直入泥丸。髓滿令人骨健，自有反老之功。兼以龍虎，既結內丹，須要腎氣暗負肺之真氣，抽之於頂中，配合神水下降。
　　肘後術訣第二，此是以腎氣暗負肺之真氣，止過三關，上補泥丸，令人髭鬢復黑，皺臉重舒。
　　還精補腦訣第三，方內衛，而對境未能無穴，當且調煉，不令走失，還精補腦，長生不死。
　　右件肘後術，是使腎氣不傳五臟，背過尾聞穴下關，次過夾脊中關，次入玉京上關，以填髓海。如修真之士，既採龍虎，而一日成丹真胎，不可不行此術，以抽陰鉛後起，是以早得純陽。若人不悟真道，不識龍虎交媾，止要返老，當行此衛，見效而止。
　　還丹訣圖
　　自尾閒穴起，一撞三關，至泥丸，合和神水，下降復還丹田，曰大還丹。
　　自腎傳肝，自肝傳心，自心傳脾，自脾傳肺，周而復始，再至丹田，曰小還丹。
　　祕傳還丹訣有六門
　　九轉還丹訣第一，以五臟真氣，田真氣，合和神水下丹田，而日九轉。九轉功就，立可棄殼昇仙。
　　七返還丹訣第二，以三陰三陽三返，晝夜一循環，三田都過，而日七返。七返功就，立可棄殼昇仙。
　　大還丹訣第三，以三田返復，循環一次，而日大還丹。大還丹就，不止長生在世，而亦昇舉塵骨，而日羽客矣。
　　小還丹訣第四，以五臟循環一次，而日小還丹。小還丹就，不止安樂延年，而亦長生返老。
　　金液還丹訣第五，以肺真氣合頂中神水，而日金液，下還母田，自可骨相金色，而體出金光。
　　玉液還丹訣第六。以腎真氣合心中神水，而日玉液，下還丹田，自可換血為膏，而身如玉樹。
　　右件還丹訣，是出而復還本處，而日還丹。非漱津咽唾，如人無內丹，而還丹自可改易肌膚，變換容儀。如人有內丹，而還丹澆灌真氣，早為純陽。自頂中而下入黃庭。經日：金液還丹，自腎中而復黃庭，日玉液還丹矣！
　　鍊形祕訣圖
　　祕傳鍊形訣有四門
　　太陽鍊形訣第一，有內丹，以丹中純陽之氣運而鍊形，百日自可昇飛。
　　太陰鍊形訣第二，以頂中真神水，運而鍊形百日血化為膏，千日肉化為氣。
　　金液鍊形訣第三，以肺中真氣合神水，欲還丹而未還之際，昇而鍊形體，出如玉樹之貌，而目見金花。
　　玉液鍊形訣第四，以腎真氣循環五臟，欲還未還之際，昇而上，入四肢，變血為膏，肌如玉樹，鍊膏如玉，自耐寒暑。不止澆灌丹田，而解其王火，而又薰蒸五臟，助其所生氣也。
　　右件鍊形有四，並無異。自古上真，不願留形住世，皆願棄殼而為真人然以鍊形亦為有訣，蓋無其人也。
　　三田既濟訣圖
　　祕傳既濟訣有二門
　　既濟訣第一，以腎氣暗負肺之真氣，皆飛下關，上補泥丸，髓海既實，用法致之，合和神水，下還丹田。復以丹中純陽之氣上昇，一昇一降，相見於重樓之側，而日既濟。既濟一次，一粒金粟還丹。一粒金粟還丹，一道金光，出於皮毛之問，金光萬道，自可棄殼昇仙。
　　小既濟訣第二，以還丹中起火，而日小既濟。小既濟一次，自可鍊形住世，永耐寒暑。
　　右件既濟訣，不是漱咽津唾，以意送之下田，存想心火，以意舉之重樓當其神水下降，味甘神爽，自然降當其真火上昇，體熱氣清，自然昇起。玄機妙旨，難以紙筆。
　　鍊氣成神朝元訣圖
　　鍊氣成神朝元訣祕傳有六門
　　鍊氣成神朝元訣第一，以丹中真氣鍊五臟之氣，昇而成神，上入天宮。
　　三花朝元訣第二，丹中純陽，一花上朝天宮；心中真陽，一花上朝天宮；腎中正陽，一花上朝天宮。
　　鍊肝氣成神訣第三，以丹中純陽之氣鍊肝，令人目視鬼神。
　　鍊心氣成神訣第四，以丹中純陽之氣鍊心，令人心通前事。
　　鍊肺氣成神訣第五，以丹中純陽之氣鍊肺，令人永耐寒暑。
　　鍊腎氣成神訣第六。以丹中純陽之氣鍊腎，令人返老還童。
　　右件鍊氣訣，須是有丹而可鍊氣。氣真神自現，神現道自得矣！若以心火存想，徒然而已，如畫地為餅，豈可充飢，玄旨難陳。
　　內觀起火仙凡交換圖
　　祕傳內觀起火訣有七門
　　內觀起火除三尸，內觀起火除七魄，內觀起火降群魔，內觀起火殺五鬼，內觀起火下九蟲，內觀起火除疾病，內觀起火鍊形質。又日焚身。
　　右件起火訣，須是有內丹而起丹中純陽之氣，而曰正真之火。若以心為君火，腎為臣火，膀胱為民火，是為三昧真火，雖曰真火，昧而不明，非此內丹者內觀起火。內丹起火，鬼神不敢近，水火不能害。自己見之，炎炎萬丈於火中矣！
　　棄殼昇仙入聖超凡圖
　　秘傳棄殼訣有一十二門
　　鍾離道成，以七層寶塔出；呂公道成，以三級紅樓出；海蟾子道成，以鶴沖天門出；軒轅道成，以火龍出；施真人道成，以花林出。餘有看月駕出，地踴五色雲，今者不書錄者，以僧子坐化，道人尸解，不下前功，上要棄殼，定中悟出天門者，皆為鬼仙，不能純陽之仙。其實鬼也，是為清靈之鬼，非為純陽之仙也。
　　修真太極混元指玄圖竟