歷世真仙體道通鑑後集
　　經名：歷世真仙體道通鑑復集。元浮雲山聖壽萬年官道士趙道一修撰。六卷。底本出處：《正統道藏》洞真部紀傳類。 
　　目錄
　　卷一
　　無上元君　太一元君　金母元君
　　卷二
　　九天玄女　蠶女　　　雲華夫人　姮娥　　　織女　　　昌容
　　女偶　　　李真多　　贏女　　　太陽女　　太陰女　　毛女
　　梅姑　　　女几　　　孫氏　　　張文姬　　張文光　　張賢
　　張芝　　　盧氏　　　張玉蘭　　屈女　　　諶姆　　　劉仙姑
　　盱母　　　許氏　　　薛練師
　　卷三　
　　上元夫人　　南極王夫人　右英王夫人　紫微王夫人　太真王夫人
　　靈照李夫人　中侯王夫人　鉤翼趙夫人　麻姑　　　　南陽公主　
　　郭勺藥　　　趙愛兒　　　王魯連　　　南嶽魏夫人　九華安妃
　　河北王母　　韓西華　　　王抱臺　　　王妙想　　　王奉仙
　　王氏
　　卷四
　　紫素元君　趙素臺　　黃景華　　周爰支　　張桃枝　　傅禮和
　　張微子　　竇瓊英　　韓太華　　劉春龍　　郭叔香　　孫寒華
　　王進賢　　李奚子　　樊夫人　　東陵聖母　雲英　　　鮑姑
　　丁淑英　　黃仙姑　　廣陵茶姥　羅女　　　梁母　　　徐仙姑
　　花姑　　　焦靜真　　王法進　　費妙行　　維仙姑　　王女
　　卷五
　　明星玉女　江妃　　　太玄女　　西河少女　園客妻　　程偉妻
　　張姜子　　李惠姑　　施淑女　　鄭天生　　文女真　　裴元靜
　　戚逍遙　　何仙姑　　謝自然　　王氏　　　蔡尋真　　麻媼
　　盧眉娘　　昊彩鸞　　杜蘭香　　諸葛氏　　韋女　　　楊保宗
　　無名氏
　　卷六
　　錢女真　　曹文姬　　趙仙姑　　鄭仙姑　　劉妍　　　虞真人
　　莫州女　　于仙姑　　張仙姬　　徐道生　　陳瓊玉　　昊氏
　　武元照　　孫仙姑
　　歷世真仙體道通鑑後集卷之一
　　無上元君
　　老君雖歷代應現，而未有誕生之邇，將欲和光同塵以立世教，乃先命玄妙玉女降為天水尹氏之女，名益壽，適仙人李靈飛。玄妙玉女，即無上元君也。靈飛本皋陶之後，至商時父子相承，得修生之道。父慶賓，年百歲餘，常有少容。周遊五嶽諸山，一日一雲龍下迎，白日昇天。靈飛感父昇天之事，精修大道，亦百有餘日。當老君未誕而昇天，至商十有八世，王陽甲踐祚之十七年庚申之歲，老君自大清境分神化氣，乘日精，駕九龍，化為五色流珠下降。時尹氏晝寢，夢天開數丈，眾仙捧日出。良久，見日漸小，從天而墜，為五色珠，大如彈丸，因捧而吞之，覺而有娠今亳州天靜宮有流星壇，即其處。由是容顏益少，神氣安閑。所居之室，六氣和平，冬無凝寒，夏無拌暑。祥光照室，眾惡不侵。八十一年不覺其久。至商二十一王武丁之九年庚辰歲二月建寅十五日卯時，聖母因攀李枝，忽從左腋降生仙傳所載，皆云在胎八十一年。唯內傳云：上帝之師元君，感日精入口，因娠。經七十二年，剖左腋而生。二說雖或不同，然亦有由。虞宣出塞記云：老子復命胞中七十二年，舉候九年。則亦入十一年也。是時陽景重耀，祥雲蔭庭，萬鶴翔空，九天稱慶。玉女跪捧，九龍薦水，以浴聖姿。龍出之地，因成九井漢伏滔《北征記》云：老君廟中有九井，水皆相通，故每汲一井，九井皆動。降生之初，即行九步，步生蓮華。左手指天，右手指地，曰：天上地下，惟道獨尊，我當開揚無上道法，普度一切動植眾生，周褊十方及幽牢地獄應度未度，咸悉度之。隱顯人問，為國師範。位登太極無上神仙，號曰：聘或作檐者，漢字通用也，名耳，字伯陽，或曰：伯陽父者，尊老之稱也。一名雅，字伯宗。一名志，字伯光。一名石，字孟公。一名重，字子文。一名定，字元陽。一名元，字伯始。一名顯，字元生。一名德，字伯文，老君降生九日，身有九變，皆天冠天衣，自然被體。仍有七十二相，八十一好。七十二相者，頭圓如天，面光象日伏晨起。玉枕穹隆，皓髮如鶴，長七尺餘。眉如北斗，其色翠綠。虎髭龍髯，素結如絲。耳有垂珠，中有三門，高平於頂，厚而且堅。河目日光，方瞳綠筋，鼻有雙柱，準骨隆隆。口方如海，唇赤如丹。氣有紫色，其香若蘭。齒如編貝，其堅若銀。數有六八，上下均平。舌長且廣，形如錦紋。其音如玉，其響如金。觀高而起，頤方若矩。日角月淵，金容玉姿。龍顏肅肅，鳳視閑閑。額有兌象，三午上達。天庭平坦，金匱充盈。頰有白痣，頤有玉丸。項有三約，鶴素昂昂。垂臂過膝，手握十紋。其指纖長，各有策文。爪有玉甲，身有綠毛。胸有偃骨，背有河魁。臍深逾寸，腹軟如綿。心有錦紋，腹有玄誌。眼有輪文，足蹈二騙。指有乾坤，身長丈二。遍體芳香，面方而澤。上下三停，體如金剛。貌若琉璃，行如虎步，動若龍趨。此其相也。左扶青龍，右據白虎，前導朱雀，後從玄武。頭蔭紫雲，足履蓮花，項負雙景，五明耀日。身有圓象，洞照九天。兼前仙相，光色奇妍。總八十一，謂之好也。寄胎八十一年，極太陽九九之數。生而皓首，故號為老。古人稱師為子，又子者男子之通稱，故號老子。居於陳國苦縣瀨鄉曲仁里渦水之陰即今亳州衛真縣也。聖母既誕育道身，將返天闕。復元君之位，欲示世人以師資傳授之道，乃告老君曰：夫人受生於天地，中有清有濁。氣之清者清明慈仁，氣之濁者愚癡凶虐。明者因修以成性，昧者恣欲以傷命。性者身之原也，命者生之根也。是故修學之人，煉身於九丹，解結於五神，引氣於本生，滅根於三關。九煉十變，百節開明。胞結斷滅，乃知本真而成上仙也。若不修學，則邪魔入身，百病競生，死不盡命，痛乎難言。夫仙由心學，心誠則仙成，道貴內求內密，則道來能致靜以合真，積虛以通神，則取仙日近矣。苟心競神勞，體煩不專，動靜喪精，耳目廣明，徒積稔索道，道愈遠也。寄寓天地問，少許時爾。若能攝氣營神，辛苦注真，久將得道，則與天地共寄寓太無中也。能洞虛體無，則視之不見，聽之不聞，乃與道合真矣。老子曰：今混邇塵寰，欲常存不死，隨世度人，可乎？元君曰：吾有祕寶，非聖不傳。有能修之，可以長存。老子曰：願聞其致。元君曰：至道淵奧，探不可識。匪有匪無，匪聲匪色。視之不見，搏之不得。囊括天地，至大無極。近在諸身，莫之能測。能知其則，是謂玄德。老子曰：其道亦有術以致之乎？元君曰：道者虛通之至真，術者變化之玄技。道因術以濟人，人因修而會道，則變化無窮矣。夫道之要者，無為而自然；術之秘者，符與氣藥而已。符者三光之靈文，天之真性也。藥者五行之華英，地之精液也。氣者陰陽之和粹，萬物之靈爽也。人雖得一事未畢，要資符藥道乃訖。此吾之秘寶爾。能兼之，可以長存。度人無量矣。老君曰：身者得道之器也。氣者致命之根也。根拔則命終，器敗則道去。今欲修之，令命固道隆，可得聞乎？元君曰：人稟骨肉之資，猶陶家逐也。逐未冶則敗速，身未煉則命促，理固然也。縱使德冠群有，神疏太玄，而身猶未免乎老死。夫何故哉？由化致然，不得不然也。惟藥能煉形，符能致神。神歸則心通而性逸，形堅則氣固而命全。然後化氣變精，洞入無形，飛行虛空，存亡自然，乃能長存。得道之人，雖遭劫交，天地崩淪，而災不能及。所以貴乎符藥者，由此也。老君曰：服神丹而長生者，神靈佑之乎，將藥之力邪？元君曰：長生之功．由於丹，丹之成由於神。故將合丹，必正身心，不履罪過，神明祐之，作丹必成。神丹入口，壽無窮已。天地明察，道歸仁人。萬兆蠢蠢，名日行尸，不信長生之可學，謂為虛誕。從朝至暮，但作求死之事，天豈能強生乎？恣心盡欲，奄忽輒死，千金送葬，何所益哉？則神丹之道成，不惟長生，而亦可作世寶也。知此道者，亦安用天下為。人有以國易吾方，而非其人不傳也。老子稽首曰：願聞其旨。元君乃仰天而嘯，倏忽有紫雲如蓋，自天奄至。中有五色，蘊光明八達。仙人涓子侍之，元君披出神圖寶章變化之方、還丹伏火水汞液金之術，凡七十二篇，以授老君。其文日．．一為玄白生金公，太陽流珠入華池。斤內五兩文萎襲，赤鹽白雪成雄雌。五符九丹得之飛，真道在此人不知。五符者，一日玄白，二日金精，三日飛符，四日金華，五日三五青龍精。九丹者，一日白雪九轉還丹，二日雌雄九轉還丹，三曰黃華九轉還丹，四日白華九轉還丹，· 五日丹華九轉還丹，六日五色九轉還丹，七日泥汞九轉還丹，八曰金精九轉還丹，九日九鼎極耀還丹。此九丹，得一則可以長生，不在褊作也。神丹之道，皆三化五轉，至九而止。得服之者，與吾等矣。神仙之道，不在祭祀禱鬼神，不在導引與屈伸，不在嘆願多語言，不在精思自苦勤。長生之要在神丹，知之甚易為實難，子能行之可長存。此之道存立得仙，吾亦學得非自然。老子再叩頭稽首曰：九丹之道既奉慈訓矣，竊聞求仙不得金液，虛自苦辛，願示其要。元君曰：大哉子之問也。九丹金液，同為昇天之道。然九丹中金液為上。所以爾者，服九丹之人，或三年，或二年，或一年或半年，或百日六十日、三十日、三日，乃有仙官雲龍來迎。惟服金液者，入口則身色紫金，立生羽翼，升天為仙官矣。凡欲服之，須先長齋，斷穀一年，乃得服之。自非有玄中之錄及不死之名者，終不得聞金液之道也。其法依前合丹，金成而液之，其道畢矣。此吾之祕寶也。凡有千二百訣，吾於往劫塵沙天地之先受之於元始天尊，奉而行之，得居無上元君之位。吾昔已傳至真大聖天帝、上· 帝、太微太一元君，今又授爾，爾其勉之。老君受訖，復請曰：萬兆芸芸，動之死地，今以此廣濟，如何？元君曰：悠悠之徒，耽榮嗜欲死者，若墜石投川，往而不返，甚可痛傷。然道不虛行，必授其人。此道高妙，祕於九玄瓊臺雲岌，萬年一行，貽諸玄錄玉名耳。自非宿命骨分及丹苦之人，不得聞也。愚人多過，方向驅除，烏得違天科而妄宣乎？吾道盡此，將去矣，當遣太一元君語汝。言訖，即有千乘萬騎、五帝上真擁八景玉輿迎之昇天今太清神丹經，其法乃出於無上元君。其神能調和陰陽，役使風雨，進退五星，斟酌寒暑。縿駕九龍十二白虎，天下眾仙皆仰隸焉。人之生死，莫不由此，猶言服丹所致也。
　　太一元君
　　老君乃遠遊山澤，求煉神丹。行經勞山，果遇太一元君，乘五色斑麟，侍官數十人。老君從之問道，元君曰：道之要，在乎還丹金液耳。遂具授祕訣。他年之歷山，復會太一元君。因謝神丹之方。元君曰：吾是群仙之尊，萬道之主，玄靈祕術，本玄分也，奚辱謝焉。老君曰：凡民無知，死者甚眾，撫心泣血，見之傷悲。欲給以神藥，令皆得長生，可乎？元君曰：不可。生道至重，必授大賢及孝順篤實之士。天生萬物，有善有惡，善者宜生，惡者宜除。不足給藥令皆生也。君已知之，不可輕泄。老君以神仙之道必假修煉，欲垂法以勸來世，故存真抱一，煉丹服氣，然後乘空凌虛，出有入無，隨意所適，人莫能測。一日乘白鹿復履庭檜而昇天。
　　金母元君
　　金母元君者，九靈太妙龜山金母也。一號太靈九光龜臺金母，一號日西王母，乃西華之至妙洞陰之極尊。在昔道氣凝寂，湛體無為，將欲啟迪玄功，生化萬物，先以束華至真之氣化而生木公焉。木公生於碧海之上，蒼靈之墟，以生陽和之氣，理於束方，亦號日王公焉。又以西華至妙之氣化而生金母焉。金母生於神洲伊川，厥姓猴氏，生而飛翔，以主陰靈之氣，理於西方，亦號王母。皆挺質大元，毓神玄奧。於西方渺莽之中，分大道醇精之氣，結氣成形。與束王木公，共理二氣，而育養天地，陶鈞萬物矣。體柔順之本，為極陰之元，位配西方，母養群品。天上天下，三界十方，女子之登仙得道者，咸所隸焉。所居宮闕，在龜山之舂山，崑崙玄圃闈風之苑，有金城千重，玉樓十二，瓊華之闕，光碧之堂，九層玄臺，紫翠丹房。左帶瑤池，右環翠水。其山之下，弱水九重，洪濤萬丈，非諷車羽輸不可到也尚書帝驗期貝．王母之國在西荒之野。所謂玉闕堅天，綠臺承霄，青琳之字，朱紫之房，連琳彩帳，明月四朗。戴華勝，佩靈章。左侍仙女，右侍羽童。寶蓋杳映，羽飾蔭庭。軒砌之下，殖以白環之樹，丹剛之林。空青萬條，瑤榦千尋。無風而神籟自齣，琅然皆奏八會之音也。神洲在崑崙之束南，故《爾雅》云：西王母日下是矣。又云：王母髦髮戴勝，虎齒善嘯者，此乃王母之使，金方白虎之神，非王母之真形也。元始天王授以萬天之統，龜山九光之錄，使制召萬靈，統括真聖，監盟證信，總諸天之羽儀。天尊上聖朝宴之會，考校之所，王母皆臨映焉。上清寶經三洞玉書，凡所授度，咸所關與也。昔黃帝討蚩尤之暴，威所未禁，而蚩尤幻化多方，徵風召雨，吹姻噴霧，師眾大迷。帝歸息太山之阿，昏然憂寐。王母遣使披玄狐之裘，以符授帝曰：太一在前，得之者勝，戰則克矣。符廣三寸，長一尺，青瑩如玉，丹血為文。佩符既畢，王母乃命一婦人，人首烏身，謂帝曰：我九天玄女也。授帝以三官五意陰陽之略，太一遁甲六壬步斗之術，陰符之機，靈寶五符五勝之文。遂克蚩尤於中冀剪。神農之後，誅榆岡於版泉而天下大定，都於上谷之涿鹿。又數年，王母遣使白虎之神，乘白虎集帝之庭，授以地圖，晚年復授帝以清靜無為正真之減，其辭曰：飲啄不止身不輕，思慮不止神不清，聲色不止心不寧。心不寧則神不靈，神不靈則道不成。其要妙也，不在瞻星禮斗，苦己勞形。貴在湛然方寸，無所營營。神仙之道，乃可長生。其後虞舜攝位，王母遣使授舜白玉環，又授益地圖，遂廣黃帝之九州為十有二州。王母又遣使授舜皇琯，吹之以和八風。周昭王二十五年歲在乙卯，老君與真人尹喜遊觀八絃之外，西游龜臺，為西王母說常清摩經，故太極左官仙公葛玄序曰：吾昔受之於東華帝君，東華帝君受之於金闕帝君，金闕帝君受之於西王母，皆口口相傳，不記文字，吾今於世書而錄之，逮至穆王命駕八駿之乘，右服辟驪而左綠耳，右縿赤驥而左白藥。主車則造父為御，高局為右。次車之乘，右服渠黃而左逾輪，左縿盜驪而右字，柏夭主車，參百為御，奔戎為右，馳驅千里而至巨蒐氏之國。巨蒐氏乃獻白鵠之血以飲王，具牛馬之潼以洗王之足。及二乘之人已飲而行道，宿於崑崙之阿，赤水之陽。別日昇崑崙之丘，以觀黃帝之宮，而封之以請後世。遂賓於西王母，觴於瑤池之上。西王母為王謠，王和之，其詞一展焉。乃觀日之所入，一日行萬里。王乃嘆曰：予一人不盈於德，後世其追數吾過乎。又云：王持白珪重錦以為王母壽。歌白雲之謠，刻石紀邊於彝山之上而還《紀年》云：穆王十七年西征，見西王母，賓于昭宮。世之昇天之仙，凡有九品，第一上仙，號九天真王。第二次仙，號三天真皇。第三號太上真人，第四號飛天真人，第五號靈仙，第六號真人，第七號靈人，第八號飛仙，第九號仙人。凡此品次，不可差越。然其昇天之時，先拜木公，後謁金母。受事既訖，方得昇九天，入三清，拜太上，覲奉元始天尊耳。故漢初有四五小兒戲於路，中一兒歌曰：著青裙，入天門，揖金母，拜木公。時人莫知之，惟張子房知之，乃往拜焉，曰：此乃東王公之玉童也。仙人得道昇天，當揖金母而拜木公也。自非沖虛登真之子，莫知其津矣。漢武帝好長生之道，以元封元年登嵩高之嶽，築尋真之臺，齋戒精思。四月戊辰，王母使塘城玉女王子登來語帝曰：聞子欲輕四海之祿，迂萬乘之貴，以求長生，真乎？勤哉。七月七日，吾來暫來也。帝問東方朔審其神，應乃清齋百日，焚香宮中。夜二唱後，白雲起于西南，鬱鬱而至，徑趨宮庭。漸近則雲霞九色，簫鼓震空。龍鳳人馬之眾，乘麟駕鹿之衛，科車天馬，霓旅羽幢，千乘萬騎，光耀宮闕。大仙從官，森羅億眾，皆長丈餘。既至從官所在，王母乘紫雲之輦，駕九色斑龍，帶天真之策，佩金剛靈璽。黃錦之服，文彩鮮明，金光奕奕。腰分景色之劍，結飛雲大綬。頭上華髻，戴太真晨纓之冠。躡方瓊鳳文之履。可年二十許，天姿奄靄，靈顏絕世，真靈人也。下車，二女扶侍，登床東向而坐。帝拜跪問寒溫，侍立良久，呼帝使坐。設以天廚，芳華百果，紫芝萎蕊，紛若頊，精珍異常，非世所有，帝不能名也。又命侍女取桃，玉盤盛七枚，大如鵪音保，與搗同子。四以與帝，母自食三。帝食桃，輒收其核。母問何為，帝曰：欲種之爾。母曰：此桃三千歲一實，中國土地薄種之不生。於是命王子登彈八珍之傲，董雙成吹雲和之笙，石公子擊昆廷之玉，許飛瓊鼓震靈之簧，婉凌華村吾陵之石，范成君拍洞陰之磬，段安香作九天之鈞，法嬰歌玄靈之曲。眾聲激清，朗音駭空。歌畢，帝下席叩頭，以問長生之道。王母曰：汝能賤榮樂卑，耽虛味道，自復佳爾。然汝性恣體慾，淫亂過甚，殺伐非法，奢侈恣性。夫侈者裂身之具也，淫者破身之斧也，殺者響對，奢者心爛，積欲則神損，聚穢則命斷。以子蕞爾之身而宅殘形之賊，盈尺之材而攻之者百刃，欲以解脫三尸，全身永久，不可得也。有似無翅之鎢願鼓天池，朝生之菌而樂春秋者也。若能蕩此眾亂，撥穢易意，保神氣於絳府，閉瑤宮而不開，靜奢侈以寂室，愛眾生而不危，守慈務施，煉氣惜精。倘有若斯之事，豈無髻霏邪。若不爾者，譬如抱石而濟長河爾。帝跪受王母之誠，曰：徹不才，沉淪流俗，承禪先業，遂羈世累，刑政乖繆，罪積丘山。今日之後，請事斯語矣。王母曰：夫養性之道，理身之要，汝固知矣，但在勤行不息也。我師元始天王昔於嚴霄之臺，授我要言，曰：欲長生者取諸身，堅守三一保靈根。玄谷華體灌沈珍，既長清精入天門。金室宛轉在中關，青白分明適泥丸。養液閉精具身神，三宮備衛存絳宮。黃庭戊己無流源，徹通五藏十二輪。吐納六府魂魄欣，卻此百病辟熱寒，保精留命永長存。此所謂呼太和，保守自然，真要道者也。凡人為之，皆必長生，亦可役使鬼神，遊戲五嶽，但不得飛空騰虛而已。汝能為之，足可度世也。夫學仙者，未有不由此而始也。至若太上靈藥，上帝奇物也。下陰生重雲妙草，皆神仙之藥也。得上品者，後天而老，乃太上之所服，非下仙之所逮。其次藥有九丹，金液、紫華、虹英、太清、九轉、五雲之漿、玄霜絳雪、騰躍三黃、東瀛白香。玄洲飛生、八石千芝、威喜九光、西流石膽、東滄青錢、高丘餘糧、積石瓊田、太虛還丹，盛以金蘭、長光絳草、雪童飛干，有得服之，白日昇天。此飛仙之所服，非地仙之所聞。其下藥有松梧之膏、山姜、沈精、菊華、澤瀉、枸杞、狹苓、莒蒲、門冬、巨勝、黃精、靈飛、赤板、桃膠、木英、升麻、續斷、威襲、黃連，如此下藥，略舉其端。草類繁多，名數有千，子得服之，可以延年，雖不能長享無期，上昇青天，亦可以身生光澤，返老童顏，役使群鬼，得為地仙。求道之者，要先憑此階，漸以入乎妙也。若能呼吸御精，保固神氣，精不脫則永久，氣長存則不死，不用藥石之費，又無營索之勞，取之於身爾，百姓日用不知，此故為上品自然之要也。且夫一人之身，天付之以神，地付之以形，道付之以氣。氣存則生，氣去則死，萬物草木，亦皆知之。身以道為本，豈可不養神固氣全爾形也。形神俱全，上聖所貴。形滅神逝，豈不痛哉。一失此身，萬劫難復，子其寶焉。我之所言，乃我師元始天王所授之辭也。即勸玉女李慶孫書出之，以付於帝曰：汝善修之焉。王母命駕將去，帝下席叩頭，請留。王母即命侍女召上元夫人同降帝宮，良久，上元夫人至，復坐設天廚。久之，王母命夫人出八會之書、五嶽真形、五帝六甲靈飛之符，凡十二事，云：此書天上四萬劫一傳，若在人間，四十年可授有道之士。王母乃命侍女宋靈賓開雲錦之囊，取一冊以授帝。王母執書起，立以付帝。王母呎曰：天尊地卑，五嶽真形，元真激氣，大澤玄精。天回九道，六和長平，太上八會，飛天之成。真仙節信，由玆通靈，泄墜滅府，寶歸長齡。徹其慎之，敢告劉生。祝畢，帝拜受之。王母曰：夫始學道受符者，宜別祭川嶽諸真靈，潔齋而佩之焉。四十年後，若將傳付汝之所友，董仲君、李少君可校之爾。況為帝王，可勤祭川嶽以安國家，授簡真靈以安黎庶也。言訖，與上元夫人命車言去，從官互集，將欲登天。因笑指束方朔：此我鄰家小兒，性多滑稽，曾三來偷桃矣。昔為太上仙官，因沈湎于玉酒，失部御之和，謫佐於汝，非流俗之夫也。其後武帝不能用王母之戒，為酒色所惑，殺伐不休，征遼束，擊朝鮮，通西南夷，築臺榭，興土木，海內悉怨，自此失道。幸回中，臨束海，三祠王母，不復降焉。所受之書，置于柏梁臺上，為天火所焚。李少君解形而去，束方朔飛翕不還，巫蠱事起，帝愈悔恨。元始二年，崩於五祚宮，葬于茂陵。其後茂陵所藏道書五十餘卷，一日一出抱犢山中。又玉箱玉杖出於扶風，市驗茂陵，宛然如故。而箱杖出於人問，徑不知其果何為邪。茅君盈字叔申，從西城王君詣白玉龜臺，朝謁王母，求乞長生之道，曰：盈以不肖之軀，慕龍鳳之年；以朝菌之脆，求積朔之期。王母愍其勤志，告之曰：吾昔師元始天王及皇天搏桑帝君，授我以玉珮金噹、二景纏練之道，上行太極，下造十方，溉月咀日，以入天門，名日玄真之經。今以授爾，宜勤修焉。因勁西城王君一一解釋以授之。并授寶書四童散方，後茅君南治句曲之山。一及帝元壽二年八月己酉，南嶽真人赤君、西城王君、方諸青童君，並從王母降于茅君之室。頃之，天皇大帝遣繡衣使者泠廣子期賜盈神璽玉策，太微帝君遣三天左宮御史管脩條賜盈八龍錦輿、紫羽華衣，太上大道君遣協晨大夫石叔門賜盈金虎真符、流金之鈴、金闕聖君命太極真人使正一上玄玉郎王忠、鮑丘等賜盈以四節燕胎、流明神芝。四使者授訖，使盈佩璽服衣，正冠帶符，握鈴而立。四使者告盈曰：食四節隱芝者，位為真卿。食金闕玉芝者，位為司命。食流明金英者，位為司祿。食長曜雙飛者，位為真伯。食夜光洞草者，總主左右御史之任。子盡食之矣。壽齊天地，位為司命，授束嶽上卿，統昊越之神仙，綜江左之山源矣。言畢，使者俱去。五帝君各以方面車服降於其庭，傳大帝之命，賜盈紫玉之版，黃金刻書，九錫之文。拜盈為束嶽上卿司命真君、太元真人。授事訖，俱去。王母及盈師西城王君，為盈設天廚。酣宴，歌玄靈之曲。宴罷，王母攜王君及盈省顧盈之二弟，各授道要。王母命上元夫人授茅固、衷太霄隱書、丹景道精等四部寶經。王母執太霄隱書，命侍女張靈子執交信之盟，以授于盈、固及衷。事訖，王母昇天而去。至王褒字子登，張道陵字輔漢，洎九聖七真，凡得受書者，皆朝王母於崑陵之闕焉。其後紫虛元君魏夫人華存，清齋於陽洛隱元之臺，王母於金闕聖君降于臺中，乘八景雲輿同詣清虛上宮，傳玉清隱書四卷，以授華存。是時三元夫人馮雙禮、紫陽左仙公石路成、太極高仙伯延蓋公子、西城真人王方平、太虛真人南嶽赤松子、桐柏真人王子喬三十餘真，各歌太極陰歌陽歌之曲。王母為之歌曰：駕我八景輿，欽然入玉清。龍旌拂霄上，虎旅攝朱‘兵。逍遙玄津際，萬流無暫停。一展此去留會，劫盡天地傾。當尋無中景，不死亦不生。體彼自然道，寂觀合太冥。南嶽挺真幹，玉映輝穎精。在任靡其事，虛心自受靈，嘉會絳河曲，相與樂未央。歌畢，上元夫人答歌亦竟，王母及上元夫人、紫陽左仙公、太極仙伯、清虛王君，乃攜南嶽魏華存同去束南行，俱詣天台霍山洞宮玉宇之下，眾真皆從王母昇還龜臺矣。王母師匠萬品，校領群真，聖位崇高，總錄幽顯，至若邊洞玄躬朝而受道，謝自然景侍以登仙，故洞玄及自然傳謂金母師王母也。玄經所證事邇，蓋多未能備錄。
　　歷世真仙體道通鑑復集卷之一竟
　　歷世真仙體道通鑑後集卷之二
　　九天玄女
　　九天玄女者，黃帝之師、聖母元君弟子也。黃帝在昔為有熊之國君，佐神農之孫榆岡。既衰，諸侯相伐，干戈相尋，各據方色，自稱五行之號，太嗥之後，自為青帝。榆岡神農之後，自號赤帝。共工之族自號白帝，葛天氏之後自號黑帝。帝起有熊之墟，自號黃帝。帝乃恭己下士，側身修德。在位二十一年，而蚩尤肆孽，弟兄八十一人，獸身人語，銅頭鐵額，瞰砂吞石，不殖五穀。作五虐之刑以害黎庶，鑄兵於葛爐之山，不用帝命。帝欲征之，博求賢能，以為己助。得風台於海隅，得力牧於大澤，以大鴻為佐，天老為師。置三公以象三台，風后為上台，天老為中台，五聖為下台。始獲寶鼎，不爨而熟。迎日推策以封胡為將，以夫人費修之子為太子，用張若陽朋、力牧、容光、龍行、蒼頡、容成、大撓、奢龍眾臣以為羽翼，戰蚩尤於涿鹿。帝師不勝。蚩尤作大霧三日，內外皆迷。風后法斗機，作大車，以杓指南，以正四方。帝用憂憤齋於太山之下，王母遣使披玄狐之裘，以符授帝曰：精思告天，必有太上之應。居數日，大霧冥冥晝晦，玄女降焉。乘丹鳳，御景雲，服九色彩翠之衣，集于帝前，帝再拜受命，玄女曰：吾行太上之教，有疑可問也。帝稽首曰：蚩尤暴橫，毒害需黎，四海嗷嗷，莫保性命。欲一戰必勝之術，與人除害，可乎？玄女即授帝六甲六壬兵信之符，靈寶五符策使鬼神之書，制祆通靈五明之印，五陰五陽遁甲之式，太一十精四神勝負握機之圖，五嶽河圖策精之訣，九光玉節十絕靈嬸命魔之劍，霞冠火佩龍戟霓旅翠輩綠耕此縿虎騎千花之蓋，八鸞之輿羽籥玄竿虹旌玉越神仙之物，五龍之印九明之珠九天之節，以為兵信五色之磨，以辨五方。帝遂復率諸侯再戰。蚩尤驅魑魅雜祆以為陣，雨師風伯以為衛，應龍蓄水以攻帝。帝盡制之，遂滅蚩尤於絕轡之野、中冀之鄉。冢分其四肢以葬之。由是榆岡拒命，又誅之於版泉之野。北逐壎齋，大定四方，步四極凡二萬八千里，乃鑄鼎立九州，置九行、九德之臣，以觀天地，祠百靈，垂法設教。然後採首山之銅，鑄鼎於刑山之下。黃龍下迎，帝乘龍升天。皆玄女之所授符策圖局，以佐成功業。
　　蠢女
　　蜀之先有蠶叢帝。又高辛時，蜀有蠶女，不知姓氏。父為人所掠，惟所乘馬在。女念父，不食，其母因誓於眾曰：有得父還者，以此女嫁之。馬聞其言，驚躍振迅，絕其拘絆而去。數日父乃乘馬而歸。自此馬嘶嗚，不肯齡。母以誓眾之言告父，父曰：誓於人，不誓於馬，安有人而偶非類乎。能脫我於難，功亦大矣，所誓之言不可行也。馬跑，父怒欲殺之。馬愈跑，父射殺之，曝其皮於庭。皮蹶然而起，捲女飛去。旬日皮復棲于桑上，女化為蠶，食桑葉吐絲成繭，以衣被於人問。一日，蠶女乘雲駕此馬，侍衛數千人，謂父母曰：太上以我心不忘義，授以九宮仙嬪矣，毋復憶念也。今冢在漢州什郁德陽三縣界，每歲祈蠶者四方雲集。蜀之風俗，宮觀諸化塑女像，披馬皮，謂之馬頭娘，以祈蠶焉《周禮·夏官》馬質掌質馬云：若有馬訟，則聽之，禁原蠶者。鄭玄註云：原，再也。天文辰為馬蠶書，蠶為龍精，月直大火，則浴其種。是蠶與馬同氣，物不能兩大。禁再蠶者，為傷馬與。據此之論，蠶馬氣類，世必有深究其理者。道一特書之以俟。
　　雲華夫人
　　夏禹治水，隨山濬川，老君遣雲華夫人往陰相之。時禹駐巫山之下，大風卒至，崖谷振隕，力不可制。忽遇雲華夫人，禹拜而求助。夫人即劫侍女授禹策召鬼神之書，因命其神狂章、虞余、黃麾、大翳、庚辰、童律、巨靈神等，助其斬石疏波，次塞導呃。禹嘗謁雲華於崇嗽之巔。顧盼之際，化而為石。或倏然飛騰，散為輕雲，油然而止，聚為夕雨。或為游龍，或為翔鶴，千態萬狀，不可親也。禹疑其狡膾怪誕，非真仙也。問諸童律，童律曰：天地之本者道也，運道之用者聖也。聖之品次，真人、仙人也。其有稟氣成真，不修而得道者，木公、金母是也。蓋二氣之祖，宗陰陽之原，本仙真之主宰，造化之元先。雲華夫人者，金母之女也總仙奇記云：名瑤姬。受書為雲華上宮夫人，主領教童真之士。理在玉映之臺，隱見變化，蓋其常也。亦由凝氣成真，與道合體，非寓胎稟化之形，乃西華少陰之氣也。且氣能彌綸天地，經營動植，大包造化，細入毫髮。在人為人，在物為物，豈止為雲雨龍鶴、飛鴻騰鳳哉。禹然之，復往詣焉。忽見雲樓玉臺，瓊闕森然，靈官侍衛，不可名識。師子抱關，天馬啟途，毒龍電獸，八威備軒。夫人宴坐於瓊臺之上，禹稽首問道，召禹坐而謂曰：夫聖匠肇興，剖大混之一樸，判為億萬之體。發大蘊之一苞，散為無窮之物。故步三光而立乎晷景，封九域而制乎邦國。刻漏以分晝夜，寒暑以定歲紀，坎離以正方面，山川以分陰陽，城郭以聚民，器械以衛眾，輿服以表貴賤，禾黍以備凶歉，凡此之制，上稟乎星辰而取法乎神真，下以養於有形之物。是故日月有幽明，生殺有寒暑。雷電有出入之期，風雨有動靜之常。類氣浮乎上，而眾精散於下。廢興之數，治亂之運，賢愚之質，善惡之性，剛柔之氣，壽夭之命，貴賤之位，尊卑之序，吉凶之感，窮達之期，此皆稟之於道，懸之於天，而聖人為紀也。性發乎天而命成乎人，立之者天行之者道。道存則有，道去則無。非道則物不可存也。非修則道不可致也。太上有言：致虛極，守靜篤，萬物將自復。復謂歸於道，常存也。道之用也，變化萬端而不足其一。是故天參玄玄，地參混黃，人參道德。去此之外，非道也哉。長久之要者，天保其玄，地守其物，人養其氣，所以全也。則我命在我，非天地殺之，鬼神害之，失道而自逝也。志乎哉，勤乎哉，子之功及於物矣，勤逮於我矣，善格夫天矣，而未聞至道也。吾昔於紫清之闕受書，寶而勤之，我師三元道君曰：上真內經，天真所寶。封之金臺，佩之太微，則雲輸上往，神虎抱關。振衣瑤房，遨宴希林，長招仙公，右棲白山而下盼太空。泛乎天津則乘雲騁龍，游此名山則真人詣房。萬神奉衛，千精伺迎。動有八景玉輪，靜則宴處金堂。亦謂之太上玉珮金噹之妙文也。汝將欲越巨海而無諷輸，渡飛沙而無雲軒，陸呃塗而無所輿，涉泥波而無所乘。陸則困於遠絕，水則懼於漂淪。將欲以導百谷而浚萬川也，危乎悠哉。太上愍汝之至，將授汝以靈寶真文，陸策虎豹，水制蛟龍，斬誠萬邪，檢取群凶，以成汝之功也，其在乎陽明之天矣。吾所授寶書，亦可以出入水火，嘯叱幽冥，收策虎豹，呼召六丁，隱淪八地，顛倒五星，久視存身，與天地相傾也。因命侍女陵容華出丹玉之岌，開上清寶文，以授禹。仍命狂章、巨靈等神，助禹誅為民害，人力所不能制者。戮防風氏於會稽，鎖淮渦之神無支祇於龜山，皆其力也。禹後入陽明洞天，為紫庭真人。
　　姮娥
　　羿請不死之藥於西王母，妻姐娥竊而服之，奔月宮。
　　織女
　　織女上應天宿，牽牛則河鼓是也。舊說天河與海通，漢時有人居海上者，年年八月見有浮搓去來，不失期。人有奇志者，立飛閣其上，多資糧乘搓而去。十餘日至一處，有城郭狀，屋舍甚嚴。遙望室中，有織婦人。又見一丈夫牽牛飲之，驚問曰：何由至此？其人與說來意，因問：此是何處？答曰：君至蜀郡訪嚴君平，則知之。因還，後以問君平。君平曰：某年月日有客星犯牽牛宿，計年月正是此人到天河時也。束方朔神異記云：郭翰嘗遇織女降其室，衣玄霄之衣，霜羅之被，戴翹鳳金冠，躡瓊文九章之履，張霜霧丹穀之禱，施九晶玉華之蕈，轉會風之扇，有同心龍枕。翌日，丹鉛書青縑一幅以寄翰。《漢書》：董永少失母養，父家貧，傭力至農。月以小車推父置田頭陰樹下，而營農作。父死後，自主人貸錢一萬，自賣身為奴，遂得錢葬父。還於路，忽見一婦人姿容端正，求為永妻。永乃與俱詣主人，主人令永妻：織絹六百匹，放汝夫妻。乃當機織，一月畢。主人深怪其速疾，遂放之。相隨至舊相見之處，而辭永曰：我，天之織女，綠君至孝，天帝令助君債。言訖，凌空而去。今泰州有漢董永所居天女譟絲井存焉。又有織女嫁牽牛，事見前卷《武丁傳》。
　　昌容
　　昌容者，商王女也。修道於常山下，食蓬蒙根，往來上下，人見之二百餘年，顏色常如二十許。能致紫草，齋於染工，得錢即施於貧病者。歷年如是，奉祠者甚眾，人竟不知其所修之道。常行日中，不見形影。或云，昌容能煉形者也。未幾，忽沖天而去出《列仙傳》。
　　女偶
　　南伯子葵問乎女偶曰：子之年長矣，而色若孺子，何也？曰：吾聞道矣。南伯子葵曰：可得學邪？曰：惡乎可，子非其人也。夫卜梁倚有聖人之才而無聖人之道，我有聖人之道而無聖人之才，吾欲以教之，庶幾其為聖人乎。不然，以聖人之道告聖人之才，亦易矣。吾猶守而告之，三日而後能外天下。已外天下矣，吾又守之七日而能外物矣。吾又守之九日，而後能外生。已外生矣，而後能朝徹。朝徹而後能見獨，見獨而後能無古今，無古今而後能入於不死不生。殺生者不死，生生者不生。其為無不將也，無不迎也，無不毀也，無不成也，其名為櫻寧。櫻寧也者，櫻櫻而後成者也。南伯子葵曰：子獨惡乎聞之？曰：吾聞之副墨之子，副墨之子聞諸洛誦之孫，洛誦之孫聞之瞻明，瞻明聞之聶許，聶許聞之需役，需役聞之於樞，於樞聞之玄冥，玄冥聞之參寥，參寥聞之疑始。
　　李真多
　　李真多，仙人李八百之妹也。隨兄修道，居綿竹中。老君與玄古三師降授以飛昇之道，先於八百白日昇天。今有真多古邇猶在。或來往浮山之側，今號真多化，即古浮山治也。一云八百嘗與妹真多來卜居於筠陽之五龍岡又名赤商寨，今瑞州州治是也，復煉丹於華林山石室今隆興府奉新縣浮雲觀是也。八百兄妹俱蜀人也，雖卜居筠陽，問往來蜀中。一日真多自蜀至，八百候之今瑞州望仙門是也，見真多手持蓮花，身似有孕，八百怒，意欲引劍揮之。真多覺之，倏爾凌空渡江，產下童子經一卷。遂乘雲氣，冉冉昇天。時人塑真多之像，將奉祠焉。像成，而羿不動。是夕真多見夢云：吾祠宜在五龍岡。翌日，舉像甚輕，乃祠于彼。至唐玄宗天寶十年，天師孫智凍始奏改元陽觀，以顯聖邇。憲宗元和七年，高安縣令諶賁以縣治，觀基兩易。今瑞州城西二里逍遙山，妙真宮是也。其產經之地，今額儀天觀。觀中女真，世傳其經。郡人每備香信詣觀看經，以保產難焉。真多今號明香元君。
　　贏女
　　秦繆公女贏氏，名弄玉，善吹笙，無和者，欲求得吹笙者以配。有蕭史者，善吹簫，能感清風彩雲鳳凰，贏女願嫁之。贏女吹笙，亦如史所感，於是孟明為媒，賽叔為賓，約而成婚，宴於西殿，座中不奏他樂，惟二人自以笙簫間奏，遂致鳳凰來儀，二人乘之而去。秦人因作鳳女祠。
　　太陽女
　　太陽女者，姓朱名翼。敷演五行之道，加思增益，至為微妙。行用其道，其驗甚速。年二百八十歲，色如桃華，口如含丹，肌膚充澤，眉鬢如畫，有如十七八歲者。奉事絕洞子，丹成以賜之，亦得仙昇天也。
　　太陰女
　　太陰女者，姓盧名全，為人聰達，智慧過人。好玉子之道，頗得其法。未能精妙，時無明師，乃當道沽酒，密欲求賢。積年累夕，未得勝已。會太陽子嘈然嘆曰：彼行白虎賸蛇，我行青龍玄武。天下悠悠，知者為誰。女聞之大喜，使妹問客：土數為幾？對曰：不知也，但南三北五，束九西七，中一耳。妹還報曰：客大賢者，至德道人也。我始問一，已至五矣。遂請入道室，改進妙撰，盛設嘉珍而享之。以自陳托，太陽子曰：共事天帝之朝，俱飲神光之水，身登玉子之魁，體有五行之寶，唯賢是親，豈有所怪。遂教補導之要，授以蒸丹之方，合服得仙。時年已二百歲，而有少童之色也。
　　毛女
　　毛女自玉姜一云玉美，在華陰山中。山客獵師，世世見之，形體生毛。自言秦始皇宮人，秦亡入山避難。道士谷春教食松葉，遂不飢寒，身輕如飛，百七十餘年。所止岩中，有鼓琴聲云出《列仙傳》。抱樸子云：漢成帝時，獵者於終南山見一人，無衣服，身皆黑毛，跳坑越澗如飛。乃密伺其所在，合圍取得。乃是一婦人，問之，言：我是秦之宮人，關束賊至，秦王出降，驚走入山。飢無所食，洎欲飢死。有一老公教食松柏葉實，初時苦澀，後稍便吃，遂不復飢。冬不寒，夏不熱。此女是秦人，至成帝時，三百餘歲也。一云有魚道超、魚道遠者，皆秦時之女真，入武夷山隱焉。後人常常見之。其地四圍皆生毛竹，故人因毛竹而亦呼此二魚為毛女。
　　梅姑
　　梅姑，秦時丹陽縣人。有道術，能著履行水上。縣有梅姑廟，尚存。
　　女几
　　女几者，陳氏酒家婦也。有仙人過其家，以素書五卷質酒，几開視之，乃仙方也。私寫要訣，依而修之。數歲，仙人復來，笑曰：竊學無師，有翅不飛。女几隨仙人去，今所居女几山是也。
　　孫氏
　　孫氏一云雍氏，漢天師張道陵之妻也，同隱龍虎山修道。章帝元和二年，俱到蜀，居陽平化。天師學道，行滿功成，至桓帝永壽二年九月九日，太上詔使至，孫氏同天師於雲臺峰白日飛昇《三洞珠囊》云：天師昇天後一年，夫人復昇天。
　　張文姬
　　張文姬，天師張道陵之長女也。適陳郡袁公子，家豪好道，久之白日抱五兒昇天。
　　張文光
　　張文光，天師張道陵之次女也，一云第四女。為陵王妃，以得封，犯父諱，不食數月，白日昇天。一云入門三日，於殿上白日昇天。
　　張賢
　　張賢，一云名賢姬，天師張道陵之第三女也。一云第五女。為燕王妃，好道，集真人之法，久之白日昇天。
　　張芝
　　張芝，一云名芳芝，天師張道陵之第四女也，一云第六女。適魏公第二子，夫故犯父諱，遂鬱鬱不樂，於家白日飛昇。
　　盧氏
　　盧氏，嗣漢第二代天師張衡之妻也。張衡得道，盧氏同於陽平山，白日飛昇。
　　張玉蘭
　　張玉蘭，張衡之女也。幼而潔素，不食葷血。年十七歲，夢朱光入口，因而有孕。父母責之，終不肯言，惟侍婢知之。一日謂侍婢曰：我死爾，當剖腹以明我心。其夕遂歿。父母不違其言，剖腹得一物，如蓮花初開，其中有白素金書十卷，乃本際經也。十餘日間，有大風雨晦冥，遂失其經。《成都記》云：天師雲孫女無夫而孕，父疑之，欲殺焉。既產，有異光，乃一軸書，則本際經也。父以為神，乃擲其刀。其後於敦信村登仙，即女郎觀也。今有聖女臺、拋刀池、洗經池存焉。一云得素金書本際經十卷，素長二尺許，幅六七寸，文明甚妙，將非人工。乃傳寫其經而葬玉蘭。百餘日，大風雷雨，失經及玉蘭。墳壙自開，空棺而已。
　　屈女
　　東昊葛仙公玄，在荊門軍紫蓋山修煉。值天寒大凍，仙公胱足，衣衫藍縷，時有屈家二女窺見，憐其忍冷，夤夜促成雙履。次日欲獻之，往煉丹之所，仙公已去，但存爐灰尚溫。二女撥灰而得丹一粒，姊妹分而服之，自後神氣沖沖，不饑不渴，惟慕清靜。後隱去，時人謂得仙矣。
　　諶姆
　　諶姆者，不知何許人也。其字曰嬰。常居金陵丹陽郡之黃堂，潛修至道。忘其甲子，耆老累世見之，齒髮不衰，容貌常少。皆以諶姆呼之，謂其可為人師也。昊大帝時，行丹陽市中。忽遇一男子，年可十四五，叩頭再拜，願為義子，諶姆告曰：汝既成長，須侍養所生，何得背其己親而事吾為母？既非其類，不合大道。於是童子跪謝而去。又經旬月，復過市中，忽見孩兒年可三歲，悲啼呼叫，莫知誰氏之子。因遇諶姆，執衣不捨，告云：我母何來，唯願哀憫。諶姆憐其無告，遂收歸撫育。漸向成大，供侍甘旨，晨昏不虧。心與道合，行通神明。聰慧過人，博通經史。天文地理，百氏九流，窮物極玄，探微索奧。年將弱冠，姆謂之曰：我修奉正道，其來久矣。汝以吾撫育，暫此相因，汝既無天，將何以為姓氏？兒曰：昔蒙天真授以靈章，約為孝悌明王，請以此為名號，可乎？姆曰：既天真付授，吾何敢有違。復議求婚，兒跪姆前說贊曰：我非世問人，上界真高仙。今與母為兒，乃是宿昔綠。因得行孝道，度脫諸神仙。向前十五童，亦是我化身。今已道氣圓，我將返吾身。真凡自殊趣，何為議婚姻，盍於黃堂壇，傳教付至人。母既施吾教，三清棲我神。諶姆聞讚，驚畏異常，遂於黃堂建立壇靖，嚴奉香火，大闡孝道明王之教。明王告姆修真之訣曰：每須高處玄壇，疏絕異黨，偷閑丘阜，餌服陽和，委鑒太虛，靜夷玄圃。若非無英寶帳、黃老玉書、大洞真經、豁落七元太上隱玄之道，不可偃息於流霞之車，眷盼乎文昌之台也。得此道者，九鳳齊嗚，萬萬萃止，煉身御節，八景浮空，龍輿虎旅，游翔八方矣。每宜寶之。於是盡得妙訣，兼授靈章，已而辭母，飛騰太空。諶姆受訖，寶而秘之，積數十年而人無知者。至西晉之末，許真君遜、昊真君猛，聞姆有道，遠詣丹陽求受道法。姆知其名在圖籍，應為神仙，於是授以孝道明王之教、真仙飛舉之宗，及正一斬邪之法、三五飛步之術。仍以蘭公所授孝悌明王銅符鐵券、金丹寶經，一遵元戒，傳付許君。仍語二君玉皇玄譜、仙籍器秩。乃令許君以道授昊君。二君禮謝，將辭歸。許君欲每歲來禮謁姆，姆止之曰：子勿來，吾即還帝鄉矣。乃取香茅一根，南望擲之，茅隨風飛去。因謂曰：子歸於所居之南數十里，認茅落處，立吾祠，歲秋一至足矣。語訖，忽有雲龍之駕來迎，凌空而去。今新建豐城二縣之界，有黃堂觀，乃真君訪丹陽黃堂所立祠，每年八月三日朝謁諶母之所也。
　　劉仙姑
　　劉仙姑名懿，靖安縣人。年數百歲，貌若童子，諶姆嘗稱之。真君往見，則已飛昇矣，遂留寶木華車遺之。車因風飄舉，三日而下，因名其觀日華車觀。碑碣猶在，今號棲霞觀。
　　盱母
　　盱母者，真君許遜之姊，真君吁烈之母。許遜以其孀居，乃築室於宅西數十步問，俾居之，許遜隱西山修煉，日夕講究真詮，盱母與子烈日得參其妙焉。許遜每出，則吁母代掌其家事，仙賓隱客，咸獲見之。許遜飛昇之日，吁母暨烈母子，並受玉皇詔部分仙眷昇天。
　　許氏
　　許氏者，許真君遜之女也。適建安黃仁覽，盡得真君道妙。日究神仙之學，任青州從事單騎之官。留許氏，侍翁姑。一夕，家僮報許氏院中夜有語笑聲。姑訊之，許氏曰：黃郎爾。姑曰：吾子從事數千里，安得至此。許氏曰：彼已得仙道，能頃刻千里。戒在漏語，故不敢令姑知。姑曰：若然，當使我見之。是夕仁覽歸，許氏告以故。比明，仁覽不得已出，謁父母曰：仁覽雖從宦遠鄉，夜必潛歸膝下，仙道秘密，不可泄言，恐招譴累。言訖，取竹杖化為青龍，乘之而去。後許真君輕舉之日，許氏同仁覽公姑三十二口白日飛昇。仙仗既行，許氏釵偶墜落，今有許氏墜釵洲。
　　薛練師
　　女真薛練師，不知何許人也。晉時世弊，京邑不寧。有道之士，多棲寓山林以避世。因居南嶽尋真臺，外示同塵，內修至道。常騎白豹遊耆闊峰，黃烏白猿不離左右。後於雲龍峰尸解出《仙傳拾遺》。湘中記云：晉女真薛練師沖舉之處，梁武帝天監五年建觀。至後周武穆公主周惠扑者，生而有異光滿室，幼不茹葷，長思獨處，慕魏夫人、猴仙姑之志。因居石室，感西靈聖母降傳經錄，修三素之道。潭衡之境，士女景慕者數百人。世代將亂，告諸學者曰：我當暫往，．約百餘年再來。後學如市，唐玄宗開元初，賜額西靈。後有女冠李太真、曹妙本接踵得道，即今常住乃周公主所捨觀。廢久，馬氏復興。宋朝特賜每歲度女冠一人，以續焚修。
　　歷世真仙體道通鑑徒集卷之二竟
　　歷世真仙體道通鑑後集卷之三
　　上元夫人
　　上元夫人，道君弟子也。亦太古以來得道仙籍，亞於龜臺金母。金母所降之處，多使侍女與聞，邀為賓倡。漢孝武好神仙之道，禱醮名山以求靈應。元封元年辛未七月七夜二鼓後，西王母降于漢宮。帝迎拜稽首，侍立久之。王母令帝坐，設以天廚。言宴粗悉，命駕將去。帝下席叩頭，請留殷勤。王母復坐，乃命侍女郭密香邀上元夫人同宴於漢宮事載《金母元君傳》。宣帝地節四年乙卯，咸陽茅盈受黃金九錫之命，為束嶽上卿司命真君太元真人。是時，五帝君授策既畢，各昇天而去。茅君之師總真王君、西靈王母與夫人，降于句曲之山金壇之陵華陽天官，以宴茅君焉。時茅中君名固，小君名衷，王母王君授以靈訣，亦授錫命。紫素之榮，固為定錄。君衷為保命君，亦侍真會。王君告二君曰：夫人乃三天真皇之母，上元之高尊，統領十方玉女之籍，汝可自陳。二君下席再拜，求乞長生之要。夫人憫其勤志，命侍女宋辟非出紫錦之囊，開綠金之岌，以三元流珠之經、丹景道精經、隱仙八術經、太極錄景經，凡四部，以授二君。王母復劫特地李方明出丹瓊函披雲珠之岌，出玉佩金噹經、太霄隱書經、洞飛二景內書，傳授二君。各受書畢，王母與夫人告去。千乘萬騎，升還太虛矣。
　　南極王夫人
　　南極王夫人，西王母第四女也一云第三女，名林，字容真，一號紫元夫人，或日南極元君。理太丹宮，受書為金闕聖君，上保司命。漢平帝時，降于陽洛山石室之中，授清虛王君太上寶文等經三十卷。夫人著錦被青羽裙，左佩虎書，右帶揮靈，可年十六七，形貌真正，天姿奄靄。乘羽寶車，駕以九龍，女騎九千。居渤陽舟海長離山中，主教當為真人者。
　　右英王夫人
　　右英王夫人，西王母第十三女，名媚蘭，字申林《總仙奇紀》云中林。治滄浪山，受書為雲林夫人。晉哀帝興寧三年七月降句曲山，《真誥》云：滄浪雲林右英夫人。
　　紫微王夫人
　　紫微王夫人，名清娥，字愈音《真誥》云愈意，王母第二十女也。昔降授寶神經與清靈裴真人，行之得道。晉哀帝興寧三年乙丑六月，與九華安妃、二十三真人、十五女仙降句曲，授道於真人楊羲也。夫人鎮羽野玄隴，主教當成真人者也。夫人作服木序，在上清經。
　　太真王夫人
　　太真王夫人，王母之小女也。衣服奇麗，姿容絕世，年可十六七。時以兒為三天太上府都官司直，被降主束嶽。夫人暫來往於岱宗山，石室高崖，重巖深隱，人邇所不能到，去地千餘丈。中有玉几金林，珍物奇偉。每彈一弦之琴，即百禽飛集，鼓舞聽之。時乘一白龍，周旋四海。仙人馬明生嘗為縣吏，為賊所傷。瘡甚，殆死。遇夫人救之，數年後夫人令明生師安期生，受金液還丹，修煉昇天。
　　靈照李夫人
　　北元中玄道君李慶賓之女，太保玉郎李靈飛之小妹。受書為束宮靈照夫人，治方丈臺第十三朱館中。夫人著紫錦衣，帶神虎符，握流金鈴。有兩侍女，年可二十許。夫人年可十三四許。
　　中候王夫人
　　女仙王觀香字眾愛，周靈王第三女也。是宋姬所生，於子喬為別生妹。受子喬飛解脫網之道，得去入維外書作維字氏山中，後俱與子喬入陸渾，積三十九年道成，白日沖天。《真誥》云：受書為紫清宮。內傳：妃領束宮中，候真夫人、子喬弟兄七人得道五男二女。其眉壽是觀香之同生兄，亦得道。
　　鉤翼趙夫人
　　鉤翼夫人，齊人也，姓趙。少好清靜，病外六年，右手捲，飲食少。漢武帝時，望氣者云：束北有貴人氣。推而得之，召到。姿色甚偉，武帝發其手而得玉，鉤手得展。幸之，生昭帝，武帝。尋害之，殯尸不玲，而香一月。後昭帝即位，更葬之，棺空，但有絲履，故名其宮曰鉤翼。後避諱改為弋。
　　麻姑
　　麻姑乃王方平之妹，修道得仙，年可十八許，於頂中作髻，餘髮散垂至腰。其衣有文章，光彩耀日，世所無有也按道書云：老君歷觀無極世界，三災九厄，十芒八難，示以禳除之法。中有遣北方黑騎、天官兵馬、倉老麻姑、五億萬騎等語。則知麻姑浩劫之高真，乘運應世，有自來矣。昔方平降蔡經家，遣使邀麻姑同宴，各進行廚，皆金盤玉杯。餚膳多是諸花，而香氣達于內外。擘麟脯如行柏炙，進天酒如飲瓊漿。麻姑曰：接侍以來，見束海三為桑田。向到蓬萊，水乃淺於往日。會將臧半也，將復揚塵也。麻姑手爪頗似烏爪，蔡經心言背癢，時得此爪以爬背，當佳也。方平已知經心中所言，即使神吏鞭之曰：麻姑神人也，汝可萌妄想哉。宣州有麻姑仙壇，建昌軍有麻姑山，靈遜非止一處。宋徽宗政和問，寵褒麻姑為真寂沖應元君。寧宗嘉泰問，改封虛寂沖應真人。
　　南陽公主
　　漢時南陽公主出降王咸，屬王莽秉政，公主夙慕清虛，崇尚至道，每追慕文景之為理。又知武帝之世，累降神仙，謂咸曰：國危世亂，非女子可以扶持。但當自保恬和，退身修道，稍遠塵境，必可延年。若碌碌隨時，與世進退，恐不見免於支離之苦，奔迫之患也。咸儸倪世祿，未從其言。公主遂於華山結廬柄止。歲餘，精思丹道，真靈感應，遂捨廬室而去。人或見之，徐徐絕壑乘雲氣，冉冉而去。咸入山追之，越巨壑，昇層巔，涕泗瞻望，漠然無邊。忽於嶺上見遺朱履一雙，前而取之，已化為石矣。因謂之公主峰，潘安仁為記，行於世。
　　郭勺藥
　　郭勺藥，漢度遼將軍束平郭賽女也。少好道篤誠，真人因授其六甲而得道。今或遊玄洲，或處束華方諸臺也。
　　趙愛兒
　　趙愛兒者，幽州刺史劉虞別駕趙該姊也。好道得尸解，後又受符，見居束華方諸臺。
　　王魯連
　　女仙王魯連，魏明帝城門校尉范陽王剛女也《真誥》云王伯綱女，未審孰是。剛得道於元洲。魯連見父沖天，遂勤志修道，入陸沈山遇太一真人，授以飛昇之法。行之，白日昇天。
　　南嶽魏夫人
　　夫人姓魏名華存，字賢安，任成人，即晉武帝左僕射魏舒之女。天才卓異，性樂神仙。年二十四，父母強逼以事南陽劉又諱彥。幼為修武令，夫人隨之。遂因請閑齋于別室，謹修道法。入室百日，所期仙靈，精思希感。季冬夜半，感四真人降於靖室，而授道要。後眾真再降，令夫人託疾尸解，楓輪命訪王屋清虛洞天，奉天帝君命傳玉札金文，位為紫虛元君，領上真司命，主諸學道生死圖籍，攝御三官關較罪考，又加南嶽夫人，比秩仙公治大霍山洞臺，後成帝咸和四年，諷輪下迎升天。杜甫望嶽詩云：南嶽配朱雀，秩禮自百王。欽吸領地靈，鴻洞半炎方。邦家用祖典，在德匪馨香。巡狩何寂寥，有虞今則亡，洎五隘世網，行邁越瀟湘。渴日絕壁出，漾舟清光旁。祝融五峰尊，峰峰次低昂。紫蓋獨不朝，爭長業相望。恭聞魏夫人，群仙夾翱翔。有時五峰氣，散風如飛霜。牽迫限修途，未暇杖崇岡。歸來覬命駕，沐浴休玉堂。三嘆問府主，曷以贊我皇。牲璧忍衰俗，神其思降祥。夫人壇在南嶽中峰之前，巨石之上，是一片大石，方可丈餘。其形方穩，下圓上平，浮寄他石之上。嘗試一人推之，以能轉動，人多則屹然而定，相傳以為靈異，往往神仙幽人游息其上。奇雲靈氣，彌覆其頂。《丹臺錄》云：魏夫人為紫虛元君，治南嶽。《真誥》云：上真司命南嶽真人。
　　九華安妃
　　九華安妃，古之得道女仙也。晉哀帝興寧三年六月十五夜，紫微王夫人降授真人楊羲道要，與一神女俱來，著雲錦矚，上丹下青，文彩光鮮，視之年可十三四許。左右又有兩侍女，一侍女手中持一錦囊，長一尺二寸，以盛書，有十餘卷。以白玉檢囊口，見刻檢上字云：玉清神虎內真紫元丹章。其一侍女捧一白箱，以絳帶束絡之。白箱似象牙形也。一侍女年可十七八，皆整飾非常。神女及侍者顏容瑩潔，鮮徹如玉，香氣馥亂如燒香嬰也注香嬰出外國。紫微夫人曰：此是太虛上真元君金臺李夫人之少女也，昔嘗詣龜山學上清道。道成，受太上書命為紫清上官九華真妃者也。於是賜姓為安，名鬱嬪，字靈簫。真妃至，良久手中先握三枚棗，色如乾棗而形長大，內無核，其味甘美，異常棗。真妃以一枚與楊羲食之。畢，真妃作文相贈，又紫微王夫人亦作文相曉。諸真人皆受書畢，各去，獨真妃少留，命侍女發檢囊中，出上清玉霞紫映內觀隱書、上清還晨歸童日暉中元，共二卷，皆三元八會之書也，付楊羲，令寫之。又云：君若不耐風火之姻，欲抱真形於幽林者，且可尋劍解之道作告終之術也。楊羲後果劍解隱化，後遂飛昇。
　　河北王母
　　女仙河北王母，蓋有道者，莫知其年紀，惟見重白和一人。和字仲理，魏朝仙人也。和每拜王母，常坐而止之。語諸人言：阿和是吾鄰家兒，吾少所長者。晉武之末，和別去，云：被崑崙召。遂去，不知所之。惠帝元康二年，相識人見和在華陰山中，乘虎從王母，四五人顏色更少。寄謝其親甚分明。
　　韓西華
　　韓西華者，不知何許人也。慈愛於物，常行陰功，至於峭翹微命，皆愛而護之。學道得仙，今在嵩山洞天之中。
　　王抱臺
　　女仙王抱臺，不知何所人。得道為主仙道君之侍女，居元洲之宮。洲之四面，元濤波天，非人跡所到。昔清虛王真人隨西城王君登此洲，上詣仙都闕，下朝謁主仙道君。君命抱臺披綠輥瓊岌，出隱書龍文、八靈真經，以授清虛真人。
　　王妙想
　　女真王妙想，幼年入道，居蒼梧山黃庭觀，辟穀服氣，結宇臨選水之傍。五十餘年，貌如十八九歲人。每持念黃庭，精誠感通。一日，忽有靈香郁烈，祥雲滿庭，天樂震空，光燭壇殿，千乘萬騎，浮空而下，旌幢鶴蓋，導九龍之輩，下降壇前。見一仙官羽衣寶冠，劍佩曳履，陞殿而坐，身有五色光。妙想即往瞻謁，仙官謂妙想曰：吾乃往昔有虞氏之君帝舜也，勞厭萬國，養道此山。每欲誘教後人，使之知道，而世無可教授者。夫道在於內不在於外，道在爾身不在他人，玄經所謂修之於身其德乃真也。頃者，地司奏汝居山三十餘載，初終如一，守道不邪，存念精誠，遵稟科戒。若無所成證，此乃道之棄人也。玄經云：常善救物，故無棄物。道之布惠周普，物物皆欲成之，人人皆欲度之。但世人福果單微，道氣膚淺，不能精專勤久，道氣未應，而已中息。是人自棄道，非道棄人也。汝精誠一志，期以百生千生，望於所證，不怠不退，深可愍也，吾昔遇太上老君，示以道德真經，理國理身，度人行教，可以通天地，貫萬物，為行化之要，修政之本，非言可諭，但世俗浮詐，嗤謙光為懦怯，輕退身為迂劣，笑絕聖棄智為荒唐，鄙絕仁棄義為逕庭，蓋末世之迷妄也。玄聖之意，將欲還淳復朴，祟道黜邪。斜徑既除，至道自顯。淳朴既立，澆競自驅。則裁制之義無所施，兼愛之慈無所措，昭灼之聖無所用，譏譎之智無所行，天下混然歸乎大順，此玄聖之大旨也。吾以曆數既往，歸理玆山，常以久視無為之道分命仙官，下教於人。蓋上聖高真愍劫曆不常，代運流轉、陰陽倚伏，生死推還，俄爾之問又及陽九百六之會，孜孜下教以救於人，尤切於世人之求道也。世人求道，若存若亡，繫念存心，萬中無一。天真憫俗，常在人問隱景化形，隨方開悟。此山九峰，皆有宮室，真官主之。其下有寶玉五金，靈芝神草，三天所鎮之藥，太上所藏之經。或在石室洞臺，雲崖嶔谷，皆有靈司主掌，無毒螫鷥攫之物。可以度世，可以養生，可以修道，可以登真也。汝居山以來，未嘗游覽四表，俯娣岑巒，固不得而知也。勉而修之，佇駕景策空，然後倒景而研其本末也。於是命侍宸以道德二經及駐景靈文授之而去。自是一年或三五降於黃庭觀。後數年，妙想向日昇天，所居觀改為營道觀。玆山以舜修道之所，故曰道州，老君嘗以《道德經》授舜於此可驗。故河上公云：吾著此書已一千七百歲也。
　　王奉仙
　　女仙王奉仙，宣州人也。家貧，父母耕識為業。奉仙年十四，於田中忽見青衣童少女十許人，與之嬉戲，良久散去。他日，往田所見之如舊。月餘，諸女夜集其家，終夕言笑，達旦方去。或擁珍果般饑而來，非世所有。其房甚狹，來眾雖多，不覺其隘。父母疑而伺之，終無所見。又疑妖物所惑，詁責甚切，每託他辭以對。自是諸女晝日往來，與之遠遊，無所不屆，及暮乃返。奉仙自此不飲不食，漸覺其異。一日近父母見在庭竹之杪，墜身投地。因問其故，方乃言所遇皆是仙女，每周遊天上，自此竹竿上昇往來。諸女又剪奉仙之髮，前齊眉目，後垂到肩，積年不復長。而肌膚豐潔若冰玉，明眸異貌，天人之相也。又智辯明悟，人所不及，言論之理，契合要妙。嘗與高達之人言曰：某所遇者道也，所得者仙也，所見之女皆女仙也。每到天宮見上仙所居，仙人多被服文繡，蕾買冠霜簡，執仙花靈草，詠吟洞章。或登雲門芝田，瑤宮瓊闕，話長生度世之事。行於星漢之上，不知其幾千萬里也。初到天上，曰大有宮，天尊處廣殿之中，萬真侍衛？天人無數也。奉仙謁見，天尊命左右以玉漿一杯賜之，謂奉仙曰：汝有仙骨，法當上仙。由世運未滿，五十年方復還此。百穀之實，食之傷人真氣，草木之果，食之損人年壽，汝宜辟穀養真。自此不食二十年矣。夫天尊化於天上，主宰萬物，若世人之父也。世尊化於世上，勸人以善，若世人之母也。儒典行於世間，若世人之兄長也。舉世人如嬰兒焉，但識其母，不知其父兄之尊，故知道者少，重儒者寡，不足怪也。奉仙所見天上事，與今道無異，了無菩薩佛僧之像也。奉仙所圖畫功德，多作天人帝王道君朝服之儀，題云朝天圖。遊於淮浙間，所至之處，觀者雲集。奉仙唯以忠孝正直之道，清爭儉約之言，修身密行之要，以教於士女，故遠近欽仰。金玉寶貨，填委其前，所施萬計，皆委而不受。奉仙與二女弟居洞庭山，後居錢塘項山。二女弟子奉香火，建殿宇華盛，力未嘗闕。一旦而終，年十八，果符五十年之說也。其平日宴坐居室，則睹千里之事。凝思游神，則朝九天之上。將終，雲鶴屢降，異香盈室。化後尸形柔澤，肌膚如生，識者以為尸解。
　　王氏
　　女仙王氏，王丞相王徽之姪女也。時值翰林王氏之父隨計入關，王氏與所生劉及其母裴氏寓居義興山桂岩之下，與洞靈觀為鄰。王氏幼年慕道，不飲酒，不茹葷，立志端莊，常樂在幽靜。或撫琴怡悅，或詞翰自娛。持大洞真經及度人、道德章句，居室之問，時有異香氣，與眾氣不同。父母欽而異之，嘗密謂母曰：洞宮有召命，當補仙官，辭不獲免，恐遠行耳。母未解其意。忽一旦微疾，裴與劉皆所鍾愛，為於洞靈觀禱祈。是日稍愈，亦同詣觀中，褊謁真像。處庭焚香，若有所祝。及晚歸所居，其門右有巨石，乃於石上題詩曰：骯水登山無足時，諸仙頻下聽琴詩。此心不戀居塵業，唯見天邊雙鶴飛。是夕，奄然而終，及明，有雙鶴棲於庭木，音樂盈空，異香滿野。遠近驚異，奔共觀之。舉形就本室，衣而已。自是一家潔志香火，及長幼皆修道化。
　　歷世真仙體道通鑑復集卷之三竟
　　歷世真仙體道通鑑後集卷之四
　　紫素元君
　　有任生者，隱居嵩山。一夕美女至，留詩曰：我居籍上清，謫居遊五嶽。以君無俗累，來勸神仙學。生拒不納。後三日至，曰：僕非精魅，名列上仙，冥數與君合為配偶。又贈詩曰：葛洪亦有婦，王母亦有夫。神仙盡靈匹，君子意何如。生竟不對，女又曰：阮郎迷不悟，何以伸情素。明月海上春，綵弁卻歸去。後數月，生病卒，為吏所追。道遇旌幢擁翠輦，中有一女子笑曰：是嵩山讀書薄命漢，取吏所持文字，視曰：今既相遇，不能無情。索筆判云：更與三年。生再拜，吏曰：此乃紫素元君，仙官之最貴者。吏送回，生乃活三年卒此乃真仙下試於人也，任生能不失正，是以延壽三載。
　　趙素臺
　　趙素臺者，漢幽州刺史趙熙之女也。熙少有善行，常濟窮困，救王惠等族誅，有陰德數十事。熙得身詣朱陵，兒子得遁形遊洞天。素臺在易遷宮中，已四百年，不肯徙，自謂天下無復樂於此處也。數微服遊行，盼山澤以自服。易遷夫人者，乃其品也。
　　黃景華
　　黃景華者，漢司空黃瓊之女也。景華少好仙道，常密修至要，後師韓終，授其岷山丹方，服之得入易遷宮，位為協晨夫人，領九宮諸神女，亦總教授之《真誥》往云：黃瓊，江夏人，字世英，漢順帝時司空、司徒、太尉。年七十九亡。父名香，章、和帝時為尚書令，救活千餘人。瓊子婉，司徒太尉，為李權所殺，夫人亦不知出適未也。
　　周爰支
　　周爰支，漢河南尹周暢伯持之女也。暢，汝南安城人，好行陰德，功在不覺。曾作河南尹，遭大旱，收葬洛陽城傍客死骸骨萬餘人，為立義冢，祭杞之。應時大雨，豐收，所行多是此輩。太上處以暢有陰行，令爰支從南宮受化得仙，今在洞中為明晨侍郎。爰支亦少好道，服狹苓三十年。後遇石長生教之以化遁。化遁，上尸解也暢即周嘉從弟也，性仁慈和篤。某帝時為河南尹。永和二年夏旱，久檮無應。因收葬萬餘人，應時大雨，至光祿勳。出《真誥》。
　　張桃枝
　　張桃枝者，漢司隸校尉朱寓季陵母也，沛人。寓往，與陳蕃俱誅。寓母以陰德久聞，在易遷始得為明晨侍郎耳出《真誥》。注云：朱寓，沛人，桓靈時八俊。後同黨人之列，至膺社密俱下獄死，非陳蕃同時。
　　傅禮和
　　傅禮和者，漢桓帝外甥、侍中傅建之女也，北地人。舉家奉佛，禮和常日日灑掃佛前，勤勤祝誓，心願仙化。常服五星精，身生光華，得道仙去。善為空同之歌，歌則禽烏相舞而集，飛聚其前以聽之。此乃至誠所感而獲道也。久處易遷宮，後主掌含真臺洞天。
　　張微子
　　張微子者，漢昭帝時將作大匠張慶之女，不知何郡人也。微子少好道，因得尸解去。先在易遷宮中，後職掌華陽含真臺洞天。微子自言師束海東華玉妃淳文斯，受服霧氣之道。云：霧是山澤水火之華精，金石之盈氣，久服之則能散形入空，與雲氣合體。微子修之，得其仙道也。《真誥》云：文期，青童之妹也。微子魯精思於寢靜，誠心感靈，故文期降之。
　　竇瓊英
　　寶瓊英者，寶武之妹也。其七代祖名峙，常以葬枯骨為事，以活死為心，故祚及瓊英。今得女仙，在易遷宮。
　　韓太華
　　韓太華者，韓安國之妹也，漢二師將軍李廣利之婦也。‘得道，在易遷宮中。利宿世有功德，今亦在南宮受化。
　　劉春龍
　　劉春龍，漢宗正劉奉仙之女。以其先世有陰德，故皆得道化，煉景入華陽易遷宮中。劉春龍、竇瓊英、韓太華、李奚子、郭叔香，並天姿嚴麗，儀冠駭眾，才識偉鑠，皆得為明晨侍郎，以居洞中。侍郎之任，以良才舉之，不限男女也。
　　郭叔香
　　郭叔香者，王修母，得道在易遷宮中。《真誥》注云：王修字叔治，北海人，為魏武郎中令。年七歲喪母，母以社日亡。不知郭誰女也。
　　孫寒華
　　孫寒華者，昊人孫奚之女也。師杜契，受玄白之要，顏容日少。周旋昊越諸山十餘年，乃得仙道而去。一云即昊大帝孫女也，於茅山修道。道成沖虛而去，因號其山為華姥山。山在茅山崇禧觀前是也。
　　王進賢
　　王進賢者，晉武帝尚書令王衍女，為慾懷太子妃。洛陽；劉曜、石勒掠晉賢渡孟津河，於河中欲妻之，進賢罵曰：我皇太子歸，司徒公之女，而胡羌小子，敢欲干我乎。言畢，即投河中。其侍婢名六出，復言曰：大既有之，小亦宜然。復投河中。時遇嵩高女真韓西華出遊而愍之，撫接二人，遂獲內救，外示死形。體實密濟，便將入嵩高山，今在華陽宮洞內易遷之中。六出時年二十二三歲，體貌亦整，善有心節。本姓田，漁陽人魏故浚儀令田諷之孫。諷曾有陰德之行，以及於六出耳《晉書》載小異。
　　李奚子
　　李奚子者，晉東平太守李忠祖母也，不知姓氏。忠祖父貞節丘園，性多慈憫，以陰德為事。奚子每專一志，務於救人。大雪寒凍，每積稻布穀於園庭，恐禽烏餓死，其用心如此，今得道而居華陽洞中。
　　樊夫人
　　樊夫人者，晉天師劉綱之妻也。嘗與夫較術，俱坐堂上，綱作火燒確屋從東起，夫人禁之，火即滅。庭中兩株桃，夫妻各呎一株，使相國擊。良久，綱所睨者不勝，數走出籬外。綱唾盤中，即成鯉魚。夫人唾盤中，成獺，食魚。綱與夫人入四明山，路阻虎，綱禁虎，伏不敢動，適欲往，虎即喊之。夫人徑前，虎即面向地，不敢仰視。夫人以繩擊虎，牽歸係于林腳下。夫妻將昇天，綱仕上虞令。縣廳先有大皂莢樹，綱昇樹數丈方能飛舉。夫人平坐，冉冉如雲氣之昇，同昇天而去。唐德宗貞元中，有湘媼者，嘗以丹篆救疾。一日告鄉人曰：吾往洞庭救數百人性命。至洞庭前一日，有大風濤，一巨舟君山所載百餘人居島上，有一白鼇遊沙上，殺食之。明日，城如雪圍島，其城漸窄狹，東人為簇，其中不廣數丈。岳陽人亦遙望雪城，莫能曉也。媼至岸，飛劍刺之，白城一聲如霹靂，遂崩，乃一白龍，長十餘丈，蜿蜓而斃。後有道士議湘媼是劉綱之妻樊夫人也。
　　東陵聖母
　　東陵聖母者，廣陵人也。適杜氏，師事劉綱學道。能易形變化，隱見無方。行中部事，道成能坐在立亡。杜公不信道，常患聖母。聖母盛行治病救人，或有所詣，杜怒之愈甚，誣言聖母奸妖，告官使收。聖母付獄，項之即從窗中飛去。眾人皆望見之，轉高入雲中，遺所常著履一緬在窗下。於是遠近立廟祠之，民所奉事，禱之甚有神效。常有一青烏在祭所，有人失物者乞問所在，青烏便飛集盜物人頭上，故路無拾遺。後歲月稍久，亦不復爾。至今海陵縣中不得為奸盜之事，大者即風波沒溺、狼虎食之，小者，即復病也。
　　雲英
　　裴航傭舟於襄漢，同舟樊夫人，國色也。航賂婢裊煙達詩曰：同舟胡越猶懷思，屍遇天仙隔錦屏。倘若玉京朝會去，願隨鸞鶴入青冥。夫人曰：妾有夫在漢南。幸毋以諧譴為意。但與郎君小有因綠，他日必為姻懿也。答詩曰：一飲雲漿百感生，玄霜搗盡見雲英。藍橋便是神仙宅，何必崎嶇上玉京。航後經藍橋驛，渴甚，茅店老嫗緝麻，航揖之，求漿。嫗曰：雲英擎一甌漿來，航接飲之，真玉液也。航謂嫗曰：小娘子艷麗驚人，願娶如何？嫗曰：老病有此女孫，神仙遺一刀圭，得玉杵臼搗一百日方就。欲娶此女，但得玉杵臼者許妻之。金帛吾無所用。航怏怏而去。月餘，果獲杵臼，挈抵藍橋。嫗襟帶問解藥搗，航即搗之。嫗夜收藥納室，航窺之，有玉兔持杵，雪光耀室。百日，足嫗吞藥，曰：吾入洞，，為裴郎具帷帳。俄見大第仙童侍女引航入，諸親多神仙中人，有一女子，云是妻姊。曰：不記鄂渚同舟抵襄漢乎？左右云：是雲翹夫人，劉綱天師之妻，為玉皇女史。航將妻，入玉峰洞中，餌絳雪瓊英之丹，超為上仙。
　　鮑姑
　　鮑姑，南海太守鮑說之女，晉散騎常侍葛洪之妻也。說字太玄，陳留人也。少有密鑒，洞於幽無，沈心冥思，人莫知之。說及妹並先世累積陰德，福逮於說，故皆得道，姑及小妹並登仙品。說學通經緯，後師左元放，受中部法及三皇五嶽劾召之要。行之神驗，能役使鬼神，封山制魔。束晉元帝大興元年戊寅，說於蔣山遇真人陰長生，授刀解之衛，累徵至黃門侍郎。求出為南海太守，以姑適葛稚川。稚川自散騎常侍，為煉丹砂求為勾漏縣令。太玄在南海，小女及拌，無病暴卒。太玄時對賓客，略無悲悼。葬於羅浮山，容色若生人，皆謂為尸解。說還丹陽，卒，葬於石子岡。後遇蘇峻亂，發棺無尸，但有大刀而已。賊欲取刀，聞冢左右有兵馬之聲，顧之驚駭。中問有刀，匐然有聲，若雷震之音，眾賊奔走。賊平之後，收刀別復葬之。說與妹亦得尸解之道，姑與稚川相次登仙。後有崔偉者，居南海。時中元日，番禺人多陳設珍異於神廟，偉往窺之，見一老嫗足蹶覆人酒瓷，被當鑪者歐擊，偉趨解曰：酒值幾錢？當鑪者曰：值一貫。偉即脫衣為之代償，老嫗不謝而去。異日，復遇諸途，乃曰：昨蒙為吾解難，不敢忘也。吾善醫贅瘤，今有越井岡艾少許，聊為君謝。若遇贅瘤，即可以治之。不過一灼，無不愈者。後遇一僧人，贅垂於耳，一灼立愈。僧因引至一大富室，其人有贅，一灼亦愈。由是名顯，延者甚眾。一日一遂成富翁，偉不敢忘，日夕在念。一日復遇一人告曰：老嫗者乃鮑說之女，葛洪真人之妻也，行此灸於南海者，積有年矣。
　　丁淑英
　　丁淑英者，不知何許人也。有救窮之陰德，度趙阜之危難。上感皇人，授以黃庭祕要之訣而昇仙。今為朱陵仙嬪，數遊三清司命，亦令德政也。
　　黃仙姑
　　黃仙姑者，東晉神仙黃仁覽之妹也。前是，神仙昊猛葬母於臨江軍之新淦縣，石壁峭立，有仙墓仙井仙壇在焉。壇墓至今無恙，地因名大墓嶺，一名昊嶺。時仁覽兄妹皆在會葬，仙姑雅愛其地山水，依昊母墓修行煉丹。後白日飛昇，留下煉丹石一片。石受丹火；歲久不玲。每提瓶水其上，不火自湯，名為沸石，宋哲宗旌異，賜建仙姑觀，復改為黃仙靈應觀。有沸石泉井，至今存焉。四方旱疾疫，祈禱輒應之。
　　廣陵茶姥
　　廣陵荼姥者，不知姓氏。在鄉里問，常如七十歲人，而輕健有力，耳聰目明，頭髮俱黑。晉元帝南渡之後，耆舊相傳見之百餘年，顏狀不改。再持一器茗往市竇之，市人爭買，自旦至暮所賣極多，而器中茶常如新熟，而未嘗臧少。人多異之。州吏以冒法擊之於獄，姥乃持所賣茗器，自牖中飛去矣。
　　羅女
　　愕綠華仙一自云南山人，是一女子，年可二十，著青衣。晉穆帝昇平三年，降羊權家。一月中輒六過，來贈權詩一篇，末句云：所期豈朝華歲暮，於吾子并致火洗布、手巾金玉絛脫各一，云：君慎勿輕泄言。訪問此人，云是九疑山中得道女羅郁也。與權尸解藥，今在湘東山，此女已九百歲矣。
　　梁母
　　梁母，吁盼人也。孀居無子，舍逆旅于平原亭。客來投憩，咸若還家不異。住客還錢，多少未嘗有言。客住經月，亦無所厭。擁衣礪食之外，所得施諸貧病。曾有一少年，住經月，舉動異於常人，臨去云：我是東海小童。母亦不知小童何人也。宋蒼梧王元徽四年丙辰，馬耳山道士徐道盛鏨至蒙陰，於蜂城西遇一青羊車，車自住。見一小童，喚云：徐道士前來。道盛行進，去車三步許。上又見二童，年十二三許，齊著黃衣絳曩，頭上角髻，容止端正，世無比也。車中人遣一童子傳語云：我是平原客舍梁母也，今被太上召還，應過蓬萊，尋子喬，經泰山，檢考召。意欲相見，果得子來。靈轡飄飄，玄綱瞼幟，津驛有限，日程三千。待對在近，我心憂勞。便當乘姻三清，此三子見送玄都國。汝為我謝東方清信士女，太平在近，十有餘一，好相開度，過此無憂危也。舉手謝云：太平相見。馳車騰游，極自而沒。道盛還逆旅訪之，正是梁母度世日相見也。
　　徐仙姑
　　徐仙姑者，隋朝僕射徐之才女也。不知師奉何人，已數百歲，狀貌常如二十四五歲。善禁呎之衛，獨游海內，三江五嶽，天台四明，羅浮括蒼，名山勝境，多所覽骯。多宿巖麓林窟之中，問寓止寺院。一日忽有強數輩，巧言挑侮，姑輒叱之。輩憤怒，欲以刃制之，詞色愈救。姑笑曰：我女子也，而能棄家雲水，不避蛟龍虎狼，豈懼汝鼠輩乎。即解衣而外，遽徹其燭。輩喜，以為得志。明日，姑理策出山，諸一夕皆彊立尸坐，若被拘縛，口禁不能言。姑去數里，乃如故。姑來往江表，吳人見之四十餘年，顏色如舊。其行若飛，所至之處畏而敬之若神焉，無敢以非正之意戲侮者。唐懿宗咸通初，因謂瞻縣白鶴觀道士賈雲陶曰：我先君仕歷周隋，以方術聞名，陰功及物，今亦得道。故我為福所及，亦延年長生爾。以此詳之，即實之才之女也。
　　花姑
　　花姑者，女道士黃靈微也。年八十而有少容，貌如嬰孺，道行高潔，世人號為花姑。踝履徐行，奔馬莫及，不知何許人也。自唐初來往江浙湖嶺問，名山靈洞無所不造。經涉之處，或宿於林野，即有神靈衛之。人或有不正之念，欲凌侮者，立致顛沛。遠近畏而敬之，奉事之若神明焉。聞南嶽魏夫人平昔渡江脩道，有壇靖在臨川郡，臨汝水西石井山有仙壇，遂訪求之。歲月且久，榛蕪淪翳，時人莫得知之。以唐則天長壽二年壬辰冬十月，詣洪州西山，謁道士胡惠超而問焉。超字拔俗，能通神明。即為指南郭六里許，有烏龜原，古有石龜，每犯田苗，被人擊其首折則其處也。姑訪之，見龜之左右壇邇，宛然立處當壇中矣。於其下得尊像、油甕、銓刀、燈盞之類，因茸而興之。復夢夫人指九曲池於壇南，訪而獲之，博砌尚在。景雲中，睿宗使道士葉善信將繡像磨花來修法事，仍於壇西建洞靈觀，度女道士七人住持。洎玄宗，醮祭祈檮不絕。每有風雨，或聞簫管之聲。凡是禮謁，必須嚴潔，不爾有蛇虎驚吼之異。時有雲物，如烏草飛垂帶，直下壇上。倏忽西出，如向井山，前後非一而已。花姑肝響靈通，密有所告曰：井山古邊，汝須崇修。俄聞異香從西來。姑累得嘉兆，躬身茸構。行宿洞口，聞聲磬之音，雖荒梗多時，若有人接導寓宿林莽，怡然甚安。達明入山，果遇壇殿餘址，遂立屋宇，聞步虛仙梵之音環壇數里。有樵採不精潔者，必有怪異之驚。有野象中箭來投花姑，姑為除之。其後每齋前，銜蓮藕以獻姑。玄宗開元九年辛酉歲，姑欲昇化，謂其弟子曰：吾仙程所促，不可久住。吾身化之後，勿釘棺，只以絳紗冪覆棺上而已。明日無疾而終。肌膚香潔，形氣溫暖，異香滿於庭堂之內。弟子依所命，棺不釘，以絳紗覆之。忽聞雷震聲，紗上有孔，大如雞子。棺中惟有袁覆木簡，屋上穿處可通人。座中奠瓜數日生蔓，結實如桃者二焉。每至忌日，即風雲鬱勃，直入室內。玄宗聞而駭之，使覆其事，明日使道士蔡偉編入後仙傳。開元二十八年庚辰三月乙酉，救道士資龍璧來醮。忽有白鹿自壇東出，至姑冢問而滅，即花姑葬木簡之處。又有五色仙娥集于壇上。刺史張景佚以為聖德所感，立碑頌述。天寶八載己丑，魏夫人上昇之所度女道士二人，常修香火。代宗大曆三年戊申，魯郡開國公顏真卿為撫州刺史，見舊邊荒廢，闕人住持，召仙靈觀道士黃道進二七人住洞靈觀，又以高行女道士黎瓊仙七人居仙壇院。顏公述仙壇碑而自書之，以紀其事邊焉。
　　焦靜真
　　唐女真焦靜真，因精思問有人導至方丈山，遇二仙女，謂曰：子欲為真官，可謁束華青童道君，受三皇法。請名氏，則司馬承禎也。歸而詣承禎求度，未幾昇天。嘗降謂薛季昌曰：先生得道，高於陶都水之任，當為束華上清真人。
　　王法進
　　王法進，劍州臨津縣人也。孩孺之時，自然好道。家近古觀，雖無道士居之，其嬉戲未嘗輕侮，其尊像見必斂手致敬焉。至十餘歲，有女冠自劍州歷外邑過其家，父母以其慕道，託女冠以保護之。與受正一延生錄，因名曰法進。而專勤香火，護持齋戒，亦茹柏絕粒，時有感降。是歲三川饑饉，斛斗翔貴，死者十有五六，多採山芋野葛充飢。忽有二青童降于其庭，宣上帝之命曰：以汝宿稟仙骨，歸心精誠，不忘於道，今以青童召汝，受事於玉京也。法進即隨青童騰身凌虛，徑達天帝之所。帝命以玉杯霞漿賜之。飲訖，帝謂之曰：人稟三才之大體，天地之和氣，得為人形，復生中土，甚不易也。而天運四時之氣，地察五行之秀，生五穀百果以養人。而人不體天地養育之恩，輕奔五穀，厭拾絲麻。使耕農之夫，紡織之婦，身勤而不得飽，力竭而不兔寒，徒施其勞，曾不愛惜。斯固神明所責，天地不祐也。近者地司嶽瀆各有奏，言人厭賤五穀，不貴衣食之本。已敕太華之府收五穀之神，令所種不成。下民饑餓，因示責罰，以懲其心。世愚悠悠，曾未覺悟。旋奉太上所劫，以大道好生，不可因彼惡民以害眾善。雖天地神明罪之，愚民亦不知過之所因起，無懺請首原之路，虛受其苦爾。汝當為無上侍童，入侍天府。今且令汝下世告諭下民，使其悔罪，寶愛桑蠶，貴敬農事，惜五穀百果，知大道之養人，厚地之育物，宗奉正道，崇事神明。至於水火之用不可厭棄，衣食之養儉己約身。皆能行此明戒，天地愛之，神明護之，風雨順調，家國安泰。此乃增益汝之陰功也。即命侍女披琅岌珠報，出靈寶清齋醮謝天地法一卷，付之，俾傳行於世。曰：世人可相率於清靜之處，置齋悔謝。一年之內，春秋再為，春則祈於年豐，秋則謝於道力。如此則宿業可除，穀父蠶母之神為致豐稔也。龍虎之年，復當召汝矣。命青童送還，其家已三箇月也。所受之書，即今靈寶清齋告謝天地之法是也。其法簡易，與靈寶自然齋大都相類。但人問行之，立成徵效。苟或几席器物小有輕慢濁汙者，營奉之人有不公心者，即飄風驟雨壞其壇筵，迅霆疾雷毀其器用。自是三川梁漢之人，歲皆崇事。雖愚朴之士，狂暴之夫，罔不戰慄兢戒，肅恭擎腮，知奉其法焉。又螟蝗旱潦害稼傷農之處，有率眾誠勉於修奉，灶香告天，日一夕響應，必臻其佑。與不虔不信之徒，立可較其徵驗矣。里南謂之清齋，蜀土謂之天功齋，蓋一揆也。法進以唐玄宗天寶十一載壬辰歲，雲鶴迎之而昇天。此乃亦符龍虎之運神人之言矣。
　　費妙行
　　費妙行，唐孫天師智凍之妻也。玄宗天寶七年，天師奏乞置觀，度女道士七人，立堂祠之。五代亂，觀遂廢。宋初復興，始命男道士居焉。遂立天師像並妙行，并祠于觀。今額真福，屬隆興府奉新縣。
　　緱仙姑
　　緱仙姑，長沙人也，入道居衡山。年八十餘，容色甚少，於南嶽魏夫人仙壇精修香火十餘年，孑然無倡，壇側多虎狼。常人遊者，須結倡執兵器方敢入。仙姑深隱其問，曾無所畏。數年後，有一青烏形如鳩鴒，紅頂長尾，飛來所居。自語曰：我南嶽夫人使也，以姑修道精苦，獨棲窮林，命我為伴爾。他日又言：西王母姓維，乃姑之聖祖也。聞姑修道勤至，將有真官降而授道，但時未至爾，宜勉於修勵也。每有人遊山，必青烏預說其姓字，及其日，一一皆驗。又曰：河南堠山王母修道之處，故鄉之山也。又一日，青烏飛來曰：今夕當有暴客至，勿以為怖也。其夕果有十餘人來，魏夫人仙壇乃是一片巨石，方可丈餘，其下宛然浮寄他石之上。或一人以手推之，則搖動，人多則屹然而住。是夜群人持火杖刀，將害仙姑。入其室，姑在林上而不見。既出門，即推壞仙壇，轟然有聲，山震谷裂，謂已顛墜矣，而終不能動。相率奔去。及明，有至遠村者分散，九為虎所噬殺，一推壇之時不同其惡，免為虎害。夫人仙壇儼然無損，如亦無恙。歲餘，青烏語姑遷居。因徙居湖南，烏亦隨之，而他人未嘗會其語。唐相國文昭鄭公畋，自承旨學士在遷梧州牧，師事於姑。姑謂文昭公曰：此後四海多難，人問不可久居吾將卜隱九疑矣。一日遂去。
　　王女
　　王保義為刑南高從誨行軍司馬，生女不食葷血，五歲能誦黃庭。及長，夢渡水登山，見金銀宮闕，云是方丈山。女仙數十人，中一人曰：麻姑相結姊妹，授以琵琶數曲。自是數夜一遇，歲餘得百餘曲。其尤者有獨指商，以一指彈一曲。後夢麻姑曰：即當相邀。明日，庭中有雲鶴音樂，女奄然而化去。
　　歷世真仙體道通鑑徒集卷之四竟
　　歷世真仙體道通鑑後集卷之五
　　明星玉女
　　明星玉女者，居華山，服玉漿，白日昇天。山頂有石龜，其廣數畝，高三仞。其側有梯磴，達背，見玉女祠。前有五石，日號日玉女洗頭盆。其中水色碧綠澄徹，雨不加溢，旱不臧耗。祠內有玉石馬一疋焉。
　　江妃
　　江妃二女者，不知何所人也。出遊於江漢之湄，逢鄭交甫見而悅之，不知其神人也。謂其僕曰：我欲下請其珮。僕曰：此問之人皆習於辭，不得，恐罹悔焉。交甫不聽，遂下與之語曰：二女勞矣。二女曰：客子有勞，妾何勞之有？交甫曰：橘是柚也，我盛之以筍，令附漢水，將流而下。我遵其傍，釆其芝而茹之，以知吾為不遜也，願請子之珮。二女曰：橘是柚也，我盛之以莒，令附漢水，將流而下。我遵其傍，釆其芝而茹之。遂手解珮與交甫，交甫受而懷之。趨去數十步，視珮，空懷無有。顧二女，忽不見。詩曰：漢有游女，不可求思。此之謂也。出《列仙傳》。
　　太玄女
　　太玄女姓顓名和，少喪父，或相其母女皆不壽，側然以為憂。常曰：人之處世，一失不可復得，一死不可復生，壽限之促，非修道不可延其生也。遂訪明師，洗心求道。得玉子之術，行之累年，遂能入水不濡，盛寒雪之時，單衣水上，而顏色不變，身體溫暖可至積日。又能徙官府宮殿城市屋舍於他處，視之無異，指之則失。其所在門戶櫝櫃有關鎖者，指之即開。指山山摧，指木木折，更指之即復故。將弟子行，所到山問，日暮以杖扣石，即開門戶。入其中，屋宇林几，幃帳廚凜，供給酒食如常。雖行萬里，所在常爾。能令小物忽大，大物忽小。或吐火漲天，一噓即滅。又能坐炎火之中，衣服不然。須臾之問，或化老翁，或為小兒，或化車馬，乘騎出入。三十六術甚著。起死回生，救人無數。不知其何所服食，亦無得其術者。顏色益少，鬢髮如鴉。後白日昇天而去。
　　西河少女
　　西河少女者，神仙伯山甫外甥也。山甫，雍州人，入華山學道，精思服餌，時還鄉里省親。如此二百餘年，容貌益少。入人家舍，知其家先世以來善惡功過，有如目擊。又知未來吉凶，言無不效。見其外甥女年老多病，將藥與之。女服藥時年已七十，稍稍還少，色如桃花。漢遣使者經西河，於城束見女子笞一老翁，頭髮皓白，跪而受杖。使者怪而問之，女子答曰：此是妾兒也。昔妾舅氏伯山甫得神仙之道，隱居華山，愍妾多病，以神藥授妾，漸復少容。今此兒不肯服藥，致此衰老，行不及妾。、妾患之，故與杖爾。使者問女及兒年各幾許，女子答曰：妾年百一十歲，兒年七十爾。此女尋入華山。
　　園客妻
　　園客妻，神女也。園客者，濟陰縣人也，美姿貌，邑人多欲以女妻之，客終不妻。常採五色香草，積數十年服食其實。一日一有五色蛾集香草上，客收而薦之，以布生桑蠶焉。至蠶時，有一女夜至。自稱客妻，，道蠶狀，助客養蠶，亦以香草飼之。客與俱收蠶，得一百二十頭繭，皆如甕大。譟一繭，六十日始盡。訖則俱去，莫知所在。故濟陰人祠桑蠶。設祠室焉。或云陳留濟陽氏。
　　程偉妻
　　漢期門郎程偉妻，得道者也，能神通變化，偉不甚異之。偉當從駕出行，而服飾未備，甚以為憂。妻曰：止闕衣耳，何悉之甚邪。即為致兩匹縑，忽然而至。偉好黃白術，連時不成。妻乃出其囊中藥少許，以器盛水銀，投藥而煎之，須臾成銀。偉欲從求方，終不可得。云偉骨未應得之。逼不得已，妻遂蹙然而化，尸解而去。
　　張姜子
　　張姜子，西川人張濟妹也。得道，今在易遷館束廂中。出《真誥》。注云：濟，後漢末西凍州人。為董卓將，後攻襄城，被射死，即張繡化叔也。其妹不顯外書，亦不知出適未。
　　李惠姑
　　李惠姑，齊人夏侯玄婦也。得道，今在易遷館束廂中。出《真誥》。注云：玄，魏末人，與李豐俱為晉文王所誅。不知婦亡在玄之前後。李豐乃是馮斕人，非齊人。，不知此是李誰之女。
　　施淑女
　　施淑女，山陽人施績女也。得道，在易遷館東廂中。施績，昊興人，孫皓時為驃騎將軍，守西陵。今云山陽，恐女或出適，取夫家郡，不爾則乖。
　　鄭天生
　　鄭天生，鄧芝母也。得道，在易遷綰東廂中。鄧芝字伯苗，南陽新野人。在蜀為劉禪車騎將軍，後行見緩抱子行引弓射殺，因感念而亡。母不知鄭誰之女。
　　文女真
　　廬山青霞觀後，有石名黃龍，云文女真跨黃龍昇天，因得名焉。又有文女真昇仙臺。其世代名字事邇，并不詳。或云名惠通，晉人。
　　裴元靜
　　裴氏道名元靜，維氏縣令裴昇之女，鄂縣尉李言之妻也。幼而聰惠，母以詩書示之，覽誦不忘。及羿，不以華艷自飾，迥然好道，請於父母，置一靜室披戴。父母亦崇道，深念許之。日以香水瞻禮道像，以女使伴之，弗納也。其獨居若別有女伴言語者，父母窺之，不見人。請之，堅不言。潔思閑澹，雖骨肉常拘之以禮，曾無慢容。及年二十，父欲歸於李言。聞之，深以為不可，唯願入道修真，以求度世。父母抑之，曰：女生有歸，是為禮婦，時不可失，禮不可虧。倘入道，是畢世無所歸也。南嶽魏夫人亦嘗從夫，後為上仙。遂逼之，以事李言，及奉箕篇，婦禮臻備。未一月問，告於李言曰：某素修道，神人不許為君妻，請絕俗。李言早慕道，聞妻之言甚異，乃獨居靜室焚修。夜中，聞言笑聲，李言稍疑之。未敢驚，乃壁隙窺之，見光明滿室，芬郁異香。有二女子可十七八，鳳髻霓裳，恣態宛麗。侍女數人，皆雲鬢綵服，綽約在側。元靜與二女言笑。李言異之而退。及旦，問於元靜，曰：有之，此崑崙仙女相省。更來，慎忽窺也，恐君為靈官所責。且元靜與君宿綠薄，暫會人問爾。仙人亦念君未有後，俟真仙再降，當為祈請。後一夕，有天女降李言之宅。經年復降，送一兒與李言曰：此君之子也，元靜即當去矣。後三日，有雲盤旋，仙女奏樂，白鳳載元靜沖天向西北而去。
　　戚逍遙
　　戚氏道名逍遙，冀州南宮人也。父教授生徒以自資。而逍遙十餘歲，情頗靜澹，不為兒戲，有好道心。父母亦知之，常行陰德於人。而父以女誠授於逍逼，逍遙覽之曰：此常人之事爾。遂取老子仙經，誦之不輟，及姅，媒氏詣其家，聞之以為不祥，迨二十歲，父母以適同邑前潯耕織之家。而舅姑嚴酷，責之以蠶農息惰。而逍遙晨暮以齋潔為事，殊不以家產經意。薊得亦屢責之。逍遙白舅姑，請退返，父母亦逼回。於是以不能為塵俗事，願獨居靜室修道，以資舅姑。薊潯與父母俱有他疑，乃棄之於一室。而逍遙但以香水為資，絕食靜想。自歌曰：笑看滄海欲成塵，王母花前別眾真。千載卻歸天上去，一心珍重世間人。前潯一家及鄰里，悉以為妖狂。夜問，室內有人言語聲。及曉，見其獨坐、亦不驚之。又三日晨起，舉家聞屋裂如雷，但見所服衣履在室內，仰視半天，有雲霞煙靄煥赫，鸞鶴飛嗚。復有仙樂香耕，綵仗羅列。逍遙與眾仙俱在雲中，歷歷聞分別言語。前潯馳報逍遙父母。既至，猶見之也。邑郭之人咸奔觀望，一無不驚嘆。
　　何仙姑
　　何仙姑，廣州增城縣何泰之女也。唐天后時，住雲母溪。年十四五，一夕夢神人教食雲母粉，可得輕身不死。因餌之，誓不嫁。常往來山頂，其行如飛。每朝去，暮則持山果歸，遺其母。後遂辟穀，語言異常。天后遣使召赴闕，中路失之。廣州會仙觀記云：何仙姑居此食雲母，唐中宗景龍中白日昇仙。至玄宗天寶九載，都虛觀會鄉人齋，有五色雲起於麻姑壇，眾皆見之。有仙子縹緲而出，道士蔡天一識其為何仙姑也。代宗大曆中，又現身於小石樓，廣州刺史高暈具上其事於朝。
　　謝自然
　　謝自然，蜀華陽女真也，賦性穎異，幼而入道。其師以黃老仙經示之，一覽皆如舊讀，再覽誦之不忘。及長，神氣清爽，言談迥高。好琴書，善筆札，能屬文。常鄙卓文君之為人。每焚修瞻檮王母、麻姑，慕南嶽魏夫人之節操。及年四十，出遠遊，往青城、大面、蛾眉、三十六靖廬、二十四治。尋離蜀，歷京洛，抵江淮。凡有名山洞府靈邊之所，無不辛勤歷覽。後聞天臺道士司馬承禎居玉霄峰，有道孤高，遂詣焉。師事承禎正三年，別居山野，終日採樵，為承禎執爨而歸。又持香果，專切問道。承禎訝其堅苦，曰：我無道德，何以勝此。然子何所欲？自然曰：萬里之外，嚮師得度世之道，故來求受上法以度爾。非他求也。承禎以女真罕傳上法，恐泄慢大道，但唯諾而已。復經逾歲月，自然乃嘆曰：明師未錄，毋乃命邪。以每登玉霄峰，即見滄海蓬萊，亦應非遠，人問恐無可師者。於是告別承禎，言去蓬萊。罄捨資裝，布衣絕粒，挈一席投于海，泛之於波上。適新羅船見，就載。及登船數日，但見海水碧色，日落則遠浪相蹙，陰火連天，船在火焰中行。逾年，船為風飄入一色水如墨，又一色水如粉，又一色水如珠，又一色水如硫黃，氣忽風轉，船乃投一澳中。有山，日照如金色，亦有草木香霧走獸與禽，皆黃色。船人俱上山，見無大小，悉是硫黃，賈客遽棄別貨，盡載其石。凡經四色水，每遇一水皆三五日晝夜，風帆所適，莫知遠近。復行月餘，又橫風所飄，海師惶戚，舟人恐懼。逼見水上湧出大山，上列紅旗千餘面。海師言是鯨魚揚鬣。界晴天忽見氣直上，高百餘丈，傍若暴風雨，此魚腦中噓吸氣。如此復見海人怪獸鬼神，千態萬狀，自然乃焚香，想蓬萊禱祝。須臾，俄到一山，見林木花烏，煙嵐若春。海師登山，望有屋舍人家甚眾。自然謂曰：豈非仙山乎。海師言：船中人可登山歇泊，以俟風便。俄而人皆登山散遊，而自然獨遊一處。有道士數人，侍者皆青衣，有木風動如金石聲。花草香薰人徹骨，彩鸞、霜鶴、碧鸚、五色犬遊於庭除。中有一人花冠霞被，狀貌端美。青衣引見，自然曰：蓬萊尋師，求度世法。道士笑曰：蓬萊隔弱水，此去三十萬里，非舟楫可行，非飛仙莫及。天台山司馬承禎，名在丹臺，身居赤城，真良師也，可以回去。俄頃風起，聞海師促人登船，言風已便。及揚帆，又為橫風飄三日，卻到台州岸。自然欣然，復往天台，具言其實，以告承禎，並謝前過。承禎曰：俟擇日陞壇以度。於是為傳授上清法。後卻歸蜀．，於果州南充縣金泉山修道功成。唐德宗貞元十年甲戌十月十· 六日，老君命召之，白日飛昇。節度使韋皋奏聞于朝。一云自然臨昇天時，書于堂之束壁云：寄語諸眷屬，莫生悲苦，可勤修功德，修立福田，清齋念道。百劫之後，冀有善綠，早會清源之鄉，即得相見。其書邇存焉。上昇後三日，再自天降，謂刺史李堅曰：天上有玉堂最高，老君居焉，白玉為壁，上皆金題神仙之名，時有朱書注其下云：降世為帝王，或為宰輔。凡神仙謁見老君，皆四拜焉。予恐世人不信有神仙之事，故暫來語君。語訖，遂即昇天。堅以表聞，有詔褒美。白紫清云：謝自然，今為束極真人。
　　王氏
　　王氏者，中書舍人謝良弼之妻也。束晉右將軍王逸少之後，會稽人也。良弼，進士擢第，為浙束從事而婚焉。歲餘，良弼應詔入長安，歷尚書郎、中書舍人。王氏幼而好道，常誦黃庭經。時方外疾，竟不果行。疾且彌甚，時天師昊筠遊四明、天台、蘭亭、禹穴，駐策山陰。王氏之族詣入師，求救治，遂得禁水吞符，信宿即愈。王氏感道力救護，乃詣天師受錄。精修焚香，寂念獨處靜室，志希昇飛。因絕粒嚥氣，神和體輕。時有奇香異雲臨映居第，髻霏真降，密接靈仙，而人不知也。一日，忽謂其侍女曰：吾昔之所疾，將近十年，賴天師救之，而續已盡之命。悟道既晚，修奉未精，宿考往過，懺之未盡。吾平生以俗態之疾，頗懷拓忌，今猶心閉藏黑，未通於道。當須陰景煉形，洗心易藏。二十年後，方得蟬蛻爾。吾死，勿用棺器，可作相木帳，致尸於野中，時委人檢校也。是夕而卒，家人如其言殯之，凡事儉約。置之園林問，偃然如寐，亦無變改。二十年，有盜發殯，奔形於地。隆冬之月，帳側忽聞雷震之聲，舉家驚異，馳行看之。及舉其尸，則身輕如空殼，肌膚爪髮無不具備。右脅有坼痕，長尺餘。即再收座焉。南嶽夫人嘗言：得道者上品，白日昇天，形骨俱飛，上補真官。次者蛻如蛇蟬，亦形骨騰舉，肉質登天，皆為仙人，而居靈山矣。良弼亦執弟子之禮，躬侍天師。仍與天師立傳，詳載其事。
　　蔡尋真
　　蔡尋真，侍郎蔡某之女也。李騰空，宰相李林甫之女也。二人少有異越，生長富貴，無嗜好。每欲出家學道，父母不能奪其志。唐德宗貞元中，相友入廬山，尋真居詠真洞天屏風疊南五老峰束，騰空居屏風疊北凌雲峰下。大溪噴激，白雲蒼崖，物象勝處。咸有道德，能以丹藥符錄救人疾苦，遠近賴之。每於三元八節會于詠真洞，以相師資講道為事。九江守許渾嘗聞於朝，德宗加敬焉。及其蛻解，門人收簪，簡座于舊居。鄉俗歲月祀之。後渾入朝，會昭德皇后崩，因言二女真其故居可賜觀名，以伸追奉。乃詔以詠真洞為尋真觀，騰空所居為昭德觀。李白詩送李云：羨君相門女，愛道愛神仙。素手掬秋靄，羅衣曳紫煙。一往屏風疊，乘鸞著玉鞭。
　　麻媼
　　盧杞少時，與麻媼者廢宅賃居。一日見有全犢車子在麻媼門外，杞窺之，一女子年可十四五，神仙人也。明日港訪之，麻媼曰：莫欲一見不？杞然之。麻媼曰：諾。後三日見樓臺華麗，輜耕降空，乃前女子也。謂杞曰：更七日奉見。呼麻媼付藥二丸，彫地種之。頃刻生二葫蘆，漸大如甕。麻媼以刃剖其中，與杞各處其一。風雲忽起，騰上碧霄。杞謂麻媼曰：此去洛陽多少路。答曰：八萬里。良久葫蘆上見樓閣，以水晶為牆。女子居殿中，從女數百，麻媼立於諸衛之下。女命杞坐，具酒饑，曰：郎君合得三事取一，長者留此官，壽與天齊。次為地仙，時得至此。下為人問宰相。杞曰：處此為上願。女子喜曰：此水晶官也。某為太陰夫人仙格已高，郎君處此，便是白日飛昇。乃為箋奏上帝。少頃，朱衣使者宣帝命，曰：盧杞欲求水晶宮住否？欲為地仙否？欲為人問宰相否？杞曰：人問宰相。朱衣趣出，太陰夫人失色，令麻媼速領回，推入葫蘆。卻至舊居，塵榻儼然，葫蘆與麻媼俱不復見此乃女仙麻媼以神變開化於人，而盧杞貪昏不悟，遂致墮落。
　　盧眉娘
　　唐順宗朝，南海貢盧眉娘，稱北祖帝師之裔，自大足中流落嶺表。幼而慧悟，工巧無比。能於一尺銷上繡法華經，字如粟米。又作飛仙蓋，以絲一縷為蓋五重，中有十洲三島。每日食胡麻飯二三合。憲宗嘉其聰慧而奇巧，遂賜金鳳環以束其腕。知眉娘不願住禁中，遂度為黃冠，放歸南海，仍賜號曰：逍遙大師。後神遷，香氣滿室。弟子將葬，覺舉棺輕，即徹其蓋，惟存藕履焉。其後有人見眉娘乘紫雲游於海上，時羅浮處士李象先作盧逍遙傳。
　　吳綵鸞
　　唐文宗太和末，有書生文蕭，海內無家，因萍梗抵鍾陵郡。蕭性第而治道，貌清而出塵h ，與紫極宮道士柳棲乾善，遂止其宮三四年矣。一鍾陵西山有游帷觀，即許真君遜上昇之第也。每歲至中秋上昇日，昊蜀楚越之人不遠千里而至，多攜挈名香珍果，繒繡金錢，設齋醮以祈福。時鍾陵人萬數，車馬喧闐，士女櫛比，連臂踏歌。蕭因往觀之，睹一妹歌唱稍異。因聽其詞理，脫塵出俗，意諧物外。復歌詞有文蕭綵鸞之句，蕭驚曰：吾姓名其兆乎，此必神仙之儔倡也。竟植足而不能去。蕭請左右，或、云：洪井青衣女子也，其居洪崖壇側，亦不得其實。蕭伺之歌罷，已四更矣。妹與三四輩告別，獨秉燭穿大松徑，將陸山捫石，冒險而昇焉。蕭亦潛繼其蹤。燭將盡，有仙童數十輩持松炬出迎之。蕭失聲，妹乃覺，回首而詰曰：非文蕭邪？蕭曰：然，妹曰：吾與子數未合，何遽至此。因相引至絕頂，侍衛甚嚴，有几案幃握，金爐國香，與蕭坐定，有二仙娥各持簿書而前，其問多指射江湖覆溺之事。適至一婦女名，而妹意有不得所。又云某日滄湖風濤，亦有誤殺孩稚者。妹怒曰：豈容易而誤邪。執溥書曰：但嬰孩氣弱未足，自不禁也。非不救，莫奈之何。蕭聞之，因詰其事，妹竟不對。蕭又請益堅，妹答曰：此陰機，不合泄於子，吾當與子受禍爾。仙娥執書既去，忽天地黯晦，風雷震怒，擺裂幃帳，傾覆案几。蕭恐悸，不敢傍視。妹倉惶著衣，秉簡叩齒－，肅恭伏地待罪。俄而風雲貼息，星宿陳布，而仙童自天而降，持天書宣曰：昊綵鸞以私欲而泄天機，謫為民妻一紀。妹遂流涕，與蕭相同下山，竟許成婚而歸鍾陵，遂止蕭所居之室。蕭方知妹姓名，因詁妹先世之譜系，妹曰：我父昊仙君諱猛，豫章人也，晉書有傳。濟人利物，立正去邪，今為仙官，名標洞府。吾昨為仙主陰籍六百年矣，但無何得罪於帝，俄遭謫也，然子亦因吾可出世矣。蕭處清貧，不能自給。妹寫孫偭唐齣，日一部，運筆如飛。每齋之，獲金五縉，盡則復寫，如此僅十載，至唐武宗會昌二年，稍為人知，遂與蕭潛往新昊縣越王山側百姓鄒舉村中。夫婦共訓童子數十人。忽一夜，聞二虎咆哮於院外。及明，失二人所在。凌晨，有負薪者自越王山下見二人各跨一虎，行步如風，陸峰巒而去。
　　杜蘭香
　　湘江漁父於洞庭之岸得三歲女子，憐之，養十餘歲，天姿奇偉非常。忽有青童自空而降，攜女昇天。女謂其父曰：我女仙杜蘭香也。是時不還家，其後於洞庭忽出降張碩家。碩乃修道之士，蘭香初降時，授玉簡、玉唾盂、紅火洗布，以為登真之信。又一夕，命侍女資黃麟羽被之服以授于碩，曰：此上仙之服也。
　　諸葛氏
　　九華山樵者婦諸葛氏，感時疾數日起，白舅姑曰：新婦不惟疾平，復且得仙矣。俄出門，乘空而去。又數日，復降云：天上樓觀，皆碧玉琢成窗戶。悉以珠玉綴蛟絲帳幔，五色相照，仙女行明中，然不死之香，我今暫來相看。俄有五色車駕，雙龍力士御之，女童為從。婦乘之，冉冉而去。
　　韋女
　　鄭德璘家長沙，往江夏省親。將返，有醴賈韋生同宿洞庭湖畔。韋氏女水窗中垂釣，璘以紅銷題詩曰：纖手垂鉤對水窗，紅渠秋色艷長江。既能解佩投交甫，更有明珠乞一雙。以紅銷惹鉤女，收之。及明，順風張帆而去。將暮，漁人曰：賈客巨舟沒於洞庭。德璘悲惋，為弔江妹詩曰：洞庭風軟荻花秋，新沒青娥細浪愁。汨滴白蘋君不見，月明江上軟輕鷗。酪而投之，水神持詣水府。府君曰：德璘異日吾邑明宰，召主者送韋女事鄭生。女視府君，一老人也。德璘夜半覺有物觸舟，拯之，乃韋女，遂納為室。後、數年，果為巴陵令。至洞庭，有老叟曰：昔日水府活爾性命。韋女拜謝曰：父母在水府，可省覲否？曰：可。須臾舟沒，然無所苦。父母居止與常人無異，向所溺之物皆至此。但無火化，所食惟菱英爾。俄船出湖畔。
　　楊保宗
　　女冠楊保宗，不知何許人也。自幼爽秀，及昇許娉矣。忽有感悟，遂乞為道士，父母從之。乃入廬山，棲於上霄峰崇善觀。頓忘塵念，達清靜之源。卻粒煉形而勤行，播于遠邇，玄風大振。南唐元宗聞之，持詔赴闕，延入禁中，俾妃嬪之樂道者與之相見。問其所欲，保宗因言舊宇漱弊，不能容眾。元宗乃命賜以金錢，而六宮競施，服飯珍珠綵繡，計逾千萬。令新其宇，仍劫尚書郎韓熙載撰記，賜觀額以真風，賜保宗以紫衣。又詔臣下作詩頌以送之，皆所以旌道也，保宗素慕蔡尋真、李騰空之為人，亦能以丹藥符錄救人疾苦。暇日或至屏風疊之南北，瞻禮二祠焉。保宗年已老，而色如孺子。既歿，容貌如生，舉棺甚輕，人以為尸解。先是，崇善觀始於梁武帝大同初，其後歷四百年，而名人高士寂無所聞。暨保宗風聲遠著，學者大集，而道門稱盛。
　　無名氏
　　李定記：宋徽宗宣和中，太學士人會飲於任氏酒肆，忽有一婦人妝飾甚古，衣亦穿弊，肌膚雪色而無左臂，執拍板，乃鐵馬之唱，詞云：闌干曲，紅颺繡，簾旌花嫩，不堪纖手捻。被風吹去，意還驚。眉恨蹙山青，敲鐵板，閑引步虛聲。塵世無．人知此曲，卻騎黃鶴上瑤京，風玲月華清。諸公怪其詞異，即問之曰：此何詞也？答曰：此是上清蔡夫人法駕導引也。妾本唐人，遭五季之亂，左手為賊所斷，今遊人問。諸公飲酒，願求一杯爾。遂與之一杯，飲畢而去。諸公送之出門，杳無所見。據《資治通鑑》。歐陽修論曰：予嘗聞五代時有王凝者，家青齊之問，為號州司戶參軍，以疾卒於官。凝家素貧，一子尚幼。李氏攙其子，負其遺骸以歸。東過開封，止於旅舍，主人不納。李氏顧天以暮，不肯去，主人牽其臂而出之。李氏仰天慟曰：我為婦人，不能守節，而此手為人所執耶。即引斧自斷其臂，見者為之嘆泣。開封尹聞之，白其事于朝，厚恤其李氏而笞其主人也。道一嘗閱道書，見自古至忠至孝至貞至烈，蛻形出世，俱為神仙。前傳所載婦人，隱其名氏，豈非五代之李氏乎。
　　歷世真仙體道通鑑徒集卷之五竟
　　歷世真仙體道通鑑後集卷之六
　　錢女真
　　女真錢氏二姊妹，依陶居誦黃庭經，即茅山燕洞也，至今有碧桃、紫莒蒲焉。其姊尋披白練衣，得道入洞。及妹至，洞已蓋矣。宋太宗淳化五年，巡檢夏侯嘉貞與建隆道士五人往彼投龍，是夜雷震，其洞復開，莫測淺深。一廳吏深入，遇道士與林擒一枚。食之，遂絕粒。田霖有詩板在焉：燕口龍泓氣象清，錢真此處有遺靈。仙鄉去後師猶在，女弟回時洞已肩。雲片尚如飛白練，泉聲猶似誦黃庭。碧桃花發莒蒲紫，留與人問作話評。
　　曹文姬
　　曹文姬，本長安倡女也。生四五歲，妙文字戲，每一卷書，能通大義，人疑其宿習也。及姅，姿貌絕倫，尤工翰墨。自箋疏外，至於羅綺窗戶可書處，必書之。日數萬字，人號為書仙。筆力為關中第一。當時工書周郎中越、馬監察端，一見稱賞不已。家人教以絲竹宮商，則曰：此賤事，吾豈樂為之哉。惟墨池筆冢，使吾老於其間足矣。由是籍籍聲名，豪傑之士願輸金委玉，求與之為偶者，不可勝計。女曰：皆非吾偶也。欲偶吾者，可先投詩，當自裁擇。自是長篇短句，絕辭麗語，日馳數百。女悉無意。有岷山任生，客於長安，賦才敏捷，聞之喜曰：吾得偶矣。或問之，則曰：鳳棲梧而魚躍淵，物各有所歸爾。遂以詩投之，詩曰：玉皇前殿掌書仙，一染塵心謫九天。莫怪濃香需骨膩，霞衣曾惹御爐煙。女得詩，喜曰：此真吾夫也，不然，何以知吾行事邪。吾願事之，幸勿他顧。家不能抑，遂以為偶。自此春朝秋夕，夫婦相同，微吟小酌，以骯一時之景。如是五歲，因三月晦日送春對飲，女題詩曰：仙家無夏亦無秋，紅日清風滿翠樓。瓦有碧霄歸路穩，可能同駕五雲虹。昤畢嘆曰：吾本天上司書仙人，以情愛謫居塵寰二紀。又謂任曰：子亦先世得道仙人，謫於人世。吾於子有宿綠，故吾得託於子，今日當偕行矣。俄聞仙樂飄空，異香滿室。家人驚異，共窺見朱衣吏持玉版朱書篆文降曰：李長吉新撰玉樓記就，天帝召汝寫碑，可速駕毋緩。家人曰：長吉，唐之才人，迄今三百年矣。焉有此說，必妖也。女笑曰：非爾所知，人世三百年，仙家猶頃刻爾。女與任生易衣拜命，舉步騰空。但見雲霞燦燦，鸞鶴繚繞。于時觀者萬許。以其所居地為書仙里，宋仁宋慶曆四年甲申作記。
　　趙仙姑
　　趙仙姑名何，永州零陵人也。家居鄭下。年十二，因隨眾摘荼，行未數里，仙姑失伴。又行里餘，視束峰岩谷尤美，泉石清漱，花木相倚，岩烏好音，煙霞去來，有一人行於其中，殊遇也。目星弁銖衣，視仙姑而笑。仙姑意其可居此，因再拜求度，願侍巾几。髯仙曰：汝未可居此，遠來必餒也。因袖問出一桃，令姑食之，復曰：汝若能食盡，他日必當飛昇，不然且居地中也。仙姑啖之，但能食其半。因懷其半，欲以為親。髯仙曰：汝可疾歸，毋久留此。仙姑因還，母兄曰：汝去何久也。詢之，則逾月矣。仙姑自玆不食，但果食暨水而已。往往不喜與俗人語話，終日促膝靜坐，默默不言。母兄知其異，乃建竹閣以居之。仙姑惟兄嫂同居，其所居閣，至夜往往有人語話聲。其兄一日登閣竊聽，則見仙姑與一長髯秀目星弁銖衣相對而語，仙姑呼長髯為仙翁，因曰：前曰約下顧，何事爽期？仙翕曰：適會符下，當行雨彭蠡澤一千三百里，雨三尺，一夕要足。以大暑，一龍恐不足。乃召弟子輩六人分道而去，呼雲召龍，驅雷走電，故其事乃集。是以爽前夕之約。語方已，復曰：汝兄母竊聽玄言，恐泄天機，吾今去矣。惟見白光透牖而去。暨明，仙姑謂兄曰：幸毋再來聽伺，恐於兄為不利耳。兄曰：當不復聽，但願聞夜來之事，既為仙，又須行雨乎？仙姑曰：今之得仙，未能居於天上者，亦有數千百人，皆在十洲三島、名山洞府中，積功累行，方可昇舉。或治江湖，或主陰府，或掌山嶽，興萬世之利，去天下之害，救病除患，振難扶傾，拯濟柔弱，陰功密施，德行潛修，非可以一端舉。但神仙不自矜伐，惟恐人知，故世人莫得與聞。兄曰：如此則神仙功行何以計之？仙姑曰：神仙功行，亦有仙官主之。故每歲籍其事進於帝所，然後第其高下。進補仙階矣。道州知州周廉夫替回闕下，道由零陵。及見仙姑，坐中有客，風骨甚異，顧望尤踞，不揖廉夫。廉夫意似怒，其人乃引去。廉夫曰：彼何人，而簡傲若此？仙姑曰：此乃呂仙訪也。廉夫急遣人追之，已不見矣。仙姑曰：仙翁意欲往何所，即至其地。不逾一刻，身已千里。廉夫因問仙姑曰：仙翁今往何處？仙姑四望曰：仙翁已在刻南府矣。又有士人夏鈞過永州，問仙姑曰：呂先生今何在？曰：今日在潭州興化寺設齋。鈞至潭至寺，取齋曆視之，其日果有華州回客設供。潭州李正臣多為遊商，往來江湖問，妻得疾，腹中有物若巨塊，時轉動於腹中，即痛不可忍。百衛治之，不愈。正臣乃往見仙姑，仙姑曰：子之妻常殺有孕婢，今腹中乃其冤也。正臣求術救之，仙姑曰：事在有司，已有冤對，不可救也。其腹塊後寢大，或極痛楚，復坼而死。正臣視妻腹中，乃有一女子，身體問尚有鞭撻痕焉。好事者時時往問，□ □ 過皆有驗，湘束士人翕然稱神。會楊公作憲按行近郡，至永聞之，甚慍。公，剛正者也。乃鎖肩封號其閣而去。月餘，復還開閣，則仙姑貌如故。公亦頗信，無復害仙姑意。滕子京謫守岳陽，一夕大雷雨既霽，華容西峰石壁上有謝仙火三字存焉。字體怪異，公命模字於廳壁，使人往問仙姑，仙姑曰：此雷部中一鬼耳，兄弟二人好以鐵筆書字，其身各長三尺一丁晉公之南遷，道出永，往見仙姑，曰：能復回乎？仙姑曰：復回。再見聖人乎？仙姑即不答。後果如仙姑言。狄右相之南征，過永，見仙姑曰：奉詔計賊，願知勝負，今破賊乎？仙姑曰：賊必破。曰：能獲其兇首乎？仙姑即不答。後悉如仙姑言。凡有事過永者，無不見仙姑，問休咎。一日仙姑謂其兄嫂曰：天地不先以禍福示人，慮泄機也。今賓客盈門，問事既不可拒，即將告之是泄天地之隱祕也，寧免獲譴於上？吾將有所往矣。乃沐浴冠服，端坐而化。今其真身猶存閣上。
　　鄭仙姑
　　鄭仙姑，徽州人也。父八郎，學道。仙姑自幼惟與父居一閣上，客至，父見之閣下。姑捧茶與湯而下，率以為常人，未嘗見其閣上有炊火。父死，殮檢中不葬，曰：吾父非死也。仙姑初不出郭門，而或有見於百里外者。所居屋，歲久朽敗。秋大風雨，一夕屋仆，傍側大驚，人疑其壓死矣。且往視之，有一木椅，榻上得不壓，而仙姑尚未寤也。蘇轍子由為續溪令，見之，云：年已八十，尚處子，子由曰：室家人理之常，姑不嫁何也？曰：吾誦度人經故爾。請其故，曰：此經元始所說，元始生於天地先，立於天地外，安得不爾。子由曰：安有人能出天地上乎？曰：道乃爾。子由曰：道何與乃事？曰：我身何者非道。子由心異之，翌日設饑禮致仙姑。既至，略能飲酒食葷，子由徐問以養生之事，曰：君器敗矣，難以成道。子由因就質導引諸方，皆曰：非是，但當養成嬰兒爾。子由曰：嘗有見姑於百里外者，豈非嬰兒往邪？姑笑而不答。其後不知所終。
　　劉妍
　　仙姑劉妍，代州妓女也。宋哲宗紹聖中，有老姥至其門丐錢，其家延之，為設食。食已，姥謂曰：汝甘心在是乎，曷不從我去，我將誨汝道。仙姑許之，告其母曰：大人‘蠹中裝直萬金，又有他女可奉養，乞我去學道。母不從，即斷髮披布衣，徑入太行山，居庵廬，日出乞食。如是數年，一日忽辭常所往乞食者曰：久捆若等，翌日吾行矣。人如期往而視之，見火發其庵廬，仙姑趺坐火中而化，世以為火解云。
　　虞真人
　　虞真人本女流，遇異人，不食，隱終南山。士大夫多敬之。宋徽宗崇寧初，首於茅山詔劉混康，海陵詔徐神翁，終南詔虞真人，弋陽詔張虛靜。日集祕殿，講究道妙。
　　莫州女
　　莫州任丘縣境有塘灤市，積魚如阜。宋徽宗大觀中，有貧女不知所從來，常居叢祠中，晨入市齋魚，跳而燒啖之，他不見有所食也。或予之衣，則以刀裂壞。人近之，輒詬罵，甚者以刀刺傷，以故莫敢近者。其姿娟好，膚理凝脂。州兵始萌意犯之，忽見其座有大蟒，懼而卻走，回視則座為寶蓮華。貧女曰：吾不可居此矣。俄不知所在。
　　于仙姑
　　于仙姑，鳳翔人也。始，其家業淪茶，居閱聞齋之。仙姑雖小家女，少獨喜潔清，不肉食，日誦老子書。父母予之錢，輒儲之，以市棄箋敗牘，紐為衣，施丐者，無幾何，於箋牘中得道家噓呵咽吹嘻之說。行之久，乃辟穀。年十四，不肯嫁。傍近女子好神仙者，爭來謁仙姑。一日相與媒田華山，有石室，其深有玉函，中貯丹方。往聞人數求之，手扮玉函而不能啟，殆上清寶章，非有道者不可往。吾觀于氏女，學道不嫁，已能辟穀，意者可以啟玉函焉。遂往請仙姑，仙姑許諾，諸女子共俟其傍。仙姑既入，果見玉函，發之而得大洞經。懼為眾所奪，出告其眾曰：誠有之，吾不能啟也。眾悵恨云，仙姑還家讀其經，夙夜如其方，遂得度世煉形之法。能行於黛籠上，或時外櫝中累月。．其徒開視之，皆凝塵也。仙姑徐振衣而起。宋徽宗聞之，召至束都，錫真人號。且賜詩曰：身是三山雲外倡，心無一點世問塵。欽宗靖康初，語其徒曰：吾將逝矣，後六十年當還。已而遂化。其徒遵其言，為大棺，兩傍通達，置終南山谷。人知之，觀者狎至。閱數月，仙姑忽起，語其徒曰：吾戒汝毋使眾觀之，今云何如是。汝亟穿壙，探二十尺，置吾棺。其徒既穿已，仙姑即外棺中，命其徒瘓之。曰：眾復能撓我乎。世傳有向湍者得其道。
　　張仙姑
　　張仙姑，南陽人也。莫詳其所以得道者，人有疾，仙姑輒對坐瞑目，潛為布氣攻之，疾者俄覺其臆溫溫然發縊火色，已而嗚聲如雷。雖沈瘋者，無不愈。一時貴人多敬慕之。宋徽宗嘗召至束都，其後不知所之。
　　徐道生
　　徐道生，山陽軍婦也，後入神光觀為道士。聞徐神翁在海陵，即往事之。從容問神翁曰：人之軀污穢集成爾，而古有白日昇天者，審能如是邪？神翁曰：吾聞太行山有換骨岩，將輕舉者先往換骨，然後乃得登上清，列仙籍也。道生既得神翁語，後即求換骨岩而觀焉。至則峰頂崇崛，殆不可陸。道生志堅決，雖委命不憚。乃援葛萬，蹈不測，徑抵其危巔。果有大屋渠渠，四周有仙人鎖子骨千餘，趺坐糜下。道生以黑陸香各納之喙中而歸，自是去，不知所之。
　　陳瓊玉
　　陳氏名瓊玉，簍州金華縣人。年十七，一日邀兄遊四明海中。兄乘舟而瓊玉行水上，越數日衣裳不濡。既還，語人曰；我水中遇婆女星君，相導往蓬萊，始知元是第十三洞主。遂省悟，從此絕粒。更能詩詞，及知人問禍福。公卿士庶日往叩之，戶外屨滿。宋徽宗政和七年，郡守劉安、上部使者盧天驥、王汝明等聞于朝，召至京師，賜號妙靜煉師。對訖即乞還山，復賜肩輿。郭崇師所居，前面葛仙峰，後枕仙姑壇，獨處一室。政和中，邑宰何庭堅贈詩曰：絕粒棲神是幾年，閉關終日更偷然。高峰默與麻姑契，妙法親從簍女傳。功行素超三界外，姓名清徹九重天。憑誰與問西王母，師是金華第幾仙。人贈詩多，師獨喜此篇。師作詩，前後不下數千首，多預言人休咎。其弟昭嘗曰：詩詞所言，其應如響，何從而知？師曰：聲其里系，即仙官持簿來，五百年過去未來皆知。恐泄天機，故託風花雪月為詠，而吉凶寓其中耳。非特知之，又且掌之。昨權無常尉管人問生死，後權陰典管人問六犯。事謂通官錢，五逆不孝，奸盜瑜濫，故殺也。世人冒犯故多天厲，不犯者三世中出神仙。近又管月臺仙籍。凡事夫聰明者，皆上籍。若有功行，可作月臺仙。大抵勉以忠孝誠信。至八九十歲，容貌不衰。後不知其所終。
　　吳氏
　　妙明真人昊氏，句容縣士人女也。幼遇異人，得訣修煉，不食，雖水亦不飲。宋徽宗宣和問，召赴闕，館之蔡京第。京贈之詩，有姑射神仙猶飲露，龜臺王母未忘桃之句。既而得請復還錢塘。未幾，欲他往。人或問之，曰：城中皆黑氣，可速避去。纔經旬浹，即有金人之禍。真人肌膚明秀，語論歷歷可聽。未嘗觀書，質以古今無不知者。後隱惠州羅浮。
　　武元照
　　武真人名元照，會稽蕭山民女也。方在孩抱，母或茹葷，輒終日不乳，及菜食，則如初。母異之疑。年稍長，議以妻邑之富人。既受幣，乃怏怏不樂，訓以女工，坐而假寐。母乃笞之，謝曰：非敢息也，昨夢金甲神告以后土見召，與之偕往，入雲霄問廣殿下。見高真坐殿上，玉女列侍，招我陞殿，戒曰：汝本玉女，頃坐累暫謫塵世三紀復來。汝歸，休糧棄俗修道。及覺，欲不食，而母見強。又夢神怒曰：命汝勿食，違吾戒也。剖腹取腸胃，滌諸玉盆，復納于腹而緘之。因授靈寶大洞法，及大洞大法師回風混合真人印，俾治世之有疾者。母聞言，驚悟曰：兒異人也，予為兒絕姻事，俾遂乃志。自是獨居靜室，問以符水療人疾，遠近奔賡求符。或邀過家視病，則命二僕肩輿以行。不裹糧，至中途從者餒，但市桃兩顆，呵氣授之。人食一桃，往數十里不飢。侍御史陳某居錢塘，以天心法治人疾。舍傍別圃建層樓，圃人告有騎而行其上者，陳叱去曰：焉有是。薄春，擔劍宿於下，亦聞馬聲。未幾，家人扣門，趣之歸，曰：幼女擊空中如物羈摩狀。視之信然，女昏不知人累日。陳詣樓設醮厭之，火起壁問，倉卒奔下，火亦止。又召道士攝治，及門，亡其巾，家人亦恐。致書招元照，元照衣冠造之。陳女起迎門，笑語若初無疾者。元照攜之，宿樓上，越三晝夜，咸無所睹，女亦泰然。韓子宸，太尉公裔，官輦下。嘗自書章擬奏于天，述遭遇太上興運事，人無知者。邀元照奏之，俯伏良久，乃起誦章中語，無非是。且曰：上帝嘉公恬靜無覬幸，批答云：謹守千二日，辯曹賞厥功。後皆應如元照言。韓自幼患足疾，每作，至不得屈伸。元照為按摩，覺腰問如火熱。又摩其髒，亦熱，拂拂有氣從足指出，登時履地，厥疾遂廖。韓僕宿於廬側隘舍，夜夢鬼物壓其身，叫呼而出。值元照至，不告之故，與縱步至其處。元照及戶而返，曰：室有自縊者，髦首出舌，見吾求度。即書符命僕焚之，夜夢人謝過曰：吾得真官符超生，不復來矣。啟關而出。韓氏設榻留元照寢，不聞喘息。徐見青雲起鼻端，一嬰兒長三寸許，色如碧琉璃，光射一榻，盤旋腹上。頃之不見。張循王家婢有娠，過期、不產，請元照往。諸婢雜立，元照獨視孕者咨嗟曰：爾宿生為樵夫，掌擊殺大蛇，今故條汝，在腹中食五藏盡乃已。急白王，出之。書二符授婢，婢如戒焚符，以水飲訖，產一大蛇。王聞之大駭，敬禮之，贈以金繒，不受。復如韓氏留歲，欲歸，止之，不可。嘆息而別曰：予不再至矣。眾疑其將羽化。旦日挈舟歸蕭山，至家無疾而卒。先是，邑中十餘家俱見元照衣道服，各詣其家聚話，移時乃去。數日或詣元照家訪之，家人云：死矣。邑人數輩先後至者同曰：昨方至吾家，何遽爾。驗其訪諸人日，乃尸解日云，宋高宗紹興十一年也。
　　孫仙姑
　　仙姑孫氏，名不二，號清靜散人；寧海豪族孫忠斕之幼女也。金太祖天輔二年戊戌春，母夢七鶴毬毬，舞于家庭。一鶴漸入于懷，覺而有娠，至三年己亥正月五日乃生。生而聰慧，柔淑．真懿之態，挺乎自然。擇配之時，父忠｀斕聞煉師無夢讚馬宜甫有真仙之材，遂妻之。而生三子，咸教以義方。宜甫以家鉅富，常濟人貧乏，仙姑必承順此事。至家開鎖，其室己空。窺所鎖之庵，祖師睡正濃矣。姑始生敬信。又一日，祖師復畫天堂一軸，示之曰：果能出家，決有此報。後一載己丑夏四月，郡人周伯通捨宅為金蓮堂，邀祖而輔之。世宗太定七年丁亥，重陽祖師自終南來，化宜甫洎仙姑入道，構全真庵以居之。夫婦敬之若神，事之若君。嘗畫一枯髏，志期夫婦之從化，題之以頌云：堪笑人人憂裹愁，我今須畫一骷髏。生前只會貪冤業，不到如斯不肯休。仙姑始然未純信。是冬，祖師誓鎖庵百日，約五日一食。宜甫親為供送，屢示神變，權以化之十回。拯於地獄，警三業之為愆十度。十以交梨示九丹之妙用。又賜之以芋栗，告之以道戒。以見其留連貲產之汨沒，始終不悟，一日見祖師大醉，徑造其宅，外於仙姑寢室。姑責其非禮，怒鎖之門，使家僕呼宜甫於市而告之。宜甫曰：師與予談道不離几席，寧有此事。至家開鎖，其室己空。窺所鎖之庵，祖師睡正濃矣。姑始生敬信。又一日，祖師復畫天堂一軸，示之曰：果能出家，決有此報。後一載己丑夏四月，郡人周伯通捨宅為金蓮堂，邀祖師、丹陽等住持。重五日，仙姑拋棄三子，屏絕萬綠，詣堂以期開度。是旦祖師逐丹陽出堂，姑至，令燒誓狀於道前，賜名不二，號清靜散人，仍贈以詩云：分梨十化是前綠，天與佳期本自然。因甚當時不出離，元來只待結金蓮。祖師導之上街乞化，令別作庵以居，繼傳道要。時仙姑年五十一矣。是年秋，祖師挈丘劉譚馬歸汴梁，翌年祖師昇仙。十二年壬辰，丹陽歸仙柩於終南劉蔣，乃祖師結庵之地。襄事既終，丹陽持服守墳，尸居環堵十六年。丙申，仙姑亦過潼關，將以參同至理而次疑情。丹陽作浪淘沙以寄姑，姑致禮遙謝。二處環庵，行其所傳，東：遷洛陽。有風仙姑者，俗呼小二娘。按進士王宇作姑銘序云：風仙姑始自皇統關西，來寓東周，不顯姓氏壽，亦不言何處人，以語音較之，似秦人也。乞食度日，垢面髦頭，以穢污身而遠世魔。晝則徉狂於塵市，夜則棲泊於荒祠。不起愛憎，不言非是。無為淡泊，任性自然。蓋內修仙道，外隱仙蹤，而能信口放言以暢玄旨。有云：綠葉漫天長，黃花滿地開。千里覓不得，萬里捉將來。又曰：油盡盞乾燈自滅，隨風卻見剔燈人。若此語言，不可嬋錄。仙姑至洛陽，依而居焉。風仙姑之居有二洞，命仙姑居下洞，己居上洞。常積磚石於前，凡男子過下洞者，必以磚石擊之，而外魔不能作障。加之訓獎，則六年道成。行化度人，而歸向者甚眾。嘗作《卜算子》示眾云：握固披衣，候水火頻交媾。萬道霞光海底生，一撞三關透。仙樂頻頻奏，自飲醞酬酒。妙藥都無，頃刻問九轉丹砂就。二十二年壬寅季冬晦日，忽謂門弟子曰：師真有命，當赴瑤池，期即至矣。遂沐浴更衣，問曰：左右以天道時刻。對曰：午刻矣。命具紙筆，寫頌以遺世云：三千功滿超三界，跳出陰陽包裹外。隱顯縱橫得自由，醉魂不復歸寧海。書畢，踟趺而坐，奄然而化。香風散漫，瑞氣氤氳，竟日不散。時丹陽居寧海環堵中，聞仙樂駭空，仰而視之，見仙姑乘彩雲而過，仙童玉女旌節儀仗擁導前後，俯而告丹陽曰：吾先歸蓬島矣。逮大元辛丑春，京兆總管田侯將葬重陽祖師仙蛻。清和宗師偕祖庭諸師，洎總管僚屬，於終南縣李舍人莊創慶真觀，首發仙姑之墳，移葬于觀之金蓮堂，永為十方女冠歸依之所。甲辰歲，奉朝命改觀為宮。至元己巳正月，褒贈清靜淵貞順德真人。
　　歷世真仙體道通鑑徒集卷之六竟