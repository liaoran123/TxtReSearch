清微齋法
　　經名：清微齋法。撰人不詳。二卷。底本出處：《正統道藏》洞真部方法類。
　　清微齋法卷上
　　道宗統系
　　元始天王。元始者，實為至道之高稱，萬道之根本也。虛元鬱秀，開圖帝先，玄都玉山上京清微天宮。龍漢劫中，御大羅玄元寶臺清華妙元之殿，授玉宸道君以清微妙玄之道，太上老君以玄都應運玉策。
　　玉宸道君。乃靈寶帝尊上古立運之前，太元生化之宗也。融結萬品，朗耀英鮮，都大羅玉京山禹餘天宮。妙炁至玄，授真元妙化天帝以清微通真玉式，紫宸太華天帝以飛玄樞機寶章。
　　真元妙化天帝，諱奕慧。乃妙化天主，都洞妙寶化宮，又元始萬神宮。
　　玉虛明皇道君，諱邦旭。乃總仙上真玄中大法師也。主天樞省事。
　　太玄玄一真人，諱鬱羅翹，又朗允契。乃玉清妙道天君，以瓊臺召靈之章居龍梵宮，主玄都應明府，又妙道金元宮。
　　太玄玄二真人，諱光妙音，又覺真軒。乃上清妙化天君，以妙道神仙內法居普照宮，主玄都宗昔府，又妙化崇章宮。
　　太玄玄三真人，諱真定光，又嚞西元。乃太清妙感天君，以明道應化樞旨居廣清宮，主玄都正昌府，又妙感崇延宮。
　　清微通光大妙天帝，諱瓊宏。居玉清通元宮。
　　泓靈元化洞妙天帝，諱扶高勻。居上清元化宮，又元化洞玄宮。
　　神曜沖一丹剛天帝，諱炳育。居玉京神丹宮，又冲一宮。
　　清微平天總道皇帝朱昌行。居定宏中宮。
　　清微洞陽曜光皇帝，諱完都。天官化身，居元陽官。
　　通明昭烈天玄上帝康完臣。居天曹上明宮。
　　太微演化崇明妙感帝君端悲良。居太微演完宮。
　　浮光曜真洞明天帝龍冲一。居洞寅宮。
　　天曹儲福廣化威明元君許昭立。主天曹景命府，又天曹化命府。
　　天曹儲福洪靈斡化上聖元君趙順。主天曹儲福府。
　　丹赤和光衝天太阜元君章孔實，一名九天元恭聖母。居九天元靈宮。
　　九天沖和明道飛雷掣電通化元君卜超祖，一名九天上靈真妃。居九天定福中宮。
　　南陵浮光天官諱朗期。唐時降於西京，主南極浮光宮。
　　炎明洞靈回曜天君諱復奕。主洞陽炎明宮。太陽暘谷神王諱璣中。居長桑林下暘谷之壇。
　　萬變九真玉仙聖母太素元君石杰昭。居玉西臺玄光山上明宮，主巫山福源宮。
　　沖玄應運金元洞耀元君暉。主保真宮。通英演雲端化妙感元君暄。主靈真宮。神妙廣惠道光崇化元君昫。主太真宮。凝雲膺阜清輝昌一元君泓。主總真宮。玄昌靈官沖化龍光希和元君洪。主雲真宮。
　　真一太和晃雲回景元君沒。主威真宮。形變清玄洪明宗諒元君淑。主含真宮。朱陵丹剛魏霄妙和元君嫖。主元真宮。紫靈光惠混神自明元君爟。主道真宮。虛化昭隆寂空梵照元君輝。主育真宮。茂育崇清虛廣照沖平一元君燧。主高真宮。玄都明和洞清太光元君郭勤，一名九天玄女，主玄初太光宮。
　　清微泓照洞清元君傅惠祈。主玉京泓照宮。
　　清微太華明運元君韓俊。居太華道元宮。
　　九光神運自然玄照元君楊熙。幽州人，主神運元照宮。
　　紫清金光儲慶好道元君沈宗清。齊人，主紫元福華宮。
　　紫霞丹光雷首電光元君蘇剛。主紫霞雷明宮。
　　太一茂隆自然通化元君管方仲。東京人，主太一通明宮。
　　宗昌福原元君姚郁。主玄明宗福宮。護明元妃玉隆丹剛清華紫光道君王說，字决。南京人，乃玄光聖母，主四溟事，唐降居東海景清宮，主西華元妙宮。
　　太清泰玄元君文鏞。主景輝太和宮，授祖元君。
　　靈寶流系
　　玉宸道君。
　　紫宸太華天帝諱宗昶。乃泰華天王，主都太微華明宮。
　　東華司命青童道君諱阿婁羅。乃東華木公，居方諸宮，主神仙道籍。
　　三天顯道律令天帝方式遂。乃青靈始老，主玉天令元宮。
　　大有妙玄沖道自然天帝東垕。乃東斗前一星，主大有沖照宮。
　　紫微九照飛玄內化天帝高膺則。蔡州人，居南海中，主九照剛宏府。
　　泰靈洞光明運普照天帝龔宗卿。主運精府。
　　西城洞明真人王褒。乃金闕上宰，主金闕城昌宮左府，又西城總英府。
　　總真真人王遠字方平。乃小有洞天，主居明育傳爟宮，又清和元陽府。
　　高元宸照紫虛元君魏華存，字賢安。晉人，魏舒女，主金闕紫章丹會府，居高元宸照宮，又大丹宮。
　　形變樞機紫光安明元君歐陽長勝。鳳翔府人，主安明宮。
　　紫泓周運昇和清玄元君湯宗朝。梓州人，主神州陵光府。
　　儲慶保福洞光宗朝元君龍炎。道州人，主天山元照府。
　　九天神宏通明廣沖真君林昌卿。大明府人，主廣沖府。
　　天華沖靈紫靈華陽玄應真君陳煥然。彭州人，主天華沖靈府。
　　上清玄曜浮丘元勳真君熙。主紫明府。
　　沖和太元洞靈天元真君張壬通。壽州人，主和靈府。
　　紫皇沖靈太明內元元君朱欽賢。瓊州人，主紫皇保生府。
　　龍光普照洞華元君汪淑道。漢州人，居洞華宮。
　　九天洞明元君許齡卿。秦降劍州，主九天洞清育玄宮。
　　九天隆玄太明通和元君余果。鄂州人，主九天太明府。
　　九天妙道真運元君楊徹。秦降河中府樞，轄雷霆為帥，主九天長原宮。
　　沖妙丹化玄和自然元君柳崇中。朱崖軍人，主九龍丹和宮。
　　紫微霞光妙感洞輝元君宋希仙。廣州人，主霞光明良府，居南離農山。
　　玉堂真人朱軒。東京人，主太清宮鳳凰閣玄靈宮，居金華山。
　　鬱華景林真人楊茂中。西京人，主景林元昌府，居東海山。
　　青惠昭化扶桑真君卜冀。隨州人，主昭靈府，角亢星中居。
　　東華上佐司命真人楊羲和。主洞陽端靈右府，又東華司命府。
　　東華上相上清仙翁許翽。主紫陽極玄宮。
　　紫靈妙道炎明洞光元君謝晉剛。主紫靈天化府。
　　洞真萬福元君紀師正。主太虛洞清宮。
　　上清元君西華聖母諶嬰。早登仙籍，闡孝道明王之教，主丹陽諒光宮，應化姓氏不一。
　　高明大使天機內相許遜。受諶元君招真上明玉章，得道於八月十五日，拔宅上昇。主天機省，居玉都清慶宮，洪州人，見本傳。
　　祖元君。
　　道德流派
　　太上老君。乃道德至尊萬法之祖，玄炁所生，功宰難名。都大羅金華山大赤天宮，化身度關，授文始先生關令真人以清微運玄經。周代人。
　　關令真人姓尹諱喜。著書行于世，預知紫炁開祥，際遇犢車，親傳玄妙，主大樞中宮，後授。
　　泰明清惠真人師復。乃東華帝君應化，漢州，降生，主龍丘山通明洞，在東海廣桑山，又皇清府。
　　西華通惠元君龐俏道。漢州綿竹縣庚除治人，主西華廣聖宮。
　　元靈廣玄道妙態和元君商茱。彭州人，主雲陽府。
　　碧靈廣聖洪靈元君鍾元貴。青州人，主天昌府。
　　太霞天崇道化元君岳漈。南京人，主崇光府。
　　通和清靈明昭玄真人徐自中。衡州人，主明一府。
　　太玄真人趙守真，又陳拱。蘇州人，主太玄清明宮太元府。
　　天山真人洪濱，又曉留。雍州人，主天一上陽宮天惠府。
　　玄上真人魯惠元。鄧州人，主洞玄保真宮。
　　太極左宮仙翁沖應孚佑真君葛玄，字孝先。越人，修煉得道，登太極內相，主太極靈曹宮。
　　太極慶融北靈內輔真人鄭思遠。主慶融元沖府，居蕾買陽宮。
　　祖元君。
　　正一流派
　　太上老君授
　　三天聖師泰玄上相真君姓張，諱道陵。吴人，正月十五日生天目山，仕漢為尚書，棄官得道。主泰玄都省，居元素元輝府，以子嗣教。
　　太清真人嗣師君張衡，仕漢為侍中聖師之子也。
　　太清真人系師君張魯。仕漢為閬中侯，侍中長子也。
　　泰玄聖母女師君張文姬。聖師女，俱得道妙，舉家上昇。
　　太和依玄元君宋益誠。東漢西京人，三天演教，主茂化府事。
　　清微洞玄寶衡紫華元和明道太一神景元君王正宏。居玄都太沖樓右紫輝宮闕下。
　　清微茂晨保運金明元君彭涵原。居井鬼星之丹昭府，鎮丹昭風火雷霆自為雷帥。
　　神耀保天道化元君廣溶。酆州人，主神耀府，掌海上神仙。
　　慧臺左輔真白自然通妙元君翁堅。東京人，主中淑靈真府。
　　紫微總真元君梁阜。惠州人，主真和府。
　　太華司命流金飛光丹霞真人朱安道。乃洞妙神烈真君，主崇霞宮。
　　太和明一真人丘諒叟。梓州人，主明陽昭元府。
　　上清妙道昌福宗源真人林自容。岳州人，主源昌府。
　　靈妙和凝元君需東。東漢彭州人，主瓊和府，後為雷帥，靈異不一。
　　玉眸靈光聖母太元君朱恒。桂陽軍人，主紫光靈應宮，又靈光通化府。
　　祖元君。
　　四派總歸
　　金闕昭凝洞清明道保仙通化元君清微元上侍宸祖舒，又遂道，字防仲。零陵郡人。元君勵志修真，遍禮許真君、鄭真人、靈光聖母師君。又嘗於西京清虛之洞，神化之溪，遇太清泰玄元君，降於溪濱。元君異之，就禮焉。元君與俱至洞中，授以元始大道。俾乘枯木，順流聽其所止，少焉木復故所，已失天人所在矣。元君縣是會四振而一之。後居金闕昭明宮，主洞照府，又金闕明道宮離農山上京，又主金闕中靈凝照府。
　　瓊室內應洞清上景元君郭玉隆。京師人，乃清微太霞侍宸，主紫清府，又洞清府。
　　紫光耀真福和元君傅央焴字子方。乃三天上輔，居離農山昌耀府。又云居海嶽太華山，主龍光府。
　　龍光道明元君姚莊，字淑奇。西京人，或號廣昌元君。乃三天侍經，居廣桑沖和宮，主隆惠府，往還二三所。
　　宸清妙化紫英玉惠元君高爽。燕京胃山谷口居，乃三天侍御，主廣桑山洞輝景酆府，又玉英昭凝府，有寓止三所。
　　元勳皇靈夫人全茂。乃和陽侍真，主和陽宮，西華清虛真人華英。鳳翔府人，正月初三日生，乃洞陽上宰清微明元仙卿，居西華山。
　　青城通惠真人朱洞元。成都人，二月初一日生，乃神霄玉樞使清微洞衛上卿，隱青城山。
　　雲山保一真人李少微。房州人，三月初五日生，乃五雷院使清微都元右卿，隱青城山。
　　眉山混隱真人南畢道，字斗文。乃清微保元仙卿，眉州人，丙辰十一月初三日寅時降生眉山。性淡榮利，學通天人，仕宋累官至廣西憲，嘗遇保一真人，授以至道，能役使神祇。一日，有朱衣吏降于庭，謂真人曰：上帝聞公名，今拜為斗中六通掌水使者，宜闡楊玄教，弘濟生靈，伺公功圓，召還金闕。言訖，朱衣吏冉冉騰空而去。隱青城山。
　　碧水雷淵真人黃舜申，字晦伯。建寧人，甲申閏八月初五日未時生，幼聰悟過人，三教九流之書無所不覽，隨父宦廣西時，憲使混隱真人見而奇之，盡以其書付焉。先生鉤玄探賾，集成大全，登門之士，冠蓋如雲。中膺召命入覲，繼得旨還山，隱居紫霞洲之上，為一世宗師云。
　　道法驅疑說
　　道家之行持，即儒家格物之學也。蓋行持以正心誠意為主，心不正則不足以感物，意不誠則不足以通神。神
　　運於此，物應於彼。故雖萬里，可呼吸於咫尺之間，非至誠孰能與於此。嗚呼。廣大無際者，心也。隔礙潛通者，神也。然心不存，則不明。神不養，則不靈。正以存之久而自明，誠以養之久而自靈。世之學者，不務操履於平時，而遽施行於一旦，亦猶汲甘泉於枯井，採奇華於枯木，吾見其不得矣。及其氣索神驚，取侮致慢，乃歸咎於神之不靈，法之不驗，良可悲也。時師不達深妙，持祭將則靈之說，以愚後人。遂
　　使後學一意祭賽，損物傷生，引召無倚，求食之鬼，日至月增，結成徒黨。自謂驅攝指揮如意，不知以邪攻邪，實有損於行持者之身也。予自總角，心愛行持，遍傳法書數箱，印幾百顆，意謂法止如此。道心堅猛，天誘其衷。忽遇至人，授以口訣，不出數句，遂縱橫於諸法中。方知將吏，只在身中，神明不離方寸。世之志尚清高，雅意行道法者，不可不知此理也。
　　靈寶大齋醮法
　　混洞既分，列為三洞，別名三天，以號三寶。洞真清微天寶，帝也。洞玄禹餘靈寶，洞神大赤神寶，皆臣也。所以仰遵元始之宗，以演清微之道，故出書。靈寶玉晨道君，生於西那玉國，由玆鳳檢龍章，來傳人世。厥後太極真人下臨左宮仙翁，應運太清，化治正一，相承萬端千條，神聖繼作，云靈寶內旨。
　　總日始青大齋法，行始青門下分司事。又曰靈寶齋法，行黃籙院分司事。又曰靈寶大法司。官府總曰元始運玄宮，內分二十四府曰：元羅梵景府，元羅太霞府，元羅太明府，元羅太元府，元羅太華府，神元紫皇府，神元紫清府，神元紫瑤府，神元紫瓊府，神元紫昌府，大梵丹靈府，大梵丹暉府，大梵丹元府，大梵丹景府，大梵丹仙府，紫元景曜府，紫元景華府，紫元景復府，紫元景樞府，紫元景豐府，靈元昭應府，靈元昭丹府，元英紫璇府，元英紫璣府。
　　齋品曰：太一齋。帝王配天十神，太一主之。九天齋。福國安民，九皇天帝主之。金籙齋。帝王安圖家，上元天官主之。玉籙齋。保佑六宮，中元地官主之。黃籙齋。帝主后妃士，庶，遷被通用，下元水官主之。又分三元同主。明真齋。遷拔亡歿，三元同主之。洞淵齋。解禳疫癘，北帝主之。九幽齋。拔度亡段，九幽天尊主之。五鍊齋。道士遷神行之，九幽天尊主之。
　　已上謂之九品齋科。
　　章書經籙簡誥符檄品
　　靈寶飛神上仙玉章。正齋一日，晚朝拜。
　　章信。章函符。封式。引進箋申。通闕符。拜章召章神符。頂帶符。佩印。九臺篆。伏章出官符。宣章，操章。熨章儀式。封章。遣章。焚章拜伏符法。
　　紫宸神運束極青玄昇神玉書。
　　引進箋書信捷奏遞符。
　　元始策靈生神洞經。
　　引進箋經信符式並同。
　　此經普度道俗祖先師資，不與前書混拜。
　　靈寶陽華金科生昇黃籙。普度給付亡魂。
　　靈寶混洞昇真黃錄。常醮給付亡魂。
　　無上明真玉匱飛神黃籙。告行普度給亡通用。
　　無上昭雲攝景通真玉匱黃錄。給付亡魂。
　　靈寶玄都玉京寶錄。鍊度聚形用。
　　靈寶飛晨仙化金籙。給付追祭祖先用。
　　束極青玄超神黃籙。告行拔度塗炭幽爽用。
　　太上敕赦生天寶籙。給付幽爽用。
　　救苦長生玉簡各一十二品。告行給付用。
　　拜召龍吏符關
　　清微內篆三元玉簡三面。正奏發。
　　清微開明真符九天玉簡。全神焚告。
　　清微濟玄太泓真符十方玉簡。正奏告發。
　　三十二天玉簡。總四簡，或散行，亦可練度固氣焚告。
　　清微內篆太丹玉簡。三界正奏發。
　　散壇山水土三簡。焚符附告下山水地神。
　　紫宸玄上玉元真誥。告行普度。
　　元上虛元自然寶誥。給付亡魂。
　　太陽洞煌鬱曜流光玉誥。鍊度告焚。
　　太陰洞靈結璘寶光玉誥。鍊度告焚。
　　元上靈光生神玉誥給付用。
　　保舉四誥。鍊度說戒後告焚。
　　元洞玉曆。普度大齋追攝亡魂幽爽。
　　靈寶泰華瓊宮靈飛玉曆。普度追攝用，正奏中發。
　　北魁玄範洞淵天赦玉札。常醮追修攝亡。
　　玉曆札。此謂已發曆札了，臨期預薦續行批用。
　　元洞玉曆玄廣靈章。追攝亡靈。
　　元景丹天飛天神驛法
　　章式
　　靈寶飛神上仙玉章
　　用好七尺劄紙，詳事意，或用三幅，或五幅七幅。每行一十七字，如大錢大，單行止。前空一尺九寸，書符分作四行。
　　清 真 招 集 
　　飛 神 上 仙 
　　總 攝 傳 玄 
　　妙 化 通 天 
　　具位臣姓某。臣聞無所不度丕彰大梵之文，絕而得生，昭示飛神之旨。臣謹奏，為某路州縣具官某人，偕同會衆信等。切念榮枯代謝，生死輪迴。上叩天閽，俾心詞而洞達。下通地壘，希滯類以遷昇。謹瀝蟻忱，仰干鴻造，適逢望日，幸際中元。建真境之瑤壇，開寥陽之寶殿。齋崇黃錄，科演清微。某日預備告盟，潛通六合。某日正奏捆誠，請祈恩命。玉曆頒行，靈符宣告，攝追魂爽，遍達幽冥。某日堅立宸磨，分司立幕，進表啟玄，捲簾謁聖，金鍾迭奏，玉磬交嗚，光徹三晨，音聞九陛。某日三宣科範，鼎上詞言，是夜進拜玉章，上祈宸御，破獄召亡，錫衣呪食。某日三上青詞，重宣玄範，是夜普鍊沉滯幽囚苦爽，陶魂鑄魄，復性生真，給符度籙，證果超昇。某日三時；朝奏重啟詞言，玉符鍊質，金籙超神。牘再叩，以言功
　　意，復稱而告簡。次日解壇散席，昭答宸恩。滿散修設，三界高真，清醮一座，集慈殊利。上祝皇帝萬歲，太子千齡，預會同盟，均覃景貺。臣謹因泓清宮直妙炁萬神。臣尅以今良辰，伏地拜進，元降靈寶飛神上仙玉章，仰祈超度伏取敕旨。
　　右臣謹誠惶誠恐，稽首頓首，齋沐裁牘，上奏上清大帝靈寶天尊玉陛下。臣恭望大道天慈，允臣所奏，肆頒敕旨，降付三省，宣布中元，清虛地官，即使普告三界，遍示十方。拔度預會，附薦祖禰遠亡近死內外宗親，神識普及沉滯幽爽。乘玆道力，咸遂超昇。仰祈覃宥，均拜
　　洪恩。臣冒瀆，天威，下情不勝戰慄，跼天蹐地，俯伏以聞。謹奏。
　　太歲年月日具位臣姓某上奏
　　可漏
　　靈寶飛神上仙玉章具位臣姓某謹封
　　外函
　　謹謹上詣
　　具位臣姓某謹重封
　　上清玄都玉京七寶紫微官請進
　　函中符
　　用青紙，高三寸，闊一寸半，朱書，安函內。
　　上 奏 臣某
　　章信安函內。朱砂半兩重，腦子半兩重，青絲十二條，各長丈二。如儀入木函，內貼符，如後式。封訖，再入護封，以黃羅袱包，置於章案。
　　木函如式，貼符訖。函上雕三印窠，留橫直線道。以五色線直至，上纏八匝一結，又中纏八匝橫一結，又下纏八匝一結。結封橫結，從上至下煞封。此按二十四府三部八景，縛結時心念二十四府天尊聖號三部至真，一匝一句。然後用印三處，封如式。
　　木函內貼符
　　護封
　　謹上詣
　　具位臣姓某謹重封七
　　暘谷都玉英昭凝府請進
　　外用黃羅銷金團龍夾袱包
　　封符章案符
　　靈 同焚
　　引進箋
　　具位臣姓某。
　　右臣奏為某州縣某人，偕預會等。恭遇中元覃宥之辰，修崇靈寶大齋醮，拔度預會，附薦先靈，普超沉滯幽爽。謹有靈寶飛神上仙玉章一函，
　　隨箋上奏。敢乞捧詣進奏院，請進三省。恭俟敕旨頒降。即乞普告三界，遍示十方，咸與照應奉行。臣副章同奏，恭望真元聖師宸清妙化紫
　　英玉惠元君聖前，特賜俞允施行。臣干冒宸威，下情不勝戰灼，俯伏伺恩之至。謹箋。
　　太歲年月日具位臣姓某箋奏。
　　可漏
　　真元聖師宸清妙化紫英玉惠元君聖前，具位臣姓某箋奏謹封。
　　外函
　　謹上詣
　　具位臣姓某謹重封
　　暘谷上都玉英昭凝府請進
　　副章不用印，同捲在箋狀中。
　　申靈華右司
　　具位臣姓某
　　照對，某伏為入意。謹有
　　靈寶飛神上仙玉章一函，箋奏一函，伏乞真慈特賜，捧詣真元聖師宸清妙化紫英玉惠元君道前通進，須至申聞者。
　　右謹具狀上申清淵贊玄靈華夫人座前，特賜允俞，庶幾幽顯霑恩，善功圓滿。謹狀。
　　太歲年月日具位臣姓某狀申
　　可漏
　　清淵贊玄靈華夫人座前具位臣姓某狀申謹封
　　外函
　　謹詣
　　玉英昭凝府靈華右司通進．
　　具位臣姓某謹重封
　　遞符
　　用黃劄紙，朱書，同發。
　　上清通闕玉符。
　　謹為某處某人等，修崇齋範，拔度亡靈幽爽。謹進靈寶飛神上仙玉章一函，箋奏一函，申狀一函。謹同上詣暘谷上都玉英昭凝府靈華右司通進，合行符命。
　　通 
　　右符雷霆飛捷符使暘谷神君張元伯，敷聞師拯，速達天閽，毋違時刻。佇俟升遷，符到奉行。
　　太歲年月日時告行。
　　具位臣姓某承址叫奉行。
　　列師銜。
　　拜章節次
　　遇拜章，隔日召神。符合如儀，致祭焚祝。尅以某日某時行事。
　　元羅梵景府#1用黃劄紙，黑書朱篆。
　　據某處某人崇建靈寶大齋醮，幾晝夜。某日正齋朝元，是夜某時進拜。
　　敕威神
　　敕召從神
　　右符
　　大梵混神宮從章萬神，定今月某日某
　　時，前來某處齋壇，從章上御使。臣飛神朝謁，默運潛通，速徹天閽，恭祈恩貺，符到奉行。
　　太歲年月朔日時告行。
　　具位臣姓某承誥奉行。
　　列師銜。
　　角封
　　九靈太真玉符告聞
　　謹具位臣姓某承誥奉行封
　　大棾混神宮真一從章萬神
　　背書
　　太歲年月朔日時告行。
　　進章解穢符
　　青紙朱書，灑用。
　　净身沐浴符
　　紙朱書，化沐湯中。
　　拜章先存神，密呪焚符。心念上嗚上欽上丹上旭上熱上回上禮上英上惠。
　　次焚符。叩齒坐焚。
　　召 完 
　　召章神符
　　用青紙朱書，香上焚。
　　陽日用敕陽神
　　陰日用敕陰神
　　召神呪
　　又名俯視萬神呪。心誦大字，存小字，焚香。
　　呴一點司噸康嗛延嘈泥。
　　召符
　　令 
　　總召呪不拘陰陽日。
　　咿崎時吮咭囀。
　　再召符
　　召陽 卯文念清字焚
　　召陰 酉文念丹字焚
　　太一真符
　　黃紙，高一寸三分，積一寸，朱書，貼貼冠內。
　　左佩黃神印腰之左，右佩越章印腰之右，後中天部霆司印。
　　身立圓景之中，足履九臺之象。
　　入壇焚于壇中。陞陛符黃紙朱書，壟闊三寸，焚于壇中。出官符
　　完 臣某 臣某命 臣某
　　沖真符飛真符朝真符
　　臣某 臣某 臣某
　　靈真符鍊真符扶真符
　　臣某 臣某 臣某
　　朝華符昇元符畢真符
　　臣某 臣某 臣某
　　出官畢，黛沐宣科。高功以龍頭刀三擊函，默念三天諱。次以刀點函上布七星，以刀直劃下，以刀撥開函門，以刀訣佐助，取章出函。然後付知章，以正章開在高功香案上，字行向御。次操章以左手三四指，扶金魚一二，執筆右手三四指，挾玉騰一二指。執龍頭刀高功，先讀章頭至頓首處。知章以副章接宣，高功左右手刀筆逐字行數點對，仍存左右神吏相同檢校。伺宣畢，以手中刀筆魚鴈，列於章上三寶聖號兩邊，并以金龍兩條鎮壓。高功入操章科至宣，以龍頭書刀尋文，削理長毫利筆，隨誤正定此句，以存玄宣，至以明天憲止。次熨章，其法以簡舉至額，取炁念三天諱，提固取氣，現於章上。封章熏章，念熏章呪，封章符見前。次迎章至，拜所遣章，高功捧章，讀至分別丹景。閉氣封章，至伏待報應焚章，高功存拜，虛書飛符，去身生圓光，握固行事。
　　朝亡不飛形符
　　朝 宗 飛 
　　吹焚令一，侍者焚，依罡步，焚擲火萬里符；步罡，流鈴八衝符，風生玉陛符，雷動金闕符。
　　流鈴八衝符擲火萬里符
　　衡 烈 
　　風生玉陛符雷動金闕符
　　風 雷 
　　右符並用青紙朱書，焚於四香爐中。
　　雷動金闕擲火萬里
　　前拜壇後
　　風生玉陛流鈴八衝
　　已上焚符罡訣口受。
　　納官符
　　命 
　　書式
　　紫宸神運東極青玄昇神玉書
　　神 極 舒 陰 侠 
　　青 玄 降 宥 書 
　　昇 遷 會 明 景 
　　飛 朝 居 
　　具位臣姓某。
　　臣聞應感十方，東極示青玄之篆；度人无量，紫宸開玉笈之書。臣謹奏為入意，恭準元降紫宸神運東極青玄昇神玉書，伏取敕旨。
　　右臣謹誠惶誠懼，稽首頓首百拜，齋沐裁牘，上奏
　　太乙救苦天尊青玄上帝陛下。臣恭望
　　天慈，允臣所奏，肆頒
　　敕旨，降付省府，普告三界，昭示十方，咸與照應。拔度預會，附薦祖禰先親，普及沉滯幽囚苦爽。乘玆道力，咸遂超昇。臣冒瀆
　　天威，下情不勝戰慄，跼天踏地，俯伏以聞。謹奏。
　　太歲年月日具位臣姓某上奏。
　　可漏方函並同章式
　　上奏
　　東極妙嚴宮
　　用青紙朱書，安於函內。
　　書信腦砂青絲同前，只不用召章神一段。如拜此書，須在未拜章之前先拜，如只拜章不拜書亦可。詳事巨細而行之。
　　引進箋魏元君
　　具位臣姓某。
　　右臣奏為某處某人崇建靈寶大齋醮，資薦祖禰先靈，普度幽魂苦爽，廣積善功，恭祈景貺。
　　謹有紫宸神運東極青玄昇神玉書一函，書副一本，隨箋上奏
　　高元宸照紫虛元君聖前。恭望
　　睿慈，俞允所奏。特乞進奏
　　青玄上帝御前，請旨降付省府速行，普告三界，昭示十方，咸與照應，拔度施行。臣干冒
　　聖威，下情不勝戰灼，俯伏俟恩之至。謹箋。
　　太歲年月日具位臣姓某箋奏。
　　遞符
　　黃劄紙全幅，黑字朱符。
　　上清捷奏玉符
　　謹為某處某人等，修崇齋醮，普拔先靈幽爽。謹進玉書一函，並引進箋狀一函，上詣高元宸照宮，請進天闕，合行符命。
　　敷 
　　右符
　　九天捷奏符使楊傑，敷聞師極，速達天宮，母逾時刻。佇俟昇遷，符到奉行。
　　太歲年月朔日時告行。
　　經式
　　此經普度道俗師資祖先，用青紙三幅至五七幅，朱書如章式。
　　元始策靈生神洞經
　　妙 道 冲 化 
　　度 超 生 真 
　　煥 燿 洞 陽 
　　炁 煉 返 仙 
　　具位臣姓某。
　　臣恭聞《靈寶度人元量上品妙經》有曰：上解祖考億劫種親之訓，莫不仰賴，洪恩垂慈及下。臣謹奏為入意，恭準
　　元降元始策靈生神洞經，普垂超度，伏取救旨。
　　右臣謹誠惶誠懼，稽首頓首，齋沐裁牘，百拜
　　上奏
　　上清大帝靈寶天尊玉陛下。臣恭望
　　大道天慈，允臣所奏。肆頒
　　敕旨，付三省宣告瓊臺丹華妙樞之府、元景丹天府、南方丹天世界、十方无極世界、神範昭宏之府，拔度各人道俗祖禰師資遠近內外宵親神魂。乘玆道力，咸遂超昇，臣冒漬天威，下情不勝戰慄，跼天踏地，俯伏以聞。謹奏。
　　太歲年月日具位臣姓某上奏。
　　函內青符
　　奏 通 臣某
　　可漏方函，信儀，引進箋，拜書副造符，
　　並如前式。換易行用，此經不與書章混拜。
　　集神符
　　拜詞焚之，青素朱書，闊三寸，或書香片上。
　　臣某
　　詞式
　　具位臣某，謹謹上啟
　　太上太微玉帝。臣宿膺帝眷，幸叨真源，凡有詞言，克祈感應。臣謹出身中五體真官里社大神。臣聞上開八門飛天法輪，謹出瓊英六十四真，統協八景大神出。出者，垂纓冠服，禮以端莊，從臣上奏。臣謹出臣青炁九億，靈官九千，萬億騎吏出。出者，垂纓冠服，禮以端莊，從臣上奏。臣謹出臣赤炁三億，靈官三千，萬億騎吏出。出者，垂纓冠服，禮以端莊，從臣上奏。臣謹出臣白炁七億，靈官七千，萬億騎吏出。出者，垂纓冠服，禮以端莊，從臣上奏。臣謹出臣黑炁五億，靈官五千，萬億騎吏出。出者，垂纓冠服，禮以端莊，從臣上奏。臣謹出臣黃炁一億，靈官一千，萬億騎
　　吏出。出者，垂纓冠服，禮以端莊，從臣上奏。臣謹出太微長慶龍光內化飛天騎吏三千萬衆出。出者，垂纓冠服，禮以端莊，從臣上奏。臣謹出三天太微明式丹化外遊飛玄騎吏三千萬衆出。出者，垂纓冠服，禮以端莊，從臣上奏。臣謹出驛馬前驅大將軍開化使者九千萬衆出。出者，垂纓冠服，禮以端莊，從臣上奏。臣謹出太微四輔輔真飛騰騎吏九千萬衆出。出者，垂纓冠服，禮以端莊，從臣上奏。臣謹出太微玉司上詞典者陳情玄初帝君出。出者，為臣引進上·詣太微玉清宮通明元鈞寶殿。令臣所陳詞奏，速達帝鄉。令臣所奏者達，所啟者得。凡有懇祈，立希昭報。臣謹因二官直使，謹謹上啟昊天玉皇上帝玉陛下。
　　拜伏焚詞，次焚復丹符，於香爐中。
　　復丹符黃紙朱書
　　臣某
　　心呪
　　泓澄明。
　　太微道符
　　臣某
　　長跪復官
　　臣所陳詞悃已達宸御。臣向來所出太微玉清輔真官品，在內還內，在外還外，後召復到，一如故事。
　　此拜詞法常醮通用，如黃籙九朝詞不用此法。
　　青詞式。唐天寶年間易祝板為清詞，書於紙。宋真宗朝更以青紙，謂之青詞。清青兩儀義皆有從始，不可不知也。所修詞文不過六七十字，不用中謝伏念字。此乃表中格式，誠為謹嚴，且詞先入願，意欲直具事由。不可以對偶聯屬，雖云宣讀之便不知詞文。又有對偶，事意重復，不嚴簡耳。律曰：章詞之體，欲實而不文，拙而不工，朴而不華，實而不偽，直而不曲，辯而不繁，弱而不穢，清而不濁，正而不邪，簡要而輸誠，則可以動天地，感鬼神，徑上天曹，報應立至也。違者，司非執法官吏從坐。
　　黃籙式
　　靈寶陽華金科生昇黃籙
　　黃剖紙，黑書朱篆，給付亡魂用。
　　恭準元降。謹據某處某人，伏為亡過某，追修某齋。崇建壇儀，宣行科範。請頒符命，開度九幽，廣集善功，總資超度。除已飛奏天廷外，合行宣告。
　　清 微 金 科 
　　敕 命 敷 宣 
　　萬 神 咸 聽 
　　超 度 冥 爽 
　　逍 遙 上 清 
　　右籙告聞
　　无上三羅之天，三界冥空，超度某人神魂。東斗主識，西斗受命，北斗分神，南斗得性，中斗意真。五帝以正，青帝玉字，白帝金文，赤帝丹芒，黑帝玄晶，黃帝成意。飛神召靈，得道昇天，意識洞明，遊行自在，逍遙上清。
　　太歲年月日時告行。
　　具位臣姓某承誥奉行。
　　列師銜。
　　靈寶混洞昇真黃錄
　　黃紙，黑書朱篆，大小功果，給亡通用。
　　據某處某人，伏為亡過某魂，就某處開建某齋，作諸功德，以祈超度，上昇天堂。一如元降。
　　保 制 沉 魂 
　　上 登 朱 陵 
　　黄 籙 敕 赦 
　　永 處 昌 齡 
　　右奉元始靈章，飛度五戶，名上南宮。謹召
　　鬱單无量天帝列至无想无結无愛天帝。
　　仰遵玉文，符到超度奉行。
　　太歲年月朔日時告行。
　　具位臣姓某承誥奉行。
　　列師銜。
　　无上盟真玉匱飛神黃籙
　　龍漢延康，仰遵宸命，超度元元，以今崇建大齋，修陳妙典。恭承元降，拔贖一切，元量度人。中羅三十二天帝，混合總真萬神。
　　元始符命
　　歷關諸天
　　普告三界
　　敕制地祇
　　右籙制魔，保舉，度品南宮，死魂受鍊，仙化成人。隨劫輪轉，與天齊年，永度三塗五苦八難，超凌三界，逍遙上清。一如告命。
　　太歲年月朔日時告行。
　　具位臣姓某承誥奉行。
　　列師銜至魏。
　　玄三元靈道君黃籙院使。
　　玄二元皇道君黃籙院使。
　　玄一元明道君黃籙院使。
　　角封
　　无上盟真玉匱飛神黃籌上詣
　　謹具位臣姓某承誥奉行封
　　三天門下請進
　　背式
　　太歲年月朔日時告行
　　无上昭雲攝景通真玉匱黃籙
　　奏為入意，謹按
　　无上策天經，引詣
　　福庭，思神育炁，上昇丹景。
　　偉 烈 完 妙 
　　神 煉 攝 經 
　　昌 照 諱 神 
　　右籙給付某魂，仰承超度，策炁凝空，飛騰太妙，儲清散濁，廣運妙玄，出離冥塗，上昇玉京。一如元降，疾速奉行。
　　太歲年月朔日時告行。
　　具位臣姓某承誥奉行。
　　列師銜。
　　靈寶玄都玉京寶錄
　　青紙朱書，煉度聚形，告行。
　　據某處某人偕預會等，恭遇中元覃宥之辰，修崇靈寶大齋醮。昇度各家祖禰先靈，拔超沈滯幽爽，仰祈真篆寶符。通元達妙，斡運玄精，周流丹景。昇神魂於仙界，解穢濁於幽都。稟令敷行，承符超度，一如告命。
　　腦神青華君目神通光君舌神元明君
　　鼻神中輝君耳神正丹君髓神元成君
　　絡神混遁君心神正元君肝神總章君
　　肺神太華君脾神內運君腎神太淵君
　　手神立元君足神保衛君骨神攝化君
　　血神流和君肢神元慄君太淵章清君
　　大腸導文君小腸昌化君谷道鍾永君
　　皮神包元君毛神運靈君胎神奕諍君
　　胃神洞精君膜神自生君髮神變興君
　　齒神慶得君黑神內煉君津神元化君
　　魂神陽精君魄神招堯君
　　右奉
　　上帝敕符，準玄都玉京
　　太上玉宸道君靈寶上令，付九天生化諸君。仗玆聖力，使所度亡魂幽爽，乘此符命，魂神澄正，萬炁長存，不經苦惱，身有光明；三界五帝，列言上清。急急如
　　靈寶洞章律令。
　　太歲年月朔日時告行。
　　具位臣姓某承誥奉行。
　　列師銜。添後聖位。
　　萬變九真玉仙聖母太素元君臣莊。
　　高元紫虛宸照元君臣魏。
　　玄三元靈道君黃籙院使。
　　玄二元皇道君黃籙院使。
　　玄一元明道君黃籙院使。
　　靈寶飛晨仙化金籙
　　黃紙黑書朱篆，不以大小追修用之，給付亡魂。
　　據入意至除已，具奏
　　宸廷，宣降金籙。上請：
　　太皇黃曾天帝度，太明玉完天帝度，
　　清明何童天帝度，玄胎平育天帝度，
　　元明文舉天帝度，七曜摩夷天帝度，
　　虛元越衡天帝度，太極濛翳天帝度，
　　赤明和陽天帝度，玄明恭華天帝度，
　　耀明宗飄天帝度，竺落皇笳天帝度，
　　虛明堂曜天帝度，觀明端靖天帝度，
　　玄明恭慶天帝度，太煥極瑤天帝度，
　　元載孔昇天帝度，太安皇崖天帝度，
　　顯定極風天帝度，始皇孝芒天帝度，
　　太皇翁重天帝度，無思江由天帝度，
　　上揲阮樂天帝度，無極曇誓天帝度，
　　皓庭霄度天帝度，淵通元洞天帝度，
　　太文斡寵天帝度，太素秀樂天帝度，
　　太虛无上天帝度，太釋玉隆天帝度，
　　龍變梵度天帝度，太極平育天帝度。
　　普 告 三 界 
　　萬 神 咸 聽 
　　敕 命 奉 行 
　　右錄永度三塗五苦八難，超凌三界，逍遙上清。一如告命。
　　太歲年月朔日時告行。
　　具位臣姓某承誥奉行。
　　列師銜。
　　東極青玄超神黃籙
　　黃紙朱書，告拔塗炭幽爽告魂。
　　謹為入意至除已，飛奏
　　天廷，普告三界，昭示十方，告行九龍符命，外合行元降。
　　敕 三 界 
　　命 聽 
　　右籙
　　三界冥空，三元曹局，六合八埏，應著幽都，萬神咸聽。超，度某州境內兇橫沈魂幽爽，消除業垢，解釋冤仇，神識自生，超凌福境。一如告命。
　　太歲年月朔日時告行。
　　具位臣姓某承誥奉行。
　　列師銜。
　　无上盟真玉匱通真黃籙
　　黃紙白書朱書，告行接待用。
　　謹為某處某人偕頂會等，修建妙齋，作諸善利，加持雲篆，接引沈幽，超登道岸。
　　攝 完 涵 養 
　　上 昇 紫 庭 
　　右籙
　　東華妙化昭運十方天尊，南演妙化昭運十方天尊，西方妙化昭運十方天尊，北際如化昭運十方天尊。上情帝庭，一如告命。
　　太歲年月朔日時告行。
　　具位臣姓某承誥奉行。
　　列師銜。
　　太上生天寶籙
　　黃紙黑書朱篆，給付幽魂。或百至十萬道，焚之。
　　敕 赦 神 
　　魂 上 升 
　　右籙普告三界，昭示萬靈，拔度幽爽，逍遙上清，一如告命。
　　太歲年月朔日時告行。
　　具位臣姓某承誥奉行。
　　列師銜。
　　清微齊法卷上竟
　　#1府：疑為『符』。
　　清微齋法卷下
　　簡式
　　救苦簡十二品
　　用梓水，丹書，青袋。
　　帝王登真第一
　　億 光 普 照 參 
　　龍 元 敕 行 
　　元始符命金籙玉簡青英妙道真符，告下方諸洞霞明華光元之天，太霞扶桑君，暘谷重元靈君，左鬱華上真，右青谷上真。上啟皇帝，參朝道寶，與真洞明。一如告命。
　　太歲年月日具位臣姓某告行。
　　后妃登真第二
　　元 始 應 化 龍 
　　文 焕 明 行 
　　元始符命金錄金簡沖真九陽真符，告下金靈元宏碧昌之天，太丹金元萬炁圖仙元君，三華九惠七暎十明太釋隆昭上真。謹啟后妃，參朝師寶，克證仙真。一如告命。
　　太歲年月日具位臣姓某告行。
　　度公侯將相一品三品命婦及三洞籙官高士第三
　　九 陽 太 運 度 
　　品 清 真 敕 行 
　　元始符命金籙白簡九龍真符，告下朱明紫素煌耀之天,和陽赤明昌陽育明元景上真超度某人，乘玆妙曲，復性生真，超昇仙境，名上清都。一如告命。
　　太歲年月日具位臣姓某告行。
　　度品官命婦四輔正一籙官高士第四
　　元始符命金籙白簡九龍真符，告下玄英樞機應靈元華之天，紫微春景元皇，清晨玉靈上真。拔度某人，參朝靈寶，獲遂登真。一如告命。
　　太歲年月日具位臣姓某告行。
　　生身受度第五
　　青 華 鬰 化 昇 
　　度 與 真 敕 行 
　　元始符命金籙白簡九龍真符，告下北元景緯瑞光紫蓋之天，玄華鎮陰洞官，風澤靈淵應明至真。拔度預修某人，劫劫長存，超凌三界，逍遙玉臺。一如告命。
　　太歲年月日具位臣姓某告行。
　　保國度難消息兵戈第六
　　龍 文 胎 化 映 
　　度 青 玄 敕 行 
　　元始符命金籙白簡九龍真符，告下蓬玄太空之天，五嶽四讀，九州八埏名山大川，地祇百靈眾真。永保國祚，奠安邦境。一如告命。
　　太歲年月日具位臣姓某告行。
　　度侍從卿監郎官朝貴監司守位官品命婦第七
　　元始符命金籙白簡九龍真符，告下太華瓊英七暎之天，瓊華上真，玄靈元冥，十華境分九靈，太明自然之神。拔度某人，神參紫闕，名上丹章。一如告命。
　　太歲年月日具位臣姓某告行。
　　度邑宰官職命婦道流籙士第八
　　威 符 龍 還 魂 
　　神 生 真 敕 行 
　　元始符命金籙白簡九龍真符，告下十方无極世界，三官九署百二十曹，五帝考官，九陰主者，陰景神靈。拔度某人，神參仙域，名記紫文。一如告命。
　　太歲年月日具位臣姓某告行。
　　拔贖沈滯百姓士民第九
　　元始符命金籙白簡救苦真符，告下十方无極世界，三官九府百二十曹，五帝考官，九幽地獄巨天力士，執罰神兵，司命司錄，司功司殺，牛頭獄卒，三界大魔。拔度某人，出離地獄，永辭長夜，睹見光明，萬罪蕩除，冤仇和釋。乘此九真妙戒，拔度功德，上昇天堂。一如告命。
　　太歲年月日具位臣姓某告行。
　　度凶橫非命傷亡第十
　　元始符命金籙白簡救苦真符，淵陰臺北靈玄運之司，十元八告下洞宏緣佐
　　諸神。拔度某人，出離惡趣，魂識洞清，萬罪蕩除，冤仇和釋。乘此某籙，解度功德，上生天堂。一如告命。
　　太歲年月日具位臣姓某告行。
　　通用第十一
　　詰文同前，拔贖士民第九。
　　濟拔血湖第十二
　　元始符命金籙白簡九龍真符，告下清英萬炁總真之天，金闕太隆華精曲素諸真，黃華浩地紫元崇臺夜光夫人，涵清妙宏仙真。拔度某人，速離迷徑，克證生方，真惠洞明，善源澄正。乘此黃籙功德，上昇天堂。一如告命。
　　太歲年月日具位臣姓某告行。
　　長生簡十二品
　　栢木，朱書，青袋，用金龍吏。
　　帝王登真第一
　　元始符命金籙玉簡長生玉曆保真靈符告下，清微洞陽之天，紫清皇曜九炁九真，元陽玉晨蒼道三尊萬神。上啟皇帝，參真契道，克獲生神，龍文結炁，上昇玉京。一如告命，金龍驛傳。
　　太歲年月日。具位臣姓某告行。
　　后妃登真第二
　　元始符命金籙金簡紫詔丹華靈符，告下太皇元明之天，耀清混英妙化洞英諸尊萬神。謹啟后妃，參真合道，上昇紫清。一如告命。
　　太歲年月日具位臣姓某告行。
　　度公侯將相一品二品命婦三洞錄官高士第三
　　元 始 祖 炁 保 
　　生 長 靈 敕 符 
　　元始符命金籙白簡長生靈符，告下南極元光曲真三陽玉陵之天，昌陽三品百英帝真。超度某人，上登朱陵。一如告命。
　　太歲年月具位臣姓某告行。
　　度品官命婦四輔正一籙官高士第四
　　天 寶 應 運 長 
　　生 道 真 敕 符 
　　元始符命金籙白簡長生靈符，告下朱陵周運太丹之天，三十六元煌暉天真。超凌某人，上登朱宮。一如告命。
　　太歲年月日具位臣姓某告行。
　　生身受度第五
　　元 始 妙 道 和 
　　陽 運 生 敕 行 
　　元始符命金籙白簡長生靈符，告下九都玉陽之天，六司八弼，輔真萬化諸。超度預修某人，劫劫長存，隨劫輪，叅真悟道，上登朱陵。一如告命。
　　太歲年月日具位臣姓某告行。
　　保國度難消息兵戈第六
　　清 微 應 命 炁 
　　生 長 存 敕 符 
　　元始符命金籙白簡長生靈符，告下紫微碧玉泰玄之天，太一帝君，十元太一天君，青門黃闕紫禁黑關龍衛，虎轅天真集諸貴神。保度國安民豐，欣樂太平。一如告命。
　　太歲年月日具位臣姓某告行。
　　星辰告下，經緯洞陽，鬱儀洞陰，結璘五星四曜，北斗南辰，諸真解度。如何或某法雷真如何。
　　度侍從卿監郎官朝貴監司守悴命婦第七
　　洞 真 元 混 化 
　　合 生 神 敕 符 
　　元始符命金籙白簡長生靈符，告下南極虛明昌華之天，陽元赤混總真帝靈。超度某人，叅真悟道，上登南宮。一如告命。
　　太歲年月日具位臣姓某告行。
　　度邑宰官職命婦道流籙士第八
　　元 皇 保 運 真 
　　炁 生 神 敕 符 
　　元始符命金籙白簡長生靈符，告下南方丹天世界，朱陵火府南昌上官長生大君韓君，司馬司命司錄延壽益筭度厄尊神，迴骸起死監生大神。超度某人，上登朱宮流火之庭，玉眸鍊質，黃華蕩形，書名紫策，受化更生。乘此金籙，度命功德，時刻昇遷。一如告命。
　　太歲年月日具位臣姓某告行。
　　拔贖沈滯百姓小民第九誥文同前。
　　元 　炁 　始 　玄 　生 
　　真 　與 　靈 　敕 　符 
　　度凶橫非命傷亡第十誥文同前
　　元 　始 　妙 　炁 
　　生 　靈 　育 　真 
　　通用第十一誥文同前
　　元 　始 　符 　命 
　　震 　章 　敕 　靈 
　　濟拔血湖第十二誥文同前
　　元 　始 　符 　命 
　　清 　朗 　洞 　明 
　　角封式用青紙作
　　元始
　　謹　　　　具位臣姓某承址閣奉行封
　　符命
　　背式
　　長生靈符告下
　　某天或某處
　　關發式
　　元景丹天府天猷紫皇神一天君，主龍吏所，合箋聞差，用某宮某府分司。今準元降
　　元始符命金籙白簡救苦真符，拔度某人上昇天宮者。
　　元始符命金籙白簡長生靈符，超度某人上登天宮者。
　　右關菱龍驛吏若干人，資持符命，速達天宮，昭示宸既。故關。
　　太歲年月日時關。
　　救苦簡關前符
　　用黃紙，闊三寸，朱書黏在關前。
　　敕烈神,用茭龍吏
　　長生簡關前符
　　敕烈神,用金龍吏
　　召菱龍吏高宏，乃莢龍之總。
　　高某，臣某。
　　召金龍吏彬益，乃金龍之總。
　　彬某，臣某。
　　議簡
　　簡籙功及幽冥，不可具述。獨張麗華事，尤為昭著。記云：誦經至九過，適當懺罪之時，遂爇簡疏，則奏簡當在功德成就之時明矣。近有方發奏之時，先取救苦符盡焚爇，以為亡者出離地獄，義有未安。蓋抽魂自有文牒，白簡當在傳度時宣告，使亡者乘道場所作功德及願持戒懺悔自新之力，然後奠簡告下，十方赦罪釋冤，自此方為出離地獄上登朱宮爾。故經云：九幽地獄衆生，聞北帝廣為啟請，心生悔過，願求解脫，天尊方為說戒給符。此尤可據。又念呎篆符，不為難事，但能篆二十四面，即可記憶，蓋符呎意義相合故也。人能嘗試之，則知此言不妄。
　　三元簡三面
　　上元簡
　　完 　亮 　照 　耀 
　　細 　轼 　帝 　庭 
　　元始符命清微內篆三天玉簡，告聞上元天官太極宮三十六曹考司典掾。拔度預會，附薦某等神魂，普及沈滯幽魂苦爽，出離天囚，徑詣真都，滌除過咎，朝謁高清。金籙寶符，三界遵承。一如告命，金龍驛傳。
　　太歲年月日具位臣姓某告行。
　　中元簡
　　冠 軾 魁 茂 
　　攝 禁 朝 宗 
　　元始符命清微內篆三天玉簡，告聞中元地官清虛宮四十二曹考司典吏。拔度某魂，普及沈滯幽魂苦爽，出離地戶，乘沐陽光。金籙寶符，三界遵承。一如告命，金龍驛傳。
　　太歲年月日具位臣姓某告行。
　　下元簡
　　烈 玄 帝 命 
　　生 化 萬 真 
　　元始符命清微內篆三天玉簡，告聞下元水官洞源宮四十二曹考司典吏。拔度某等神魂，普及沈滯幽魂苦爽，出離苦趣，超生福庭。金籙寶符，三界遵承。一如告命，金龍驛傳。
　　太歲年月日具位臣姓某告行。
　　九天簡
　　或總一面，或分九面，並同式。
　　清 朗 昭 仞 炁 
　　育 明 泓 整 飛 
　　元始符命金籙白簡清微開．明真符，告下某天高上至真。超度某魂，飛神謁帝，真惠洞明，上生天堂。一如告命。
　　太歲年月日具位臣姓某告行。
　　十方簡
　　或散或總，角封並同九天式。
　　婁 徑 由 漠 洪 
　　鎮 威 冲 廣 元 
　　元始符命黃籙白簡清微濟玄太泓真符，告下某方无極世界。拔度某人，神度紫府，名上丹庭。一如告命。
　　太歲年月日具位臣姓某告行。
　　三十二天簡
　　或四面，或散用誥文，角封並同九天式。
　　東方八天
　　森 亮 涵 泓 
　　暉 奕 互 聖 
　　南方八天
　　符 庚 鎬 復 
　　倞 灼 彬 輝 
　　西方八天
　　晶 高 元 渾 
　　泓 協 鳥 通 
　　北方八天
　　合 拱 葸 惒 
　　岳 杰 羅 遷 
　　三界簡正奏發
　　太 丹 運 化 
　　玉 符 應 升 
　　元始符命清微玉篆太丹簡符，告下蓬玄太空天君，佐命儲副真君，泰山府君，司命真君，上殿炳靈公，西齊王，蒿里丈人，諸司曹僚典者掾佐等神。拔度九州五姓沈滯幽魂苦爽，以及預會附薦神魂，出離幽夜，赦滌罪愆，神度紫府，名上南庭。玉文到處，金龍驛傳。
　　水府告下，水府龍庭，九江四瀆，八海五湖，溪源潭洞，澤谷龍庭，合隸攸司。拔度同前。
　　土府告下，九壘幽扃，朔單鬱絕，風澤洞虛，有司主者。拔度同前。
　　散壇山水土簡
　　璧式
　　山天青，圓。土黃，方。水玄，六角。
　　山簡
　　告下岳峙山，鎮萬神，救靈鎮。
　　謹為某處某人，以今月某日值某之辰命。某等修建靈寶大齋醮，自某日戲事，至某日滿散。今則行道事竟，投簡某山，願神願仙，長生度世，飛行上清。五嶽真人，至聖至靈，乞削罪錄，名九天。請詣靈山，金龍驛傳。
　　太歲年月朔日時具位臣姓某於某山某
　　洞天告聞。
　　土簡
　　告下土皇，九壨三十六萬，敕安鎮。
　　謹為同前詞。願神願仙。中皇九土，戊己黃神，土府五帝，乞削罪名。請詣中宮，勒簡太玄。金紐白信，金龍驛傳。太歲年月同前於某家住宅中宮土府告聞。
　　水簡
　　告下水宮府院亭閣龍潭萬神救合神。
　　謹為同前詞。願神願仙。三元洞府，九江水帝，十二河源，江河淮瀆，溟玲大神，乞削罪錄，上名九天。恭詣水府，金龍驛傳。
　　太歲年月同前於某潭某江告聞。
　　告簡焚後，符祝之。
　　鎮土　 漳水　 神山
　　右仙家修鍊之始，先投簡於三府，乞削過錄功，故有願神願仙之語。前賢取壇中告畢，齋功重明志願，亦為佳事。以槿木為簡，以表潔志，以金龍負簡。又當如簡之長廣，作虛中板底牀，以置簡上，置龍於虛中處，以負簡。有以土府，龍則坐而鎮宅，蓋俗論也。所謂金龍驛傳，豈有坐而能傳置也。以青絲代截髮，青絲每簡用二丈四尺，繫簡縻龍，三府各有匝數。金紐二十一口，每一簡用七口，結於絲上，為龍之銜勒，以表堅固之義。加璧以致敬，禮重幣也。天府璧圓而青。土府璧方而黃。水府璧玄而六出，象水之成數也。
　　玉紙閣式
　　紫宸玄上玉元真誥黃素丹書
　　據入意除已。謹按真科，宣行道範。仰紫清而傳戒，俯玄澤以垂章。用闡金元，廣行玉諧。
　　敕 　頒 　清 　赦 
　　妙 　達 　生 　方 
　　右誥泄自太虛，降流八極。是以宣演，玉元用之，攝行金格。上請紫宸丹剛妙元天君，紫宸丹剛妙元天君，紫宸鬱華九炁天君，紫宸絳章三炁天君，紫宸皓靈七炁天君，紫宸玄真五炁天君，紫宸黃陽一炁天君，紫宸三十六混明皇道君。超度某魂。出離幽夜，睹見光明，飛神煉質，育鍊精英，上生紫極，遊宴丹庭。一如告命。
　　太歲年月朔日時告行。
　　具位臣姓某承誥奉行。
　　列師銜。
　　元上虛元自然寶誥黃素朱書
　　恭奉元降天寶君靈寶君神寶君敕。拔度某人，上生福庭，如預修改云。延生度厄，生身受度，劫劫長存。一如告命。
　　右九天之章三洞飛玄之炁。超度某人，
　　宿命帝圖，返本合元，一一長存，逍遙自在，與道合真。一如誥文，風火驛傳。
　　太歲年月朔日時告行。
　　具位臣姓某承址閣奉行。
　　列師銜。
　　太陽址閣
　　太陽洞煌鬱曜流光玉誥
　　恭奉元降洞煌玉篆誥命。奏為某處某人與預會等，崇建靈寶大齋醮，昇度各家祖禰先靈，普超沈滯幽爽。仰祈飛度。
　　敕 　命 　鬱 　儀 
　　陽 　光 　回 　真 
　　右誥洞煌昭運，廣暎十方，鬱儀金暉，妙應南昌。上啟洞陽鬱儀炎光帝君，日宮三十二天總華諸帝君，策景丹光
　　元令真宰。伏依玉誥，奉命清陽。即使某人，迴魂度魄，神上黃元，三化九鍊，升入天關，炎光真炁，澄正流芳。急急如元始上帝玉宸道君敕。
　　太歲年月朔日時告行。
　　具位臣姓某承誥奉行。
　　列師銜。
　　太陰誥
　　太陰洞靈結璘寶光玉誥
　　恭準元降洞靈玉篆誥命。奏為入意。仰祈超度。
　　敕 　洞 　昭 　命 
　　暉 　暎 　黃 　華 
　　右誥朗暉洞暎，昭一徹黃中，圓景含輝，華靈妙昌。上啟洞陰結璘素皇妙化元君，月府三十二天帝，黃華元君，流光玉女，策景芒陽真宰。伏依玉命，浩蕩天晶。即使某人，招搖洞皇，神彩羽衣，鍊化交相，飛形合道，上升寒光。急急如元始上帝玉宸道君敕。
　　太歲年月朔日時告行。
　　具位臣姓某承誥奉行。
　　列師銜。
　　角封太陰同式，改易宮名
　　太陽洞煌鬱曜流光玉誥上啟
　　謹具位臣姓某承誥奉行封
　　同陽鬱儀宮請進
　　背式
　　太歲年月朔日時告行。
　　無上靈光生神玉誥
　　九天內元生神，恭奉元降玉誥。授於太和靈玄元君，以今遵依宣行。
　　生 化 玄 炁 朝 
　　登 紫 微 敕 
　　右誥九天帝列九行。無量度人，錫以九天自然之炁。為某人，生化形神，妙玄沖寂，飛神上清。一如告命，風火驛傳。
　　太歲年月朔日時告行。
　　具位臣姓某承誥奉行。
　　列師銜。
　　角封
　　無上靈光九天生神玉誥上啟
　　謹具位臣姓某承誥奉行封
　　無上九天帝君
　　鍊度四誥青紙朱書
　　黃籙院門下分司
　　據某處某人，伏為某事，修建靈寶大齋醮。廣集善功，總資超度，恭準元降，保舉某魂上昇仙境。
　　右元始符命，時刻升遷北都寒池部。衛某形魂，制魔保舉，度品南官，死魂受鍊，仙化成人，生身受度，劫劫長存，隨劫輪轉，與天齊年，永度三塗五苦八難，超凌三界，逍遙上清。一如告命。
　　太歲年月日時告行。
　　具位臣姓某承誥奉行。
　　列師銜。
　　黃籙院門下分司
　　據某處入意至恭準元降。升度某魂，過度三界。
　　右普告三界無極神鄉，泉曲之府，北都羅酆，三官九署，十二河源。上解某祖考億劫種親，疾除罪簿，落滅惡根。不
　　得拘留，逼合鬼羣。一如告命。
　　太歲年月日時告行。
　　具位臣姓某承誥奉行。
　　列師銜。
　　黃籙院門下分司
　　據某處入意至恭準元降。保度某魂，上生天堂。
　　右救制地祇侍衛，送迎某魂，拔出地戶五苦八難，七祖升遷，永離鬼官，魂度朱陵，受鍊更生。一如告命。
　　太歲年月日時告行。
　　具位臣姓某承諸奉行。
　　列師銜。
　　黃線院門下分司
　　據某處入意至恭準元降。保度某魂，升入玉虛。
　　右歷關諸天，請滅某魂三惡，斬絕地根，飛度五戶，名列太玄。魔王監舉，無拘天門。一如告命。
　　太歲年月日時告行。
　　具位臣姓某承誥奉行。
　　列師銜。
　　角封
　　元始
　　謹　　　　　具位臣姓某承誥奉行封
　　符命
　　背式
　　太歲年月朔曰時告行
　　普告敕制歷關
　　同前式
　　三界地祇諸天
　　玉曆式
　　元洞玉曆
　　白剖紙三幅，黑字如錢大，每行一十七字，單行朱篆。
　　據入意，恭準元降敕文。
　　混洞開明 道沌幸喘 简羅勒羅 慶持越梓
　　泓囦極覽 造基简平 寧憐知齊 耀爛囦谷
　　盈法緣道 桐景游昌 澄珠坱帥 慶翁景雲
　　延甖寂苑 戲炁上婆 生羽影月 延蘭莽梧
　　述坱艶候 庭高仙昌 京度玄景 度生勃崇
　　雲普仙波 鄉詣扇扈 迅碧矧霞 奉玫龍甥
　　甥升通靈 膚紫英重 松云恭静 逆蘭芝通
　　攝降
　　右告聞：
　　碧玄丹剛洞耀三十二天，玉惠耀光三十二天，同迴亶空大明二十八天，通玄總其茂靈三百六十神王，三元三界海嶽十大洞天，三十六小洞天，七十二福地，三十六靖廬，二十八治，八埏內外，九皇三十六壘，風澤洞虛萬神。仰遵玉曆，超度幽靈魂魄，渾全神識，來赴玄庭。玉曆所至：天光四朗，紫雲回旋。慶霄八會，靈風揚塵。日月吐輝，五星灌津。天地溟津，流灑香煙。河海靜默，山嶽藏雲。五苦咸解，三徒赦原。九幽息對，長夜開緣。盲聾聰明，六痾並痊。地藏發泄，金玉露形。白骨生黑，腐骸還人。龍麟踴躍，你喔鳥獸飛忻。三界長樂，人神懼焉。此日大慶，萬劫更新。玉曆所至，風火無停，罪消地府，名上南宮。急急如
　　元始上帝律令。
　　太歲年月朔日時告行，
　　臣謹遣某神上達。
　　具位臣姓某承址關奉行。
　　列師銜。
　　靈寶泰華瓊宮靈飛玉曆
　　如前。用白剖紙，朱書符，黑字。
　　謹為某處某人，伏為某事，建立壇儀，修崇齋範。請頒符命，開度九幽，廣集功勳，總資超度。
　　除已飛奏
　　天廷，普告三界，昭示草司外。恭準元降。
　　虛 无 溟 涬 
　　天 地 洞 清 
　　生 化 萬 象 
　　妙 理 全 真 
　　飛 神 不 滅 
　　會 集 成 仙 
　　右本際真篆，普告三界，昭示十方。謹因際會，用召璇穹飛仙千二百神，森羅
　　混合辰曜當宇至真，輿埏酆壘掌執靈祇。根括前件，在會所薦，冥魂沈爽，至期來詣齋壇，聽經聞道。神識自在，上昇福庭。玉曆所至，星火奉行。
　　太歲年月朔日時告行，
　　謹遣五方雲路追攝符使一百一十人傳告。
　　具位臣姓某承誥奉行。
　　列師銜。
　　圓封
　　泰華瓊宮靈飛玉曆具位臣姓某封
　　背文
　　太歲年月朔日時告行
　　召沖靈妙感直符朱防符
　　心呪郁享劍
　　玉札式
　　北魁玄範洞淵天赦玉札
　　白剖紙，黑書大字，朱符，如玉曆式。
　　據鄉貫某人，伏為亡過某，自從傾逝，未測。昇沈，叩祈超度。本司領詞激切，除已飛奏天廷，箋聞省府，普告三界，昭示旱司外。恭準元降。
　　玄 光 普 照 
　　號 召 萬 神 
　　拔 贖 元 間 
　　道 搖 上 清 
　　右札
　　元洞玉曆，龍漢延康，普告萬神。謹召北魁玄範何昌、喬荀、魏睦，神虎將軍趙垕、梁偉等。攝召前件，所薦亡靈，赴玉英昭凝府靈華右司，捧籙生昇。札到星火奉行。
　　太歲年月朔日時告行，
　　謹遣鐵甲飛電使者蔚仲堅。
　　具位臣姓某承誥奉行。
　　列師銜。
　　角封
　　北魁玄範洞淵天赦玉札上詣
　　謹具位臣姓某承誥奉行封
　　玉英昭疑府靈華右司通進背式
　　背式
　　太歲年月朔日時告行
　　此札不與玉曆同用，大功緣則用玉曆，為二三千員數，或普度數。
　　玉札或三五名近百名，不以大小功果通用，卻用混洞錄給亡，並繳赴靈華右司。
　　召鐵甲飛電使者蔚仲堅符
　　靈寶昇玄部衛玉檄
　　白剖紙，黑字，朱符。
　　謹據入意。以今齋事，云周醮修，將備所薦神魂，資度幽爽，乘玆玉檄，即遂逍遙。
　　右檄上召
　　泰華瓊宮靈飛司緣佐主神，制魔保舉，度品南宮。一如玉檄，火急奉行。
　　太歲年月朔日時告行，
　　謹遣五方雲路飛行大神等上達。
　　具位臣姓某承誥奉行。
　　列師銜。
　　角封
　　靈寶昇玄部衛玉檄告下
　　謹　　　　　　　　　　　　具位臣姓某承誥奉行封
　　泰華瓊宮靈飛司
　　背式
　　太歲年月朔曰時告行
　　召金元丹明直符韓元吉符
　　召呪格周釗
　　右直符狀，青面，三目，執斧。
　　續批玉曆札
　　此謂已發曆札了，臨期或三五名，旋求超度者。
　　某分司：
　　本司據某人，與在會某人等，崇建黃籙大齋。已行玉曆，關告去後。又據某人來詞，幸遇大齋良會，敢不薦修某人苦干名。仰希恩既同躋。
　　右符請某官分司，追攝一行至真，詳審來符良因。疾速奉行。
　　太歲年月朔日時告行。
　　具位臣姓某承誥奉行。
　　列師銜。
　　封皮
　　玉曆大篆具位臣姓某謹封
　　背式
　　普告三界昭示羣司
　　曆前單狀
　　妙道始青宮分司：
　　恭準元降，玉曆攝召。黃籙大齋會某人等，所薦亡過家先祖禰內外親姻姓名，開具于後。
　　某處某人所薦亡過某人，存歿時生詳名，多寡逐一開列。
　　右具在前，伏乞詳審，即命馳傳。捷疾神吏，上通碧漢，中遍人寰，下及坤輿九州八埏。要見所薦，先魂正身，魂魄至期，來赴齋壇，聞經聽法，以祈升度施行。
　　太歲年月日時具位臣姓某具。
　　元洞玉曆玄廣靈章
　　用白刨紙，黑字，朱符。
　　恭準元降入意。除已飛奏天廷，合行靈章，普告無窮，萬神咸聽。
　　元 詞 玉 曆 
　　飛 行 三 界 
　　召 某 魂 神 
　　右玉曆引攝，所薦魂儀，削除黑剡，來赴齋壇，以憑超度施行。
　　太歲年月朔日時告行。
　　捷 
　　列師銜
　　具位臣姓某承誥奉行。
　　角封
　　元洞
　　謹具位臣姓某承誥奉行封
　　玉曆
　　背式
　　太歲年月日時告行
　　元景丹天飛天神驛法
　　陽神驛吏
　　專上天及起雷用。
　　安廣，陳輝，高傑。
　　並交腳樸頭，朱衣，威貌。
　　召符
　　烈 　　召呪　俱昉
　　陰神驛吏
　　松奇，曾萌，湯信。並交腳樸頭，皂衣威貌。
　　召符
　　冲 　　召呪　俱虔
　　通召心印
　　霑 此乃急速，有召立直。
　　入驛法
　　行
　　篆　　 驛傅。二篆。
　　合
　　清微齋法卷下竟