玉清金笥青華秘文金寶內鍊丹訣
　　經名：玉清金笥青華秘文金寶內鍊丹訣。簡稱《金華秘文》，原題紫陽真人張平叔撰，應係徒人偽託。此書分上、中、下三卷。底本出處：《正統道藏》洞真部。
　　玉清金笥青華秘文金寶內鍊丹訣卷上
　　紫陽真人張平叔撰
　　表奏
　　不避雷鉞之誅，輒伸卑瀆之念，臣處世多虞，無有所為，為必顛躓，年邁三旬，獨於大道有綠焉。回思穹蒼，昔日使我無成者，正佑今日之有成也。感恩至重，銘心戴德，今者切見。嘉爾下民，孰無道器，奔勞塵境，戕伐真元，俞降愈下，棄人就物，就物思人，則不可得而返之矣！物不能脩，終乎異類，哀哉！臣之身自弗能度，反憐及此，固無異泥中蛙而哂籬上雞也。唯某昨傳受《青華真人玉清金笥長生度世金寶內鍊丹訣》，簡而易行，詳而不雜，身裹分陰陽之主，壺中立四象之樞，三中常守以為機，一定不離而作用，用中無用，靜裹長存。哲人秀士，一覽無遺，造化在掌中矣！今欲齋沐精思，著為圖論，毫髮無隱，直泄至真之奧旨。擇其可傳者而傳之，得接續心燈，流傳萬世，顧美事也。然始傳之際，誓語至嚴，蒙師至囑，輕泄犯刑，數欲作而踟跼，勿記其幾矣！伏惟
　　太上好生，度人為重，是用俯伏塵埃，冥心上界。欲望
　　天慈鑒臣之意，若不允而立彰玄譴，如或諒容，俾臣安靜，庶幾敢踐斯言。復陳
　　天陛，臣無任誠惶誠恐，頓首百拜，懷恩之至。臣邇者表奏
　　天廷欲將《青華真人玉清金笥長生度世金寶內鍊丹秘旨》，畫圖立論，傳諸綠士。俯伏茅廬，恭伺天罰，逾三旬焉！今不至，始敢齋沐焚香，精思著述，三日而成，秘諸法筍，以待賢者。謹錄上奏，伏望天慈俯垂赦宥，伏冀人人依此鍊成金寶，超出塵埃，世世相傳，無有泄慢。臣無任誠惶誠恐，頓首百拜以聞。
　　金丹圖論序
　　吾自識金丹秘訣之後，累獲罪於天，而不自俊，又為玄書，並《悟真篇》等，行於世。自心為至矣！忽有客至訪余，怪其狀貌非凡，敬肅待之。或問曰：子於金丹之道，訓人亦至矣！但首尾未明，機關尚隱，後學何以為識？余自此亦不得已也。
　　天機至重，玄律至嚴，子固美言，某敢不奉。曰：子但著為一書，盡底泄漏，苟有譴焉，某當其責。余再拜敬服，遂失所在，余思此語，故著此書，天機泄則泄矣！傳之者當以至寶拜受，有玄律焉！
　　泄慢墮地獄，禍及七祖翁。
　　心為君論
　　心者，神之舍也，心者眾妙之理，而宰萬物也。性在乎是，命在乎是。若夫學道之士，先須了得這一箇字，其餘皆後段事矣！故為之傳。張子野人，身披百袖，自成都歸于故山，築室於山青水綠之中，萬物罄然，而怡怡然，若有所得。客傅於市曰：遭貶張平叔，歸于山矣！從淤之士，叢然而至，立于庭，且泣且拜曰：先生固無恙乎！且夫奔涉山川，逾越險阻者，于玆十年，而貌不少衰，形不少疲者，其有術乎？張子曰：吁！吾與汝言：人之所以憔悴枯槁者，誰使之然？心也，百事集之，一念未已，一念續之，盡日之中，全無頃暇。宵之寐也，則亦若無心焉，但神不存矣！吾本無他術，為能定心，故夫鬼神之所以測度者，吾心之有念耳。心無念，則神之靈不可得而施也。豈神不知吾心，吾亦自不知其為心，乃定之根本也。弟子曰：然則金丹之士，其靜心乎？勿靜心乎？曰：靜之一字，能靜則金丹可坐而致也，但難耳。曰：夫子之言，其誤後學多矣！張子豐然而請其旨曰：夫子與人言金丹之道，常使人心中生意，以意為造化之主，心其能靜乎？曰：子見偏耳，非吾言之所誤也。君尋其平日用心，為何而動？寂然不動，感而遂通，乃吾心之用也。奔役天涯，子無居止，子用心也。夫斗極之北辰，固末始動，其所以為動者，拱之星耳。然拱辰之星，固不能動者，斗極為之樞，而運之爾。性其不動之中，而有所謂動者，丹士之用心也，唯其動之中而存不動者。仁者之用心也，於不動之中，終於不動者，土木之類也。心居於中而兩目屬之，兩腎屬之，三竅屬之，皆未可盡其妙用，其所以為妙用者，但神服其令，氣服其竅，精從其召，神服其令者。心勿馳於外，則神反藏於內，氣服其竅者，心和則氣和，氣和則形和，形和則天地之和應矣！故盛喜怒而氣逆者，喜怒生乎心也，精從其召者，如男女構形而精蕩，亦心使之然。心清即念清，念清則精止。吁！心惟靜則不外馳，心惟靜則和，心惟靜則清，一言以蔽之曰靜，精氣神始得而用矣！精氣神之所以為用者，心靜極則生動也，非平昔之所謂動也，用精氣神於內之動也。精固精氣固氣，神亦可謂性之基也。性則性而基言之，何也？蓋心靜則神全，神全則性現。又一言以蔽之曰靜，其所以為靜者，蓋亦有理。順水行舟，滔滔騰拔，欲往海島，不曰勞形，一旦回家，思鄉安靜，急駕歸帆，求風逆返、還家，固靜之道。但久違而始復，久失而始尋，一日一欲靜，其可得乎？當思歸靜之由，然後能靜，既悟昨非，當求今是，非固常為，是在何處？詩曰：
　　自下金梯墮碧崖，回思閬苑幾花開，向來大道今何在？野草不除荊棘堆。
　　口訣
　　但於一念妄生之際，思平日心不得靜者，此為梗耳，急捨之，久久純熟乎？蓋精依氣生，精實腎宮而氣融之，故隨氣而昇陽為鉛者，此也。精實而元氣不生，元陽不見，何益於我哉？元神見而元氣生，元氣生則元精產。
　　意為媒說
　　意者，豈特為媒而已，金丹之道，自始至終，作用不可離也。意生於心，然心勿馳於意則可，心馳於意末矣！ 
　　坎離說
　　坎者腎宮也，離者心田也，坎靜屬水，乃 ，屬火也；動屬火，乃一也。離動為火，乃 ，屬火也；靜屬水，乃一也。交會之際，心田靜而腎府動，得非真陽在下，而真陰在上乎？況意生乎心，而直下腎府乎？陽生於腎，而直升於黃庭乎？故曰坎離顛倒，若不顛倒而順行，則心火而不靜，則大地火坑之義，明矣！餘見交會圖
　　下手工夫
　　持心論於前，然後參下手工夫於後，蓋心始欲靜而欲念未息。欲念者，氣質性之所為也。此性役真性，常切於目耳次之。脩丹之士，心既無事，則彼固無由而役之矣！其所以役神者，以外物誘之耳。靜坐之際，先行閉息之道，閉息者，夫人之一息，一息未際而一息續之，今則一息既生，而抑後息後息受抑，故續之緩緩焉！久而息定。抑息千萬，不可動心，動心則逐於息，息未止而心已動矣！言未既，有笑于傍者曰：迂哉！此子教人無法，抑息而又不動心，得非以千鈞之物責負於人，使之不用力，可乎？曰：子且聽吾，雖閉息而又存心，則心不動而息亦息矣！又此固閉息之道，安保欲念不生乎？曰：至于生則末矣！念之生也，感物而動爾，定中覺目有所睹，則神役於目矣！急收而返於內。耳有所聽，神役於耳矣，急收內聽，其他皆然。問者曰：聞一知二，吾再知此理矣！吾雖收神而又存心，則神收而心本靜矣！日：存心者，養性也，養性之始，見不存則無所養，無所養則終乎不見矣！存心實自收心始，所謂收神者，蓋收心之餘用耳。行之至久，見如不見，聞如不聞，形心相忘，合乎至道，則元性彰露，而元氣生矣！
　　精神論
　　神者，元性也。余前所說神為主論，蓋亦盡之矣！今念夫脩丹者，凝神之法，凝神之法不在乎前，不在乎速，故又為之論，而後畫神室並論于後。凝者以神於精氣之內，精氣本相依，而神亦戀之。今獨重於神，何也？神者，精氣之主，丹士交會採取，至于行火，無非以神而用氣精。苟先以神凝于氣之中，則氣未可安，神亦未肯戀氣，而反害藥物矣！且神元性也，性方尋見，尚未定，搖搖颺颺，進退存亡，而子使凝之，性豈能自凝？其所以凝之者，亦質之性而凝之也。初云質而尋本性，是可以質性而逐本性，可乎哉？今為學者，蓋為凝神所誤，何耶？蓋神仙有下手先凝神之說，故妄引以盲眾，豈知其所謂凝神者，蓋息念．而返神於心。於心之道，神歸于心，則性之全體見，全體見而用之，無非神用，念念不離金丹，故丹成而神自歸之，何凝之有？故曰凝神者，神融於精氣也，精氣神合而為一，而陽神產矣！則此際此身，乃始為無用之物也。誰曰不然？吾聞於度師，度師聞於遠師，遠師聞於天。
　　幻丹說
　　丹有幻丹者，蓋學道之士，不知正理，而妄為採取交會，故成幻丹。幻丹者，未靜心田，遽採一陽，故斯時也，一陽實非真陽也，乃呼吸之氣也；精亦非元精，乃淫泱之精也；神亦非元神，乃情欲之念也。夫人方學道，便欲為仙，得非欲念乎？以欲念而交會陽生，此幻丹之所以有也。精在腎府，而若採之升至于臍上，又無安頓處，故逐氣而息於氣穴之右，臍生於腎之縷，與氣交結而止，即自日丹。既自曰丹矣，而精神而用著，便是後天底物。先天之物果安在哉？謂之黃庭，內爐、外爐、泥丸等竅，皆先天立之後始見，當此時在何處？實未之有也。傍風起影，入海尋蟾，守株待兔，緣木求魚，一日一敗露，精蕩然而去，先天又無主。嗚呼！非長生之丹，乃促命之法也。又有採氣而上遇心血氣，血凝而為物，亦曰幻丹，若此者眾，故舉以辨惑。
　　捉丹法
　　金丹居內，亦有走失者乎？曰：有。有可捉之道乎？曰：有。然非丹之走失也。曰：門戶不堅而被其出也，幻丹則有走失，金丹安有此患。曰：金丹之出，何以知之？曰：丹在鼎中，備五行之正氣，吾身五行之氣迫爐，則相感而動，一旦覺氣升外，而內描無相感，乃丹不存也。急須放下一場大靜，並所謂爐鼎，丹之在不在，俱付之無何有。或一日或一夜，始覺其在何處。或在心，或在肝，或在脾與腎，身中百竅，皆可藏之。知其在彼處，遂綿綿若存，守之勿使之。再去他處，又一日之久，始以意採取之，則直降於陽宮。又就陽宮，如採取之時用意，遂從舊逕直升陽於鼎矣！造化玄微，至此誰曰不然。苟有云云者，吾之師也。
　　神水華池說
　　神水者，即木液之謂也；華池者，臍中氣穴之下，兩腎中間一竅，絕肖黃庭，穀氣就此而生精，醫家所謂精穴者是也。斯竅也，少壯之士，陽盛氣融，則神水華池，不過澆灌爐鼎，洗滌脾胃，周流潤氣穴而已。元氣衰微，精元枯竭者，皆藉此以為丹本。元氣既衰，非元氣之衰也，乃氣質之氣斷喪已甚，邪慾之性，念念不已，先天又不得見，後天亦不足為用，贏尪之根，殆起于此。華池之竅，乃生精而降於外腎者也。氣壯則精多，精多則華盛，用之如有餘。氣凋之士，精元槁矣，穀氣所臨，不過產一等欷欷之水，流歸腎府耳。然我既靜矣！元氣本無增减，但華池無矣，大藥三品而欠其一，故陽生之際，未直採之時，以意斡歸尾閭，自夾脊直透至泥丸，故就精穴用精，自然隨氣而升，至午宮，遇眾陽融之，則精始可用，然後降至於心，就心取汞，依然下自黃庭，即落乎其中，卻用一意封固，即綿綿若存，以養之。二者就其中自相吞啗，而丹始成。近有浙西一派，雖少壯之士，亦用此法。而結丹，但道在邇求諸遠耳。然各執其是而已。
　　百竅說
　　人之一身，毛竅八萬四千，氣宮三百八十四。毛竅散，屬氣宮臍中氣穴，又為三百八十四宮之主降，而陽宮皆而為精。心為中田，頂為上田，舌下玄膺，目中有銀海，額之中，眉之間，口鼻之衡，耳目之畔，咽喉之側，腰脅之中，皆竅也。余所謂丹之出者，若此竅皆可藏也。豈曰人身止有一二竅也！此一二竅者，眾之樞紐，豈曰止乎斯而已矣！此其體也，用別著說于後。
　　玉清金笥青華秘文金寶內鍊丹訣卷上竟
　　玉清金笥青華秘文金寶內鍊丹訣卷中
　　紫陽真人張平叔撰
　　採取圖論
　　採者採真陽於腎府，取者取真汞於心田。可以採則採，採之必得其用，非其時而採之，則龍不降，虎不升，雖見血氣奔馳，衝衝來往，迷者以為交姤矣！抑不知離坎自離坎，陰中之真陽，陽中之真陰，自兀然耳。至於氣脈為一念所止，則氣疾入脈絡之中，離坎之內，反有傷於鉛汞。雖曰養氣，要於中實所以喪元氣也。夫元氣之在人，至靜始見，是先天之氣也。後天之氣，時刻循環，但人汨於欲而不知詳審耳。至於略定之際，心無他用，則方知其氣之上下，遂錯採以為先天，致返加害。所以近世之學者，常有奇疾，蓋為此也。夫人之疾病，但氣脈為梗耳，氣本自調而若役之，使之升則傷脾胃肺肝、耳目口鼻，降則如次水於長堤，銳然而下趁，沛乎其不可禦也。至真之物，其能存乎！余憫此等言丹之士，故畫採取圖為於第一，雖直泄天機，但人有志於金丹，而反戕其性命，余救之以正理。太上好生，必不我罪，故此篇畫以刀圭玄黃、嬰兄姹女，諸般譬設，盡掃而退三舍，使賢者見之而參同，愚者見之，浮然冰釋，分分朗朗，如寶鑑之察形，洞見毫髮矣！金丹之士，先脩陰德以盡人事，然後持前心論，則大藥產而圖形見矣！採取之法生于心，心者萬化綱維樞紐，必須忘之而始覓之，忘者忘心也，覓者真心也，但於忘中生一覓意，即真心也。恍惚之中，始見真心，真心既見，就此真心生一真意，加以反光內照，庶百竅備陳，元精吐華矣！要在乎無中生有，有中生無，到這境界，併真心俱忘而棄之也。我以無待己，則真息綿綿，真息綿綿之時，後天之氣以定，後天隱則先天之氣見，故陽生焉！．陽生者，先天之氣自氣穴流出，則至于腎中， 如噴泡然。蓋兩腎中間有一縷，透氣穴，乃父母交娠之後，始生脈絡也。故先天之氣遊之，既覺如斯，則一身百脈，盡若春生。春融融而漸長，此時先天之氣始立，先天立而後天愈退藏矣！然後可以微動採取之意。意者以目垂觀於心，卻以心放下，送入陽宮，徐收而又縱，則陽起矣！餘見一陽論 採之意生于心，心生于目，故老子曰：吾嘗觀心得道，亦至靈，夫真息既定，內光乃神光，此心乃真心，真心生意，神光燭心，故常為之說曰，目視心，心生意，意採鉛。若陽生未融盛，而遽採之，則一念採意既萌，後天復起，故日了命，實關于性地。性者，凡所有相，皆是虛妄，既無著相，則虛妄除而真理顯矣！真理方明，而一念生，豈非復其虛妄之相乎！故伺陽長而始採，則勃然而升，先天氣盛，而後天伏不暇矣！採之升也，實有異焉！醺然而上，至于臍而稍止，徐止臍之上，則息，方名曰鉛金也。金生水，故汞產于心，雲從龍，風從虎之理兆矣，風平而雨降，自然鉛汞相投，相吞相啗，金生水，水生木，木又生火，木愛金，而金惡木，乃交會之道也。夫金尅木，反有愛惡之意焉！蓋金木之本性耳。吾以本然之天，故能用五行本然之性，亦不過譬喻耳。 乃先天也，五行在何處，但不如是，則不能達其理。採取之道既明，交會之理復露，再有叮囑，採取不可太緩，太緩則老而不可用，而後天之氣雜矣！學人以《交會圖》參看，則思過半矣！
　　詩曰
　　醺醺和氣釀春風，一點陽生恍惚中，
　　無自有生無勝有，色從空裹色還空。
　　升於臍上鉛情見，產自心源汞性通，
　　定裹見真真裹定，坎離交會雨濛濛。
　　詩曰
　　木為龍兮金為虎，坎戶生男引離女，
　　要知造化有根源，不離真火生於子。
　　交會圖論
　　恍兮惚兮中有象，杳兮冥兮中有物。古先哲常持此以警學者，蓋恍惚冥定之象也，惟定可以鍊丹，不定而陽不生，陽生之後不定而丹不結。故纔以意採鉛而遽止其意，止有時而升有刻，蓋始生無過一氣耳。升于臍則為鉛，故心斯意而無用矣！鉛自能引汞，汞自能尋鉛，恍惚杳冥之中，交姤之理畢矣！我得師之口訣，並泄之。宜秘！宜秘！默而視之，念勿出聲。若有知道之士，宿有善綠，逢此玄機至寶之道，凡遇口訣，記而勿書，書而勿見，則某實戴其德。余從師一十年，凡有所得，盡底陳露，願與同志之士共寶之。此乃玉清金筍束極青華長生度世上品內鍊金丹寶訣。
　　玄律至嚴，某不識避就，撰為此書。亦前三旬表奏天廷，繼得報應，始敢吐露下筆。下筆之時，心蠢蠢然而汗落于紙，涕泣交零，但願志士得之，幸勿相累，同成勝果，共證仙階。吁！知我者謂我心憂，不知我者謂我何求。幸心心相照，某不勝檮告之至，諸仙幸鑑！
　　採取交會口訣
　　忘裹覓，覓裹忘，忘中見，見中忘，陽生矣！忘中採，採中忘，忘裹升，升裹見，見裹變，鉛成矣！定中起，意中升，忘中用，鉛引汞矣！鉛合汞於內，精會神於外，交會矣！鉛汞精神，合而為一，卻將一念，使之落黃庭，歸鼎矣！
　　口訣中口訣
　　打合鉛汞，須用一意，動採一陽，須用以靜而生定。
　　莫怪平叔多兜攬，卻綠學者盡癡迷咦！說盡來。咄！滿眼天花散亂飛，門前流水浪聲微，青聰載取青娥去，頃刻青聰獨自歸。
　　青娥在我
　　巫峽雲生十二峰，故宮簫管寂寥中，星橋路隔青山外，若要相逢永不逢。是性又是命。
　　或問：孰為交姤？日：《採取圖》心下一竅，乃交會之地，不可以有形求，不可以無形取，但鉛升之際，陽氣上 。夫自氣穴降為一陽宮， 我採以意， 汞降之際會，氣降為 ，蓋汞鉛生，鉛升於臍上， 為精光所燭，故曰鉛。鉛猶表也，汞猶影也，表動影隨，故汞降以如之。陽鉛之升，不可謂之純陽，中含精光為鉛，蓋亦屬陰；陰汞之降，不可謂之純陰，心生汞，心為神，含汞遇神光，而後可用。蓋亦屬陽，陽中有陰，陰中有陽，二氣交感，凝結不散，遂成玄珠，如黍米。或問：鉛乃一陽，一陽乃先天一氣耳。汞何物為之？曰：鉛與汞，皆先天之物；鉛乃先天氣，汞乃先天靈，此氣乃命之母，此靈乃性之子。可以曰鉛汞，可以日性命，諸得道之宗師，誰肯直泄至此？又問曰：心下一竅，何竅耳？曰：混沌神房者，此也，乃精光目光之氣，幻而為之，精光華騰為 ，目光垂為 。精雖元精，然無日用之精，則元精不見。又如不信，譬如有水則潮興白氣，未聞白氣興於地也。水乃精也，白氣乃華也，神雖元神，然日用之神而不役，然後元神見。譬之皓月當天，雲收而光始下燭，清諍即無雲也，乘光即照臨也。精雖屬陰而精華屬陽，目光屬陽而照於內，則亦屬陰，光華相遇而成一竅，以氣感氣，使二物會于其中。 物之成也，有精氣焉，有元氣焉，工夫周足，遂為真人。蓋生生之意，寓于此矣！所以能靈而神者，此也。或曰：然則交會之後，安得此珠落于黃庭，歸于鼎內？曰：二物聚時情性合，五行全矣，虎歸于山，龍歸于淵。目光還而精氣復此， 落于黃庭，歸于鼎內。會有關捩子麼纏恍恍惚惚，萬孔生春， 秘秘秘。此數言非正經原有，乃學者有所得之謂也。或問：陽生于上，遽止其意，安保不復降？曰：大哉！問黃庭之下，有一丹室之門戶也，意生則上，故陽升意止則一，故陽則不可得而降矣！爐鼎則在乎一之內，正屬土，故 備五行之正氣，成天地之全形也。或問爐鼎之法。曰：黃庭之在人身如此，至一陽上升，如此珠落于其中之候， 如此即爐鼎也， 黃庭固屬土也。 至于中之中，蓋屬土中之土也。故落于其中，而成鼎器，五行各厚其基，何謂厚其基？夫母求子，子戀母，丹之法也，皆取其本然之性，既歸于鼎而氣各趁之，如子之戀母，故靜坐之中，神光下垂，則歸于鼎，精華上升亦如之。至於行住坐外，如龍養珠，如雞抱卵，而氣各歸之，一身之脈絡皆為之，務在乎勿忘而勿助長耳。學道之士然乎！其不然乎！在某之丹法若是而已矣。
　　詩曰
　　何勞姹女與嬰兒，透徹分明說與伊，
　　身裏乾坤顛倒處，壺中日月運行時。
　　要知一者為陽用，須識一中作氣機，
　　天使紫陽來說盡，後來何必更尋師。
　　真泄天機圖
　　到這田地，知這道理，且莫歡喜。咄！未知如何想。
　　寶劍沉埋古獄邊。虹光夜夜上衝天，虎龍戰罷三田靜，何處求他汞與鉛。嘎嘎嘎，嘻嘻嘻，且休認鹿為馬，一箇玄珠在泥底。
　　牛女橋邊路不通，河車運去杳無蹤，憑誰問得真消息，吹徹重關藉巽風。
　　真泄天機圖論
　　金丹之圖既成，慮天機之尤秘，且論五行之顛倒，述水火之流行，明藥材之進退，體日月之循環。余前所著三篇之文盡矣！今慮夫學者未明，故為此書。此書也，直泄天機，洞見毫髮，化頑石而成金，點瓦礫而成玉，不啻過也。夫兩目為役神之舍，顧贍視矚，神常不得離之。兩耳為送神之地，蓋百里之音，聞于耳而神隨之而又去。兩鼻為勞神之位，隨機而辨之者，誰神也？使耳目口鼻皆如眉，則神豈不安而全之！夫如是則不為後天也，亦不勞脩鍊也。大抵忘於目則神歸于鼎，而燭於內，蓋綿綿若存之時，目垂而下顧也；忘於耳則神歸于鼎，而聞於內，蓋綿綿若存之時，耳內聽於下也；忘於鼻則神歸于鼎，而吸於內，蓋真息既定之時，氣歸元海之理，合而言之，俱忘而俱歸于鼎，而合於內矣！還更有口訣麼？
　　口訣
　　雞能抱卵心常聽。
　　或問：金丹之道，耳目口鼻，固亦得聞之矣，心固不言可知也，肝膽脾胃肺無用之物也，還亦無用之中而有用者也？余答之曰：此固已到而後知其理，但余誓以無隱，夫何隱之有？吾初從師亦叩矣！師贈我以詩曰：
　　余初未達此理，後到此田地，始信師言之不我欺也。今以師不言之者，並言之。夫五行之用，不可缺一，故綿綿若存之頃，脾氣與胃氣相接而歸於心縷；肝氣與膽氣相接，後大小腸接於腎縷；肺氣伏心氣而通於鼻。是氣也，皆靜定之餘，元氣周流，自東而西，自南而北之氣也。西南乃氣之會也，氣合而歸于此，卻自夾脊直透上中丹田，而降於腎腑。兩腎中間，有治命橋一帶，故寒山子日上有接神窟，橫安治命橋者，此也，氣降至于此，陽氣與精氣盛而上衝，與此氣相接於一，則固圍於鼎器之外，日用之則日增。經營之力，故鄞鄂之成肇，於此也。忽然有一物，超然而出，不內不外，金丹之事，不言可知矣！一半玄之又玄，一半者何也？日：金丹之士，到此則一半矣。 超然而出者，乃玄關一竅也。其大無外，其小無內， 有形之中也， 無形之中也，先就有形之中尋無形之中，乃因命而見性也；就無形之中尋有形之中，乃因性而見命也。先性固難，先命則有下手處，譬之萬里雖遠有路耳。先性則如水中捉月，然及其成功一也。先性者或又有勝焉！彼以性制命，我以命制性，故也未容輕議，用力不得到者，知其然也。未見不必存之以有，恐至著相。或又曰：子畫圖中多有竅，何也？日：斯竅也，非採取交會圖中之竅也。蓋一陰一陽之謂道，往來不可窮，用之則充塞于一身之中。此物之作用，不用則歸藏於心田之側，了無形像，然則何物耳？ 回意之主耳，左屬陽，右屬陰， 秘秘秘秘，到這裹方是返太極處。日返太易者自太極，返太極者自太和，致太和者自陰陽始，故曰陰陽和而風雨時，嘉禾生者，譬之若此。大衍五十，天數一，地數二，天三地四，天五地六，天七地八，天九地十，陽奇陰耦。天數二十五，地數三十，合而為五十有五。大衍之數，五十去五，以象五行者，後之鼎內外 是也。又就其中尅一，象太極之不動，其用四十有九。又就其中尅一，以為鄞鄂，其用四十有八。學人行爐鼎用火之法，以四卦為主，以六十卦為用，存乾坤坎離也。又以大衍圖求其象，則循環之理明矣！周天之法泄矣！如或未明，更請看爐鼎圖論云。
　　一點蟾光照太虛，金蟆水裹吸還噓，高低猶是純陰體，何事生陽用有餘。
　　論
　　太虛寥廓，皓月集然，雪浪翻騰，金蟆吐耀。人見月之所以明，而曰金精，精盛則月明焉！孰知金丹之所以生者，性也。水者喻坎宮也，金蟆者，喻一點真陽之竅也，元性喻月性之用也，性之初見，如星大，圓陀陀，光爍爍，未足以見性，但氣質之性稍息，而元性略見，如雲開則月見，頃合則亦然耳。至於不時時存之，則可沒，與見未見時無以異也。故金丹之士，纔見此物分明，便是元氣產矣！遂以而用之。譬之見賊便捉，毋使再逸。然以之收於鼎器之中，而一點元氣之真，終乎不可得出矣！以丹田為日，以心中元性為月，日光自返照月。蓋交會之後，寶體乃生金也。月受日氣，故初三生一陽者，丹既居鼎，覺一點靈光自心常照，而無晝夜，一陽生于月之八日，而二陽產矣t二陽者，丹之金炁少旺，而元性又少現，自二陽生于月之望，而三陽純矣！三陽純者，是所謂元性盡現，即前謂無形之中也。一陽純生時，但覺吾身有一物，或明或隱，二陽生時則遍體生明矣！三陽生者，則光不在內，不在外，但覺此身，如在虛空，亦無身，亦無虛空，亦無日，亦無月，常能如此，則禪定也。但丹士若生於有，而不能採真空，而以無為用也。既至于此，而金丹且半，何也？且元神見矣！而未歸于丹，混精氣而為一，所以為半矣！更說他後一半底道理，月既望矣！十六而一陰生，一陰者性歸于命之始也。自一陰生，至于月之二十三，而二陰產矣！二陰者，乃性歸于命，三之二也，自三陰生于月之三十日，而三陰全矣！三陰者，乃性盡歸于命也。性之全體見，綿綿若存之性，時時反乎命內矣！方其始也，以命而取性之全矣！又以性安命，此是性命天機括處，雙脩者，此之謂也。天機至密，吾盡泄矣！到此際則金丹全也。始於火候，凡一日用度，則一日養之，百日之功，而嬰兒產矣！故吾以月為之喻，取其交會相照之理也。月明實本於金，金之性實出於月，百鍊愈堅，萬劫不壞。蓋金日色月性也，火日氣，金入火而復于元性之真，可以鍊成至寶，號為金液還丹。故修丹者，始則取金，為金生水，交合之理，顯而藉土以成之，故城郭基址，無非托真金藥物而固濟隄防之，鍊成純金，故曰金丹。
　　爐鼎圖
　　鼎爐形象恁分明，八卦縱橫用則親，鍊就五行全藉土，又令真土變真金。
　　爐鼎圖論
　　鼎之為器，匪金匪鐵，爐之為具，匪玉匪石。黃庭為鼎，氣穴為爐，黃庭正在氣穴之上，縷絡相連，是為爐鼎。陰陽為炭，以烹以鍊。夫黃庭之在人身上，交會之頃，乃元氣立之際，此時正開而丹落于其中，遂固之。所謂水銀實滿葫蘆裹，閉塞其口置深水者也。水銀，鉛汞也；葫蘆，黃庭也；探水者，水猶氣也。閉塞黃庭，隱藏丹母，而置于氣會之地，達者審之，得其趣也。虎嘯風生，龍吟雲起，蟋蟀吟秋，蚌蚶顯陰，萬氣歸鼎而封固愈密，烹鍊愈堅，此爐鼎之所以有也。萬卷丹經要旨，畫圖立象，本使人得象忘言。後之學者，皆泥象尋真，各求詭論，豈知夫至道不繁，樞紐陰陽而已矣！如以天一生水云云之數而言此，亦不過明水火之流行耳。如以四時八節而言者，此亦不過喻天地陰陽消長耳。秘其母而言其子，故知之者鮮矣！用成今所以著為此書者，皆棄枝葉而言本根，本根有而枝葉自芳。蓋古人不欲言而余言之，道中君子，宜體此意，母以小道觀焉！依此而行神仙，可立躋也。或問：爐鼎之體明矣！爐鼎之用亦願聞焉！天地間百卉草木，萬類不殊，冬至之後，陽動於下，則枯木重榮，百草萌芽，墊蟲奮發，萬類熙怡。造化豈有心而生萬物，萬物亦何心而望造化，蓋一氣之動，萬類感而然耳。天何心哉！物何心哉！至于百卉開花結實之際，正藥物循環之時，落葉凋芳之際，正藥物歸根復命之時，可喻古人譬藥物產降而成丹，莫有出於此者，但不可泥於無心，使其自浮自沉，亦不可泥於有心，而驅馳逐火。綿綿若存，知其無, , 守其有，知其黑，守其白，靜中行火候，定裏結還丹，贈之以中。
　　神室圖
　　費盡工夫結得成，返光內照景分明，主人未至誰藏得，聞道靈光駕赤城。
　　神室圖論
　　神室者，元神所居之室，鄞鄂是也。人知立鄞鄂之造化，顯然彰露矣！抑不知有室而無主人，何取其為室哉！然主人雖無，而主人之胎，亦在乎一室之中矣！如懷孕然，十月之間，母呼亦呼，母吸亦吸，但氣未足耳，氣足而形完，一點靈光入于其中，則倏然而生啼哭，鎗然純乎其人矣！此乃鄞鄂成，而神歸于室之時也。神歸其室，則所謂得其一，萬事畢矣！蓋交媾之後，神光乘而燭乎玄珠矣！精華升而產于玄珠矣！真鉛則元氣矣！精氣神亦先有胚胎在其中矣！火足氣充，則元精元氣元神盡合而為一，故嬰兒產矣！嬰兒豈即產焉？火爍盡草陰，而胎始脫，到此方是產嬰兒。吾嘗謂古人畫鍊丹之圖象， 固鄞鄂也， 此一點便以安乎其中矣！後之學者，皆謂鄞鄂有而一點安，遂不知安一點於中之道，暫結終散，猛火空燒，而離坎逸矣！夫此一點產于外，而順于後天者，一生二，二生三，三生萬物，皆從此。常人為之志，反逆焉！而產於內，則長生久視之道存矣，豈非歸根復命乎？命復根歸之由深根固蒂也。深根固蒂之道，自澄心遣欲，澄心之理，屏視去聽，始孔子曰非禮勿視，非禮勿聽，非禮勿言，非禮勿動，此便是真實道理。但儒教欲行於世，用於時，故以禮為之防。所謂妄心者，喜怒哀樂各等耳。忠恕慈順恤恭敬謹，則為真心。吾脩丹之士，則以真心並為妄心，混然返其初而原其始，卻就無妄心中生一真念奮天地有為而終則至於無為也。若釋氏之所謂真心，則又異焉，放下六情，了無一念，性地廓然，真元自見。一見之頃，往來自在，蓋靜之極，至于極之極，故見太極則須用一言半句之間，如死一場再生相似，然後可以造化至機，而為不生不死之根本。豈易窺其門戶耶！
　　玉清金笥青華秘文金寶內鍊丹訣卷中竟
　　玉清金笥青華秘文金寶內鍊丹訣卷下
　　紫陽真人張平叔撰
　　前弦須短後弦長，水裹藏燈焰自光，
　　日夜巽風吹不滅，將心挑動更熒煌。
　　火候圖論
　　易之為書，三百八十四爻，火之為數，三百八十四銖。故捨乾坤以為鼎器，坎離為藥物之外，初一用屯蒙，初二用需訟，初三用師比，初四用小畜履，初五用泰否，初六用同人大有，初七用謙豫，初八用隨蠱而金計半斤；初九用臨觀，初十用噬嗑賁，十一用剝復，十二用無妄大畜，十三用頤大過，十四用咸怛，十五用返大壯，十六用晉明夷，十七用家人睽，十八用賽解，十九用損益，二十用央娠，二十一用萃升，二十二用困井，二十三用革鼎而水半斤。二十四用震艮，二十五甩漸歸妹，二十六用豐旅，二十七用巽兌，二十八用渙節，二十九用中孚小過，三十用既濟未濟。頃刻而周，周而復始。自日月運行，一寒一暑，天地氤氳，萬物化醇，倒造化，翻乾坤，竊宇宙，盜陰陽，天下之至通，始可與言此也。或曰：乾坤坎離之體，曰周天火候之時，坎離交矣，坎離交則乾坤會矣！夫天道下降，地道上升，乃乾坤之用也。坎者乾交坤也，離者坤交乾也，其他卦象，不過設體耳，亦不可泥象尋爻，而火候之法始見。又曰：似子言之，不過範圍天地，運行日月而已，而《爐鼎圖》又列八卦於鼎中，《火候圖》又升午位於泥丸，布平橋於卯酉，何也？曰天機固不容泄，言既至此，隱之何為？且河出圖，洛出書，天尚自泄，況於人乎？客曰：止。余．聞泄天機而殃及九祖，獨不聞度一人而福及九祖乎！吾以吾之丹法，盡底無隱而傳於有綠之士，苟有信士一人為仙，某豈無功乎？客曰：子之用心，非某能知及之。曰：是爐也，是鼎也，乃進火進水之理耳。水火無過一氣耳，氣之升也，吾以心接之，即火也；氣之降也，吾以靜持之，即水也，此綿綿若存之時，子午進用之功也。斯時也，方是偃月爐具之時。夫性見則氣生，氣生則金生，金生則氣多，氣多則金愈旺，此二者交相為用也。金旺於中，燭破浮雲，露出一鈎真性，如月之明，乃偃月爐也。存養之久，則金氣盛而全盡，燭見一輸明月，乃全性也。既見全性，又返金性，則吾身皆真性命為之主，此用火之時也。蓋二者未融為一，而用火鍊之，鍊作純金也。包含性命，通體皆陽，浮沉自在，愛日戀月，好游頂門，時至道成，奮厲而脫，霹靂一聲，身非我有。吁嘻！人人可以如此而成功，人而自棄之，若是可哀也哉！余見總篇，方其九轉既周，沐浴已竟，火力終焉，一星不滅，故動 一風，以吹之巽風者，鼎下之片縷耳。闔則為乾，闢則為巽，闔則為噓，闢則為吸，何以能開闢，亦無非意使之然。或曰：巽西方之位，以子所言，巽乃中宮，母乃反乎？曰：西方者，巽之用也，中宮者，巽之體也。吾自心生一意，而降於巽位，其象始闢，則吾言實兼體用而訓也。繼之以乾，乾金而火乃金精，故遇而炎火張設，須坎以抑之，抑之而不能止，則有反攻于下之患，故止以艮而又噓以巽，巽上一畫屬陽，止火非陽不行，故遇震而稍焰，遇離而復炎。又止以坤，坤水也，火從水起，如遇其兌，故不止而自止。坤非正卦，故徐歸于兌，兌又西方之卦也，故自尾閭徐徐升上，而至泥丸頂，為天門，為正午之地。午屬火，火遂加煌，又接之以心，心火也，接者神也，乃神火也，又加煌至，卯酉若直下，則刑德臨門，危其殆哉！故一立而各為二道，今日之卯酉，昔日之坤艮也。火氣也氣，降而復升之理，故歸腎府，化為真水，而用之。蓋文火性柔而難化，遇卯木，木必尅土，遂以火尅木，則土不受尅矣！武火性強而易化，降自酉，酉屬金，金生水，遂為水歸於鼎。曰：何謂文？何謂武？曰：文火自三關，上至于天矣！武火是午宮與心火也。大凡火候只此一場大有危險，丹士宜一戰而勝，則天下定矣！平日周天火候，切不可以為則，然此亦不可執著，彼亦不可執著，且喜且喜。
　　慶雲開盡現洪濛，彷彿空中見祖宗，
　　風定七星還在水，依稀殘韻尚飄空。
　　陰盡圖
　　陰盡圖論
　　張子一日坐于幽室，形忘氣化，倏然兩耳風生，始知秋蟬嗚。隔岸之翠柳，終焉若聞九天之簫韻。恍然有一人立于旁，耳目口鼻與張無異，指張而罵曰：吾自太易以來，為子所役略不瞬，寧何罪於汝？張子不覺失笑而無聲，默謂之曰：來，吾與爾言。汝言固是，但爾為我苦耶？我為爾若耶？姑坐以叔。曰：我先以來本無事，與子同居之後，寤寐亦相持，移像累劫，而不自如，置我沙漠風霜之地，既令我歸東，又令我歸西，種種相魔，自頃以來，始蒙慧以室廬養，以調息，美則美矣，但晚也。張曰：匪吾之過也，乃六欲之賊，使之然也。子微而隱，彼顯而彰，吾知有彼而不知有此，譬之瞽者坐舟，但知舟之日去千里，而不知撐者實勞也。使不欲舟行，則撐者暇矣！似張者欣然曰：幾失君！吾有百鍊之堅刀，可同勦此賊，而去其根。後同入規中時，然後行獨步金闕。張曰：唯唯。見黃光四迸，五色煥然，觀者聽其言曰：去賊之道，不宜急，急則反受其敵。始然力不勝，其禍乃可必，縱放任余心，守之常將息。或作狡詐形，視之常無爾，一戰定三清，萬魔俱屏邇。
　　噫
　　當日風塵枉自橫，波平海晏兆升平，
　　堪憐不達窮通者，猶弄干戈觀我城。
　　噫
　　無明焰子又無煙，煖出真金曜徹天，
　　霹靂一聲圓活子，騰空三覲玉皇前。
　　陽純圖論
　　又無文，看甚？窈窕仙童捧詔來，妙哉！
　　總論金丹之要
　　夫人一身，大而不可以取象天地，包容萬彙，變化莫測，靈通玄妙，百姓日用而不知，故金丹之道鮮矣！夫金丹之道，貴乎藥物，藥物在乎精氣神，神始用神光，精始用精華，氣即用元氣。精非氣不盈，神非氣不充，精因氣融，氣憑精用，氣因神見，神憑氣用。且以吾身之天地言之，自太極既分，兩儀判矣！兩儀生四象，四象生八卦，八卦立而天地、人之道備矣！天以動為體，地以靜為體，天地之氣，往來不息，而日月行乎其中。蓋父母構形育我之後，始生脈絡也，自形完之後，始生縷絡，反若元性之虛無，穀道筋條，殆似草茅之育茂。此乃先天之炁，為先天之道，此金寶之至言也。宜守之以中，則庶乎道路通暢。蓋人受天地之中以生，所謂命也，得天地之中氣以生，遂可為人。我以身為天地，亦宜執其中，而為造化之樞紐。中者有三中，心中意，臍中鼎，腎中爐，三中之至切者，心中意，臍中鼎次之，腎中爐又次之。此三者自金丹之始，至終不可須臾離也。大凡金丹之道，學者尋五行其末矣！當知夫交會之際，恍惚杳冥，養生毛竅，金之本 也；逸豫和暢，肢體柔順，木之本 也。鉛本火體而金情，汞本水體而木性，無他，水火者，鉛汞之體也，金木者，鉛汞之用也。鉛汞凝結，光華會合者，意也，意屬土，五行既全於鼎器之中，物以類聚，五行又環列於鼎器之外，內外相感，而丹始成形，狀如黍米，非青非黃，非黑非白，不可得而名狀也。到此際，又綿綿若存，清淨無為，自然現出百般妙用景象，腎水合精水，自玄膺流下，謂之華池神水。虛無之中，白雪生而黃芽長，只綿綿若存之頃，亦率歸于鼎器之內，是大藥不離精氣神，要認始用藥材。又精氣神之所產也，非便用精氣神也，今有一等旁門，自作自是，而精氣神受役之不暇，奚能產藥也？精氣神三者，孰為重？曰神為重。金丹之道，始然以神而用精氣也，故曰神為重。神者，性之別名也，至靜之餘，元氣方產之際，神亦欲出，急庸定以待之，不然是散而無體之體也。苟誇出入，必為大道，則誰不可為？夫神不疾而速，不行而至，師言曰：神之妙用，無方而有限，若得其道，可以出入，切不可縱為良探。蓋收於內則可，豈宜縱於外也！夫神出而依林木以成形，陰未盡也，將出之際，多異景。月光燦然，從目出也；鼻氣或吸，從鼻出也；耳聞清音，從耳出也。獨不可從口出入者，何也？夫口，五臟之氣所會也，神棄精氣而竊出，避氣盛之地也。神氣精常想戀，神一出二者無依焉。故神之出也，有害無益，日居月諸，照臨下土，丹士逆之為用，順而為火。夫火循環， 九轉中九轉。
　　九轉初生，旺於第一轉，伺陰氣盡，又遠第二轉，餘亦如之，至于九轉周足，遂迫於鼎。故用前進火工夫，謂之真陽而戰草陰。請明言之：人一身皆屬陰，惟有一點陽耳。我以一點之陽，自遠之近，轉之又轉，戰退草陰，則陽道日長，陰道日消，故《易》曰：龍戰于野，其血玄黃，至于陰盡陽純，而丹始能升於泥丸。決然奮厲，真人於斯而始見矣！金丹之道如此而已，更有言不盡底。
　　丹之初成也，交合之際，未免藉陰陽二炁以成之，後則漸以陽火，鍊成純陽之體，故自強不息，乾道也，丹成矣，故凝神以成軀，而成仙丹之初成也。藉五行以成其用，後則漸以真金養成純金之體，故通體之光，金色也。金變日色，故光，金象日性故剛，曰金丹，又曰金仙。幻體雖假合之物，脩丹之士須藉以養丹基，譬之地也，城池固則外邪不能入。故綿綿若存之頃，脾胃合為一脉，而圍丹穴之左，肺肝合為一脉；圍丹穴之右，真氣徹至則環於脉絡之中。故近丹而氣可得之，以化至寶。舉其一可知二，然亦無為自然，始舉是以明矣！夫無為無有為也，夫人之一氣在身，由念而動，譬之握拳，念欲開而五指伸，了無呈得。學人達此，於釆先天一氣之時，行一真念，釆一真氣按圖觀象，落在黃庭，其理一也。窮冬凋剝，必得陰陽交泰之後，乃至萬象。學人達此，當知交會之後，不期產物之產，而自產矣！金之在水，其耀奪目，金之在土，土能藏之。蓋產於幽處，而隱其明處也。丹之居鼎，猶人君之在位，百官稱職，其國自安，而民自安。火候藥物，各得其宜，則萬化成。何謂各得其宜？第一轉產藥於束而降於西，以心為斗柄 ，斡旋其機，故行二十度而魄滿，又斡之二十度而魂滿，則火之魂而水之魄立，而神用大矣。他轉如之，舉其要而明者，言曰：
　　斗極建四時，八節無不順，斗極實兀然，魁杓自後動。只要兩眼皎，上下交相用，須向靜中行，莫就忙裹送。要無形圖與你看，一氣周流歸故宅，金丹何事卻成功。至道本不繁，庸人自生事。我本遇師傳，三囑令探秘，何故畫圖並立論，毫釐說盡鬼神驚。咄！地獄不因傳道者，教存經籍度三師。
　　次第秘訣
　　坐靜打頑空，仰息，守己生時。
　　聞命炁沖和，待氣動方可如下行，存歸 ，然後就上二竅，直衝五星，候見明放靜，又觀心放下了一段，候再見明，一陽真炁產矣！
　　綿綿若存　　只八分
　　小光透用機出入， 開道一回，然後方行子午。
　　大光透用機出入， 破頂一回。
　　此是後上前下，此後並係尾閭五星，於三十日見用機出入。上弦五十日足，見機大凡三遭望，左右見機，下弦日數足，下明鼎內晦，用機，再朝天逕。
　　以太和返太極，以太和返無極。
　　　　　　　 
　　動靜之機，氣盛則抑之以靜，氣弱則助之以意。
　　火候秘訣
　　丹居鼎內，上水下火，心動屬火，靜屬水，乃水鼎也。 底靜屬水，動屬火，乃火鼎也。
　　陽在鼎下曰水，火升於鼎上則水火也，陽火是外爐，外爐與火存於氣穴，黃庭正在氣穴之上，氣穴乃內爐也，內爐存火，近鼎常烹，此綿綿若存也。火長進於下，則不可坐，至於子午二時。午進火，子進水，陽生不以心擾，接之意斡歸於右，轉降于左，存入 ，反是則進火。
　　或曰：敢問九轉之功？曰：三月火候乃九轉。
　　第一轉：初自協邊左右，存為火道，自陽宮起自右邊到肩，橫過正中，凝自左邊送下，遂綿綿若存，宜靜不宜動，宜徐不宜急，動曰扇火，急曰傷丹。此每日子時之功也。
　　第二轉：自脇邊進一寸二分，用如前法，此丑時之用功也。
　　第三轉：自協邊進五分，用法如前，此寅時之用功也。
　　沐浴：卯時火起取丹，計四寸，有縷二條，正為火道。脈透鼎中，故火起不用目，不用心，以意斡之。右轉取橫與鼎齊，正縷地也，遂大靜，火遂為水而歸于鼎丹。遂沐浴，綿綿若存。天機！天機！宜秘！宜秘！. 
　　第四轉：進一寸，用法如前，此辰時之用功也。
　　第五轉：進五分，用法如前，此已時之用功也。
　　第六轉抽添：進五分，火自下，與午時心火頂火俱旺，故陽生小抑之抽也，再生則火微矣！直上于左而橫過，恰值心遂，逢心火，火其炎矣！此抽添也。
　　第七轉：進五分，用如前法，此未時之用功也。
　　第八轉沐浴：行左降右，取丹方一寸，未時之火道，皆至陰之道也。火力過而衰，值申道，亦陰道，無他，心上道，陽道也，心下道，陰道也。二時火皆從陰道過，至酉而始金旺，故靜以待之。火為金液而歸于鼎丹，遂沐浴，卯沐浴乃益汞，酉沐浴是益鉛。
　　第九轉：取丹，五分而已，頃刻用而即定以待。
　　第十轉亥：用巽風起火，行運火之法，見火候之圖。
　　火氣　　　　認著
　　採取圖
　　天向一中分造化
　　人從心上起經綸
　　玉清金笥青華秘文金寶內鍊丹訣卷下竟