紫元君授道傳心法
　　長生陰真人註
　　經名：紫元君授道傳心法。原題長生陰真人注，疑此書出世於唐代。一卷。底本出處：《正統道藏》 洞真部方法類。
　　紫元君授道傳心法
　　長生陰真人註
　　夫授道先授心，心真道不二，心偽道不真。志管心中氣成心中至，誤自合，自才無定止氣從心中生，乃付道在師心。領道心如是曲合心不至。師心豈無二心元都不二。心，獻師先獻至口若負師言不至。奉行先觀心心虛行不至，自師心看誤意。言發自無心學道先鍊心自心猶不真口授道說束去，誑人自誑身心元向西道心元不異。萬處亦如是奉師先奉空一商授學如浮雲終日妄區區，不離生死地。傳紫元君授道傳心法怨誤心一心行，浮雲道須在心，心口言不二，願善自守心，道門自將至。若自心悠悠，誰心肯依至，如人使三師，師多鬼競起。真師豈出門，偽師亂家鬼，從此煩人心，失卻道中事。愚人誑智心，凡眼惑智眼，真人教門深，道來亦不遠。授教先授心，道士心莫散，千說萬遍言，真道有一門，一門象三才，三才出三丹，三丹自三皇，三皇自混沌。混沌生天地，天地列四極，四極生造化，造化生萬象，萬象生萬物，萬物生一門，一門在一心。夫學道之士，知我仙教上宗，萬無一人。賢者即會，愚者即非，其道欲教授為人，師與賢者說，莫與愚者施。以說即見非，非猶師之過矣！我從立天地之始，其法不二，只在混沌氣為元。凡俗之人，妄求外法，失我道元，致人之有死者，世世不知，有萬億數也，蓋為失卻道根。今以切論心源，流行後代，在心如丹用曾，曾為液使，調膠最能，白雪相伏，感氣成龍，雲騰一變，七反猶曾，使我五藏，化如風氣，堅骨壯志，皮肉通籠，明徹如鏡D 詞煩不達，藥在西束，南北必伏，日月昇騰，成而在手，失而在心。師我父母，夫妻得朋，不越四象，殺氣相凌，撫我即在，默我即沈，合我道機，與我心同。修文文訖，天降雲龍，世而不絕，學士用心，真言教心，心真道正。虔誠修真，三丹歸命，九轉玄門，神符靈聖。天一得之，結繩為證，莫不因心，要術無病，元始教心，三才終定，稽首言歸，知心知命。擊以龍虎歌曰：
　　四者混沌，五行之祖，
　　一日曾，曾為使，使為氣，氣為筋。二日陰中陽，陽為日之魂，魂為日之精，精為陽，陽為父，父為胞衣。三日從白液化為堅冰，堅冰是陰中陽，陽為骨，骨憑氣而生白液，白液為髓名。四日水銀，水銀為肉之氣，氣為血，血化毛髮，毛髮憑皮膚為玄郭，而成質。可知三箇月成形，十箇月生餘，兩箇月沐浴，合一年。終稟天成象，遞用五行而輪轉，得名天地至寶。如人受天地正氣，亦為至人。我大道仙人藥寶，不同在世有價之寶，只如世問所用金銀、珊瑚、碼瑙、真珠之類，並量其功價，以貴賤論之。唯有我仙丹，象日月之光明徹，此則法天象地之寶，令人服之，可得長生，天地齊畢。皆是憑自然混沌之氣而成道焉！其混沌之氣，在天為霧露，在地為泉源，沈如碧潭之色，即是自然之道也。仙士勿令錯用意，妄將變黃白藥錯服食，如道士得我自然之道，四氣混沌至藥，但服食一千日，則知神化路不遠矣！如四氣不足，即為神化無憑，亦象至人，日月不足，豈為至人？乃知至人合天地文理為聖，世人以時物文理為哲。哲者自為聖人乎！乃自明其道，秉世問機運動，以功成法焉！量其作事，根性遠近，時至盡化為灰燼。唯我三清官神化藥寶，然得保命長生，天地齊畢，其道不合傳之，如傳在得人付之。綠道本無形，以五行氣相侵為根，人本無至，以心為至，如心惡即言凶，言凶即行疏，行疏道不成。所以三品之丹，付賢不付愚。愚者心暗於世，終日覽仙方書訣而念之，元不得其道性。性由心也，休糧服氣，導引修行，忘治穀神，存魂安魄，凝神定思，一法已上，並是道之空門，實非長生之理。九鼎之丹，用四時火氣，張設文武，不絕侯而晚成。大器希聲，寶貴難貨，至人難識也。
　　鉛為匡郭，周遭祐助，青瑤為使，能調風雨。
　　曾青能為一切金丹使，使為氣，氣為筋，筋成大力焉1 夫藥不至者，蓋猶曾青之力為使，如人不食即無力，食象氣，氣象使，使象食，無食力，乃事不勝矣！夫功皆從力而生成大壯矣！藥無力，即無靈而安身。
　　白液金花，冰生龍虎。
　　龍虎本從虛無氣中相承變，法天道感化，而運得四時天地成象之器。然各稟發生，猶四時薰蒸，各有所歸，生死始啟。道本元者，得名龍虎。龍虎綠陰陽二性，和合相吞伏之氣，所知從虛無氣中生有為之質，然修善去惡，即成之。
　　三一昇騰，必定規矩。
　　三一者，准上三丹，各有歸魂守一之法。論至藥門中，四氣筋骨，血肉相承之法，不失纖毫，勿令失其陰陽時候。每月初發火，從一日數九九之法。此三一法，並是內三一之法，用十二箇月火候，管十二時，配十二位，行九官，象八卦，合五行。黃帝於皇人處，請問三一之門，因此流傳口訣授之，如世世仙士付之，亦勿令載於書。方訣上以口付之，若不依此三一規矩，縱解萬般小法，能變黃白救世，財寶如積山亦未免身死矣。終不是保命之法，學而知之者善。
　　赫然還丹，日月光顧，星辰透明，雲中見路。
　　其還丹成，赫然分明，亦如木中有火，火雖不露其色，如青中帶赤氣，服之一千日化肉質，換骨通靈，安神定魄，反老成少，感天神助之，通於神明。不得輒妄泄露，卻如未得道之日，可以成道矣，雖未滿陰功之問，且得度世不死矣！可知大道無跡，不失其根本，人不失其父母之遺，除此一，萬般妄制伏水銀成黃不得為真道之門也。
　　訣中思深，會者有數，百歲之問，生死不住。仙士傳之，遞相保護，一辰哉流言，更無別故。
　　訣中說至藥，教人長生之門，至藥與世寶別，仙人藥寶，千鍊萬化，全其舊體，令人服食，可知神得長生之路。所以我惜時貴命輕財，愚者即時貴世有之財寶，救一朝一夕，妻妾榮華，行屍走鬼，輕命棄時，自取滅亡，百歲之問，死者不知其數。元君所以哀哉，世人流行，藥中妙道，已化真人，勿令妄運動，各令四人歸業，守道安貧，共成寶命之藥。亦名酉二八，二八成一斤之數，白液白雪是也。白雪堅冰是也，所以言將酉二八酉，合入二性，同於丹砂，勿令常人知之。以火候一數九，九九午之位也。然三一中云：三日一候，三三如九，九數足，其帶紫黑色者，元君讚之。惜於後世仙士，所論歌訣，願明於師，勿令心二者，可以長生備矣！可知天本無親，以心為親，天本無私，以心為私，天本無災，以人為災，災由人興，非天與人。學士不辜於師，子莫逆於父母，即天道長久矣！即人師傳備矣！所以論至事不二，至藥無雙，天人合道，明然可增其福，大不雜矣。若骨多則肉不勝，肉多即骨不勝，骨肉俱由筋，可壯其力，力猶曾也，如無力即如有袋不盛物，豈能立焉？無嬰兒不戀母，嬰兒失母，即如藥無筋，為藥由主力也，無力自無神化之功。如會者，一言見三般支條，不會者，即經歷千書萬訣，不離為愚人。好先求黃白，不尋讀仙書，究其至寶者，多好黃白，未見一兩，不覺身亡。賢者好其至藥，雖未見藥之玄門，且積善。如然。神無、愛利之心，守道安貧，天叉不罰矣善慶從人，師自感其至，且從犧軒之前，後累求仙矣！
　　陽氣數極一百八，陰氣相凝自相結，赫然紫色成還丹，服餌長生不可說。丹砂一味更無別，子母相生無休歇。世人不知費財寶，悟者為之大還訣，有訣不彰，有序不述，得之感之，可傳可說。一名土之父，二名水之母？三名號黃芽，四為七十二石。晶如無藥，不成黃芽，天生物，子母相汨沒，子母不相拋，母向子中出。玄之又玄在眼前，陰中有陽道自全，陰陽不離得和合，鍊之服之得神仙。一名準中成，二號大道名，採續不斷，，添之自靈。在天為霧露，在地為泉源，數盡陰陽數，得之終不言。甲子下火當旬候，旬候得子母，仍舊旬候，數足自周旋，從此堪為兩分首。一名真源秋石，二名大道精魄，還丹採之，合宜離塵，是塵仙客。日月非我形，陰陽自成質，乾坤造化中，六合皆歸一，壇鼇為宮，濛之又濛，一旬方一候，一沐又還濛，數足自靈聖，乾坤處處通。
　　右壇為官等句，吾神室也。
　　紫元君授道傳心法竟