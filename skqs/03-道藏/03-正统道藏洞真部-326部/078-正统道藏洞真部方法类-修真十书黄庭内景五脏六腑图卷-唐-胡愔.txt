修真十書黃庭內景五藏六府圖卷之五十四
　　黃庭內景五藏六府圖序
　　太白山見素女胡情撰
　　夫天主陽，食人以五氣；地主陰，食人以五味。陰陽相成，結為五藏之氣，散人四肢十二部三百六十關節，引為經脈津液血髓，蘊成六府三焦十二經，通為九竅，散五藏者為人形之主。一藏損則百病生，五藏損則百形滅。故立五藏者，神明魂魄志意之所主，是以心主神，肝主魂，肺主魄，脾主智，腎主精。發外為五事，上應五星，下應五嶽，皆模範天地、稟象日月，觸類而不勝言。若能存神修養，克己勵志，其道成矣。骨氣堅強，則內受腥腐諸毒不能侵，外遭疾病諸氣不能損，聰明純粹，卻老延年，志高神仙，形無困憊，日月精光來附我身，四時六氣來合＇我體，入變化之道，通神明之理，把握陰陽，呼吸精神，造物者翻為我所制。至此之時，不假金丹玉液、琅牙大還，自然神化沖虛，合太和而是理霄上；五藏之氣結五雲而入天中，左召陽神六甲，右呼陰神六丁，千變萬化，馭飛輸而適意。彼不悟者，勞苦外求，實非知生之道也。是故太白曰：精足為神，氣足．為道，藏神養氣，保守堅貞，陰陽交會，以立真形。但惜夙性不敏，幻慕慈門，使志無為，棲心淡泊，覽《黃庭》之妙理，窮碧簡之遺文，志焦心碎，屢更歲月。伏見舊圖，奧密津路，幽深詞理，慨玄順之著，或指示以色象，或略記於神名，諸氏慕修，異端斯起，遂使後學之輩罕得其門，差之毫釐，謬逾千里。今輒搜羅管見，罄竭諛聞，按擅諸經則為圖式。先明藏府，次說修行，并引病源吐納除疾，旁通藥理導引屈伸察色尋證自焚食忌，庶使後來學者，得以按圖而云，諸法可見，萬品昭然。惜稽首頓首再拜謹書。
　　黃庭內景五藏六府圖
　　肺藏圖
　　活肺用咽，呬吸為補。肺，金宮也，為五藏之華蓋，本一居上，對胸六葉，色如綺映紅。凡丈夫八十，肺氣衰，魄離散也。重三斤三兩，西方白色入通於肺，開竅於鼻，亦云左孔為庚、右孔為辛，在形為皮毛，肺脈出於少商。肺者，藏之長氣之本也，是以諸氣屬之，久臥傷氣，充氣圓於肺，蓋呼吸之津、傳送之宮治。又魄門亦為玉堂宮，肺者相傳之宮也，治節出焉。於液為涕，涕者，肺之液，腎邪入肺則多涕也。肺生於右肺為之嗽。六府，大腸之府，大腸與肺合為傳寫行道之府也。五官鼻為肺之官，肺氣旺則鼻通，肺病則不知香臭。肺合於脾，其榮毛也，肺之合也，皮緩而毛落者，肺氣先死也。為西方兌金也，受於寅、生於巳、王於酉、病於亥、死於子、墓於丑也。為秋肺旺，腎相，肝死，心囚，脾休，日為庚辛西方干位，辰為申酉西方支位。為金，扶土抑水剋木，辰相秋、旺冬、休春、囚火、秀夏。死之聲，商，金音也，其聲散，能切以明溫和以虛肺也。色白，金，肺色，如象音生色也，枯音死者也。味辛，其性散，食之先走氣，氣疾勿多食，則皮膚其臭腥，心邪入肺則惡腥也。其性義，肺氣之義，其性怒，金性剛而主怒，肺之中亦作白氣存也。肺神皓華，字虛成。夫肺者，兌之氣、金之精，其色白，其象如懸磬，其神形如白獸。肺生魄化為玉童，長七寸，素衣持兵杖往來於肺府也，一云肺有七童子、十四玉女守之。其神多怒，人之怒者，蓋發於肺藏。欲安其魄而存其形者，當收思斂慾，合仁育義不怒，其怒不聲，息其金而後全其生，則合乎太和也。肺合於大腸，上主鼻，故人肺風則鼻塞。人之容色枯者，肺乾也。人之鼻癢者，鼻有蟲也。人之多怖者，肺中魄離於外也。人之體薰黯者，肺氣微也。人之多聲者，肺之盛也。人之不耐寒暑，肺勞也。人之好食辛味者，肺氣不足也。人之腸嗚者，肺壅也。人之顏色鮮白者，肺無病也。肺邪，其人則好哭。夫肺主商之疾，當咽。咽者，肺之氣也，其氣義，能抽然知肺之病，所以人之有怒填塞胸臆者，則長呬而洩之，蓋自理也。向若不咽，必致傷敗。嗽咽而獲全乎，故肺疾當用咽瀉之。夫人之無苦而呬者，不祥也。夫肺處七宮，主信，使人方正好直，習先忠則魄安形全也。且肺者秋之用事三月此為容平，天氣以急，地氣以明，雀外雞起，使志安寧，以緩秋琍。收斂神氣，使氣和平，無外其志，使肺氣清。養生之則，傷則咳嗽鼾噓也。
　　修養法
　　常以七月、八月、九月朔望旭旦西面坐，嗚天鼓七飲玉津，然後瞑目正心，思兌宮白氣入口，七吞之，閉氣七十息，則重神混體，百邪莫之向，兵刃不能害，延年益算，名飛仙籍。蓋所補瀉氣安息靈魄之所致哉。
　　相肺藏病法
　　肺病熱，右頰赤。肺病者，色白而毛擒，喘咳逆氣，胸背四肢煩疼，或夢見美女，許來親近相依附。肺虛則少氣，不能報息，鼻燥喉乾。肺風則多汗畏風，時欲咳嗽，如氣盡日則止，暮則甚。診在眉上，其色白，肺主秋，手太陰陽明主治，其日庚辛。肺若氣上逆，急食苦以洩之。又曰肺病欲收，食酸以收之，用辛補之，苦瀉之。禁食寒，肺惡寒也。肺病，證肺病臍右身勒氣，按之若痛，苦咳嗽，熱也。
　　治病肺藏方
　　肺有病，鼻塞不通，不聞香臭，中有息肉，或上瘡，皮膚燥癢，惡瘡疥癬，上氣咳嗽，涕唾膿血，宜服消風散。
　　人參八分，玄參七分，防風八分，
　　沙參五分，天雄八分，薯葉十分，
　　丹參七分，苦參八分，秦荒七分，
　　小茱萸。
　　右搗羅為末，空腹以防風湯下三錢。以鼻微長引氣，以口之，令耳不呬得聞也。皆先調氣合和，然後呬之。肺有病用大咽三十遍，細咽十遍，去肺家勞熱、上氣咳嗽、皮膚瘡瘍、四肢煩疼、鼻塞胸背痛，數法咽之，疾瘧，止，過度損矣。七月勿食茱萸，成血利；八月九月勿食薑并肝、心、肺。肺病，宜食黍桃苦味也。
　　導引法
　　可正坐以兩手擅地，縮身曲脊，向上三舉，去肺家風邪積勞。亦可反拳槌脊上，左右各三五度，此法去胸臆問
　　風毒，閉氣為之良久，閉目嚥液，三叩齒為止。
　　黃庭內景五藏六府圖
　　心藏圖
　　治心用呵，呵為瀉，吸為補。心火宮也，居肺下肝上，對鳩尾下一寸。色如縞映絳，形如蓮花未開之狀。凡丈夫，至六十心氣衰，衰言多錯忘也。重十二兩，南方赤色入通於心，開竅於舌，在形為脈，出於中衝。心者，生之本神之處也，且心為諸藏之主，明運用生，是以心藏神亦君主之官也，神明出焉監飲四方，亦號五神君，亦號太尉公。心為帝王，正居中央，亦號曰靈臺。心部於表心為之噫當氣痛於心，液為汗，汗者，心之液腎之液，液則多汗。五府小腸為心之府，小腸與心之合為受盛之府。五官舌為心之官，心氣通則舌知五味，心病則舌焦卷而短，不知五味矣。合於脈其縈色也，心之合也，血脈虛少而不縈於藏者也。府心先死也，為南方離火也，火受氣於亥，生於寅，旺於午，病於申，死於酉，墓於戌也，為夏。心旺脾相，肺死腎囚，肝休。日為丙丁南方午位，辰為巳午南方支位，為火扶木抑土，夏旺季夏，剋金畏水，春囚秋休冬死。聲徵，火音也，其聲和而疾其心者。色赤，火，心色如火也，如雄雞心色者生，黑色者死。味苦，其性堅，食之先走骨，骨病勿多食，多食而爪枯也。其具焦，心邪自然積惡焦也。其性禮，心氣主，其性樂火，性樂而主燥，心之應南嶽，通熒惑之精，夏三月存熒惑在心中，亦作赤氣存之者。心神丹元，字守靈。心病證臍上有動氣，按之牢苦，痛心苦煩。心病，手足掌中熱也。
　　治心藏病法
　　心有病，口乾舌強，或咽喉中痛，嚥唾不得，口內生瘡，忘前失後，夢見一爐鼇、冶鑄之事，宜服五參圓。
　　秦芁七分，人參七分，玄參十分，乾薑十分，沙參五分，酸卑八分，丹參八分，苦參八分。
　　以鼻微引氣，以口呵之，皆調氣如上，勿令耳聞之，然後呵之。心有病大呵三十遍，細呵十遍，去心勞熱、一切煩悶。心疾等以瀉，病瘥，止，過度則卻損矣。
　　忌食法
　　四月勿食大蒜，令人髮易白及墮。五月勿食蓬，損心及有毒。并勿食心腎，令人心痛，宜食大小麥，去霍，禁鹹味。
　　心藏道引法
　　可正坐，以兩手作拳，用力左右互相築，各六度。又可正坐以一首按腕上，一手向下拓空如重石。又以兩手相叉，以腳踏手中，各五六度，能去心胸間風邪諸疾，觀氣為之畢，良久，閉目三咽三叩齒而止。
　　肝藏圖
　　治肝用噓，噓之為瀉，吸為補。肝，木宮也，居心下，少近左有三葉，色如縞映鉗。凡丈夫至六十，肝氣衰，減葉薄膽，目不明也。重四斤四兩。東方青色入通於肝，開竅於目，左目甲，右目乙，在形為眼。肝脈出於大敦，肝
　　色青翠，大小相重之象也。肝者罷極一之本魂之處也，左目為日、為王父，右目為月、為王母、為淚、為陰之精也。肝號大尚書，亦號大夫天，為清玲宮。肝生於左肝為之語也。氣通於肝，液為淚，肝者用之液，腎邪入肝，則多淚也。六府膽為肝之府，膽與肝合，眼為膽之官，肝食通則眼分明，肝實則目赤。肝合於筋，其榮爪，肝之合也，筋緩而不能自收持者，肝先死也。為東方震木也，木受氣於申、死於午、生於亥、旺於卯、病於巳、墓於未者也。肝主，心相、脾死、肺囚、腎休，日為甲乙東方干位，辰為寅卯束方支位。為木扶水抑火剋土畏金，冬相春旺夏休季夏囚秋死也。聲角，木音也，其聲降以約其和靜以清，能初肝。色青，木，肝色也，如翠羽者生，如草滋者死也。味酸，其性收，食先走筋，筋病勿多食，則皮槁而毛落。其性仁，肝氣主仁，其性喜木好生，而主喜。肝之束嶽，上通歲星之精，春三月存歲星在肝中，亦作青氣存也。肝神龍煙，字合明。夫肝者，震之氣、木之精，其象青，其象如懸匏，其神形如青龍。肝主魂，化為二玉童，一青衣，一黃衣，各長九寸，持玉漿出於肝藏。一云肝有三童子、六玉女守之。其神好仁，仁惠蓋發於肝藏，故安其魂而延其治者，則當澤者被芻棘恩草。主筋，故人之肝虧則筋急，人之皮
　　枯者，肝中熱；人之肌肉斑點者，肝風也；人之色青者，肝盛也；人之好食酸物者，肝不足也；人之髮枯，肝傷也；人之手足多汗者，無疾；肺邪入肝則多哭。夫肝主筋，肝之有疾，當用噓。噓者肝之氣，其氣仁，能除毀痛，皆自然之驗也，不以為噓者哉，此至理通玄之道也。夫肝處三宮，主仁，使人凝肅慈惠，及物則魂安而形全也。用肝者，春之用事，三月，天地氣生，萬物以榮，花繁葉茂，仁氣初萌，夜臥早起，廣步於庭，被髮緩形，以使志生，生而勿殺，予而勿奪，賞而勿罰,此春之應養生之道。逆之則傷肝，則毛髮不榮，為寒，變則奉生者少也。
　　修養法
　　常以正月、二月、三月朔旦東面平坐，叩齒三通，閉氣九十息，吸震宮青氣入口，九吞之以補虛損，享青龍之膏，以致二童之饑，木精乘土，則樂多少憂，養精之妙也。
　　相肝藏病
　　肝熱者，左目赤。肝病者，目睫，兩臉下痛，引小腹，令人喜怒。肝虛則恐，如人將捕之。肝實則怒，虛則寒。陰氣壯，壯則夢山樹、園苑生草，肝氣通。頭痛、耳聾、頰風腫，惡風喜怒諒在目，其色青。又云肝病主春，足厥陰與足少陽為表裹，主治，其日甲乙，肝若急，食甘以緩之。又曰肝病欲散，急食辛以散之，用鹹補之，辛瀉之禁當風，肝惡風也。
　　肝藏吐納法
　　以鼻微引氣，以口噓之。肝病，用大噓三十遍，細噓十遍，能去肝家虛熱，亦除四肢壯氣眼暗。一切熱者，數數噓之，綿綿不絕為妙。病搓則止，過度請，不必，恐損。
　　生食忌
　　正月不食生蔥，熱者不食益佳。二月三月勿食蒜子、寥子及百藥心，勿食肝肺，宜食麻子、巨勝子、李子。禁辛。
　　導引法
　　可正坐，以手兩相重按腔下，徐緩身，左右各三五度。又可正坐，兩手拽，相叉翻覆向胸三五度，此能去肝家積聚風邪毒氣。餘如上。
　　黃庭內景五藏六府圖
　　脾藏圖
　　治脾用呼，呼為瀉，吸為補。脾，土宮也，擒太倉，在臍上三寸，色如縞映黃。凡丈夫至七十，脾氣虛，而皮膚枯瘦者矣。重二斤三兩，中央黃色，入通於口，口為戊己舌為己。在形為之脾脈，出為隱，日脾為五藏之樞也。脾者，肉之本，意之本處也。脾為黃庭，亦為中主，為黃龍君也，亦為諫議大夫，亦為倉凜之官，化物出焉，號為中黃官。脾主於中，脾為之合穀氣，通於脾為液，為脾液者，脾之液，腎邪入脾則多涎。六府胃為五穀之府，胃與脾合為穀府。五官口為脾之官，脾氣通則口知五味，脾病則口乾不能食，不知五味好惡。脾合於肉，則縈肉也。脾之合肌，肉消瘦不能肥，脾先死為中央中土也。受氣於己、生於子、病於亥、死於卯、墓於辰也。為季夏，脾王，肺相、腎死、肝囚、心休，日為戊己中央干位，辰為辰戌丑未中央支位。為土，季夏正，秋休、冬囚、春死，土扶火、抑金，尅水、畏木，交相。聲宮，土音也，其聲所以舒其和博以柔能於脾也。色黃，土，脾色，色如蟹腹者生，如枳實者死。味甘，其性緩，食之先走肉，肉病勿多食，多食則骨病而毛落也。其臭香，心邪入脾則惡香。其性信，脾食言信，其情恐懼，土性而主恐懼。脾之外應中嶽，上通鎮星之精，季夏并季秋各十八日存鎮星在脾，亦作黃氣存也。脾神常在，字魂停。夫脾者，坤之氣、土之精，其色黃，其象如覆蓋，其神形如鳳。脾主意化為一玉女，長七寸，循環於脾藏也。其神烈，嫉拓人，人拓者，蓋起於脾藏。土無正形，故無准也。婦人拓甚者，乘陰也，欲安其意，則當去欲寡色。少思屏慮，長其土德而後全其生，則合夫太陰也。脾連於胃，上主於口，消穀府也，如磨轉也，化其生而於熟也。食不消者，脾不轉也。食堅物者，脾磨不盡化也，則為食患，故諸藏不調則傷質，傷質則損神，則傷人之速也。故人不欲食堅物者，全身之妙道也。人之欲不食者，脾中有不化之食；人多惑者，脾藏不安也；人之多食，脾虛也；人之食不下者，脾寒也；人之無顏色者，脾傷也，人之好食甘食者，脾不足也；人之明岡鮮白猾者，脾無病。脾邪入於脾，則多歌。夫脾之土宮，故脾之有疾當用呼。呼者，脾之氣，其氣確能抽脾之疾，故人中熱者則呼以驅濕之弊也。夫脾主宮主信，使人意弘廣大，屈己濟人，於利忍分，不以自專為德，不以財爭為事，則以脾安而形全也。且脾無定位，興旺四季，隨四氣也。助氣萬物，脾育陽脾義之道也，不以月屈為德，不以物說為功。長坤之理也。逆之則傷脾。
　　修養法
　　常以季夏之月朔旦，并及四季之月十八日旭旦，坐中宮，禁氣五息，嗚天鼓十二通，吸坤宮之黃氣入口，十二咽以補呼之損，以飲玉液醴以致神鳳之味，以補於脾，以佐神也。入山不畏虎狼，登險不懼顛蹶者，行氣禁土之精也。
　　相病法
　　脾赤者，鼻赤，色黃而濡鼻。病者，體上遊風習習，遍體悶疼身重，若肌肉萎，足不能行，喜聲，腳下痛。脾虛腹肚脹嗚，成搪痢，食多不化。脾寒之疾多汗惡風，身體息惰，四肢無力，不用癥黃，不耆飲食。診在鼻，其色黃，旺季夏，足太陰陽明主治，其日戊己。脾若濕，急食苦以燥之。又曰脾虛欲發緩，急食甘以緩，甘則補之，苦則瀉之。禁燥。
　　脾病證脾病，
　　當臍有動氣，按之牢痛苦逆氣，小腸急痛，洩不定重經塞。
　　治脾藏吐納法
　　以鼻微長引氣，以口呼之。脾病用大呼三十遍，細呼十遍，能去脾家一切冷氣，發熱霍亂、宿食不消、偏風頑痺、腹內結塊者，數數呼呼，相次勿絕，疾退則止，勿過度。
　　食禁
　　六月勿食茱萸，令人患赤白痢。四季勿食脾肝羊血，宜食梗米、棗葵。禁酸。
　　導引法
　　可大坐，伸一腳屈一腳，以兩手向後反掣，各三五度。亦可跪坐，以兩手拒地，回顧用力虎視，各三五度，能去脾藏積聚風邪，喜食。
　　黃庭內景五藏六府圖
　　腎藏圖
　　腎用吹，吹為瀉，吸為補。腎，水宮也，左腎右腎前對臍膊，著於脊。色如縞映紫。凡丈夫至六十腎氣衰髮墮齒，氣衰焦經脈空虛，人之有槁，七十形體皆極，九十如樹之有根也。重二斤二兩。北方黑色，入通於腎，開竅於二陰，左腎為壬，右腎為癸，在形為骨，久立傷損骨。腎脈出于湧泉。腎者，腎藏之本精之處也，腎為後宮，為女主，腎經於上焦，榮於中焦，衛於下焦。腎者作強之官，仗巧出焉，法於象，為之理，亦為久，而餘氣通於兩竅，為液、為唾。唾者液也，氣入腎則多唾也。六府膀胱為腎府，膀胱與腎合為津慶之府。五官耳為腎之官，腎氣通則聞五音，腎病則耳聾骨萎也。腎合於骨，其榮髮也，腎之合也。骨萎不能起床者，腎氣先死也，准此例矣。為北方坎水也，水受氣於巳、生於申、旺於子、病於寅、死於卯、墓於辰也。為冬腎旺，肝心死、脾囚、肺休，日為壬癸北方干位，辰為亥子北方支位。為水扶木生金，抑水剋火畏土，秋相冬旺，春休夏囚季夏死。聲羽，水音也，其聲沈以虛其和短以散能動也。色黑，水，腎色也，如鴉羽者生，如墨煤者死。味鹹，其性多食之走血，血病勿多食，多食脈溢而變色也。其臭朽心邪入腎則惡朽也。其性智，腎主智，其事悲，水性故悲位也。腎之外應北嶽，上通辰星之精，冬三月存辰星在腎中，亦作黑氣存之也。腎神去冥，字育英。夫腎者，坎之氣，水之精，其色黑，其象如懸石，其神形如鹿兩頭，主智，化為玉童，長一尺也。人之腎藏其神和也，入之柔順，其至而後全其生，則合夫太清也。合於骨，上主於齒。齒痛者，腎傷也。又主於耳，人之不聞聲者，腎虧也。人之骨疼者，腎虛也。人之齒多齟者，腎虛也。人之齒銷者，腎之風也。人之耳痛者，腎氣壅也。人之多呵欠者，腎邪也。人之腰不伸者，腎冰也。人之色黃黑者，腎衰也。人之容色紫光腎，無苦也。人之骨嗚者，腎贏也。肺邪入腎多伸。夫腎主羽，故腎病當吹也。腎之氣，其氣智，能抽腎之疾。故人有積氣衝臆，則強吹腎氣，沈滯吹微通也。夫腎處一宮主智，使人惠利，神彩疏朗，不滯於事，則固而形全也。且腎者，冬之用，乾坤氣閉，萬物伏藏，戌寢寅起，與玄陰并，外陰內陽，以養骨，以恬其神。逆之，則傷腎。
　　修養法
　　常以十月十一月十二月西北面，平嗚金梁十，飲玉泉三，訖，吸玄宮黑色氣入口，五吞之，以補吹損之味，白鹿之飼，設玉童之撰。裨莖唱氣，神和體安，則群妖莫之害也，則致長生。
　　相腎藏病法
　　腎熱者，頤赤。腎病者，色黑而齒槁，腹大體重，喘咳汗出惡風。腎病，則腰中痛風，則頭多恐風，食飲不下，膈寒不通，腹滿失衣則腹脹，食寒則洩脈，在形黑瘦而腹大。又腎主冬，足少陰太陽主治其自壬癸，腎苦燥，急食辛以潤之，致液氣通也。腎堅病，急食苦以弱之，用苦以瀉之，鹹以補之。禁無犯熱食溫衣腎燥也。
　　腎病證
　　腎病，臍下有動氣，按之若勞病，苦腹食不消，體重，骨節痛，嗜外。
　　治腎苦病方
　　腎有病，腰胯膀胱玲疥或痺，小便餘澀，疝癥所纏，宜服八味圓。
　　乾地黃八分，牡丹三分，澤瀉三分，桂心二分，狹苓三分，附子二分，薯莊四分，山茱萸四分。
　　右件以蜜為圓，如桐子大，空心湯下三十圓。
　　治腎藏吐納法
　　以鼻微長引氣，以口吹之。腎病用大吹三十遍，細吹十遍，能去腎家一切玲腰疼膝沉重，久立不得，陽道衰弱，耳中蟬嗚，及口中有瘡，是腎家之疾煩熱去。數數吹之，相次勿絕，病癢止，過度則損。
　　食忌
　　十月勿食椒，令人口乾成赤白痢。十一月十二月勿食鮮鱗甲之物、并食脾腎，宜食大豆、黃卷栗蕾，禁其物。
　　導引法
　　可正坐，以兩手上，從耳左右引臉三五度。亦可反手著煉拋射，左右同緩身三五度。亦可以足前後瑜，左右各十數度。能去腰腎膀胱問風邪積聚，餘如上法。
　　黃庭內景五藏六府圖
　　膽藏圖
　　故天有五行以生寒暑燥濕，人有五氣以生喜弩悲憂恐。故喜怒傷氣，寒暑傷形。喜怒不節，寒暑過度，生乃不顧。人能依時攝養，兌其天枉也。目無妄視，口無妄言，耳無妄聽，鼻無妄嗅，養生之妙方也。常以兩手相摩令熱，以拭面三七，亦身周摩令遍，名曰乾浴，令人卻事無惡，面有玉澤金光也。又以其五藏數加膽，名六府，且膽亦受水氣，與坎同道，不可例祝之，故別立膽藏圖。治膽用嘻，嘻為瀉，吸為補。膽膊著肝，色如縞映青，重三兩三銖，膽為中青之府，號將軍，決曹吏，能僖剛而能柔和，精為騰蛇，能勇健。膽者，筋之應也，膽為六府之精也。膽者，中正之官，庾斷于此。膽神龍曜，字威聞。夫膽者，金之精，水之色，其色青，其象如懸瓠，其神形如龜蛇，化為玉童，長一尺，執戟在手出入奔馳於膽藏之問。其神多勇決者，蓋發於膽藏。欲安其神，當息忿授，津行轉義而後全其生，則合天太和也。膽合膀胱，上主於毛髮，故人髮枯者，膽竭也。人之爪乾者，膽虧也。人之髮燥，膽有風也。人之毛焦，膽熱也。人之目無光，故有淚者，膽熱也。人好食苦味者，膽不足也。人之顏色青，或光白，膽無病也。夫膽寄於坎宮，使人親智慕賢、屏邪去佞、絕奸盜，方直也。且膽者生於金，金主武，故多勇，宜抑之，吉。夫膽者，乘陰之氣，稟金之用，故主慾。慾則悲，故人之悲者，金生於水，則目中墮淚。夫心主火，膽主水，亦主苦，火得水而滅，水得火而煎，陰陽交爭，水膽勝火，故淚從目出也。淚者，類也，因類而出，故日類也。夫悲號泣者，可苦為辭也，膽者，水也，而主於陽，陰從陽，故淚猶目出也。
　　修養法
　　常以冬月三月端居諍思，北吸玄宮之黑氣入口，三吞之以補嘻之損，以盡益膽之津，以食龜蛇之味，飲玉童之漿，然後神沖體和，眾邪不能犯，群盜莫之向，膽氣所置也。
　　相病法
　　膽之有病，太息口苦嘔宿汁，口澹澹，恐人將捕之。眉傾也，眉毛萎垂。膽苦實則傷熱，熱則精神不守，臥起無定。若虛則傷寒，寒則恐畏頭眩，不能獨卧。虛損則爪髮枯燥，目中淚出，膀胱連腰小腹俱痛。膽與肝同道，有病用肝藏方。
　　導引法
　　可平坐，令兩腳掌昂頭，以兩手挽腳腕起，搖動，為之三五度。亦可大坐，以兩手拓地，舉身努腰脊，三五度，能去腎家之風毒邪氣。
　　吐納法
　　以鼻微引氣，以口嘻之。膽病并腎藏除一切玲陰汗、盜汗、面無顏色、小腹脹滿、臍下玲痛，急去之，口乾舌謐，數數嘻之則病愈。
　　黃庭內景五藏六府圖
　　五藏圖文備記
　　夫黃帝謂歧伯曰：夫人者，受天地之氣以生。之來也謂之精，精之遘為之靈，靈之發也為之神，神之化也為之魂。魂隨神往來謂之識，並精出入謂之魄，主榮。積魂為之心。心有所從謂之情，情有所屬謂之意，意之有所指謂之志，志有所憶謂之思，思之有所遠慕謂之慮，慮而事成謂之智。智者盡此諸見者為焉，蓋積神魂魄意情智見識之為用也。處士孫思邈論曰：夫人稟天地而生，故內有五藏、六府、精氣、骨髓、筋脈，外合四肢、九竅、皮毛、爪齒、咽喉、唇舌、胎門、胞囊，以此總而成軀。故將息得理，則可體安和役用，非宜則五勞七傷六極。有方可救，雖病無他，設法可憑，所以此圖之中，皆備述五藏六府。血脈如源，循環流注，與九竅應會處所，並窮於此。其能留心，老而行之，則內百瘉無所干矣。夫髮宜多梳，齒宜數叩，液宜常咽，氣宜常煉，精宜常在。而此五者，所謂子欲不死修崑崙耳。猶是煉丹以固之，卻粒以賴之。去其事得書金格朝天，吸日仰氣沖虛，此術士之用也。
　　元始太玄經曰：
　　喜怒損性，一及樂損神。性損則害生，故養性以全氣，保神以安身。氣全體平，心安神逸，此全生之訣也。
　　修真十書黃庭內景五藏六府圖卷之五十四竟