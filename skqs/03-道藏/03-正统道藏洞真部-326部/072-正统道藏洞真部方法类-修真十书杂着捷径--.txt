修真十書雜著捷徑卷之十七
　　翠虛篇
　　泥丸先生陳朴傳
　　九轉金丹祕訣
　　一轉降丹．二轉交媾．三轉養陽．四轉養陰．五轉換骨．六轉換肉．七轉換五臟六腑．八轉育火．九轉飛昇。
　　第一轉
　　舌下四竅，兩竅通心，兩竅通液。
　　一轉之功似寶珠，山河宇宙透靈軀。紅蓮葉下藏丹穴，赤水流通九候珠。
　　解日：內丹之功，起於一而成於九，一者，萬物之所生也，天一生水，地二生火，天三生木，地四生金，天五生土，五行之序起於一。故內丹之功亦起於一，轉而成於九者，九為陽數之極，數至於九，則道果成矣。似寶珠者言：天一真水藏於膽，陰陽和合降而成丹，初降之狀，如露一顆明珠。珠者，珍敬其丹也。且人之有身，父精母血交媾而成，此形交也；丹之所降，心火腎水交媾而成，此氣交也。故曰：形交則生人，氣交則成丹，言其丹降之後，神遊方外，陰陽太和，坐忘其形，天地山河，六合萬物，皆在我身之內。我身在天地萬物之外，只覺心中一點光明，乃是丹降也。故日：山河宇宙透靈軀。軀者，身也，山河包藏我身之內也。所謂紅蓮者，舌是也，自兩竅通心，兩竅通液。人有病者則舌下津液乾，而其真氣耗，一轉之首以舌閉其兩竅，使真氣不泄於外，以通其神水也。所謂赤水者，心之液是也。九轉之首，每遇九日納息九次，每一次納息九口，自然津液通流，自舌下而生，以灌五藏，故曰九侯珠也。
　　望江南
　　閉舌下竅，通膽氣。
　　黃中寶，須向膽中求。春氣令人生萬物，乾坤膝下與吾儔。百脈自通流。
　　施造化，左右火雙抽。浩浩騰騰光宇宙，苦煙煙上靄環樓，夫婦漸相謀。
　　解日：天一生氣，名日中黃。其氣藏之於膽，以為性命之根，其味苦，故人之膽氣味亦苦，如草木之根華，其味亦苦，乃知萬物非生氣不能生也。內丹之藥，先閉舌下之竅，內通膽中生氣，至喉舌之問，微覺味苦，是丹氣流通，然後汞水凝結而成丹也。天地生氣，萌之於春，萬物得生氣，然後能生，人之得生氣，藏之於膽，人能通膽之氣，然後內丹成就。一轉之功，如四時之春也，生氣上行，其中覺苦，陰陽太和，神居天外，則天地四海亦在吾膝下，浩然之氣，塞乎天地，百豚通流，萬竅施張，內丹降也。造化言者，其下手之初也。先閉舌下兩竅，不令氣泄，於外其左邊之氣，貫於左太陽而入腦，右邊之氣貫於右太陰而入腦，左右俱過腦而入頂泥丸官，合成一處，下重樓十二環入心經傳入膽，衝開膽竅，使膽中生氣，上行隨心膽之脈貫於舌竅，覺舌有苦味，乃是生氣注，將欲降丹也。然後閉定舌竅，左右之氣上行，故有騰騰之狀也。膽竅既閉，則生氣裊裊上重樓十二環，自舌下之竅而昇，滿口覺苦，乃是生氣流通也。夫婦者，陰陽也，夫者，陽也，婦者，陰也。生氣流通，則陰陽大和，心腎交媾，故日漸相謀也。
　　口訣
　　行持下手之初，先須飲食以和五藏，不可飢不可飽，心田安靜，無憂無慮，乃可入道。凡於二更盡三更初，當洗漱定神，入室燒香，盤膝而坐，閉目存神，· 候息出入調勻，以舌先倒捲，定舌根兩竅閉息，漸覺左右太陽經有兩道氣，大牙根衝上貫二太陽，次入頂門，覺二氣交合，即為一次。卻閉眼良久，亦閉目，依前捲舌，候至泥丸宮止，如此每夜行三次即止。行至數夜或數日之問，漸覺泥丸宮次流入腦下重樓十二環，透夾脊，串尾聞，復次前衝心，貫膽臍，胃中溫溫，微覺意思和暢，乃真降
　　也。如此後則數夜，漸覺氣到心次微覺溫溫，或心頭氣漸動，卻有溫氣從心而上，過重樓，口覺微苦，是中黃氣自膽而出，陰陽大和，將有降丹之象。如此之後，每夜行持之初，令一人在門外攔人進入及貓狗等，恐忽然相驚。至每夜行三兩次時，於坐前橫一几，忽然氣衝，覺身體漸大，精神騰騰，漸見屋舍人物山河皆在我身之內，手足皆不知所在，次急以手按几閉目，大覺心頭微一塊光明，團圓如日，忽然墜下丹田，此乃降丹也。丹降之後，未得便開眼，且漸漸收拾精神，歸定四體復舊，或手足覺麻痺，次候定醒，然後開眼，次喫人參湯，睡至來早喫粥食，將養一二日，如丹降也。丹降之後百病消除，更無疾苦之厄也。
　　第二轉
　　二轉陽成始結陰，腎光心液合丁壬。神珠奔電歸束海，時迸靈光照紫金。
　　解日：二轉之初，如人懷胎兩月。胎之初降，乃是真陽之精神為丹。心屬火為陰以配南方丁火，丁者，火之陰也。腎屬水，為陽，以配北方壬水，壬者，水之陽也。呂日：火取南方丹鳳髓，水求北海黑龜精。故於二轉則養陽，使心火之光感於下，三轉則養陰使腎水之液交於上。真水真火，上下以配丁壬，抱養真丹以成造化。凡丹之初降，養於心，育之以真火，生其丹也。一轉成功，則丹從心絡流下，藏於丹田，育以真水，此二轉之功也。丹藏丹田之後，靜坐虛室中，忽然時有光明，從胎照見，如金團，乃月光而也。
　　望江南
　　玄珠降，丹窟在中宮。九候息調重九數，赤波或迸太陽束。心腎遂交通。
　　逢六變，重六息陰功。火自海門朝帝坐，水從蓮萼佐丁公。紫電透玲瓏。
　　解日：玄珠，真丹也。一轉之初，丹降於心絡中，故云：丹窟在中官。凡降為一轉，丹降之後，凡遇九日，則閉息九侯為一次，至九九八十一為九次，故日重九數。九九功成，真陽丹足，自心絡流入丹田，丹藏於水府，養其陰。太陽束者，海水之府象丹田腎水也，丹之神藏於心，以養真火，丹之轉歸於腎，次養真水。水火既濟，陰陽大和，故日心腎交通，二轉之功成。其三轉之初也，逢六則閉息，六數為一次，六六三十六為一周，以養其陰，故日重六息陰功。海門是丹田腎府也，真丹藏於丹田，丹陽之數以足，每到日中，則神自丹田熱氣達之於上，而朝於心。帝坐，心也；蓮萼，舌也。六六內陰數足，則下蓮池，神水澆心絡以養丹氣，故日佐丁公。丁者，心之火也。此真水真火以成既濟之功，陰陽既濟，真丹氣足，時有神光出於面目，夜半安坐，內視藏府，表裹分明，直見玄珠，養於丹田，故日透玲瓏。
　　口訣
　　丹降之後，一轉了畢。凡遇初九、十九、二十九日亭午時，靜坐虛室中，盤足暝目，端坐叩齒九通，神交氣通，然後閉息。每一閉入九息為一次，開眼良久。再閉息如前，九息為一次。初閉時，一次二次，行之漸熱，閉五次又極熱，用之九次，一向行之，直候內之火候用足，與天地相應，不以遠近，或前入息至九，心中溫熱四神和暢，心神搖動，一道熱氣下丹田，為二轉功成。自此以後，不行九息之數。
　　第三轉
　　三轉行陽入左宮，玄珠胎色漸鮮紅。神明育火分形像，天籟時催造化功。
　　解日：丹成三轉，逢天行陰以養真陰之氣，內陰數足，丹入丹田，流於左肋，四體汗流以制尸氣，三轉功成，自此更無三尸魂也。靈珠，內丹也。此後陽氣充足，凡便及涕睡皆粉紅色，以應純陽之質。及其丹光照見一顆明珠如火輪之狀，在左滕之下，三轉數足，每遇月盡，以左手摩頂，入息激動丹火，至五藏熱為上，謂之育火以運其丹。此後丹田中漸覺有物，遇入息則丹動，故云分象也。天地和，則撼激有聲，是名天籟，人之九竅不通，不聞其聲。三轉之後，九竅聽明，天籟之聲，晝夜常聞也。
　　望江南
　　毛髮薄，三轉運行陽。胎色漸紅陰漸，縮，推移歲運助陽剛，育火養中央。成物象，五轉辨微茫。出入尚遲形上小，晨昏時飲玉壺漿。天籟奏笙簧。
　　解日：三轉陽數足，故陰龜漸縮，腸胃漸繳，一月之中，大小便共有十次。漸入地之位，將成無漏之道。乾卦皆陽，象純陽也。摩頂入息，內育其火，丹抱聖胎，將成形象，五嶽未全。八轉動其形，如三四寸之小兒，見之未甚分明也。陽氣方足而
　　未嘗育陰，聖胎有魂而未嘗有魄，故出入尚遲形尚小也。聖胎成像，坐息之問常見面目光彩，湧泉甘露之水常出，飲之七竅聰明，則聞仙樂也。
　　口訣
　　丹入左臉之後，功成三轉。凡每月初六、十六、二十六，三六之日夜半子時，洗漱了，入淨室中，端坐盤膝，叩齒六通，凝神定氣，閉口入息，六次為一候，如此六遍乃畢。其月內行至三六日，則月中三遍俱足，至月盡夜半子時，依前於淨室中閉目盤足而坐，先以左手摩頂門，右手摩尾聞骨脊盡頭，隨月轉七七四十九轉。凡摩時，緊閉定息，至數足微歇，候氣定再摩。如些二次，自覺心腎之氣，交於中膈，微動丹氣，塞於五藏，覺五藏中其熱如火，乃行火之候也。或於三六及月盡之時，忽覺丹
　　在左協之下播動，微有一道熱氣，過丹田直入協下，其熱如火，搖動久而後定，乃成四轉之功。自此之後，不行重天之數也。
　　第四轉
　　閉陽戶之氣。鼻，天竅。口，地竅。
　　四轉行陰入右關，聖胎靈運發朱顏。圓光滿室神無得，鼓樂嬉遊去復還。
　　解日：左屬陽，右屬陰，四轉之後，內丹在右峽應內陰之數，自此內之陰陽俱足。三轉養陽，聖胎生魂；四轉養陰，聖胎生魄。丹之四轉，內之聖胎魂魄皆就其五嶽，精神與我內貌則同，此出神之真身也。四轉之後，陰陽氣足，正坐閉息，內之神光從頂門而出，如一輪明月罩定身體，神遊方外，出入無得，坐室見四海而知吉凶。
　　望江南
　　丹已返，四轉運行陰。逢六閉藏陽戶氣，三關全透合丁壬。龜遊任浮沉。時出入，無得貫他心。遊戲神通常出面，圓光周匝繞千尋。寒暑不相侵。
　　解日：四轉養內陰，丹藏於右滕。鼻為天竅，口為地竅，氣之鼻出屬陽，氣之口出屬陰。三六之夜閉定鼻息，絕其來去之息，陽氣內降，充塞五藏，此以陽養陰也。閉住鼻竅，則華池水滿；下沃心絡，水火內交。心氣下降，腎氣上騰，丁壬配合，聖胎陰陽數足。丹在右滕隨氣升降，如龜在水任意浮沉。內丹光明，罩我之身，其狀如月，寒暑不侵。我心與他人心相通，知其善惡，嬰兄出入遊戲四海，名登仙籍也。
　　口訣
　　鼻竅口竅其丹入右臉之後，養成四轉之功。遇每月初六、十六、二十六夜半子時，洗漱了，入靜室閉目盤足而坐，叩齒三十六通，集神定氣，閉定鼻息，湛然不動，直候真氣內丹田氣貫。舌竅者，華池。津湧滿口，將欲溢出；然後款款嚥之歸心。其神水到心則激神火，五藏覺熱，遍身汗出，四體甦暢，為一至三元之夜，如此行持三遍即止，此為神水神火抱育元精。抱育之後，或於行持三關內丹，自臉其聲如雷，一道熱氣入於丹田，鼻中火光射出，於是內丹復歸丹田，以成五轉，自此不行閉陽戶之法也。
　　第五轉
　　五轉陰陽造化成，嬰兒盈尺弄陽精。寐遊四海寤知所，去住無為信步行。
　　解日：四轉養內陰，三轉養內陽，五轉內外陰陽數足，造化之功已成，養就聖胎，神通自在，故日造化成也。五轉之後，內丹聖胎養就靈軀，身長尺餘，自此探日之精以養外陽，奪天地造化之功也。常人內無所養，精神四散而無歸著，晝則神在於心，夜則神出於體，及其睡著，神無所守，更不知有身，亦不知所在，隨魂隨魄入幽趣之中，與鬼同聚，於夢中無一不見，四大物壤，神從鬼往，隨福受生，天堂地獄，皆不由己。乃神不識其身，隨波逐浪之形也。得道真人，內丹成就，神合於身，物不能誘，是故魂魄潛伏，萬邪不干，更無憂慮，出離生死，皆由於我。出神入神，縱橫莫測，故丹經頌日：真人無夢，此之謂也。得道真人，神無所滯，魂住在我，信步無得也。
　　望江南
　　珠自右，紫電入丹城。內養嬰兒成赤象，時逢五轉採陽精。火自水中生。燒鬼嶽，紫電起崢嶸，隨意嬉遊寰海內，寐如砂磧臥長鯨。時序與偕行。
　　解日：五轉功成，陰陽數足，內丹玄珠，忽自右脇一道真火飛入丹田，聲如鼻，光如火，乃是丹珠內陰內陽皆複丹田，以成五轉之位也。聖胎之內，真人成就，出入頂門，長尺餘也。三轉養陽，四轉養陰，內之陰陽皆足，丹田功成。五轉則奪天地造化，探日之精以成外陽修行之道，自內及外，其序之順也。故自五轉之後，於一月之內，逢三九之日，探日月之精以養聖胎也。行持之法，以水求火，以陰求陽，水火既濟，陰陽大和，故日火自水中生。常人於丹田之下，積陰之氣，謂之鬼嶽，遍體純陽，陰山鬼嶽，燒蕩陽官，神庭建立。呂先生日：燒山符子鬼難看，此之謂也。隨意出神，遊行四海，去住從已所欲也。寐識其身，寤之其所，運神出身，自觀本形，如長鯨外於砂磧也。五轉之後造化功成，與天地合德，日月合明，內丹造化，與時偕行。
　　口訣
　　內丹復入丹田，五轉之功成就。內之陰陽數足，當採外之陰陽以成大道。凡遇每月初九、十九、二十九三九之日，當日正午之時，面南盤膝閉目，對日而坐，候氣定，絕鼻息，使氣無往來，真陽不泄，充滿於內。其內真火交通，自覺一身上下通紅，光明滿室，一二刻後，漸漸丹田真水一道玲氣，一直上貫於心，如水精九浮在心上。然後閉目開息，從鼻中吸之，吸氣九九八十一口，納之於心。其日光到心之後，漸覺心頭氣動，在丹田如魚踴躍，乃是陰陽大和，至八十一口而止。如此行持，三年而畢。三載後，不採日精卻採月華也。
　　第六轉
　　日有五色三年，月有九芒一年。
　　六轉丹田弄月華，變胎魂魄影潛賒。陽砂換骨陰消肉，換盡真如玉不瑕。
　　解日：丹至六轉，內外陰陽皆成，聖胎全具，真人與內身一體。每遇月圓之夜，探月之華以積其陰，故日弄月華也。五轉真陽全，魂化為神，六轉真陰全，魄化為氣。魂魄內外全，日中遊行，更無其影，與日純陽為一。自此之後，鬼神不可見，陰陽不可測，以成其真仙之道，故日影港賒也。人之凡胎濁骨，陰陽不潔，不能上昇得道。真人丹成，四轉之後至五轉，探日精納丹田結為陽砂，丹砂
　　內結，入於骨髓，隨汗而消也，故日陽砂換骨。換骨之後，至六轉探月華，納於丹田結為陰粉。探月華一年之後，其陰粉內化，入於內中以養仙肌。但覺大小便常有血隨尿出，乃是陰消凡肉，仙肌自生，故日陰消肉也。玉之有瑕，不成真玉；人之凡胎濁骨，不成真人。六轉之後，換其几骨，亦生仙骨，去其凡肌，而生仙肌，換盡無瑕，神仙純一。
　　望江南
　　日精滿，陰魄化無形。每遇月圓開地戶，神龜時飲碧瑤精。清潔復如冰。陽砂赤，陰粉色微青。粉換肉兮砂換骨，凡胎換盡聖胎靈。飛舉似流星。
　　解日：陰陽數全，魂魄內外，體無形影，乃登真人之道。六轉每遇十五使內外水火既濟以結陰粉，與天地造化流通，以育聖胎之質。神龜者，腎水中龜也。吕先生日：飲海龜兒人不識，燒山符子鬼難看，乃謂是也。探月之英華納於神水之府，其神龜飲之，清潔如玉，冰玲如成，陰粉生於北極之中，故象其龜也。陽砂者，日精所結，故屬於陽，其色赤亦象其日。陰粉色，月華所結，故屬於陰，其色青。青者，象於月也。骨肉換盡則胎內化肌骨皮肉皆無，盡化仙質。魂化合神，魄化合氣，悉皆清冷。一體之中形神俱妙，與道合真。學道之士能全其神，未能換其形，為形所累，故出神則身不能動，尸假則形不能忘。丹成六轉，則換几形而成仙質，形神俱妙，神之所向，體亦隨之，上昇九霄，如雲如星之快也。
　　口訣
　　丹成六轉，採月之華，每遇月圓十五夜半子時，洗漱畢，對月而坐，閉息合口，絕往來之息，使真氣不泄於外，內之真氣充塞於六府。腎之真陰與太陽之精，內外之真氣，瑩若水精，湛然明朗，一二刻問，腎之真水感動於心火，心神在琉璃盤內。然後款款開目，放息鼻中，對月吸月之氣，納於丹田，吸八八六十四口而止。吸氣一半之後，其月華真陰激動丹田中真火，水火相濟，如沸湯之狀，四體汗出，百脈甦暢，至六十四口而止。始此行持，三年了畢，其功入七轉之位也。
　　第七轉
　　七轉身飛四體輕，靈光閉息滿丹城。千朝卻粒生成火，坤戶施張浴海鯨。
　　解曰：丹成六轉，陰陽內外俱足，凡骨換為仙骨，凡肉換為仙肌，四體百骸，並無凡物，仙體輕清，飛舉自然也。內丹點就神骸，故一身之體為之喊也。丹之七轉，使陰陽內外和合，當，閉十朝以成妙道之用也。丹成七轉，閉息千朝，使陰陽大和，千日數足，神氣合會，五藏皆新，內外純一，丹光明徹於六府，真火燭開於五內。藏府谷蟲化而為水，自此腸胃充實，不著煙火之氣，不納煙火之食，飢餐仙果，渴飲瓊漿，與世不類也。內丹皆化之後，陰莖消盡，惟有一竅，名日坤戶，以象其陰。每遇神丹火盛，則於三九之日投身水中，運其丹珠，從坤戶而出，吸呼弄水，游戲自在，一二時久，復運其丹歸於丹穴，以制火之盛也。
　　望江南
　　形透日，七轉任飛騰。幽靜深巖圖宴坐，息無來往氣堅凝。卻粒著其能。生成火，返本氣澄清。九候浴時開地戶，月中取火日求冰。五內換重新。
　　解曰：七轉之後，形神俱妙，內府皆為仙器，日中遊行，身體通明，色如紅玉，飛舉騰空，縱橫任意。大抵須要內外和順，使之日月光華會於心腎水火，陰陽交通，神氣和會，深入巖谷之中。宴坐千百日，閉鼻息以絕呼吸之氣，沖和凝定，然後內實，不食塵世之物，以證逍遙之道也。至於卻粒不食，真奇功奇道也。閉息千日，神火內發蕩洗穀氣，更無食念。返本還元，抱一守靜，故曰還返氣澄清。凡遇神火，五藏發熱，則逢三九之日入於水中，澄其真丹，光明如火輪之狀，從地戶出，故曰開地戶。月者，陰之象也。神火至陽之物也。戶者，陰之竅，通陽光，從地戶陰穴而出，故曰月中取火也。日者，陽之象，神水，至清之物也。舌者，陽之竅，通流神水，從舌竅陽穴而出，故曰日求冰也。五轉換骨，六轉換肉，七轉換五藏。五內者，五嶽也，故曰五內換重新也。
　　口訣
　　丹成至七轉，當離塵世，入深山之中或巖谷間。宴坐閉息，精神口鼻絕往來之息，使真陰真陽交於腹，奪天地造化之功，歸於四體。千日之後，五藏換盡胎氣變為仙府，但覺頂門竅開，出黑赤之氣，乃是胎氣發散。千日數足，頂門竅合，乃是胎氣出盡，七轉功滿也。自此之後，五藏結實，不納煙火，若有時五藏丹火發，則入水中閉定鼻息，使丹珠神火從地戶而出，浮於水面，如牛弄黃，直候舌下神水如泉，則丹火息，吸其丹珠復入地戶，直至八轉地帶成就，無火毒則不復浴也。
　　第八轉
　　八轉還元地帶垂，周行胎息養嬰兒。
　　(部份缺佚)
　　有時火發燒丹窟，深入寒泉弄赤龜。
　　解日：嬰兒在母腹中胞胎裹，定氣不能出入而無所損，若嬰兄臍中有臍帶，銜在口中，呼吸之氣往來不絕，此乃自然胎息，故無損也。丹成八轉之後，換於臍中生一臍帶，亦如嬰兒之狀，還其本始之道，故日還元地帶垂也。嬰兒得臍帶，行胎息之氣，故無所損，真人得地帶，行周天之氣，故能長生也。赤龜，丹珠也。八轉之後，內鍊真火使無熱毒之息，凡遇火發，即。街地帶，閉息九日。至第九日，真水自丹田如湧泉泛漲，直至重樓十二環，丹珠在其神水之中，如龜之戲水。自此之後，真火無
　　毒，更無丹熱之息，故日：有時火發燒丹窟，深入寒泉弄赤毫。
　　望江南
　　內外變，八轉始還元。地帶長垂主坎戶，周行胎息貫天門。太始道方存。
　　純一體，赤黑氣常噴。丹火發時燒內景，玲泉湧處浴猴孫。神水赤龜吞。
　　解日：丹至八轉，外之形體，內之五藏，盡底換變，復生地帶如小兒之狀，故日返本還元也。地帶者，臍下之帶也，生於臍中，屬北方坎卦，故日坎戶，天門華池之竅。地帶貫於口中，行周天之息，以調火侯，故日周天息也。太始之道，生天地之始，丹成八轉，如天地造化之初也。內丹，純陽也，無一點陰氣，故日純一體也。黑赤者，神火之氣也，丹成八轉，自心而來，常從鼻中出入，常見黑赤二氣，故日氣常噴也。丹火之息，運神水以制之二更無丹火之侯。蓋丹者，心珠，心家，猴孫也。赤龜，火神也。丹浮於水之中，如龜吞水，取其狀也。
　　口訣．
　　丹成八轉，地帶生於臍中。若遇丹火猶發熱，五藏熱燥，即閉目宴坐，以地帶接於華池之下，使息氣內通，流行周遍，運用之道，自閉息之後，丹田真水日日漸長，至第九日，神水直至重樓十二環，丹珠隱於神水之中，出去火毒。自此之後，更無發燥之患，至第九夜子時，閉息吸神水，從泥丸宮過夾脊復丹田，以畢其功也。
　　第九轉功行畢
　　九轉逍遙道果全，三千功行作神仙。金書玉簡宣皇韶，足躡祥雲謁九天。
　　解日:丹成九轉，造化成就，道果圓成，更積外行三千，外果圓滿，方可飛昇。故許旌陽丹成之後，除蛟龍之害，然後上昇；孫思邈丹成之後，救萬民之疾，然後上昇。皆須立功成名，方得上昇也？上昇之日，天樂來迎，簫韶合奏，以過天關，隨功行分職，列為仙班，與天地相為長久也。
　　修真十書雜著捷徑卷之十七竟
　　修真十書雜著捷徑卷之十八
　　體殼歌
　　煙蘿子撰
　　我今責這愍軀殼，只為從前愛乖角。三尸業鬼縱交往，一片身心難把捉。
　　六賊使得終朝亂，見色逢財將命拚。身軀不覺業來纏，人前賣弄樓羅漢。
　　更說圖謀誇好手，資財營運磨星斗。富如王愷與石崇，死後幽泉獨自走。
　　苦愛腥羶與穢濁，壞得身軀如刻削。口中獨道得便宜，您是一場愚蠢朴。
　　蠢朴暫時聽我語，無限荒郊堆塚墓。哀哉白骨被塵漫，往日英雄歸甚處。
　　不如聞早身心誨，兔使沉埋為下鬼。時人一死無復生，浩浩束流如逝水。
　　我今求得長生訣，等閑休向他人說。忽然恨慢泄天機，必遭神明暗地折。
　　吕公縛心猿詩
　　咄咄心猿聽我陳，無端吋耐汝頑駱。終朝恣縱三尸鬼，作壞流年四大身。
　　數度為財遭恥辱，幾回酒色减精神。不如縛取深山去，汝又如何損得人。
　　養生息命詩
　　捉得金精養命基，日華束畔月華西。壺中自有長生藥，返老還童天地齊。
　　勸君勤學守三一，中有長生不死衛。能存玄真萬事畢，一身精神不妄失。
　　煙蘿子首部圖
　　煙蘿子朝真圖
　　內境左側之圖
　　內境右側之圖
　　內境正面之圖
　　內境背面之圖
　　朱提點內境論
　　人有咽有喉，咽則嚥物，喉則通氣，二竅各不相離，喉在前，咽在後，喉主出納，咽則吞之而已。喉字從侯，自內出者，喉達之于外，自外入者，喉達之于內。所謂呼者，因陽出；吸者，’隨陰入。咽則因物而後嚥焉，故咽字從因。咽應地氣，為胃之系，下連胃院，為水穀之路，自咽門而入於胃，咽為扼要之地，又謂之啞焉。喉應天氣，為肺之系，下接肺經，為喘息之道。自喉嚨而通於肺，肺下無竅，四有空行，以分布清濁之氣而為氣管。肺之下有心，心之下有膈膜與脊協，周回相著，遮蔽濁氣不上薰於心肺，所謂膻中也。膈膜之下有脾胃肝膽焉。脾者，土也，居胃之上，與胃膜相連，所以埤諸胃。肝者，木也，陰未退聽吁之而出，故其治在左，其位在右。胃之下有小腸，小腸之右有大腸，大腸之側膀胱也。小陽為受盛之官，化物出焉。凡胃中腐熟水穀，其氣自胃之上口，日賁門，傳於肺，播於諸爬；其滓穢自胃之下口，曰幽門，傳入於小腸，自小腸下口，曰闌門，泌別而水入膀胱，其滓穢則入大腸，大腸以其四屈而受小腸之穀，所謂傳送之官也。膀胱一名胞，胞者胞也，以虛受水，為津液之府，故云膀胱者，胞之室也。膀胱不利為癮，不約為遺溺。心有大者、邪者、直者、有竅者、無竅者，了無相似。真心不受邪，其病者，心包也，所謂手心主是也，在心下橫膜之上，堅膜之下，與橫膜相枯而黃脂漫包者，真心也。其漫脂之外，有細筋膜如絲，與心肺相連者，包絡也。肝有獨葉者，有二葉者，有三葉者。腎有二，精所舍也。以腎為事，元氣屬焉，形如江豆相並，而曲附於脊膂，外有脂裹，裹白外紫，有絲二道上系於心，下連於腎，通而為一，所謂坎南離北，水火相感。腎雖有二，其一日命門，與臍相對。黃庭云：兩部水王對生門，又日：後有密戶前生門。生門者，臍也，嬰兒在母腹中，取氣於臍管，母呼亦呼母吸亦吸，正與密戶相對，所謂臍者如此，與《煙蘿子圖》不差矣。近世刑人於市，剖而見之，乃云喉中有三竅，一水一食一氣，其誣甚矣，又云：腎一在肝之右微下，一在脾之左微上，乃以《煙蘿子朝真圖》為非，豈知足厥陰受病，則舌捲而卵縮，況刀鋸之恐耶。
　　烟蘿子內觀經
　　天地媾精，萬物化生，父母交合，人從以生。一月為胞，二月為胎，三月成魂，四月成魄，五月分臟，六月分腑，七月開竅，八月神具，九月定精，十月氣足。始生之時，神源清爭，既納有形，形染六情，眼則貪色，耳則滯聲，口則耽味，鼻則受馨，意懷健羨，身欲肥輕，從玆流浪，莫能自悟。聖人慈念，使之內觀己身，澄其心也。心澄神靜，亂想不入，邪妄不侵，憂患咸消，虛室生白，唯在澄心也。
　　存守九宮訣
　　頭有九宮，上象九天，下法九地，身有九竅十二樓，左右兩眉問，一寸為明堂宮，有太乙君居為。左有紫房，右有朱戶，著錦衣貌如嬰兒，為身形之主也。卻入二寸為洞房宮，中有三真人，左無英，右白元，中黃雲。卻入三寸為丹田宮，卻入四寸為流珠宮，卻入五寸為玉帝宮。明堂上一寸為天庭宮，洞房上一寸為極真官，丹田上一寸為玄丹宮，流珠上一寸為天皇宮。
　　三丹三田論
　　氣中生神，神在上丹；精中生氣，氣在中丹；真水真氣，合而成精，精在下丹。上田神舍，中田氣府，下田精區。
　　外丹內丹論
　　氣象於天地，變通於陰陽，陽龍陰虎，木液金精，二氣交合而成者，謂之外丹。含和鍊藏，吐故納新，上入泥丸，下注丹田，中朝絳官，此乃謂之內丹。內丹可以延年，外丹可以昇舉，學道者宜勉之。
　　心臟總論
　　神在心為帝王，又為絳宮，為靈臺，為中丹田，屬火，太陽之精，上應熒惑，夏旺，其色赤，在方為丙丁，在象為朱雀，在道為禮，在卦為離。其形如未開蓮花有三葉，見於內者為脈，見於外者為色。以口舌為門戶，小腸為府，受腎之制伏，而驅用於肺，得肝則盛，見脾則臧。為五臟之主，正則辟邪，然多食鹹則傷心，切宜慎之。
　　肝臟總論
　　魂在肝，肝為丞相，屬木，春旺，其色青，在方為甲乙，在象為青龍，在道為仁，在卦為震。其形有七葉。膽為將軍，在肝左邊第四葉內，見於內者為筋，於外者為爪，以目為戶，以膽為府，受肺之制伏，而驅用於脾，得腎則盛，見心則臧也。然食辛多則傷肝，切須戒之。
　　脾臟總論
　　志在脾，為丈夫，屬土，四季旺，色黃，在方為中央，在道為信，其形如刀嫌。見於內者為藏，均養心腎肝肺，見於外者為肉，以唇齒為戶，受肝之制伏，而驅用於腎，得心則盛，見肺則臧，喜甜好溫，胃神附之，怕寒忌玲，磨則進食身安，否則病。若食酸多則傷脾，切宜省之。
　　肺臟總論
　　魄在肺，為尚書，屬金，秋旺，其色白，在方為庚辛，在象為白虎，在道為義，在卦為兌，其形為華蓋。見於內者為膚，見於外者為毛，以鼻為戶，以大腸為府，受一心之制伏，而驅用於肝，得脾則盛，見腎則臧，怕玲成嗽疾，食苦多則傷肺也。
　　腎臟總論
　　精在腎，又號玄英，屬水，冬旺，其色黑、在方為壬癸，在象為玄武，在道為智，在卦為坎。有二雙，在左為烈女，右為命門，生帶子透入泥丸宮。見於內者為骨，、見於外者為髮，以耳為戶，膀胱為府，受脾之制伏，而驅用於心，得肺財盛，見肝則臧，食甘多則有傷矣。
　　泥丸名谷神，一名下玄宮。
　　天腦者，一身之宗，百神之會，道
　　三丹田
　　兩眉問為上丹田，心為中丹田，臍輸三寸為下丹田。
　　三焦
　　湧泉，為足心也。心以上至泥丸，上焦。心下至臍，中焦。臍至湧泉，下焦。
　　制三魂神
　　每月初三、十三、二十三月，離人身上天曹，言人善事，其夜欲臥時，叩齒三通，呼其名日：爽靈益祿，胎光延生，幽精卻死。
　　太上老君急急如律令。
　　常依此言，即獲長生矣。
　　制七魄神
　　每月朔望晦日，離人身上天，奏人惡事。其夜欲外時，叩齒呼其名，即與· 赦罪。其名曰：
　　尸狗、伏矢、雀陰、輩毒、吞賊、除穢、臭肺！
　　制三尸符
　　神名彭珊，好車馬衣服；彭質，好飲酒；彭嬌，好色慾。此神與人身同一生，能興三業，欲人速亡。遇晦朔日，上奏于天，苟能制之，立見長生。今具太白山制三尸九蟲符于後。
　　上尸符，中尸符，下尸符
　　每遇庚申夜，書此符吞之，三尸九蟲自然消滅，令人魂神安靜，常以靜夜呼名，念之大吉。凡遇甲子庚申，切忌夫妻共寢食，務在清淨，則三尸自滅矣。
　　修真十書雜著捷徑卷之十八竟
　　修真十書雜著捷徑卷之十九
　　鍾離八段錦法
　　閉目冥心坐，
　　冥心盤趺而坐。
　　握固靜思神，叩齒三十六，兩手抱崑崙。
　　叉兩手向項後，數九息勿令耳聞，自此以後，出入息皆不可使耳聞。
　　左右嗚天鼓，二十四度聞。
　　移兩手心掩兩耳，先以第二指壓中指，彈擊腦後，左右各二十四次。
　　微擺撼天柱，
　　搖頭左右顧，肩膊隨動二十四，先須握固。
　　赤龍攪水渾。
　　赤龍者，舌也。以舌攪口齒並左右頰，待津液生而嚥。
　　漱津三十六，
　　一云鼓漱。神水滿口勻。一口分三嚥，所漱津液，分作三口，作汨汨聲而嚥之。
　　龍行虎自奔。
　　液為龍，氣為虎。
　　閉氣搓手熱
　　，　以鼻引清氣，閉之少頃，搓手令極熱，鼻中徐徐乃，放氣出。
　　背摩後精門。
　　精門者，腰後外腎也。合手心摩串，收手握固。
　　盡此一口氣，
　　再閉氣也。
　　想火燒臍輸。
　　閉口鼻之氣，想用心火下燒丹田，覺熱極，即用後法。
　　左右轄鱸轉，
　　俯首擺撼兩肩三十六，想火自丹田透雙關入腦戶，鼻引清氣，閑步頃問。
　　兩腳放舒伸。
　　放直兩腳。
　　叉手雙虛托，
　　叉手相交，向上托空三次或九次，
　　低頭攀足頻。
　　以兩手向前攀腳心，十二次，乃收足端坐。以候逆水上，
　　候口中津液生，如未生，再用急攪取水，同前法。
　　再漱再吞津。如此三度畢，神水九次吞。
　　謂再漱三十六，如前一口分三嚥，乃為九也。
　　嚥下汨汨響，百脈自調勻。河車搬運訖，
　　擺肩並身二十四，及再轉槐禮二十四次。
　　發火遍燒身。
　　想丹田火自下而上，遍燒身體，想時口及鼻皆閉氣少頃。
　　邪魔不敢近，夢寐不能昏。寒暑不能入，災病不能述。子後午前作，造化合乾坤。循環次第轉，八卦是良因。
　　訣曰：其法於甲子日夜半子時起行時口中不得出氣，唯鼻中微放清氣每日子後午前各行一次，或晝夜共行三次，久而自知鐲除疾疫，漸覺身輕。若能勤苦不怠，則仙道不遠矣。
　　第一段
　　叩齒集神三十六，兩手抱崑崙，雙手擊天鼓二十四。
　　第二段
　　左右搖天柱，各二十四。
　　第三段
　　左右舌攪上愕三十六，漱三十六，分作三口如硬物嚥之，然後方得行火。
　　第四段
　　兩手磨腎堂三十六，以數多更妙。
　　第五段
　　左右單關槐鱸，各三十六。
　　第六段
　　雙關梳鱸三十六。
　　第七段
　　兩手相搓當呵五呵，後又手托天按頂，各三或九次。
　　第八段
　　以兩手如鈞，向前攀雙腳心，十二，再收足端坐。
　　去病延毒六字法
　　其法以口吐鼻取。
　　總訣
　　肝若噓時目爭精，肺知咽氣手雙擎。心呵頂上連叉手，
　　腎吹抱取膝頭平。脾病呼時須撮口，三焦客熱外嘻嘻。
　　腎吹氣
　　腎為水病主生門，有疾虺贏氣色昏。眉蹙耳嗚兼黑瘦，吹之邪妄立逃奔。
　　心呵氣
　　心源煩燥急須呵，此法通神更莫過。喉內口瘡並熱痛，依之目下便安和。
　　肝噓氣
　　肝主龍塗位號心，病來還覺好酸辛。眼中赤色兼多相，噓之病去立如神。
　　肺咽氣
　　咽咽數多作生涎，胸膈煩滿上焦痰。若有肺病急須咽，用之目下自安然。
　　脾呼氣
　　脾病屬土號太倉，有痰難教盡擇方。瀉痢腸鳴並吐水，急調呼字次丹成。
　　三焦嘻
　　三焦有病急須嘻，古聖留言最上醫。若或通知去壅塞，不因此法又何知。
　　孫真人四季行工養生歌
　　春噓明目木扶肝，夏至呵心火自闌，秋咽定收金肺潤，腎吹唯要坎中安，
　　三焦嘻卻除煩熱，四季長呼脾化飧，切忌出聲聞口耳，其功尤勝保神丹。
　　修真十書雜著捷徑卷之十九竟
　　修真十書雜著捷徑卷之二十
　　養生篇八十一章
　　一
　　恍惚中有物象，幽深微妙元通。欲驗六宮聚氣，且觀兩臉潮紅。
　　二
　　五行有真造化，循環相剋相生。一片黃雲蓋鼎，其中金液丹成。＇
　　三
　　靜坐少思寡欲，冥心養氣存神。此是修真要訣，學者可以書紳。
　　四
　　打坐正如打硬，曉夜不容少休。何似放教自在，一身有脈通流。
　　五
　　高尚千口水法，呂公八段錦文。更有六字氣訣，盡是安樂法門。
　　六
　　鼻逐五香而塞，日遂五色以盲。是謂金木問隔，陰魄載了陽魂。
　　七
　　養氣如養小兒，去欲如去蔓草。定甲七情不生，清今無為是道。
　　八
　　身中有三昧火，宿之彌壯長生。斂散勿令炎上，方可耳目聰明。
　　九
　　正黑須盈腔裹，何妨燕處超然。達磨得胎息法，故能面壁九年。
　　十
　　真炁不離丹鼇，元和常滿玉池。飲食切須調節，飢中飽後無飢。
　　十一
　　食後連行百步，雙手將肚摩娑。夜半五更睡覺，五藏濁黑須呵。
　　十二
　　二液枯而眼暗，腦氣洩則耳聾。智者能和五藏，一二焦六府宣通。
　　十三
　　坐外須閉地戶，升降仍勒陽關。捉住真龍真虎，自成九轉還丹。
　　十四
　　晝取日精吞鍊，夜分仍進月華。真火真水既濟，自然種出黃芽。
　　十五
　　不離心心是道，眾妙共集一真。老而不死曰仙，無病而死曰人。
　　十六
　　學道本無難事，自是人心不堅。初時鍊灑辛苦，成就只一二年。
　　十七
　　按月遵行易卦，陰陽消長六爻。此法未為簡易，天真別有逍遙。
　　十八
　　修養所戒有三，大怒大欲大醉。三者若有一焉，即時損失真氣。
　　十九
　　佛之所以為佛，仙之所以為仙，無非立誠而致，精讀《 中庸》 一篇。
　　二十
　　寅至申為七返，卯至坤為九還。小而論之一日，大而論之一年。
　　二十一
　　住黑調勻千息，升身撞透三關。鍊得形神俱妙，方知火滿金田。
　　二十二
　　莫殢嚥津行氣，徒令苦己勞形。自有紅樓寶塔，五雲結就黃庭。
　　二十三
　　靈根有陰陽髓，調和入鼎烹煎。醍醐上通絳闕，沖氣下徹湧泉。
　　二十四
　　妙處兼忘四象，透時豈問五行。要得抱元守一，自聽玉響金聲。
　　二十五
　　虛籟時聞天鼓，元珠常照深淵。白雪鍊成赤水，火龍耕就芝田。
　　二十六
　　至道不拘子午，無為豈問朝昏。若要三花聚頂，須令五氣朝元。
　　二十七
　　出青入玄甚煥，盡歸玄牝之門。果欲長生不死，勸君修取崑崙。
　　二十八
　　靈臺不留一物，收神歸到神中。十二樓前春水，赤龍雪浪研空。
　　二十九
　　靈物何常有病，九竅百骸自安。有病不須服藥，只俏返照內觀。
　　三十
　　妙用循環不絕，搬運豈假河車。點靈和常在，自然金鼎丹砂
　　三十一
　　學道須積陰德，不然動有障魔。若有宿植根本，自與福力相和
　　三十二
　　廣成千二百歲，守一能處其和，昨有嬰兒詫女，交親須藉黃婆
　　三十三
　　眾生如未成佛，終不取此泥團。此道殊途一致，老子即是瞿曇。
　　三十四
　　如來教俱烯羅，冥心觀鼻端白。消息身心內明，圓通斯為第一。
　　三十五
　　足忘腰忘心忘，一性湛然常寂。顏回能忘所忘，所以能適其適。
　　三十六
　　短命死非不幸，定是脫殼神游。故雖天縱將聖，須讓他出一頭。
　　三十七
　　鍾離靈寶畢法，修真直至超昇。諄諄明告學者，只患人不能行。
　　三十八
　　學者必求名師，名師世問難遇。修行若是到時，神仙自來濟度。
　　三十九
　　陳搏神超形悴，於世功行未圓。蓬萊雲歸獨步，直須行滿三千。
　　四十
　　學人慎毋貪睡，夢中引入諸邪。若要真元不散，釣出心中毒蛇。
　　四十一
　　學道不必貪多，勤心拳拳守一。靈源志中有云，得了善時勿失。
　　四十二
　　知寒先須著衣，覺煖漸次解脫。坐避濕氣賊風，食忌生玲硬物。
　　四十三
　　純陰無陽曰鬼，純陽無陰日仙。吕公號純陽子，所以得成其天。
　　四十四
　　大道如行正路，冥行或入多岐。攝汝神將來舍，無空未免勃蹊。
　　四十五
　　挾勇必有機心，能定而後能應。用志不分凝神，盡性以至於命。
　　四十六
　　達理必明於權，無權徒執厥中。聖之慎其可與，能權萬法皆通。
　　四十七
　　陋巷不改其樂，不違終日如愚。離形超然自喪，是名列仙躍儒。
　　四十八
　　學人要明真一，先須識取根元。根如木之根本，元如山頂崑崙。
　　四十九
　　陽龍氣中真液，陰虎液中真氣。兩者交通成和，結成真胎赤子。
　　五十
　　兩箇壺中一景，倒拽九牛上嶺。上得嶺可長生，失腳向門前等。
　　五十一
　　金風吹坎中陽，此是吵道出處。有人二百餘歲，至今行此一句。
　　五十二
　　通天地人曰儒，固要貫通佛老。呂公亦是同人，讀《金剛經》悟道。
　　五十三
　　成就金剛種智，其經秘密甚深。昔人只悟一句，無所住生其心。
　　五十四
　　任意常在丹田，溫溫保養下元。別無施為作用，任者任其自然。
　　五十五
　　學人要淨三業，如龜藏護六根。定中水火如透，真真外無真。
　　五十六
　　形鍊氣氣鍊神，道集虚虚生白。上下天地同流，妙用通四比闢。
　　五十七
　　十二玉樓申虎，九重丹闕庚能。天光透崑崙頂罔象入水精宮。　
　　五十八
　　清浄無中既無，圓覺幻滅亦滅。超然興道合真，見性是佛。
　　五十九
　　父泥丸母雌一能守一萬事畢，元熙如如不動，何勞嚥漱呼吸。
　　．　六十
　　太上道一而已，如來餘二非真。一識取本來面目，火患為吾有身。
　　六十一
　　玄牝之門甚祕，祟籥造化胚胎。一明知不是口鼻，高尚勇猛踏開。
　　六十二
　　偃月爐最難尋，高尚曾有此句。只在此箇山中，雲深自不知處。
　　六十三
　　潛神游方之外，自在與天為徒，浪說九年大妙，都來片餉工夫。
　　六十四
　　內丹須鍊外丹，二者不可偏廢。丹成更積陰功，此人必定住世。
　　六十五
　　睡則玉女分胎，起來鱉魚擺尾。熙定真息乃長，鑑明塵垢不止。
　　六十六
　　西山有《會真記》，分別龍虎陰陽。五識五補妙訣，學者請細消詳。
　　六十七
　　以陽養陽尚陽，以陰諫陽甚難。開天門地戶，衡夾脊透雙關。
　　六十八
　　道高則輕富貴，心淨可學神仙。人我浪争客氣，逍遙自養長年
　　六十九
　　專意積精適神，無使思慮營營。虚無自然生道，真静永保長生。
　　七十
　　有動不動中動，有為不為中為。形端而表自正，德全其神不虧。
　　七十一
　　至道大不容聲，造形悟而默識。入於不死不生，浩劫天地為一。
　　七十二
　　象為無象之象，體乃物體之體。存則百骸俱生，亡則九竅皆死。
　　七十三
　　天地萬物之盜，聖人能明盜機。害生恩恩生害，要再番察其宜。
　　七十四
　　悟藏榖俱亡羊，掉史砳均失性。藏乎無端之紀，調以自然之正。
　　七十五
　　日損損之又損，資深深之又深。靈臺無事生定，切忌勞形悚心。
　　七十六
　　後醒當懲前醉，今是因悟昨非。我生自有性命，何人與論真機。
　　七十七
　　至道窈窈冥冥，冥冥中獨見曉。人皆背覺含塵，誰肯迴光返照。
　　七十八
　　由戒定生智慧，自小成入大成。悟太一含真黑，知肘後飛金精。
　　七十九
　　上下三官昇降，收斂五黑同歸。金烏攝得玉兔，龜兒變作蛇兒。
　　八十
　　乾以健而左旋，坤以順而右轉。八卦九九循環，志滿神光自現。
　　八十一
　　嘗聞知者不言，吾今豈日真知。多言曉曉不已，姑為學者指迷。
　　修真十書雜著捷徑卷之二十竟
　　修真十書雜著捷徑卷之二十一
　　西嶽竇先生修真指南
　　無知子問林屋逸人曰：雖知道在虛無之中而未識虛無之境戶人居生死之內而未審生一死之門，欲願明其理以指示，仍使後學以聞焉。逸人答曰：求虛無者當須內觀，求於外者去道遠矣。我嘗念昔有五公子問太上虛無之地，
　　太上日：虛無之地有五，城門者，乃子五指問也；負重之國者，兩腳也；輕庭之屋者，兩膝也；無極外國者，兩臉也；無極自然之國者，臍也，太清虛無之屋者，腹也。青龍白虎朱雀玄武者，大小腸胃也；束方甲乙木者，肝也；南方丙丁火者，心也；西方庚辛金者，肺也；北方壬癸水者，腎也；中央戊己土者，脾也；十二國者，兩手十二經脈也；九重之臺者，咽喉也；天公當門而坐者，舌也；二十八元士者，齒也；日月在兩邊者，兩目也；天門地戶者，兩耳也，松梧河水之問者，眉也；上有盤石廣大者，額也；修真之士思惟神氣出官者，出身中之神也；三五功曹者，三島五靈宮神也；五體真官者，五體神也；五氣君者，五藏神也；左右官使者，兩腳也；左右捧香侍者，兩手大指也；傳言玉女者，小指也；五帝直符者，五指也；三十六人出者，出身中十二宮室二十四氣神也；三氣正神者，神及氣與形也。故形非神不安，非氣不行，氣非形不立矣。四海者，心為血海，腎為氣海，腦為髓海，脾為五穀之海也。五湖者，五藏各有液，所主之位東西南北中是也。九江者，小腸上下有九曲也。頂日上田，心日中田，腎日下田，即三島也。闈苑，即根源也。華池在齒舌之問，元潭在小腸之下，瑤池出丹闕之前，崑崙上接玉京，天池正充內院，鳳池則心肺之問，玉池在唇齒之內。神水生於氣中，金波降於天上。赤龍住處，自有瓊液玉泉，偃月曲江，皆是左右兩目，鵲橋正屬鼻梁，解脫樓乃同泥丸，歡喜樓人中即是。如此名號，未可備陳。凡人之生也，初父與母交精血，造化而成於形。若父精先進，母血後行，則血包精為男，乃先生其右腎，故屬陽，應日主三魂降精氣赤而鎮丹田，故命脈在右手之尺部也。若母血先進，父精後來，則精裹血為女，即先生其左腎，故屬陰，應月主七魄降真氣黑而鎮子宮，故命脈在左手之尺部也。男子先生右腎，右腎生脾，脾生肝，肝生肺，肺生心，心生小腸，小腸生大腸，大腸生膽，膽生胃，胃生膀胱，膀胱生左腎，左腎生三焦，三焦生三元，女則胃生三焦，三焦生右腎，右腎生膀胱，膀胱生三元。三元生八脈，八脈生十二經，十二經生十五絡，十五絡生一百八係絡，係絡生一百八十五孫絡，孫絡生一百八十五湟絡，湟絡生三百六十五穴，穴生三百六十五骨，處胎十月而生。始者一月為胞，精血凝也。二月為胎形，兆胚也。三月陽神為三魂，動以生也。月陰靈為七魄，靜鎮形也。五月五行分五藏，以安神也。六月六律定六府，用滋靈也。七月七精開七竅，通光明也。八月八景神具降，真靈也。九月宮室羅布，以定精也。十月氣足，萬象成也。內有五藏，外應五行。經日：受胎之初，所生二腎，左為玄，玄以升氣，上傳於肝；右為牝，牝以納液，下傳膀胱。玄牝本乎無中來，以無為有，乃父母之真氣納於純陰之地，故日谷神不死，是謂玄牝，玄牝之門，可比天地之根。自腎而生五藏，六府存焉。肝日青龍木，在左，無英居焉，制三魂也，其氣從脊勝左畔上入眼，化為淚，名真木，餘氣流入上聘左畔，名玉液也。肺曰白虎金，在右，白元居焉，制七魄也，其氣從脊勝右畔上入鼻，化為涕，名真金，餘氣流入上聘，名金液也。心日朱雀火，在上，司命居焉，納生源也，其氣從胸前左畔上入舌，卻入心，化為血，名真火，餘氣流入舌下左畔，名神水也。腎日玄武水，在下，桃康居焉，保精根也，其氣從脾右畔上入耳，化為耳塞，卻下腎名，真水，餘氣流入舌下右畔，名華池也。脾曰勾陳土，處其中央，長生大君居焉，其氣從脊右畔上來入腦，化為涎，名真土，餘氣流入唇頰內，名玉池也。經曰：眉下五輪全在定中起。五輪者，眼也。有血輸、氣輸、水輪、金輪、瞳輪，謂主息入定中作也。真人曰：定中運水火於目中也，故崔公以眼為鏡，要得之五力。乃大道之源，皆在眼力也。白睛屬肺，赤脈屬心，黑睛屬腎，臉黃屬脾，中有一點瑩明者，屬於肝。五藏精元聚在於眼也。五藏氣全，則有五色神光，五藏懷寶，則眼內視真景，明如白晝。五藏衰則神光不明，五藏絕則神光落而死矣。又曰：眼為金剛之門，鼻為鑪鼇鍊金之門，戶鼻乃主息出入，為氣本由崇籥也。金剛乃元神也，出入眼中，能內視久視則長生矣。金公者，肺中唾；詫女者，心中血也。嬰兒者，腎中精也；黃婆者，脾中涎也；七寶者，神氣脈精血唾水也。亦為七返真制。先令一身滋潤，然後能生水，水盛能生唾，唾盛能變血，血盛能鍊精，精盛能補腦，腦盛能壯氣，氣盛則神全矣。人之一軀，以應五行生成之數。心之上日九天，腎之下日九地，腎到心八寸四分，心到重樓第一環到頂八寸四分，則日泥丸絳宫，太一帝君居焉，總眾神也。自腎到頂凡二尺五寸二分，計八十一丈元氣，以應九九純陽之數。凡一晝夜，漏水下一百刻，每一刻折六十分，共六千分，每一十分人息之出入有亡十二息半。凡百刻之中，天左旋而地右轉，人之氣血以合三才，榮衛皆通天地之正氣。一呼一吸，謂之一息，經絡開闢，呼吸往來，晝夜之問，有一萬三千五百息，呼吸皆等。所呼者自己之元氣，從內而出；所吸者天地之正氣，自外而入。根源牢壯，元陽無損，呼吸之問可奪天地之正氣矣。清者榮而濁者衛，悉乃流通；橫者絡而縱者、經，盡得舒暢。然後寒暑不能侵，勞苦不能害，體強而骨健，氣爽而神清，常為不老之人，永保無疆之壽。真龍真虎者，坎離也，心腎也。龍虎交媾，以鍊金丹。《天寶內經》曰：嬰兒姥女， 炁合黃庭者、是也。以至功成行滿，則,為神仙，長生不死之道矣。
　　天元人藥鏡
　　崔真人希範迷
　　余少遊雲水，曾遇至人論養生之衍：修龍虎之要，須知三川福地，異境靈壇，苦歷煙霞，巡諸聖跡，每將接道之倡，互認鈴同。余雖未親鼎妒爐，略啟玄奧，撰天元之祕法，顯龍彎虎之妙道、鉛汞之根源。好道同流，幸垂一覽。
　　原夫大樸既分，黑降萬物，繫乎生死。死者未明生，生則形存，死則亡軀。存亡可捨，與道合真。生乎神，馭於精，而盛於物。物之最靈，唯其人也。身者迺神化之本，精於人也若水浮航，黑於人也如風揚塵，神於人也似卜野馬聚空。水個則航止，風息則塵靜，野馬散而大空長存。精能固物，炁能盛物，精黑神三者，心可不動，其變化也，外忘其形，內養其神，是謂登真之路。嗜慾縱乎心，孰能久去？哀樂傷州乎志，思慮役乎神，孰能久忘無？利祿勞乎身，孰能久捨？五味敗乎精，孰能久節？酒醴亂乎精，孰能久絕？食佳餚，飲旨酒，顧以妹麗，聽以淫聲，雖精炁強而反禍於身，耳目快而致亂於神。有百端之敗道，無一芥之希真，安有養身之驗耳。夫學道者，外則意不逐物，內則意不隨心亂，湛然保於虛寂、造乎清淨之域。譬如起屋之勞，假一息之形炁，尚穌神歸其清，而況契於道、保真丹所哉。嵇康謂：仙必．可力致而學得，在乎稟炁之自然也。如蟬蛻空，坐忘尸解，投胎奪舍之法，鉛汞之精，坎離之妙，．御風逐雨，飛亮步水之徒，軒轅化龍而出世，秦人駕鳳'以沖虛，學而然後為神仙者，古今有也，豈為無術而致神仙者也？生於方內，知而有神仙儀，及於方外之士者，賢人也，遠人也，志人也。學而不已日賢，賢而不已曰聖，聖而不已曰神，神而不已日廓然。沖乎宇宙之外，出乎天地之問。陰陽外合則生乎形，內則生乎神。心為神主，無幽不燭，無滯不通，守默定心，心定則炁和，炁和！財精凝，精凝則神靈，神靈則通真。．夫寢者有夢，則神尚役其所，既勞心歸所思，夢寐之問，心如．得其自然安靜，元炁降而偶合沖｀虛之理，是謂至人無夢也。夫養內丹者，身法乎鼎，精炁像乎鉛汞，坎離像乎水火。神明為體，狀乎變化之靈，久而精妙於炁，神靈淤精而脫於形體者、類玆鉛汞浮沉也。心去火者，炁也，炁者，命也，得之於心，而失之於心也。火者，生死之命也。心者亡精動炁之時，事保於清諍也。人之養丹，如龍之養珠，如孕婦養胎，舉止護持，恐有所傷，待其功成，內事驗，丹之力。若亂心敗黑，勞體傷神，慚而耗散真胎。老子所謂如持盈滿之器，一心內覓，無令外求。日月者，天地至精；坎離者，人身大藥。故聖人密外而知內，以明神變之功。蚌胎兔孕，犀角鵲肢，貧頸鱉影、蚪螂之子，而蝶贏祝之，炁不交也，精不接也，存之於心，而通於神也。故《易》云；寂然不動感而遂通中非天下至精，孰能與於此？必可名狀。至於犬馬之賤，尚知有玄關之要，有心定志，．脫質遺形，況於靈乎萬物者，治養生之術，長生久視之法，希夷自然之理耶？至於刻骨洗心視金石之志，隆師親友，不、限貧賤富貴，榮辱是非，不侵世務，頃刻之問，敢忘於道？細行不遺，終累大德。決取神仙，非定志不能大德。得哉至言。皇天無親，惟德是輔。
　　內丹之圖，於後唐庚子歲望偶，至一真人崔希範述。
　　坎離交媾之圖
　　修真十書雜著捷徑卷之二十一竟
　　修真十書雜著捷徑卷之二十二
　　勸道歌下
　　亂性多因縱酒，損真慎勿傷茶。太飽難於尅化，飢時頻喫些些。
　　知足可以常足，無思自是無邪。若愛清虛恬淡，何羡富贵榮華。
　　天真自然蠦鼎，赤水種就黄芽。百病生於元炁，一頂要聚三花。
　　妙用六通四闢，循環運轉河車。大道本來平易，學流浪自波查。
　　三教元無二道，和同都為一家，愛河豈有窮極，苦海浩五津涯。
　　奈何迷疑貪著，白玉自作疪瑕。不積涓埃功行，因循自満恒沙。
　　幸有超脫門路，勿使六賊邀遮。迴機便同本得，熟鍊鉛汞丹砂。
　　決定長生久視，平地紫府煙霞。登山各自努力，千里毫釐不差。
　　莫待臈月三十，是時追悔怨暛。
　　虚靖先生《大道歌》，司馬子微《坐忘歌》何仙姑亦作《證道歌》，其言深切著明，有補於世，予因拾神仙之遺旨，作《勸道歌》，普勸修真，同證大道。至遊居士曾慥書。
　　次韻勸道歌王承緒
　　養疾扶衰在酒，養疾扶衰，固神養炁，酒為百樂之長。清神爽氣唯茶，茶味清神爽氣勿令損氣。《本草圖經》。素淡之食加倍，五腥之味减些。《黄庭經》曰：五味外美，邪炁腥臭。升神明，胎炁零。保養元和正和正炁，無病可却。若要跳出生死，先須識破浮華。四獸分為四象，青龍、白虎、朱雀、玄武。五炁產出五芽。五芽者。五藏真炁。鼎內鍊成大藥，目前自現金花。《畢法》。曰：金液既成，自現金花。按日循緣八卦，隨時般三車。小河車，大河車，紫河車。《畢法》既悟火棗無核，莫使交梨有查。既日三山有侣，自知四海五家。此二句全是海蟾語雲水千重活計，松蘿萬頃生涯。朱憰合真有象，《畢法》曰：形若彈丸，如色朱憰。元珠耀形無瑕。結庵曾栖草觀，鍾離在終南山草楼觀結庵三十年。化胡遠度流沙。老君西昇以化胡人。有一門庭可入，都鹿網相庶。仙骨換却俗體，吕公曰：乞與貪儒歡仙骨。真汞休認凡砂。平叔曰：有人要識真鉛汞，不是凡砂俗水銀。忽化何須出殼，呂公不出殼，化火龍飛去。久行必定飛霞。《黃庭經》曰：必久行之飛若神仙親傳祕訣，不得時刻有差。《畢法》日：以時行法，以法求道。迷徒不肯留意，端坐待盡可嗟。承緒，字紹之，儒學登科，為夔州教授。少得吞日精月華之衛，後悟道，年八十餘。康強如壯時。此歌可知其為人。紹之洛州人，蔡疑榜。
　　紹之教授見和《勸道歌》深明至理復歌元韻
　　飢飧不嫌惡食，薄酒勝飲釅茶。享用雖有分量，何似惜福留些。
　　氣和自無諸疾，心正可辟眾邪。日夜抱元守一，朝昏含英咀華。
　　陰魄都齊消滅，陽光內現萌芽。此是真如般若，無非翠竹黃花。
　　淵澄似開明鏡，默運如轉譟車。常珍嗜膾與炙，異味屏梨與查。
　　九還七返成道，十洲三島為家。但使凡心去盡，方驗吾生有涯。
　　超然離形釋智，渙若蕩穢滌瑕。大道分明直截，多岐委曲周遮。
　　學而不斷貪慾，辛苦作飯蒸砂。窮年繫風捕影，難將種玉飧霞。
　　大成是為究竟，入處各有等差。一朝火龍透出，舉世仰望咨嗟。
　　承緒再用前韻
　　氣壯何須飲酒，睡少不必啜茶。一點清虛有味，六塵離著無些。陽藉三魂作主，陰藏七魄為邪。《畢法》曰：三魂為陽藉常數，令人生，七魄為陰藏常數，令人死。運化常隨北斗，釆真默契南華。《南華經》曰：是謂采真之道。性明養道無損，心地種丹有芽。蔭仗長春琳幹，《黃庭經》曰：萬木有條可蔭仗，俞其成七寶身也。香聞不謝天花。出《老子太清經》。撞開內院金虎，愚曰歸內院。燒透崑崙火車。西華夫人曰：運火車燒透崑崙。九醞斟酌不盡，《中黃經》曰：主生有九醞仙釀，斟酌不竭。三桃王母仙桃，碧玉桃，蟠桃。咀嚼無查。玄鶴飛來作伴，白雲深處為家。超出迷津有數，沉淪苦海無涯。功成自然多驗，行滿誰指纖瑕。取玉皆因剖石，求金亦自淘沙。得上十洲祖洲、瀛洲、玄洲、炎洲、長洲、元洲、流洲、生洲、鳳麟洲、聚窟洲。路去，自有五彩雲遮。既悟神鑪有藥，何勞九鼎飛砂。男子為神鱸，女子為金鼎。有志嗽泉枕石，甘心釣月棲霞。小法千門甚眾，《畢法》曰：旁門小法不合大道。許真君日：三千六百法。直路一條不差。平叔曰；一條直路上天堂，別有門庭終皆會。若不速修下手，樹枯空有呼嗟。《黃庭經》曰：葉去枝枯失青，又如人津氣既衰形必瘁。
　　慥三用韻
　　休誇飲一石酒，莫羨喫七碗茶。三杯可通大道，食後漱齒呷些。東坡云：食後以茶漱齒，肥減茶去而脾胃不知。五氣收歸丹寵，一念不涉諸邪。盎盎精神滿腹，徇徇個倡無華。三田靈芝發秀，九碗蘭茁其芽。玉池充溢肥水，《黃庭經》曰：玉池清水上生肥。紫雲蓋覆黃花。李仙君詩云：黃花生紫雲。上關下關緊閉，天鼓振響雷車。日啗青精香飯，不食苦李生查。紛紛旁門小法，籍籍諸子百家。游心在方之內，望道眇天一涯。疇能超然了悟，純全其德不瑕。用之寶如金玉，不用棄若塵沙。（神仙論》云：用之如金如玉，不用如泥如土。明鏡本來無垢，拂拭勿使塵遮。．留侯何用辟穀，勾漏徒訪丹砂。溫溫尺宅光透，紅潮舒散綺霞。三千功圓行滿，靡有毫髮過差。直上清都絳關，群仙指點興嗟。
　　承緒三次韻
　　少斟朱博案酒，前漢朱博，案上不巒三杯。罕烹陸羽神茶。陸羽，茶神。腸瘦如繩有驗，道人之腸如繩，真炁充，食自減，腸自縮。心熾似火無些。不能墜心火，肚嬪而與物爭。一氣常通九竅，一竅氣不通即病。百骸莫受百邪。八方邪炁。當使寒灰復焰，須令枯木生華。返老還童。除欲要固命蒂，真精為命蒂。絕愛自長道芽。虛則道生。既悟無中有物，老子日恍兮惚兮其中有物。自然水裹開花。西華曰：水中花發四時香。但取離宮鳳髓，吕真人詩曰：下用南方赤龍髓是也。休隨門外羊車。《蓮經》 曰：羊車、鹿車，今直門外。別法鼎器、多病，鼎有十法。自家園菜少查。平叔曰：似何家園下種栽菜，成當自絕真胎。得道實無所得，《老子清序經》曰：雖名得道，實無所得，為化眾生，名為得道返本。出家不在離家。每意未絕，雖離家尚俗。若諸念斷，若在家猶出家也。返本不出身內，饅忙徒走天涯。施真人詩日：饅忙人護走，不求自己別求難。性根本來無累，命寶元自絕瑕。平叔曰：命寶不宜輕弄。鍊丹須憑主洞，玉洞玉峰。得藥號日金沙。有金沙鼎。奧旨宜宗老氏，頑空休泥盧遮。毗盧遮那，佛語。若欲鍊形成氣，須教變汞為砂。（畢法》曰：鍊形成氣乃為地仙。又日汞變而為砂，鉛變而為金丹。通玄前有黃谷，黃帝遇黃谷子，谷子曰：別有通玄之語。修真別有青霞。青霞子得道，垂訣千世。子細推窮二教，道釋。長生寂滅有差。焚身妄求舍利，七寶壤卻堪嗟。人禀七寶身。
　　通判蓬州軍州事郭耶次韻
　　保形保生保命，戒色戒酒戒茶。夜氣若要長在，晚食尤宜臧些。養心莫如寡欲，存神須是閑邪。辨得天清地濁，吞取日精月華。寒灰便可發焰，枯根立得生芽。學者捨本逐末，病眼執著空花。罔窮聖道一轍，徒誦丹書五車。正似鍊金和鑲，何殊嚼蔗吞查。
　　不知達人到此，元始浩劫為家。燕坐能事畢矣，已遍海角天涯。鑑明不受微垢，玉潔靡見纖瑕。視軒冕如桎桔，棄財寶若泥沙。曲江一輸秋月，豈容霧掩雲遮。盤旋火龍水虎，和合陰汞陽砂。真身自然騰化，駕鳳高凌紫霞。哀哉旁門小法，作用千種參差。箇箇辛苦無成，臨老空自悲嗟。
　　修真十書雜著捷徑卷之二十二竟
　　修真十書雜著捷徑卷之二十三
　　臨江仙
　　子後寅前束向坐，冥心琢齒三十六通。嗚龍。嗚天鼓三＋。托天三次，每次行嘻字氣。回顧握固按腿，左右各三，先右次左，左行噓字氣，右行哂字氣也。眼光摩。挫按手摩眼七次，閉目轉睛七次，以中指節捻太陽三＋六。張弓左右二三十挽，每次行呵字氣。仍踏弩，左右各三次，每次三挽七踏，行呵字氣。升降輓鱸多。左右運轉輸鱸三十六，行吹字氣。三度朝元三次，每次按腿閉目咽氣，名為朝元，每次行吹字氣。九度轉，想氣自丹田轉九交。背摩盤足閉氣，搓手熱摩擦腎俞上下，行吹字氣。雙擺按腿暝目閉氣，三，右搖擺身不限數，名鱉魚擺尾，行呵字氣。扳舒腳以手，低頭扳腳，行呵字氣。拏。跪膝反手左右學腳跟三次，每次行呼字氣。虎龍交際嚥元和，以舌攪取津滿口嗽三＋六，一氣分三嚥，閉住，搓、按兩手極熱，遍身擦，令微汗出。挑甲罷，左右臂舉手齊發，遍挑十指甲，不限數。便可躡姻蘿。凡行吹腎呵心噓肝嘻三焦咽肺呼脾六字，不可令耳聞聲。出氣欲細而長。凡行持，皆閉氣，行持罷方吐氣出，呼所行字。鍾離先生《八段錦》，呂公手書石壁上，因傳于世。其後又有竇銀青《八段錦》與小崔先生《臨江仙》詞，添六字氣於其中，恨其詞未盡。予因擇諸家之善，作《臨江仙》 一闋，簡而備且易行，普勸遵修，同證道果。紹興辛未仲春至游居士曾慥記。
　　滿庭芳
　　二氣旋還，三宮升降，往來於是無窮。透關神水，鉛汞過三峰。返復周流八脈，戊己鍊，陰虎陽龍。凝情處，金光朗朗，身外見形容。靈光，真造化，天機探遠，推測難通。等利名酒色，恰似秋風。大道玄鑪進火，三田內，養出神功。功成後，金書來，詔平步赴瑤宮。
　　永遇樂四首
　　箇箇修行，人人嚥納，誰悟真道。曲徑多歧，旁門小法，誤了人多少。容成豈是，神仙究竟，採藥饅多鑪龜。忽一朝，脫卻桶底，性根壞倒。爭如內觀，無為清爭，學取本來莊老。匹配陰陽，抽添鉛汞，八卦為端表。人生如夢，流年似箭，回首也須聞早。一貪迷戀，春花秋月，甚時是了。
　　右一
　　萬法由心，應觀法界，一切心造。老子瞿曇，同歸去揆，不離心是道。一從識得，坎離交濟，鍊藥粗知昏曉。騰雨飛，蟾宮兔走，丹闕更無煩惱。氣中真液，液中真氣，和合不多不少。種出黃芽，鍊成赤水，龍虎交圍繞。＋還七返，工夫到後，還我舊時年少。三千功圓行滿，怨時是了。
　　右二
　　學道修心，存神鍊性，直要輕補腦還精，流水不腐，戶樞終木蠹。日魂月魄，搏歸鑪鼎，真炁自然留聚。把心猿縛住，意馬追回，迥無塵慮。定明有，陽龍陰虎，水火透時為度。八段奇文，千口活法，向上有一路。吕公高尚，未離人世，有分也須相遇。約十洲三島，縿鸞跨鶴，大家同去。
　　右三
　　養水養精，養神養血，先須養氣。日月陰陽，六爻八卦，細看《參同契》。靈軀靈寶，千言萬語，不過坎高兩字。向崑崙嶺上，返本還元，要明終始。一身雖小，如同天地，八萬四千餘里。玄牝之門，生生萬化，都在沖和內。此真真外，別無真諦，方信道一而已。異時見鍾呂，如有未明，請師指示。
　　右四
　　世問有道人，以旁門小法迷誤學。有二三名公自云：人生豈不擘，得活數百歲。為房中衛，自以為莫已若，桶底一旦脫去，性根墮落，追悔何及？束漢載玲壽光學容成公御婦人法，年可百五六十歲，鬚髮盡白，而色理如三四十時，亦不免於死。壽光尚爾，屍不及壽光者乎？予作《永遇樂》四詞，因勸世人迥光返照，直深戒為容戶中成之衛者，庶幾覺悟，聿修清諍無為之
　　地，方為究竟。
　　漁家傲四首
　　至道不遙只在邇，毫釐差失如千里。道是難來元卻易。如相契，一超直入如來地。水火交時為既濟，三尸六賊都回避。只此長生仍久視。身口意化成一點沖和氣。
　　右一
　　神是性兮氣是命，神不外馳氣自定。幸有崔公《入藥鏡》。如究竟，全真鳥甩固蒂歸根靜。主客內明方外應，靈臺集發天光瑩，兩箇壺中一片景。急修省，莫待臨渴去掘井。
　　右二
　　精養靈根神守氣，天然子母何曾離，晝夜六時長在意。三田內，溫溫天地中和水。十二樓前白雪膩，九宮臺畔黃芽遂，日月山頭朝上帝。 神光起騰身直出姻霄外。
　　右三
　　我有光珠無買價，光明常照芝田下。更沒之乎並．者池。· 知音寡，世間誰是能行者？一萬精光渾守舍，四百四病都齊罷，透出火龍歸造化。回仙駕，更無一點塵隨馬。
　　右四
　　促拍滿路花三首
　　抱元能守一，四大自輕安。心中須返照。幾曾閑，金烏喃耀，飛入爛銀盤。心心心是道，只在心心，更於何處華能幾日，便凋殘。修真甚易，積行累功難。勸君強為善，五濁三途，便為雲島神山。
　　右一
　　人能常清靜，天地悉皆歸，么真含眾妙。入希夷，昭文不會，氣候有成虧。妄心寂滅盡，困睡飢飧，更無作用施為。自然鑪鼎就，光彩透簾幃。玉池神水湧，上生肥。如人飲水，玲暖自家知。自家性命事，自家了得，自家性命便宜。
　　右二
　　若論修養事，知有幾多門，諦當歸宿處，是靈源。至真至道，簡易合乾坤。坎離并水火，止是荃蹄，粹然一點長存。．箇中如薦得，悟了五千言。金聶飛肘後，透崑崙。清江九曲，一棹破姻昏。水擊三千里，九萬鵬程，化成元是冥餛。
　　右三
　　修真十書雜著捷徑卷之二十三竟
　　修真十書雜著捷徑卷之二十四
　　太上傳西王母握固法
　　正身端坐，想心中紅日，輸如錢大。稍暖，從左脅直放下丹田，下左足心，稍暖，又存火從下燒上臍下丹田，漸漸方過右足。又候腳心稍暖，從下發火燒至丹田。便從右脅上過胸，直從降下，直至下丹田。又從下丹田放上心頭，昭一見五臟。此乃上則為降，下則為升，則天地升降之法。便直放下丹田，下膀胱中，穿過尾問關，鑿開雙腎，取兩道白氣，從夾脊直上泥丸，分作三路直上頂門。候囪門稍暖，又想珠從鵲橋內放下口中，慢下放過重樓十二環，到中宮，神水滿則分作三口，下中宮。又存膀胱中有黑氣一道湧上心頭，方閉目收神入中官，候眼前有報應，或目前如金花，或如白絹隊隊過，或是滿室之光，或是隔窗之光能見小字，就此光中千日之內可出陰神，或乃緣一年七十二候足，便可出神也。
　　抱－說
　　道生一，一生水，水生精。精者，一物也。抱一則與精合，脫一則與精高。精生而氣全，氣全而神全，神所以制魂定魄。精者，天地萬物所由生成之，然精常管人，而人常費之，竅漏無度，至於中乾以死，死則非高也非精高之，人自高之耳。莊子曰：不高於精，則謂之神人。故管精則失靈，沉為下鬼矣。而有能全之者，是豈尋常所能至哉。
　　保精神
　　精者神之本，氣者神之主，形者神之宅也。故神太用則歇，精太用則竭，氣太勞則絕，是以人之生者神也，形之托者氣也。若氣衰則形耗，而欲長生者，未之聞也。夫有者因無而生焉，形須神而立焉。有者無之館，形者神之宅也，儻不全宅以安生，修身以養神，則不免於氣散歸空，遊魂為變。方之於燭，燭盡則火不居，譬之於堤，堤壞則水不存矣。身勞則神散，氣勞則命終，形瘦則神斃，神斃則精靈遊矣。已閑，遊者無一返期，既朽者無生理，故神者魂也，魄者陰也，神能服氣，形能食味，氣清則神爽，形勞則氣濁。服食者千百不死，故身飛於天；食谷者千百皆死，喝故形歸於地。人之死也，故形歸於地，人之死也，魂歸於天，魄落於泉。水火分散，各歸本源，生則同體，死則拍捐，飛沉各異，稟之自然。行者譬如一根之木，以火焚之，姻則上升，灰則下沉，亦自然之理也。夫神明者，生化之本；精氣者，萬物之體。全其形則生養其精氣，則性命長存矣。
　　三茅真君訣
　　神養於氣，氣會於神，神氣不散，是謂修真。子不離母，母不放子，子母共守，長生不死。
　　吕真人小成導引法
　　凡欲修養，須諍室焚香，順溫凍之宜，明燥濕之異。每夜半後生炁時，或五更睡覺，先呵出腹內濁氣，或一九止誡或五六止，定心閉月，叩齒三十六通，以集心神。然後以大拇指背拭目，大小九過，兼按鼻左右七過。以兩手摩，令極熱，閉口鼻氣，然後摩面，不以遍數，為真人起居法。次以舌柱上聘，嗽口中內外津液滿口，作三咽下之，令入胃存，胃神承之，如此者之作是三度九咽，庶得灌溉五臟，光澤面目。此雖旁門，亦極有力，不可輕忽。
　　存想咽氣
　　下丹田，在臍下三寸近，後有二穴，通脊上泥丸宮，每之連咽，速存下丹田，所納得元氣，以意吹之送之，令入二穴。因閉目想見兩畔白氣夾脊，歷二十四節，過三關，雙引直上入腦。泥丸宮，謂之上丹田，黑蒸諸宮，森然褊入毛髮面部鬚、擘手指一吁而下入胸中，至中丹田。中丹田者，心也，想氣灌溉五臟，仍歷下丹田達湧泉穴。湧泉者，足心也。所謂鬱蒸肌膚，通帖首脈，分一氣以理之，鼓之以雷霆，潤之以風雨之類也。亦猶天地有泉源，非雷霆動作，則無以潤萬物。人身上有津液，非灌漱則無以滋五臟，發光彩，還精補腦。不死之道名內藥，非吐納則不能引而用之，是知回環之道，運用之理，蓋所以法天而象地。想身中濁惡凝滯，邪氣瘀血，皆被正氣蕩滌，從手足指端出，謂之散氣，則展手指，不須握固。如此一度，即是一通，通則無疾。復調之使平，復鼓咽如前也。閉氣鼓咽至三十六，謂之小成。若未絕粒，理且至此，常須少食，令腹中曠然。無問坐外，但腹中空則咽之，一日通夕至十度，自然氣通。至三百六十嚥，謂之中成，至一千二百嚥，謂之大成，是謂大胎息也。如小胎息，但閉氣，數止一千二百，亦謂之大胎息。若不能鍊形易骨，縱得長生，兀然同枯木，無精光也。
　　明耳目訣
　　常以手按兩眉後小穴中，三九過，又以手心及手指‘摩兩目頓上，以手旋目行三十過，唯合數，無時節也。畢輒以手逆乘額三九過，從眉中為始，乃止入髮際中。口咽液多少無數也。如此常行，耳目聰明。
　　養生延毒論
　　一日之忌，暮無飽食。一月之忌，暮無大醉。一歲之忌，墓無遠行。終身之忌，暮常護氣。久視傷血，久行傷筋，久外傷風，久立傷骨，久坐傷肉，久語傷氣。多思則神息，多念則志散，多事則形勞，多語則氣急，多笑則傷臟，多愁則心顛，多怒則傷脈，多喜則傷血，多樂則氣溢，多好則迷亂，多惡則憔悴。夏不極凍，春夏外束首，秋冬外西首。先飢而後食，先渴而後飲。太渴氣不行，太飢氣不藏，太飽傷肺，太飢傷氣。鼻多引氣，口微吐氣。枕不欲高，唾不欲遠。人欲勞，不欲大疲。春夏腦足俱凍，春夏早臥，臨起欲出氣少，欲入氣多。秋冬溫足凍腦，行走功不可薄衣，令人傷寒霍亂，不消食頭痛。春冬未半，衣欲下厚而上薄，春冬之初，皆服一服轉瀉藥，則不染天時之氣。冬月天地閉，血氣藏，人不出汗發洩，陽氣損人，每旦夜令人插脊？及捻四肢頭項，無時行之，疾不能染矣。旦朝以兩手相摩令熱，尉脊三次，且語勿唾，先叩齒二七次，方起琢齒一七次。如此者乃名鍊精。且未起，漱津令口滿，力吞之，且起，洗面勿開目，令人失明，目澀多淚。凡食訖，以手摩面，令津液通流。凡飽，食欲少，而數令飢，飢中飽，飽中飢，凡食訖，忽精思營為苦事，促壽。濕衣汗衣，不可久著。凡心有愛，不用探愛，□ □ □ □#1用深憎，並傷神損壽。三十以下勿食補藥，四十遍，細吹一七遍。人患玲者，大咽五十遍，細咽十三遍。乙言吹哂等字，並以須聲，氣似字。髮血窮也千梳，以理血氣也。筮髓窮也善固，以益其髓也。耳肉窮也數揉拔，以實肉也。舌氣窮也少語言，以養氣也。齒骨窮也數叩琢，以堅其骨。鼻常去其中毛，謂之與通天氣。爪筋窮也勿數剪，以全其筋氣也。寒食傷腸，熱食傷胃。春夏可以居其山，高明，故順氣而疾不生也。
　　納津法
　　以舌柱上愕，覺口內外液自生，嗽滿嚥會神口，凡納時，正坐存心，下有一孩開口，方致之。
　　修真十書雜著捷徑卷之二十四竟
　　#1『愛』字下原缺四字，疑當作『心有憎不』。
　　修真十書雜著捷徑卷之二十五
　　天地交神論
　　夫道者，虛無自然，安靜無為，豈可學飄風暴雨，而不得長久也。和炁交並而甘露降，萬物蠢然而生，乃天地自然之道，以合聖人之機，是長生之本也。夫愚人之性，豈解聖人體道之深機，恣縱無窮之慾，消磨有限之身，致與大道懸隔，依前不免輪迴，遷軀換殼，豈不錯乎？夫人身中以心比天，以腎比地，肝為陽位，肺為陰位。心腎相去八寸四分，其天地覆載之間比也。炁比陽而掖比陰，子午二時比夏至冬至之節，卯酉二時比春分秋分之節，以一日比一年，以八卦時比八節。子時腎中炁生，卯時炁上到肝，其炁旺陽，升以入陽位，春分之比也。午時炁到心，積氣生液，夏至陽升到天而陰生之比也。午時炁中液生，酉時液下到肺，其液盛陰，降以入陰位，秋分之比也。子時液到腎，積液生氣，冬至陰降到地而陽生之比也。日月循環，周而復始，若能保養內守，無損無虧，自可延年。夫積陰，陰過則露為霜而雨為雪；積陽，陽過則霧為姻而雲為霞。陰中伏陽，擊搏而生雷霆，陽中伏陰，其堅固而生雹霰。陰陽不合，相對而生閃電，陰陽不正，亂交而變虹霓。天地運化，五行後立，成萬象之初形，化四生之體，擇其中勝達，莫若於人，志能學於先賢，可以增於命祿。乃依經錄出每年迴忌之辰。凡一年之中七十二日，外有六日庚申，六日甲子，六日本命，一日生日，可精嚴記耳為妙。是以諸不可食之。夫五辛者，日蔥，曰韭，日大蒜，曰小蒜，日園萎是也。三厭者，天厭鴉，地厭炁鯉魚，及牛與龜鼇，大忌食之，令人病多。凡戊戌、戊辰、戊寅、戊申、戊子、戊午日，並不得燒香。凡日中不得面南小遺，夜問不得面北不知迴忌之辰，而有萬死之因，非天地之所殺，乃人所自殺也。
　　逐日戒忌之辰
　　正月:一日天中節會之辰。五日人之五神集聚之日。七日真武下降之日。八日南斗星君下降。十三日三元集聖日。十四日三官界。十五日，三官朝帝。十八日三元內奏日。十九日，五瘟作病。二十二日，三尸神上奏福之神。已上日宜將息。
　　二月：二日，天正節之日。六日，中神慶生之日。八日，真武下降，三元真君朝元。十五日。玄元道祖聖誕。春分，二月中氣，忌色慾五日。為六氣方傳二氣到肝，忌酒色之事。
　　三月：三日，玄帝降生之日。四日，文宣王降生之日。九日，真武下降之日。二十一日，天猷下降。二十八日，束嶽聖帝誕日。巳上宜戒酒色。
　　四月：此月純陽月，宜戒色一月。七日心腎一氣拔給之日。八日，佛生之日。小滿，四月中氣，外陽而內陰，三氣到膽之時，可以將息，保命長生。
　　五月：三日，天正節之日。五日，天毒節日。真武下降。七日，天地二氣感托之辰。十六日，天地二氣交，造化萬物之日，最宜忌酒色。二十二日，中明王生日。二十七日，天地相雜，二炁分形，大忌酒色。夏至。人一炁在心，且戒色。
　　六月：六日，掌府慶生之日，注死之辰，大忌酒色之事。七日，真武下降之日。　　八日，天元甲子將會六下遊世界之日。大暑，六月中氣，四炁到胃，且宜將息，可以長生，忌色五日，恐損胃氣。二十四日，天元甲子朝元，此日宜燒香，夜面對東斗拜。並宜忌色慾。
　　七月：七日道德臘日，五帝校定生人罪福。真武下降，南斗下降，西斗下降，九天應元保運真君降現，浮丘超應真君上升，王子喬真人飛昇，西王母降現，麻姑大仙降現。十五日，中元令節。天真朝元日。七炁地官主錄百司，上詣天闕進呈世人罪福之籍。宜齋戒，燒香，念經，深發善願，可以超度祖玄，延年益等。十九日，天猷真君下降。二十四日，翔聖真君下降，北斗星君出遊。三十日，土府太歲尊神出遊，檢察人問禍福善惡之日。
　　已上宜禁忌。
　　八月：十三日，真武下降。十五日，太陰朝元之辰，宜守夜燒香。秋分，八月中氣，五氣到肺，宜戒色五日。二十七日，諸佛慶會東海，傳經之辰。二十八日，四天奏事辰，天河歸元日，二十九日，大陰滿，月色變形，萬物感其陰氣，造化之辰。已上宜禁忌。
　　九月：三日，五瘟生日，五方五瘟會於廣山，此日大忌酒色。九日，玄帝沖舉，點檢人問善惡。十六日，天曹諸司傳錄生死名姓。宜夜明燈供養。十六日，日月宮、陰陽宮會合之辰，諸天宿曜上朝元始，分地分各照宮位之辰。北斗天帝下降人問，計算命鐮善惡事。備香燈，夜深朝北供養忌酒色，念經睨一夜，燒香守夜，則萬邪不能干矣。
　　十月：一 日，束皇大帝生日。五方五帝奏會之辰。三日，四海、九江、三元水府諸王、百官龍聚奏水府，宜點夜燈。六日，天曹諸司，五嶽五帝降生之日。十五日，下元水官下降點檢人問善惡，宜燒夜香供養。小雪，十月中氣，六氣到大腸，宜忌酒色五日。三十日，內六陽，外六陰，陰中陰，萬物皆死。
　　十一月：七日，真武下降。十七日，掠剩相公下降。此日切忌酒食。十九日，斕聖真君下降。二十三日，南斗注生奏生之辰。冬至日，一陽住在二陰中，切須戒色，不患天行。
　　十二月：八日，佛成道之日。十三日，天元太一朝元之日。十八日，北斗下降人問奏事之日。二十七日，真武下降之辰。大寒，十二月中氣，一氣在膀胱，且宜忌酒色五日，甚妙，若不戒忌，四日必患疾病。二十九日三界上真勝遊之日。已上日大忌酒食。
　　六字氣歌訣
　　行持六字氣，次第為君歌。托嘻顧噓咽，張踏並同呵。三吹居其中，升降與朝摩。擺扳呵！再詠，挈呼獨一哦。誰知嚥復吹，妙理畢陳羅。大都十二聲，五臟可通和。
　　至游居士座右銘
　　即心是道，道不離心，與即心是佛同。以卞為基。修養究竟在於還精補腦，當以丹田為基本。故曰高以下為基也。如人飲水，玲暖自知。三田之內，玲處欲其暖，暖處欲其玲，他人何與焉。獨己自知身，不愁念起，只怕覺遲。一念起，如速覺寤，即念隨覺滅，念捷不自覺悟，即殆矣。懲忿窒慾，銘諸肝脾。修養所戒者，忿慾二事。損失真黑，其害甚大。懲忿銘諸肝者，以怒屬肝也，窒慾銘諸脾，以脾主意也。
　　詠道詩
　　九轉神精返上元，河車般載運周天。大道不離方寸地，一條徑路過三田。
　　修真十書雜著捷徑卷之二十五竟