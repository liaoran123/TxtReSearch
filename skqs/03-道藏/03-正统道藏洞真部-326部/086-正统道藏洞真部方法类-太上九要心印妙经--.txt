太上九要心印妙經
　　經名：太上九要心印妙經，原題仙人張果老述，應出于唐代。一卷。底本出處：《 正統道藏》 洞真部方法類。
　　太上九要心印妙經序
　　仙人張果老述
　　夫九要者，要乃機要也，以應大丹九轉，故以道分九篇，法顯九門，九門合理，篇篇歸根。雖不得親師之旨，得此要如親師訓，得者坐獲天機，悟之者為之心印。若依行者，在欲無欲，居塵出塵，分立九門，還元二儀。學道君子，細意詳之。先序顯用，次要應體，以體兼用，性命備矣！
　　太上九要心印妙經
　　真－祕要
　　夫真一者，純而無雜謂之真，浩劫長存謂之一。太上曰：天得一，以日月星辰長清；地得一，以珠玉珍長寧；人得一，以神氣精長存。一者，本也，本乃道之體，道本無體，強名曰體。有體之體，乃非真體，無體之體，日用不虧矣！．真體者，真一是也，真乃人之神，一者人之氣。長以神抱於氣，氣抱於神，神氣相抱，固於氣海，造化神龜，乃人之命也。神乃人之性也，性者南方赤蛇，命乃北方黑龜，其龜蛇相纏，二氣相吞，貫通一氣，流行上下，無所不通，真抱元守一之道也。
　　槖籥祕要
　　夫槖籥者，人之心腎也，心者神之宅，腎者氣之府，既以心為宅，以腎為府，豈有造化也？今時學道之人，使心運氣，亂作萬端，屈體勞形，非自然之道。聖人日：凡是有相，皆是虛妄，無相之相，謂之真相。真相者，神氣也。神者，心之主；氣者，腎之本，是以聖人返本還元。還元者，補髓也，補髓之機，還元之道，命乃了矣！□ 聖人立法，日假一神調氣，藉一氣定神，神氣調定，方曉動靜。動者氣也，氣者命也；靜者性也，性乃神也，神不離氣，氣不離神，神氣不相離，道本自然也。
　　三五－樞要
　　夫三五一者，三陽、五行、一氣也。三陽者，三火也，以精為民火，以氣為臣火，以心為君火。君火乃性火也，惟性火不可發，亦不可用。性火若發，如火生於木，禍發必剋。不用者，必不可動也，蓋是神定則氣定，氣定則精定。三火既定，併會丹田，聚燒金鼎，返煉五行，運於一氣，綿綿一晝一夜，一萬三千五百息，按周天三百八十四爻，氣血行八百一十丈，脈行五十度，此乃周天，方為火候。其火有二等，分於內外，外火者有形有象，可煉五金，造化五穀，滋養於人，此火非能煉丹，煉丹之火，其在內火。內火者有名無形，藉五穀之氣，即生真火，真火既生，返鍊其精，精返為神，鍊神合道，道本自然，不離一氣，一氣既調，百皆順也。
　　三一機要
　　夫三一者，三成一氣也，上有神仙抱一，鍊神之道一，中有富國安民，鍊氣之法；下有強兵戰勝，鍊精之術。道分三成，不離一氣。一氣者，天也，乃天清虛自然之氣，氣中有神，神抱於．氣，因氣抱於一神，鍊神合道，道本自然，此乃神仙抱一鍊神合道也。中有富國安民鍊氣之法，中者人也，以身為國，以氣為民，以心為帝王，帝王愛民而民自安。帝正者，心不亂也，心不亂則氣自調，氣調則神和，神和則精悅，精悅則身安泰，此乃富國安民鍊氣之法也。以重濁而為地，其濁中有清，在欲無欲，謂之強兵。心不動而氣不交者，謂之戰勝。此乃強兵戰勝鍊精之術也。及人之未生時，在乎混沌之問，亦神不曾離氣，氣不曾離神，神氣不相離，精神內守，精散為氣，氣結成神，鍊神合道，道法自然。因道建法，法就顯術，分而為三，混而為一。一者精也，精乃元氣之母，人之本也。在身為氣，在骨為髓，在意為神，皆精之化也。蓋萬物皆稟一氣，因氣造化五行，五行即五穀也，五穀之氣，入於臟腑，精住丹田，精者人之本也。是以聖人返其本而還其元，此乃返本還元之道也。
　　日魂月魄真要
　　夫日魂月魄者，陰陽也，陰陽者，日月也。日屬陽，魂月屬陰，魄日中有鸚，西方金肺之象屬陰，乃日魂藏月魄，魄滿於魂，故日以清。月中有兔，束方木肝之象，肝屬陽魂，乃月魄藏日魂，魂滿於魄，故月以明。魂魄者，乃人之鉛汞也。鉛汞有數，鉛八兩，汞八兩，乃一斤之數，十六兩也。凡二十四銖為一兩，按周天三百八十四爻，日月運度之數，天地造化之機，聖人立數，後人依數而行之，其大小之法，因數有定，大者一年之法，小者一時之用，一時正則可奪一年之造化也。密語日：凡每月初一日為首正，子時坎卦，進汞一兩，離卦進鉛一十五兩；次日坎卦進汞二兩，離卦進鉛十四兩；至十五日，抽添數足。周而復始，其大小月，細審詳之。鉛汞者，人之魂魄也，魂魄者，人之神氣也。神者好靜，氣者好動，動靜常在坎離之問。動靜之訣，上十五日魂守魄，下十五日魄守魂，一時之用，可奪一年之造化也。
　　日用五行的要
　　夫日用者，長以神守於氣，氣守於神，神氣相守，聚而不散者，真日用也。神能通應，意到心成，若神定，則行住坐外晝夜皆伺。神伏氣在，氣在神，神在形，三物皆在，復歸真一，萬事畢矣！．又五行者，心主神，肝主魂，脾主意，腎主志，肺主魄，五行聚而化為丹也。聚之訣日：專於一神，志於一意，守於魂魄，會於丹田。魂魄者，人之神氣也，氣乃命也，神乃性也，一性固命，一命固性，性命相固，共成一氣。一氣者，火也，其火無形，發之有焰，此火只可煉丹，不可別用，若能內守真火，聚而不散者，真抱元守一之道也。
　　七返還丹簡要
　　夫七返還丹者，天有七星，運斡四時；人有七竅，唯聽視聞。眼觀色者，視之不見；耳聽聲者，聽之不聞；鼻不聞香，口受無味，真七返也。一心歸命謂之還，五氣不散謂之丹。丹有二種，於內外二丹者，超神接氣，超神在世。出世接氣者，火候無差。其內丹不得外丹則不成，其外丹不得內丹則無主。內丹者，真一之氣；外丹者，五穀之氣。以氣接氣，以精補髓，補接之功，不離陰陽二氣。陽氣昇即為返，氣降即為還，晝夜還返，至於丹田。不得陰而不昇，陰不得腸而不降，自然還丹之要，祕於此矣！
　　八卦朝元統要
　　夫八卦者，以心腎為坎離，坎離為陰陽。陽即魂也，陰即魄也。魂者以應束方甲乙木，謂之青龍；魄者以應西方庚辛金，謂之白虎。因坎離生龍虎，乃成四象，內分八卦。八卦者，方甲乙木，甲主乾，乙主坤；木生丁，丙主艮，丁主兌，艮兌合序為一太上九要心印妙經氣丙東陽陰者，火也。火生戊己，戊己無形，分於四季，內生庚辛，庚主震，辛主巽，合而為一者，金也。金生壬癸，壬主離，癸主坎，坎離者，陰陽也。陰腸者，內外也，內氣為陽，外氣為陰，陰陽昇降，動靜自然，非神所作，乃天地沖和之氣，常在坎離之問，綿綿晝夜，息息無窮，此乃八卦還元歸根之道也。
　　九還－氣總要
　　夫九者，陽也，還者，聚也，一者氣也。九陽既聚，性命相守，上則清虛，日月行度之數；下則地氣，生產萬物之源；中則人身，陰陽造化之理。內各有三，故日三共之道，是名九要也。內各有三者，天有三，日月星，以應人之眼耳鼻；地有三，高下平，以應人之魂魄精。魂魄精者，以應人之精氣神。神乃精之主，精乃神之本，名則分三，不離一氣。一氣者，胎息也，胎乃藏神之府，息乃胎化，元因息生，息因神為主胎，胎不得息則不成，息不得神則無神乃息之主，息乃胎之根，胎乃息之宅，神乃胎之真。在腹之中謂之胎一呼一吸謂之息，故名胎息也。胎者形中氣之子，息者形中神之母，形中子母，何不存守，存守者，存其神而守其氣。其氣在坎離夾中，圓如杵臼，又象伏龜，故曰神龜。龜含黑水，水中有氣，名日神氣，又日碧眼胡僧，號曰真人人之根蒂，俱在此焉。十二時中，天門借氣，緊閉地關，神室內守，自有神龜呼吸，有名無形、有動無名，非所用升降，自然藉外氣則升，隨氣升而腹自鼓，外氣升而內氣降，內氣降而腹自納，鼓納之機，天地之麋籥也－。棄籥者，天地動作之氣，真陰真陽也。內氣為陽，外氣為陰，內氣不出，外氣不入，神符氣定。外氣符即為至寶，內氣符即成金丹。金丹者，純陽之物，浩然之真，直指天機，歸根之道盡矣！．若遇至人，與天盟誓，先付仰訣，次傳心印，慎勿輕泄天寶。戒之！戒之！
　　太上九要心印妙經竟