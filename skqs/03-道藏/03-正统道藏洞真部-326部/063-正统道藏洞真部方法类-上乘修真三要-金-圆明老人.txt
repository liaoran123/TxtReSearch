上乘修真三要
　　經名：上來修真三要。金元間圓明老人迷。圓明疑為馬釭再傳弟子高圓明。二卷。底本出處：《正統道藏》洞真部方法類。
　　上乘修真三要卷上
　　圓明老人述
　　夫聞至道恢弘，莫非返還心性，體用權實，紀綱合和，一也。玉爐起火，神翕斡轉天盤，浮雲掃淨，想時方運子午，乾息坤消，應是日月之功。天長地久，誰肯輕閑放過，一寸光陰，價值萬錠黃金。達道之士，走遍寰中，難覓百姓日用，誰知要妙窮極，藥病雙遣，到此方是修真大道。
　　三法頌
　　認得無端輩，這賊喚則心。大呵一聲住，三法一齊擒。
　　把定恰好處，由自兩家強。拈來當心斬，三法一齊忘。
　　四蹄奔途性不迴，
　　牧童纔去放，隄防馬心賊。撇斷蹄　中鎖，心去意難追。
　　萬中難選把韁垂。
　　這馬情性亂，嘶喊走束西。牧童隨後趕，難保馬心賊。
　　下手纔始閑處放，
　　牽去村南放，不防這馬驚。一念東西走，片餉兩三程。
　　形驟盲黑落深隙。
　　絆在荒郊處，牧童饉守看。遙頭頻嘶喊，擒來休放閑。
　　這馬好難擒捉住，
　　套項連蹄鎖，牢拴不住看。尤自心不保，咆哮又放轟。
　　牢絡首，絆相隨。
　　狂心迎風走，背卻本來家。一去無尋處，何處在天涯。
　　意狂常與三十棒，
　　休做良才用，難憑意馬心。一念逐風去，無賢何處尋。
　　自然伏手得明白。
　　駑馬偏難教，背韁咬主人。擒來三十棒，伏手自然真。
　　絡首加鞭不放閑，
　　把定繩頭做，頻使背加鞭。絆在閑處放，牧童守自然。
　　牧童攙則意雙關。
　　擒手背加鞭，牢心用意牽。牧童難保意，良心不自然。
　　裸體背上無鞍轡，
　　牽來才待喂，拖斷紫絲韁。背槽又吹主，狂心大不良。
　　莫做尋常一眼看。
　　不是真箇獸，休作良馬看。些兒輕放過，走了兩家難。
　　彷徨馳騁雄哮性，
　　這馬雄哮性，奔遠疾似飛。好與三十棒，伏手得明白。
　　專心固，勿兇頑。
　　前口重加胖，牢看不教閑。牧童勤心慢，失迷兩家難。
　　這馬且休良才用，
　　常拴尤不喂，加鞭盡日騎。餓到三更後，良性稍然兮。
　　樂然微得喜容顏。
　　這馬天性劣，長行千里心。牧童責顧戲，脫手最難尋。
　　放去收來不問他，
　　撇在荒郊外，相顧盡交他。拂袖閑吟去，收來付本家。
　　誠心擺手晚樞歌。
　　頻看須索兩隄防，牧童牽來在路傍。不移一步專心守，管教良馬性無狂。
　　野草寒泉獨為伴，
　　野草獨為伴，寒泉作近鄰。良馬溪邊立，牧童樂性真。
　　順目揚眉待怎麼。
　　閑閑物外樂逍遙，拈放縱橫不滯驕。廓達了無獨自在，超然紊卻一草瓢。
　　須臾不保良馬性，
　　意馬日日走，牧童幾時閑。擒來休放過，把定自然安。
　　偷閑歇，勿張羅。
　　牧童樞歌笑未休，獨騎閑閑物外遊。流水空山雲作伴，歸來清徹樂無憂。
　　牽首迴身歸家放，
　　歸來獨自晚樞歌，長嘆光陰有幾何。撒手卻還林泉下，逍遙物外任蹉跎。
　　黑馬銀頭性不訛。
　　天生良善性，不廢牧童心。閑倚枯松坐，逍遙自在吟。
　　牧童歌舞緊相隨，
　　牽去寒潭洗，形光脫體膩。牧童歌舞去，良馬緊相隨。
　　閑歇身心暫得居。
　　良馬把韁垂，才待報主恩。五明真堪擬，超然獨出群。
　　欲待遠歌高處樂，
　　赤馬過西江，牧童岸頭立。拳住休放過，打死有何疑。
　　又防不保牽盈迴。
　　黑馬縱橫走，白牛日日關。牧童朝紫府，清風散滿天。
　　漸得此獸安自性，
　　白馬性溫良，牧童不用忙。清風明月下，獨坐點丹方。
　　休貪戲，馬心賊。
　　繫在無中守不空，放下收來自不窮。駿驥豈妨君子志，只為青鬃收五明。
　　背意裸斷蹄中鎖，
　　閑來物外舞春風，拈起無為一自窮。玉漢不妨流水過，牧童纔會覓參同。
　　前功總廢相雙垂。
　　鎖在元命柱，時時不放閑。餓得毛焦瘦，放下不用看。
　　撇去荒郊不用看，
　　白馬繫靈臺，牧童甚樂哉。牽來君不見，脫體出塵埃。
　　閑觀綠水與青山。
　　馬食澗下草，牧童閑處歇。晚來歸故里，遙指天邊月。
　　悶來獨往巖中歇，
　　悶時點丹書，閑來舞一曲。長笑束風外，牧童得自如。
　　一坐紅輸兩三竿。
　　白馬青鬃道不空，騎來方外覓參同。擬將一點坤元體，收入乾官寶蘊中。
　　牧童纔知君子性，
　　蟾光鎖雲溪，牧童自舞吹。拈來速放下，平地一聲雷。
　　清陰下，水潺潺。
　　牧童嚴中坐，馬在松下立。樵夫向前問，牧童總不知。
　　縱橫自在無人問，
　　良馬林中歇，牧童巖下吹。逍遙無里礙，心槁性似灰。
　　樂然喜笑滿容顏。
　　良馬乘風去，輕拈在目前。自在巖下外，牧童枕月眠。
　　垂韁曾救主人公，
　　這馬性如綿，牧童守自然。本來無一物，無無體自圓。
　　性善安閑道不空。
　　意馬本是空，強名走西束。拈來都打罷，明月伴清風。
　　歌舞萬章無盡美，
　　牧童歌舞最風流，閑閑閑處樂無憂。達遍天涯無我喜，撮來掛在月梢頭。
　　古來堪做本家風。
　　雪嶺嵩風運，寒潭月自凝。綠巖仙桂秀，方外野鶴嗚。
　　直然養得純和性，
　　逍遙獨樂天涯客，雲外清閑無所迫。樞歌聲韻徹天清，舞袖又嫌天地窄。
　　童又喜，任縱橫。
　　時來常笑舞春風，出有入無不滯空。洞裹清風真堪擬，天邊凝瑞大圓明。
　　信步閑遊方外景，
　　白馬共牧童，悟者意無窮。真空玄妙理，頓覺自然明。
　　綠巖獨對與青松。
　　牧童體自然，蟾光鎖碧天。草堂清玲處，句句韻幽玄。
　　牧童自在樂巖前，
　　探藥忙童歇，馱經白馬閑。西來束渡意，滅跡不相干。
　　客看詩書不記年。
　　無韻清歌樂，閑吟眾妙門。三棒都打罷，松竹一壺純。
　　性空勿須擒意馬，
　　保守心猿定，童安自不遊。丹成知造化，物外有何修。
　　忘機絕卻把心猿。
　　浩浩月明前，當心打一拳。真容不變處，便是谷神全。
　　這會下手拿住性，
　　性在安閑處，樂道更無休。鼎中凝翠結，掛在桂枝頭。
　　睡無憂省無牽。
　　喜戲在其中，收來覓參同。七返成丹體，無由九轉功。
　　運動八純消息理，
　　劈開混沌，鑿破乾坤。識得無有，本分家風。
　　順常時用返經權。
　　不記經年久，雙關不放閑。朗然明照徹，無夢到鄧鄴。
　　清風斜日就天涯，
　　鶴舞知丹說，童歌妙意沖。相對無多語，明月照蟾官。
　　好對山童共飲茶。
　　獨飲趙州茶，拂袖出煙霞。方外無伴倡，寰海鬧如麻。
　　溪畔放驕無我固，
　　鼓掌笑言開，方外野鶴來。牧童清閑處，別是一蓬萊。
　　閑花野草是吾家。
　　一覺呂黃根，外在野花鄉。安然遊做夢，壺中日月長。
　　端的有些真誠信，
　　良馬本無性，牧童體自圓。本來無一物，何處不安然。
　　逍遙處，樂煙霞。
　　綠水與青也，煙霞洞裹仙。撥開天邊月，澗下一澄天。
　　人生百歲渾如夢，
　　拂袖上青巔，閑行取自然。拈來收一物，放下一壺天。
　　隨綠度日布和麻。
　　清風明月下，春風何時罷。碧潭清玲句，盡是閑人話。
　　心似槁木若寒灰，
　　牧童性清閑，澗下水潺潺。閑觀方外景，依舊山是山。
　　不做功夫自舞吹。
　　拈起千般有，放下一也無。舞袖方外去，獨跨一輪孤。
　　駿驥收來巖下臥，
　　顛耍一猿猴，牧童倒騎牛。擒來相隨定，常樂喜無休。
　　好向峰前避世居。
　　三界十方現，清風轉手隨。拈放都打罷，覺後放一線。
　　樂然有箇無動性，
　　拈弄無中有，運斡眾妙門。點開玄牝眼，凡聖一時分。
　　高處坐，樂輝輝。
　　拈起十方界，放下樂天真。古今無改變，壺中日月新。
　　斬斷葛藤休引夢，
　　白馬巖下外，牧童睡正酣。人馬無搖動，明月對青山。
　　清宵何處不明白。
　　三吹四號法，童馬並無蹤。無為真大道，元來本家風。
　　忘言一性總包含，
　　忘言心不生，心生即累生。二物雙忘處，無物不包籠。
　　密隱潛形外小菴。
　　靈臺密隱法，八葉共七花。無影茅菴內，獨坐點丹砂。
　　馬死孤身閑步去，
　　馬死性無憂，孤身萬里遊。一靈無里礙，是箇不即留。
　　縱橫歌舞假癡態。
　　散誕亦無愁，縱橫得自由。歌舞乘風去，明月照南樓。
　　迅步有似閑人性，
　　無明真實性，空性卻法身。覺後無一物，無性物自真。
　　常守一，勿言三。
　　常守不空空，無物本家風。脫體全忘處，隱在太虛中。
　　不夜輝光無遮障，
　　掛起軒轅鏡，寒光射碧空。清風巖下起，一片綵雲蹤。
　　爐煨書卷罷清談。
　　我心似秋月，碧潭光皎潔。無物堪比倫，教我如何說。
　　雙忘人馬杳無言
　　雙忘最難言，妙用體綿綿。絕學無為本，無為本自然。
　　內守全真養自然。
　　內守金真戒，行出四生外。本來無一物，廓然大自在。
　　大道不須生善巧，
　　大道一無情，善惡巧中生。拈起都打罷，玄門大道亨。
　　飢餐渴飲困時眠。
　　飢來要喫飯，困時自在眠。本來無拘束，何處不自然。
　　得一忘心專守一，
　　得一忘心守，無心性堅久。默默運周天，面南看北斗。
　　眾妙門，玄又玄。
　　妙門常閉無箇是，拈起才開八萬里。斬斷葛藤休引夢，了知玄玄玄上清。
　　煉就玉胎分造化，
　　煉就玉胎客，箇中有幾人。通天徹地運，團團一味真。
　　壺中別有一重天。
　　仰望不見天，低頭不見地。虛空妙難言，道化無邊際。
　　法身清淨徹三天，
　　我從清淨來，後從清淨去。清徹九天外，一靈無著處。
　　名強都忘總莫言。
　　誰捧沒弦琴，妙手點清吟。驀然春雷震，影響九霄聞。
　　寶塔無形常見在，
　　東土生芝草，西來結金花。無為真呆子，堪作七層塔。
　　金龍帝跨永延年。
　　一擊玄門破，參徹眾真機。軒轅朝金闕，巨靈跨鶴飛。
　　性滅心忘無箇事，
　　性滅心性盡，廓然成混沌。無為獅子兒，如何不守分。
　　光裸裸，赫蟾津。
　　光裸裸，赫蟾津，赤灑灑，丹鳳髓。圓陀陀，方外鏡，明晃晃，紫磨仙。
　　始生不知誰之子，
　　無無生一氣，一氣太初新。不知誰之子，返本性天真。
　　元來始初紫金仙。
　　元始玉清天，眾號體自然。皓皓個明鏡，大羅紫磨仙。
　　上乘修真三要卷上竟
　　上乘修真三要卷下
　　圓明老人述
　　周易參同大道第－
　　西江月
　　混沌屯蒙如卵，昏昏默默盈空。浩然太素抱鴻濛，一氣循環凝重。內隱真水真火，氤氳盤結如冰。中心元始造玄功，三氣齊分太定。
　　訣日
　　妙手點開渾身眼，雙關撥動五明珠。心藥採就三百字，性煉陰符一卷書。
　　乾坤體用正道第二
　　蘇幕遮#1鏡心
　　大參同，人難會。點、開圓明，照覺迷天睡。舉動施為明與昧。乾裹丹元，休把真空背。坤中藥，方以類。採得將來，付與丁公配。合就」丸先天味。食了登仙，鶴駕遊方外。
　　〔浪淘沙〕
　　稽首眾神仙，勘破乾坤。九真息出運江煙。箭射紅心師資準，贏得周天。方外採汞鉛，丹藥雙全。一般消息兩般玄。拈起二陰硃砂鼎，打罷圓全。
　　訣日
　　心藥坤中隱，丹對性裹乾。火候無斤兩，妙本處先天。
　　夫自混沌而流出乾坤體用。兩卦老陰老陽各六爻，乃先天象帝之元。
　　乾性、坤心、有無，乃丹藥之理。乾有六爻，每爻三十六，坤有六爻，每爻二十四。乾數二百一十六，坤數一百四十四，兩卦一十二爻，配就三百六十日也。修行之人，按天合地，造化修煉，朝收暮探，日煉時煎，成丹豈不妙矣。
　　乾坤丹鼎正道第三
　　逍遙令#2
　　君問道，只要谷神通。但把乾坤為鼎器，兩般消息妙無窮。湛湛越澄清。瑤池客，方外運玄功。放下萬綠都不堅，明珠在掌好參同。撞透海雲鍾。
　　蘇幕遮
　　玉爐中，燒丹藥。燬鍊三成，最上真箇妙。海底龜蛇勤收捉。納在壺中，鍊就圓明覺。照無邊，光灼灼。順手拈來，直下長生勺。功行十分憑戒約。一對芒鞋，穿上踏雲腳。
　　訣曰
　　玄牝通消息，綿綿鍊谷神。無為真大道，丹鼎點全真。
　　夫丹〔鼎〕 之圖，自體用乾坤而流出，丹鼎乾坤而消息。一十二爻，陰遇陰變二數，故老陰二十四；陰遇陰#3變三數，〔故〕 老陽三十六。修行之人，按鼎內之修乾息之氣，鍛坤消之精，以陽鍊陰成丹也。
　　丹藥偃月正道第四
　　蘇幕遮
　　藥無窮，頻收採。丹鼎純烹，一味通三昧。萬法都無真箇會。清靜家風，最上為精粹。付知音，偏可意。開口參同，方外生智慧。乾裹圓明添活計。了見之時，納被矇頭睡。
　　訣曰
　　夾脊雙關肘後般，存神納九赴朝元。還丹消息輕輕運，半夜騎鸞到廣寒。
　　望蓬萊
　　真消息，明月照天涯。玉兔彩蟾十五夜，金烏飛吐紅霞。一點道人茶。
　　清霄外，靜隱紫丹砂。偃月爐中烹玉藥，硃砂鼎內結金花。贈與道人家。
　　夫偃月爐者，自丹鼎而流出乾嬰清淨，乃坤妮動濁互挾。兩卦十二爻，每卦有六爻，五日為一侯，鍊月中七十二候之丹，十二月之要也。
　　火候昇降正道第五
　　蘇幕遮
　　滅無爭，真火候。升降全憑，一點丹無漏。鎖定元初興宇宙。月到離宮，自有神明祐。煉天和，真藥就。片餉工夫，看是誰參透。玉筍鑽冰仙樂奏。朝現三清，萬劫長春壽。
　　訣曰
　　一點真陽火，齊升到廣寒。降來歸氣海，調息虎龍翻。
　　臨江仙
　　寶劍重磨光色顯，圓明正照無邊。月華皓皓鎖蟾天。
　　一輪含弘處，松檜幾居仙。滿面玉塵風舞動，銀峰鋪翠雲軒。
　　鶴來先報玉皇宣。跨鸞歸去也，拂袖赴朝元。
　　夫乾坤升降陰陽之圖，自偃月爐中而流出。乾坤兩卦乃陰陽之父母，外除四象，坎離震兌是也。云陰中養陽，坤抱乾隱。坤乾兩卦十二爻位，乾遇坤變一十二爻，故得二十四氣也。十五日為中氣，十五日為節氣也，中氣屬陰，節氣屬陽。六十四卦，去四象有六十卦，每卦六爻，六六三十六，即三百六十日。冬至到午，一百八十陽爻，乾息，乃鍊黃金。夏至到子，一百八十陰爻，坤消，乃鍊水銀。乾坤乃陰陽六十四卦之父母，得一忘一是也。坤身乾心，鍊丹之要也。
　　三昧正道第六
　　蘇幕遮
　　閉玄關，通三昧。採藥仙翁，收得真消息。柳岸廬花添青翠。滿地白雲，只許人不會。但拈來，偏如意。本分家風，分付真心地。一顆神珠明麗麗。照破塵沙，相遇人授記。
　　訣日
　　收得三昧火，終日在坤宮。靈丹成一粒，分付與丁公。
　　浪淘沙
　　虛運一周天，消息坤乾。陰陽升降月華鮮。鉛汞點就七千數，漸入功圓。
　　緞鍊體綿綿，放下周全。正當子午罷抽添。八萬四千功行滿，頓了神仙。
　　夫周天火候者，乃自偃月爐中出。兩卦十二消息。乾六息，六陽爻，自子行至巳，金鼎之純乾丹成。乃坤六消，六陰爻，自午行至亥，土釜之純坤藥成。天地乾坤，眾生萬物大造也。自初九爻至冬至，一日至十五日，上行七千，子至午六箇節六箇中，午至子六箇中氣，六箇節氣，往來各八萬四千之數。修行之人一呼一吸，脈行三寸，都行八百一十丈，十六丈二尺氣之行交，大則一日鍊八萬四千之丹，小則一時行一萬三千五百之藥。三－兀七返正道第七
　　乾坤三元三宮
　　西江月
　　妙本三元真火，收來緞煉成丹。藥全二百四十元，顆顆圓明體現。丹裹紅－霞繚繞，丁公食了飛仙。黃房睡覺總無言，方始嬰見纔戀。少陽四七二十八，少陰四八三十二。
　　蘇幕遮
　　聚三華，合四象。一氣流通，上下頻升降。飛入泥丸光百丈。歲久年深，鍊成瓊璃帳。證先天，朝無上。當位中庸，三五三十棒。打就不來亦不往。心這箇家風，端的無虛妄。
　　訣曰
　　漸捨三元，頓除四象。一法皆無，是甚模樣。
　　七返真藥正道第八
　　西江月
　　七返硃砂返本，丹須日用烹煎。坤宮藥物採歸乾，黑虎赤龍相見。泰否調和得一，中一庸主五還元。靈光射透九重天，靜處當峰月現。
　　訣曰
　　雲燦青。天曉，虛圓萬里明。月波千處見，一點太陽生。
　　蘇幕遮
　　覓元因，恰一對。七返真藥，兩味丹纔配。火候刀圭深青翠。上下升降，觀面人不會。下功夫，休貪睡。不屬中問，要妙非內外。夾脊雙關飛紮瑞。一顆明珠，飛上蒼龍背！
　　訣曰
　　一顆明珠，劈開兩塊。撇了相塔，存得寶在。
　　九還大丹正道第九
　　西江月
　　九轉靈丹妙藥，從來一點元真。仙家收得做天人，普度人人有分。本來硃砂一味，還元黑錫白銀。河車搬運與心君，了見不離方寸。
　　蘇幕遮
　　妙還元，鎮常在。丹藥白銀，那箇人不愛。武王將來教君解。琢就銀壺，提向街頭賣。要三成，棄兩壞。最上功夫，巧造十分大。圓滿一旬褊飲快。醉赴蟠桃，歸去君休怪。自子午戌九還丹
　　訣曰
　　丹裹乾坤大，壺中日月長。一點真消息，曾得與君嘗。
　　本源無賒，還元無取，一點丹砂，曾得便與。
　　乾坤日月正道第十
　　蘇幕遮
　　採壺中，凝日月。片餉工夫，緞鍊無休歇。滿岸蘆花白如雪。丹藥飛來，教我如何說。道無明，真一訣。得也第盧，自在閑守拙。直待鶴來方外接。白日飛昇，有分朝金闕。
　　訣曰
　　丹裹乾坤，壺中日月。頻採將來，鍊成白雪。
　　蘇幕遮
　　出五行，修方外。彼岸蘆花，鬱鬱彤雲墜。浩浩風光貪困睡。喚覺從頭，點對都交會。雪中月，壺中日。獨跨扁舟，虛運松風瑞。妙本將來醫爾罪。普勸諸公，休把元初昧。
　　訣曰
　　跳出五行，覓著方外。清諍法身，最上一會。
　　西江月
　　撥轉飛天妙本，鍊就一粒丹砂。朝求暮採道人荼，圓滿一旬點罷。玉衡纏教定正，運動八面雲霞。小菴獨坐俺仙家，除睡萬綠不堅。乾坤兩卦十二爻，二六時中每時八刻四秒，故得一百八銖，刻刻時時而下功夫鍊丹
　　掛金索
　　萬萬餘車，白鈣一和。調餅圓成，彷似天來大。混沌蒸熟，恰好則一箇。順手拈來，看是誰嚼破。
　　真元超脫正道第十一
　　蘇幕遮
　　大真元，超法界。緞鍊精華，歷劫常不壞。七朵金蓮神通大。普度群迷，同赴蟠桃會。紫金丹，白玉塊。處處圓明，朗朗常現在。一派清流通方外。遍體陽神，出入誰能賽。
　　訣曰
　　方外全真，梅梢丹月。大無不包，奧妙難說。
　　逍遙令
　　真大道，脫體做神仙。兩箇一般無二樣，功成行滿玉皇宣。鶴駕赴朝元。浮空去，萬法總無言。我本獨超三界外，玄元不二妙真全。寰海度人船。
　　無為大道第十二
　　蘇幕遮
　　這無為，先天造。有有無無，端的無窮妙。最上不空誰曾到。強曰為名，假作字之號。道真常，大祕奧。覺象圓明，得一元頓教。代代相承心印寶。壓盡傍門，獨顯真大道。
　　訣曰
　　妙相通玄谷，真空體自然。字之曰大道，不許世情傳。　　
　　望蓬萊
　　無無處，大道本無言。萬法拈來則一句，強名曰道字丹仙。象帝乃根元。真無處、妙化有無先。不空寂無傳最上，希夷微妙谷神篇。宗祖在先天。
　　〔滿庭芳〕
　　頓悟玄機，漸離塵境，雙忘頓漸無為。修真大道，了見本希夷。戒律精持道德，做神仙、方外先知。憑心地，三千功滿，八百行無虧。諸公，休生退，勤勞謹務，慈儉明白。〔要〕先人後己，忍讓慈悲。割斷俗綠最上，遇玄門、加志無移。神明祐，超拔七祖，同赴綵雲歸。
　　純覺心性歌
　　予修此心無堅礙，覺性靈明常現在。心開輝廓滿十方，性了神通遍法界。悟心閑，性．自解，心是真仙人返壞。會得速去性中尋，頓心誰肯還宿債。性離邊，心光大，性始劫來兆內外。心定古今舊家風，性似寒灰獨坐快。心槁木，性普蓋，心色即空絕相戒。教君識破性敦純，所歇身心去己愛。守汝心，性可賴，心忘都泯生何怪。性虛因果杳無蹤，心易沖和勿向背。性靜篤，心清泰，性儉溫良休自賣。心慈慚愧莫貪慎，性信若寬人少罪。心如火，性猶柴，心合赤子若嬰孩。性同泰山無搖動，心喻日月皓靈臺。性白牛，心牧寨，性戰三尸自教敗。心王便是主人公，心為利劍情先退。心金丹，性藥海，離宮姥女無心採。性車坎府運周天，捉住烏龜心自拜。心偃月，性朗晦。硃砂鼎圓心凜貝。曹溪路上郡鄹性，聚寶瓶中鉛汞會。心全真，性大道，心性總除觀自在。欲覺法身大羅仙，休把元初心性壞。
　　上乘修真三要卷下竟
　　＃１此詞牌原本誤作『浪洶沙』。
　　＃２此詞牌應為『望江南』。
　　＃３陰遇陰：於義不通，當作『陽遇陽』。