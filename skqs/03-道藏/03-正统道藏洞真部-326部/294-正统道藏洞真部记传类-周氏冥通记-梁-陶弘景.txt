周氏冥通記
　　經名:周氏具通記。四卷。陶弘景撰。底本出處：《正統道藏》洞真部記傳類。
　　周氏冥通記卷之一
　　玄人周子良，字元穌，茅山陶隱居之弟子也。本豫州汝南郡汝南縣都鄉吉遷里人，寓居丹陽建康西鄉清化里，世為冑族，江左有聞。晚葉彫流，淪胥以瘁。祖文朗，舉秀才，宋江夏王國左常侍。所生父耀宗，小名金剛，文朗第五子，郡五官緣，別住餘姚，天監二年亡，年三十四，仍假葬焉。所繼伯父耀旭，本州主簿，揚州議曹從事。母永嘉徐淨光，懷娠五月，夢一切仙室中聖皆起行，四面來繞己身，乃以建武四年丁丑歲正月二日人定時生於餘姚明星里。期歲，為姨寶光所攝養，同如母之義。子良幼植端惠，立性和雅，家人未嘗見其慍色。十歲隨其所養母還永嘉。天監七年，隱居束遊海嶽，權住永寧青幛山Q隱居入束，本往餘姚，乘海舫取晉安霍山。平晚下浙江，而潮來掣船，直向定山，非人力所能制。因仍上東陽，欲停永康。忽值永嘉人談述彼山水甚美，復相隨度嬌至郡。投永寧令陸襄。陸仍自送憩天師治堂，而子良始已寄治內住，於此相識。今討竅綠由，如神靈所召，故其得來此山。不爾，莫測其然。于時子良年十二，仍求入山伏節為弟子。始受《仙靈錄》、《老子五千文》、《西嶽公禁虎豹符》，便專心於香燈之務。凡好書畫，人問雜技，經心則能。後隨往南霍。及反木溜，日一夕承奉，必盡恭勤。十一年，從還茅嶺。此後進受《五嶽圖》、《三皇內文》十二年秋，其家中表親族來投山居，乃出就西阿別癬住。以十四年乙未歲五月二十三夏至日於癬忽未中寢臥，彌淪良久乃起出。姨母不解所以，深加辯切，乃頗說所見，具如別記。自爾於四五旬中大覺為異，恆垂簾掩扉，斷人入室，燒香獨住，日中止進一升蜜餐。周家本事俗神，姨舅及道義咸恐是俗神所假，或謂欲染邪氣，亟相蹙問，唯答云：許終是婁羅夢，無所知究，自懷愁慮，為復斷隔耳。於是眾人莫測可否，相與縱置，聽看趣向。．其七月中乃密受真旨，令外混世邇，勿使疑異。從此趨走執事，乃過於常日。其年十月從移朱陽。師後別居束山，便專住西館，掌理外任，應接道俗，莫不愛敬。本性君子，訥言敏行，所可云為，默而能濟。清修公正，纖毫無私。去冬欲，潛依冥旨。逆須別字，託以方便，冒求搆立。雖建三問贏屋，經時未畢。入此年十月便密自成，辨窗戶狀簾。至十九乃竟親屬道義資其上。果要往看之，覺其潛形側容，並莫知所以。至二十六日密封題束西館諸戶閣癬處磨洗，以文簿器物料付何文幸。爾夕自移裊枕出所住癬，云當暫齋。或云暫行。二十七旦獨在住家察，及還館中，言色平然，了無一異。更香湯沐浴，著諸淨衣，與文幸暮博讀書，而屢瞻晷景。至日映後便起，云時至矣。即束帶燒香，往師經堂中遍禮道眾，徑出，還所住癬。住癬住屋唯有三問，住束一問，西二問亦安兩高坐，並有香火也。眾人正言應就齋去，日哺問其弟名子平往看，正見於仙屋燒香出，還住戶，問子平何以來。答云：姨孃氣發，喚兄還合藥煮湯。語云：我體亦小惡，即時欲服藥，竟當還。若未即還，汝可更來。仍見鐺中溫半升酒。子平馳還說此，姨母驚怪，亟令走往，已正見偃外。子平不敢便進，俄頃所生母及姨母續至，見便悲叫，問何意何意。唯閉眼舉手三彈指，云：莫聲叫莫聲叫，誤人事。其母欲捧頭起而蹴巾轉，猶舉手再過正巾，須臾氣絕。時用香鑪燒一片薰陸如貍豆大，煙猶未息，計此正當半食頃耳。時年二十。先已裝束，內衣上止著眠衣，加以法服，並堅結其帶，脫草懦卷辟之。容質鮮淨，不異於生。一切聞見，莫不歎駭。以二十九日映後殯，仍造瓏塚於束岡。十一月三日丙寅日映後定，即捧土成墳。此後音影寂寥，未通寤寐，將同人神之隔，為機會俟時乎？其得道原由、品號自具顯所受《記》中，今略疏在世事跡，共所聞見如此，故載之《記》前。又爾日：於書案上得四函書，並封題上皆濕，一函與師，一函與後癬姨母等，一函與舅徐普明，一大函有四紙與南館束山諸道士，並是告別，同云二十七日。計此，當時是從朱陽還，仍作書。作書竟，便燒香也。又檢溫鐺中猶如常酒氣，瓦盆中已被水盪，無氣，都不見藥蹤邇，竟不測何所因託。檢《記》中得藥方，或疑脫是此。師既惋慨此事，追恨不早研究函，今人委曲科檢諸筐蘊，庶睹遺《記》，而永無一札文，幸云一十六日燒兩束書，可百餘紙，不聽人見。意疑此必皆已焚毀，懊惜彌切，心猶未弭。十一月旦甲子試自往燕口山洞尋看，果見封投一大函。登崎嶽鉤取，拜請將還，開視，即是從來受旨五月，唯有夏至日後四事，六月七月並具足，從八月後至今年七月末止。疏目錄略舉事端，稱云而已，未測亦並．有事，如六七月而不存錄，為當不復備記，止徑略如此邪？今以意求，恐是不復疏之。何知爾？尋初降數旬中，已得閑靜，後既混揉，怛親紛務，不展避人，題之紙墨，直止錄條領耳。想此十餘月中訓諭何限，惜乎弗問，此師之咎矣。所封函中皆散紙雜揉，今依日月次第相連如法也。又從今年八月至十月都不復見一條。又尋所燒者，定當非此例，無容一封一焚故也。亦可是焚不可顯出者也。又從來有令師及姨母知者止有數條，一者初夏至日晝眠，內外怪責，不得不說。二者斷不食脯肉，亦被怪，不得不說。三者與師共辭請雨真旨，令改朱用墨，此不得不說。四者師得停召真旨，令告知，此不得不說。所可指的。唯此四事。自餘或有訪問，皆依違末略，初不顯詔。又師經一過，因辭訪移朱陽。及有所當事後，屢問蒙答，以不每云，未報，遂不顯言。今料視，定已有答。尋此當是恐問便有酬者，則人人因託不少。若不為問，則被人責，若悉為問，便作冥旨，是以皆匿隱之。此《記》中多有真仙諱字，并諸教戒，便同依經誥之例，皆須諍案諍巾沐浴燒香，乃看之。若欲傳寫，亦應先關告眾真及玄人，不得皆悠悠外書記也。周所住癬，庭壇有數株大相樹，其戶前一樹甚豐茂，甲午年臘月望日忽見有如糖灑褊樹上下，中問尤多。于時哺許，華陽都講丁景達來看徐普明，并見之，驚問。見此甘露降下，家人不欲顯此事，仍戲言：向小兒以糖沃之耳。因共值嘗，正如密味，亟折兩枝見示，以插戶簾上，十餘日猶在。按《瑞圖》：甘露降竹梧，乃是瑞氣降。按說尋此庭壇邊諸樹略育，唯此對戶者獨濃，必當是欲顯已應有神靈降引之事故也。又周所住屋南步廓夾兩邊種竹，竹根穿入廊下。乙未年五月十八日共其舅徐普明在中堂為謝家大齋三日，竟，散齋。日中後其舅暫還癬，忽見步廊竹根生一筍，三寸已上分，為二條，並抽筠摔齊長九寸。昨都不見，而今忽有，普明知是異，恐小兄拔弄，仍折取來中堂，遍示諸道士，咸共嗟歎未嘗有此。隱居深恨不置令成竹，又恐爛壞，乃炙乾錄之，即日猶在。按竹是星精，多會神用。湘州人作同心竹，皆伺抽筍，因刻邊為孔筍，乃帶創成四，此猶是一竿竹，唯中央兩邊凹耳。未嘗有一竹而分為兩筍共本各床者。此月二十三日夏至日，便有感降事，當是復表其冥符合歡，有梧竹之德也。又周移朱，陽館，於束立屋，積茅在屋束北，覆屋後殘茅，周往更斂積，忽見一白龜可長六寸許，身形皮甲，通白如滑石，唯厭上有四黑文，狀如書字，不可識。捉取骯弄良久，乃欲將還，意不敢，遂放之。還即向其家說此。按龜本靈物，久壽先知，又出積茅之下，欲表是茅嶺之靈。凡白物率皆神奇。隱居聞此，欲表上之，更尋覓，不復見而佐近道士多云柳谷問常有一白龜，人欲取輒失去。疑此龜猶當是，而數百步家此積茅中，第恐有以也。
　　右此追記，憶見其經有此諸異事二條。
　　啟事
　　臣弘景啟：去十月將末，忽有周氏事，既在齋禁，無由即得啟聞。今謹撰事邇，凡四卷如別，上呈。但某覆障疑網，不早信悟，追自咎悼，分貽刻責淵文，口具陳述，伏願宥以間惰。謹啟。十二月十六日。
　　勃答
　　省疏，并見周氏遺跡，真言顯然，符驗前誥，二三明白，益為奇特。四卷今留之，見淵文并具一一，唯增讚歎。十一．一月二十日。神筆
　　右，此周去時，先生正在鬱崗隱齋葉限，不獲即得啟聞。後撰寫遺記畢，方遣潘中正出啟，上呈聖上，登於內殿，開讀四卷，委曲備小，事事顧問，亦隨事奉答。
　　右周傳。
　　五月事
　　一依本寫，即事有隱者，令朱注詮詔。
　　夏至日未中少許，天監十四年乙未歲五月二＋三日乙丑也。在所住戶南林眠。始覺，仍令善生下簾，于時住在西阿姨母癬中，善生是兩姨弟，本姓朱，七歲時在永嘉病十餘日，正爾就盡，隱居若為救治，仍捨給為道子。又眠未熟，忽見一人長可七尺，面小，口鼻猛，眉多，少有鬚，青白色，年可四十許，著朱衣，赤嘖，上載蟬垂，纓極長，紫革帶廣七寸許，帶肇囊，筆囊作龍頭。足著兩頭為，烏紫色，行時有聲索索然。從者十二人。二人提倨，作兩髻，髻如永嘉老姥髻。此髻法，寬根垂到額也。紫衫青椅，履縛椅，極緩。三人著紫椅，褶平巾積，手各執簡，簡上有字不可識。又七人並白布椅，褶自履鞋，悉有所執。一人挾坐席，一人把如意，五色毛扇，一人把大卷書，一人持紙筆、大硯，硯黑色，筆猶如世上筆。一人捉教，繳狀如毛羽，又似綵帛，斑駁可愛。繳形圓深，柄黑色，極長，入屋後，倚簷前。其二人並持囊，囊大如小柱，似有文書。挾席人舒置書林上，席白色有光明，草縷如菲子，但織縷尤大耳。侍者六人，入戶並倚子平林前。此人始入戶，便皺面云：居太近。後仍就座，以臂隱書按，于時筆及約尺悉在按上，便自捉內格中，移格置北頭。所住屋是西廂，有兩問，去堂屋止三問步廊，子云太近，後恐是逼堂，而堂于時已被燒盡，未解近後之旨。住屋東向，北邊安戶，五尺眠林約西壁，即所晝寢者。頭首西，故得見外。又一五尺，安北壁，即子平住也。一方五尺，安窗下，施書按東向，硯本在按北頭，筆格在南頭，故移就硯而嗯按安也。問左右；那｀不將几來？答曰：官近行不將來。乃謂子良曰：我是此山府丞，嘉卿無愆，故來相造。子良乃起整衫，未答。云予時自覺起對分明，而人見身猶外，伍伍不自解。仍問日：今是吉日，日已欲中，卿齋不？答：依常朝拜中食耳，未曉齋法。又日中食亦足，但夏月眠不益人，莫恆貪眠，又答體贏，有小事竟覺倦，倦如欲眠，不能自禁。日：小小消息，無苦。因風起吹教欲倒，仍令左右看教。赤豆在庭中戲，走來垂至繳邊，左右以手格去。郎善又來架子上取堰，觸此左右，善便倒地。此左右以手接之。此人問那得此小兒子？子良答：家在錢塘，姓俞，權寄此住。又日：勿令裸身，善神見之。小男兒名赤豆，年五歲，是俞僧夏兒，云多災厄，暫寄道士問。夏月裸身出戲。又問郎善何人。子良答：家在永嘉，依應陶先生。又日：陶有美志，為人所歸投。郎善姓徐，樂成縣人，年十六七許，先依隨隱居還山，今已去。又語子良日：卿父昔不無小過，釋來已三年，今處無事地。自云墳塚在越，雖自羈迴，亦不願移之。南頭有一坎，宜塞去。其今欲同來，有文書事未了，不果。明年春當生王家，以其前過未盡，故復出世。子良本欲以甲午年迎父柩出西，事不果。周是角家，過此未申酉歲，乃更議。當是其父不許移故，因此告。即往驗，果有坎，已塞竟。卿前身有福，得值正法，今生又不失人神之心，按錄籍，卿大命乃猶餘四十六年。夫生為人，實依依於世上，死為神，則戀戀於幽冥。實而論之，幽冥為勝。今府中闕一任，欲以卿補之。事目將定，莫復多言。來年十月當相召，可逆營辦具，故來相告。若不從此命者，則三官符至，可不慎之。子良便有懼色。此人日：卿趣欲住世種罪，何為得補吾洞中之職？面對天真，遊行聖府，自計天下無勝此處。子良乃日：唯仰由耳。又日：卿自幼至今，不無小愆，可自思悔謝。若不爾者，亦為身累。凡修道者，皆不裸身露髻，枉濫無辜，起止飲食，悉應依科。聊復相告，· 言窮於此。今還所任，方事猶疑，冀非遠耳。卿勗吾言，勿示世中悠悠之人，山中同黑知之無嫌。便下席，未出戶，見門上有令春、劉白等，令卷是姨母問婢子，劉白是白從子。乃又曰：勿令小兒輩逼壇靖，靖中有真經。前失火車大屋基，今猶有吏兵防護，莫輕垮慢。其輩無知，事延家主。門是前，中隔閣，靜屋及壇在閣外。經堂被燒，移經出安靜中。堂屋四問，東二問作齋堂，西二問姨母住。始其年四月二十三日遭燒，四問都盡。姨母修《黃庭三一》供養《魏傳》、《蘇傳》及《五嶽》、《三皇五符》等。所云真經，當指在此，但未解空基處，云何猶有防守之。卿姨病源乃重，雖不能致斃，亦難除。子良因問：不審若為治療，腹中又有結病，何當得除？答日：不可即除，歲月之問，不知若為耳。腹中亦有卒可差，別當向卿言。前云事延家主，家主即姨母，所以自說病事，不由於請問也。姨母年四十七，素患風玲，怛上氣，腹左邊有氣結如杯大，從來醫藥所不能愈也。令春等去，便下階而滅。尋神明出入無方，乃並林不疑，而亦有避人時，蓋是遏·穢賤者不可觸冒。
　　右一條是夏至日書所受記，書四贏白紙。此承依別，自是趙於保命四承居火著名或伯，河東人，主記仙籍并風雨水，領五芝金玉草事。出《真拙閣》。
　　其夕三更中，復聞一人扣戶，云范帥來。未應已進，脩壯，形貌端嚴，著大冠似如積，服誹，從者唯三人，衣色黑，晴時不可別。戶外有光，狀如把燭，不見光形。帥倚林前而言日：僕姓范，為定錄府鬼神之司。定錄、保命二府同在一域而名界有分，各天真守之。二君並姓茅，是兄弟刀兄弟定錄弟守保命。卿亦應已知之。向有大丞遊行界域，記人罪福。過造卿，聞二君及府中諸監僚選卿為保籍丞，此位乃始立，以助領諸簿錄。其任數小而高清為美，兼得宗庇真仙·二三為宜。卿向酬對，丞極不惡。後何以與姨議異，遂使日司聞之，以白丞？又疑是祆俗，丞．大不悅，欲執卿為無信之過，故令僕來相告。觀卿俗意未豁，囂塵易迷，何以苟縱於七魄而拘制於三魂？實由卿素履帛家之事，此輩小物亟稱其功而惑人，意其為牧約之卿。儻早議不乖，則墨簡不書。周家本事俗神，檮俗稱，是帛家道。許先生被試時亦云爾。子良祖母姓杜，為大師巫，故相染逮。外氏徐家，舊道祭酒，姨母化其父一房入道。是以但慮為俗神所犯爾。日見其淪朴不已，乃具相戒約。既未達真旨，故不得不挾疑耳。子良日：向實有疑，令敢復異？帥曰：夫神聖有旨，豈是辭訟所讜？兼向丞總領昊越，任之大者，自來宣諭，何得不從？尊府君亦有訴於丞，云無復嗣，丞已不許，幽冥面告，尚不得停，而死穢身投片辭，亦自不達，達亦不許，徒勞紙墨耳。于時姨母欲奏章上言，并令其作辭陳訴，故師此語以斷也。卿朝夕燒香，乞長生神仙，今既果願，復何所？言二．真今中問往太元府，至今未反，恐還當問，丞故令先來相實，可依心答旨。二君兄是大司命太元真人，治大霍之赤城，當是夏至日往彼朝詳未反也。子良答日：俗人童蒙，不辯真正，曲垂貸宥，實敢迴異。帥直云：好。又日：卿每禮拜，先依科朝四方竟，輒更禮拜司命、定錄、保命三真君。既居鄉，故應爾。于時子良攜屐橫在將前，又不著衣眠。帥云：作道士，法不宜露眠，不宜橫攜屐，橫攜屐則邪不畏人。子良唯應爾。科戒云：上豚脫履，令正背豚，蓋為如此。凡道士應恆著眠衣服，狀如小單衣。法亦不得露髻寢也。子良又問：既靈聖垂旨，敢希久停，可得申延數年不？帥云：下聲傍人聞。前共疑議，日司已白，令來取實，猶復求申，更恐其聞奏，故令下聲，非必畏人聞。于時子早亦在別林眠。又曰：向所言事不得。爾自已有定，兼復此職不可久空，所以勤勤重來者，正此耳。今又私與卿言，勿洩之。卿既無解術，猶應柄質有所，唯大嶺之南、故園之地可得安厝。若其地多石，則看北良常山左側，應好地，莫還本基。本基既塵穢，兼復蕪滿，若葬之必不為卿益。竟不測嶺南園地在何處。良常在朱陽東北十里許，山連岡亦至此問，從來不聞其履行看地。今日倉卒便於此束岡營塚，後得此記檢看，去年十一月八日定錄告云：作屋處於卜葬不便尋。其初作屋時，欲近東大窠，隱居嫌窠大而遠，今還西倌，明知今葬處已是間合先旨，雖非同此帥良常之言，而會定錄卜葬之告也。既云無解術，應柄質有所者，則此尸骨不還，所以冷覓好安塚地耳。其餘棺柩法周，猶依世法用。凡所受經符，可以自隨者，則其神衛從人復宜須三師姓諱，兼受法年月，恐三官水神復更考問，皆應答對，不得落漠。留疏與家，令事事亦如此，是為依師教也。自題《五嶽圖》、《三皇傳》及諸經符，並云佩隨身，但不知三師的是何者，即謂當作籍師、度師、經師義，為直是師師相承之三世邪？竟不問其尋覓，此又經記所論，人命終復不問仙之與鬼，必皆由三官開過，皆須有所承按根本。由是言之，師資之結殊不容易。僕今去矣，勿忘此證。卿雖綠質有定，亦須用謹。正謹者，邪黑不干，神明衛護，則招感易達。卿既處此塵誼之中，僕等難復數來，仍手指壁上所疏桃竹湯方云：脫覺體不快，便依此方浴。此方要卿那得？子良答寫《真誥》中得。帥日：此是南真告楊、許者，卿得之甚好。二君亦標挺。言未絕，聞子平覺，便欽去。
　　右一條即夏至夜所受記，細書一大度麻紙滿。此范帥即保命四鬼帥，范名疆五，四帥之大者，事出《真拙嬰。但未了自稱僕而卿人之意。
　　二十七日二更中，開眼見一人在狀前，容質端正，有鬚，鬚甚厚，細眉目，年可二十餘，顏狀其#2可愛，著芙蓉冠，垂青纓甚長，著衣狀如單衣，而有朱青黃白相雜，廁似錦，復非素，腰帶不知是何所著，亦有光，如前范帥來時燭光也，燭自而已。自云是中山人，因言日：茅君用爾為丞，已遣丞帥來相報，事已定，吾今來教爾修道之方，可從而言疏子良仍起襞紙疏之。
　　五月二十七日事。此人見子良題此，乃笑日：知記月為好，歲代久遠，讓人見之，知其何年？子良曰：前丞帥來已記年，今詛須，又曰：紙紙記為好。子良因疏下作下四字。太歲乙未。按如此人言，便非禁留世，未解周封藏之，意當示傳泄不由放已。楊、許先邊亦是佗述故也。夫作道士，皆須知長生之要爾。既未能餐霞飲景，剋己求真，徒在世上，無益於體。今所以相徵召者，一以助時佐事，二以受業治身，庶積年月，得其力耳。五藏全，其髓填實，方可以求道爾。今四體虛贏，神精憎塞，真期未可立待，即亦可日一伺二星，以通其感。子良因問：不審此星在何方，面形模若為？答日：北斗有九星，今星七見，二隱不出，常以二十七日、月生三日伺之，其形煥耀異餘者。爾今可畫作七星，當隱約示其首向。子良因染筆作七星形，此人曰；我無容運手，爾但安二星置綱之頭，當相告也。次安此問，是不答亦非二。又安乩更問，答此是也。當燒香整心伺之，見則祈乞，隨心所願亦別有嘆，後當相告。今夕三四更中，可試看之，勿令人知。伺時人知則不可見也。又曰：吾今去，勿輕示人。世上亦有經，子有宿業，故口相受耳。不聞開戶聲，徘徊而滅。
　　右一條二十七日夜所受記，書一大度簿，白麻相接續滿紙。按《別記》，此中山人姓洪名子涓，本中嶽人，今來華陽中，不顯何職。後受《洞房經》亦是北君口。是嘗教學者。《真誥．》中無此人也。伺北斗二星法，出《方諸洞經》中。周從來都未窺上經，性謹直，亦不議求請。追恨不得以諸具經及楊、許真令一見之已。雖不復任此要，自於師心有虧。
　　凡此三條，皆髻彿夢耳，不正分明。
　　又別夢見懸巖峙壁，鬱然若似青蟑中。某在山下望見山上有二人，一人著遠遊冠、錦繡之衣，其意言是保命君；一人猶是向高座上，老子也，相對而談。某亦不解其語，須臾便覺，竟不知此二人後何所適。
　　右一條二十八日晝寢夢記，書兩贏小白紙。
　　按尋記，凡標前云夢者，是眠中所見，其有直云某日見某事者，皆是正耳覺時其見，但未知為坐為外耳。從乙未年八月以後，遊行諸處，此皆是神去而身實不動也。又諸記中往往有黯易字，當是受旨時匆匆，後更思憶改之，昔楊君邇中多如此。
　　右初起五月二十三日至二十八日，几四條事，大書小八白紙。並與目錄相應無闕。
　　周氏冥通記卷之一竟
　　．『弟』字疑衍。
　　#2『其』疑應作『甚』。
　　．『浩』疑應作『拙叫』。
　　周氏冥通記卷之二
　　六月事
　　一依本寫，即事有隱者，今未法詮記。
　　六月一日夜，凡此端皆題紙，皆作乙未年。復見前丞來，乃著進賢冠，猶如前侍七白衣人，所執持亦不異，舒坐席，坐南林。復有二人年並十五六許，形服鮮麗，皆作兩髻，著衣似單衣，復如椅，似繡而非。丞言曰；一日有期，差不為疑。仍指束邊一人日：此華陽之玉童，定錄、保命二君令來相諭。又指西邊人曰：此紫陽之侍童，二君昨詣紫陽，陳卿事原。應作此源。紫陽乃戲言：大族貞虛，其中凌雲者，理非一人。定錄日：此蓋見由耳。紫陽笑日：束華紫微當焚錄邪？丞曰：吾想此言實是賞讚卿也。華陽童乃言曰：夫騰龍駕霄之才，理非涉涉世之用。榮華疇應作籌字。略之心，豈會神真之想。爾情無滯念，胸臆蕭豁，是以果而速之。若無此虛豁之心者，則一志而不及，一向而不迴，此二能得道？爾既無才學可稱，又乏至德之美，特是採綠訪命，加以邊少愆累，心無沉滯，故得耳。勿區區於世間，流連於親識，眷陌富貴，希想味欲，比並積罪之山川，煮身之鼎擭，善思此辭，勿足為樂。若必寫此，則仙道諧矣。又問日：陶氏才識何如？答日：德操淵深，世無其比。又日：然恐緣業不及，如何？紫陽童仍言日：君言君言是稱紫陽語也。神仙易致而人德難全，是故二象雖分，其問猶混。真道可聞，而不可見。人道可見，而其行難聞。夫為人者，皆貪虐誕欲，恣情任美，所以三惡不離其心，五情不節於體，皆由先世種罪多故耳。若生在中國，知有道德，人身完備，才明行篤者，皆宿命有福德也。述君言似訖此。爾宿世已生周家，君之餘嗣也。今生又在周家，雖出庸俗，先功未弭，故得受學仙宮，任裹＇神府。君昨歎云．．一與其別，已數百年矣。誠子之辭訖，勸子之士計盡。可善勗之，方當往來，不為久別。又仍曰：君已改子名字j 因人相告。二童便出戶。丞日：二人言盡此，皆真君授其語，令相論。吾不得停，尋更來。下席便滅。　　
　　右一條一日夜所受記，書兩小度贏白紙。丞猶是趙丞；華陽童依後記云姓景名本期，紫陽童云姓鳳名靈芝。按此云已改子名字，別因人告，而後八日來說所改名。字，即猶是此童也。當是其今未敢言耳。
　　六月四日夜，華陽童來授曰：爾既挺思合神，必不會世心中人，惟欲求利。爾不能益，則有不悅。爾今事人，尊者若罵晉，爾得罵時，當存念身神，耳可得聞而心勿受。爾莫口應，若罵畜生、禽獸之屬，皆當即沐浴。此為賊身之大穢，穢則真神不降，邪氣侵人。昔有劉文長師李少連，少連苦酷不道，鞭打駕誓，無有時節。文長受而口對，積十一年，山神遂侵試之，後成邪注病，今在保命丞問為散使，綠前身有忠朴之心，故得為正神所使。少連今猶在河問，畫夜辛苦，不可得見。譬如此事，可不慎之。言此而去。
　　右一條四日夜所受記，書一白棧紙。去歲聞其家說，姨母常修服諸符，但令· 為書。其既始有通感，於書符失時，兼亦不謹，姨母責罵甚苦。乃云：人家養犬，亦須守吠逐鼠，養沙已不得供養，止書符寫書而不用意，用汝何為？伊于時意色極不好，今有此告，當由斯源也。姨母以其年少伏事人，恐過失，每課厲非一。從此後得罵便喜笑悅，竟輒沐浴，大小咸怪如此。至於師長之問，實未嘗加以言色。今則文長、少連為簪，當以在三之義均耳。
　　六月六日夜，見一人來，儀服甚整，著丹衣，青被、芙蓉冠，冠上又有小平蓋，蓋青色，紫緣邊，背上佩三青色鈴，年可二十餘，面甚白，微有鬚。侍．者四人。二男二女，至良久，乃言日：我是桐梧仙人鄧靈期，聞子合道，故來相慰。子良曰：凡庸下賤，少樂正法，幸藉緣會，得在山宅應作澤字何期真聖曲垂，啟降自顧，腐穢無地自安。若前緣可採，願賜開度。仙人日：善哉辭也。子千生已來，種福多矣，自然而會，何待開授。度子者當自有人，吾特嘉子緣德，來結交耳，幸無謙辭。桐梧當復有來者，當善相待，吾今去矣。下旬間更相遇，方事遊適，兩念相存。執手而去。
　　右一條六日夜所受記事，一青紙。依後別記，鄧始得為桐相帝晨執蓋御史，領華陽，學仙禁。《真誥》中所無。云桐相復有來者，當謂後徐玄真也。
　　六月八日夜紫陽童來，裝服如前，言日：欲知我姓字不？子良日：願聞之。童曰：我本姓王，字子遷，太原人。宿命時父為陳留太守，仍移居丹陽。我年十五化。前身有福，得生為人，復修功德，死為神補紫陽內宮玉童，賜姓鳳，字雲芝。君今改子名為太玄，字虛靈。童凡所稱君者，皆紫陽也。不改姓，仍取周也。此名字中皆有旨趣，今略為述之。太者，元始之極，而質象含真。玄者，謂應虛無之黑，挺分所至，非修身立功所得。虛者，謂形同乎假，志無苟滯，蕭條而應真。靈者，謂在世而感神，棄世而為靈。此表裹成功，饗流後裔也。略陳其綱紀如此。別有幽奧處，未可便及。此名不施於世，且莫顯示。子良字元穌，此乃世之善名，亦不勝於世，直是施於冥中耳。言訖便去。
　　右一條八日夜所受記，書一白滕紙。
　　其軍從兄弟皆以子字為名，子良是其本父乍生便名此，無別小名也。字元辭者，是癸巳年十七於華陽東嶺冠師為作此字，燒香啟告以受之。按後記云，所改名即是青錄玉文者，當周名仍取以名之。
　　六月九日夜，夢聞人語，不見人形，聲氣高厲，謂子良日：若披罩紫，蓋遊適偃房者，神仙之漸也。唯言此而已，意而言，是定錄神，君隱告也。須臾覺，便見前丞。丞白：向來者，爾識之不。答日：不識．。丞日：是真人爾，未宜見之，故遙相告爾。按此前華陽中，唯丞帥及童來，而二君都未降，今此隱告，方為其始也。又日：爾聞血臭不，答不聞。又日：爾體血流，釋那不自知。答日：自謂無血，唯汗耳。丞日：汗之與血，一何異乎，汗者血之精華，人血猶如水，寒則上凝，夏則上清，清則流泄，易凝則決冰而血出，是爾陂塘虛微，故不能止於流耳。人血如淵水，不厭其縊，但患其謁。吾有築塘之衛，當為爾治之。今但俟景抱華，亦能微微為效。吾今且去，外已有人來。下席而滅。即見一人入，侍者三人，來至肺前而言曰：我是張孝，字子安，榮陽梨井人也。直言此而減，見年可三十許，巾紫方冠，著繡衣，當是高仙人。
　　右一條九日夜一夢聞一受記，書一白藤紙。依別記，張子安是華陽中蕭閑堂主，上《真誥》所無。
　　六月十一日夜，有一女人來，嶺裹，形貌妍麗，作大髻，通青衣，言日：今夕易遷中有四人欲來爾所住處，今既在此，當不果。至十九日，只當來耳。子良言：侍從師還此，不知今夕有垂降者，欲還住處仰俟，可得爾不？女日：既已在此，已夜，不須復還，恐人相疑。亦不須道今夕來此意。子良問：不審氏字可得示？不女日：姓李，字飛華，淮陰人，來易遷中已九十四年。既始受學，未能超進，今者之來，乃趙夫人見使。便別日：十九日期君於西阿。子良斂手而別。此女年可二十三四許，有兩人同來，唯此女言耳，一人當是侍者也。
　　右一條，十一日夜所受記，書一白藤紙。此日，師出冰綰，仍上山，日沒後還東嶺。周遜入至住處，已黃昏，仍留其停宿。于時，在冰口屋尋嶺內清掙，神女不集，西察混雜，反欲相從，未達此趣，以為於色。
　　六月十二日，有五人來，乃三更中。
　　一人年可三十餘，黃華冠，雲錦毛衣。侍者四人，執紫毛節，持流金鈴，此馮真人也，《真誥》有。
　　一人芙蓉冠，絳繡衣。侍者二人，無所執，則張子安也。《真拙嬰見。
　　一人芙蓉玄冠，綠繡衣。侍者二人，則中山人洪先生也。《真拙嬰無。
　　一人敖績朱衣，紫草帶。侍者六人，皆公服；悉有所執持，則樂丞《真址嬰者。
　　一人兩髻，亦繡衣。此華陽童。
　　右五人，前三人列坐南狀，丞及童坐書狀子。
　　丞前進日：今夕有高真來，可起，可起。子良因起拜前者。前者日：可子良還坐。又日：周生修功積，可謂不負其志乎。張君曰：明鑒鏡察，理當照其胸懷耳。答曰：如來辭。洪君日：見周生不中路怡發乎。怡發字，並應作息廢字。答日：不怡發，雖怡亦不能毀其金簡。丞曰：周生可謂，保仙之人。前者乃問子良日今日諸人來，暢爾懷抱不？子良答曰：枉蒙上真賜降腐穢，欣懼交心，無以自厝。乃笑而不言。華陽童子曰：此諸真人，君當不盡識，今將相告。上者嵩高真人馮先生，第二即蕭閑仙卿張君，第三即中嶽仙人洪先生，第四乃保命府丞樂道士，第五則我華陽之天司農玉童。故令君悉知姓位，此中諸位任何，如世上侍中公卿邪。子良答日：真仙高靈，豈得以比於塵俗。丞曰：能察幽惻應作測字。冥者，周生是也。今者既曲紆真降，願各為其述一文。真人日：卿是其明證，可前作。答曰：敢不聞旨，但恐卑人居前，非禮耳。丞乃令子良襞紙染筆，口授日：華景輝瓊林，清風散紫霄。仰擭高真士，波空馭綠朝。放彼朱霞館，造此塵中僚。有綠自然會，不待心翹翹。
　　馮真人授曰：
　　太霞鬱紫蓋，景風飄羽輪。直造塵津際，萬穢澆我身。自非保仙子、安見今日人。過此未申歲，控景朝太真。冥緣雖有契，執德故須勤。
　　張仙卿授日：
　　寫我蕭閑館，遊彼塵喧際。騁景蓋飛霄，尋此人問契。周生一何奇，能感玄人輒。無使凌雲幹，中隨嚴霜折。
　　洪先生授日：
　　靈風扇紫霞，景雲散丹暉。八素不為迥，九垓何足巍。志業雖有口，少一字。習之亦成微。勗此今日事，金闕方共歸。
　　華陽童授曰：
　　懸臺浚紫漢，峻階登絳雲。華景飛形燭，七耀亦殊分。寫此步塵穢，適彼超世君。勗哉二祀內，無令邪世門。方為去來會，短辭何用紛。詩畢，馮真人曰：諸人所述，足以相勸戒，可自思綠運，剋列單心。應作厲丹字。當復有來者，若能用思入微，飛龍轅於霞路，奏鳳響於云衢，神童啟節，玉女侍軒，豈待彌劫乎。得道悉在方寸之裹耳，不必須形勞神損也。世人唯知服食吞符苟，非其分，亦為徒勤，更不及專營功德，善積功滿，道亦可議，但於後生得之，不施於今身矣。此言亦可告家人，
　　今知之。子良唯唯奉從。張日：真君此言，可謂至教。若更能超瑜往此，則二府希之難矣。蕭閑堂兮，將為周子之遊館乎。洪君日：仁功苟積，則選為真人府中小丞？其亦未必止此。丞日：其功已定，亦何必須勤勤。童日：二君亦適人所為，不必相逼。若能積業更深，則成真人功夫。若息，猶當不失此。丞言畢，同辭別，徘徊戶內而滅。
　　右一條十二日所受記，書四白紙。此中玉人，三人已經來，馮真人、樂丞，今降。案《真誥》有，西嶽真人馮延壽，疑此應猶是也。樂丞，字長治，成陽人，主災害，四丞中之一也。夫仙真詩詠才辭，通皆相類，《真誥》中有此甚多，亦無相越者。尋此降集所受辭意，如似略示東華保晨之舉也。
　　乙未年六月十三日夜，見前帥來言日：比者真仙遊降，足致欣暢乎。我比恆有事，遂成冥隔。子良答日：近來乾坤澄淨，七景齊明，仰降高靈，稍蒙已數，但滓穢無以克承耳。帥日：是卿千秋之功，無嗟以滓穢為辭，但卿六世祖眉為譙郡時，尤好射獵，殺傷無數，賴其中時復營功德，罪已得釋。卿不宜復食肉，食肉恐先源建卿，幸可慎之。仙藥草自足，何急瞰此。恐卿不悟，故因暇來相報爾。子良唯承受，帥便去。
　　右一條，十三日所受記，書一小碧紙。未檢汝南周家譜，不知周眉晉何帝時為譙郡。殺戮之咎，誠為莫大，但身尚以蒙釋，方慮殃延苗裔，小為難解。亦當如立善功，身既荷福，慶流子孫邪。此帥一僕一，我亦未領。
　　至六且十五日夜中山人去後，依別記目，有六月十五日，中嶽洪先生授《洞房經》云云。而檢函中，不見此受，恐當是修事與祕重不題文邊，亦可已別投藏計，此正應是外斗法，事與前二星相涉，所以猶是。洪先生授之，聞其在西癬。及移朱陽，所眠一林，絕惡人近身，少遊雜。夕輒別林外，如此必是修方諸臥斗之法。此法是上清中品經理，非下仙之品。又一人來，甚華少，白衣，傳范帥語云：前故相告食肉事，遂不能斷耶？今旦何意往他人處食脯？從今去，勿復爾。望採前言，副今日懷。子良答日：早至師間，師賜食，謂是甘果，不以為欺。又奉今旨，敢復近肉？此人應爾而去。
　　右一條，十五日所受記，一。白藤紙，其好全似楊君體。其十四旦已向姨母云，不得食肉。晚入嶺，亦見向說，如范帥語，于時即然許之。十五日旦，又入，因進往潘淵文問，潘與共醮，仍逼勸令其專志，夜便得此信。十六日旦，即復見向說之。從此都斷惡。其今答語云：師賜此，亦復方便說，以懈責也。其去歲十月至今年三月，怛菜食，既辛苦疲瘦，姨母更勸令漸進，栽少少而已尋又造罪尤非唯拘於先殃所及既吞噬。眾生理乖慈育之氣，涉乎仁心者，必宜斷之以成性，是以仙聖為體，一向絕之。六月十九日，有五女人來，此則是前十一夕李飛華於嶺裹所告，十九日期於西阿者。第一易遷領學仙妃趙夫人，字素臺，年三十許，綵繡衣也，《真誥》有此女。第二易遷左嬪王夫人，改字太英，年二十許，紫衣也，《真誥》有王進賢，恐是改名即是。第三易遷右嬪劉夫人，字玄微，年二十許，綠衣，《真誥》有劉春龍，而此不同，若1百改名，恐非。第四易遷都司學陶夫人，改字智安，年四十許，上綠下紫，衣科斗，恐許，此改即是許緣母。第五易遷受學李飛華，年可二十許，前已經來者，上綠下碧衣《真拙嬰無此。前云：入易遷始九十四年。
　　右五人字位並李飛華所說，說竟，四人齊坐，李猶倚。
　　又有八侍女，一人捧巾箱，箱上有題，一人腰各帶大符，符方一尺許。黑書青素，上一人執一函，以蓋致函下合執之，函中有囊，囊有黃題，應是經書。四人各執一牙板，板上字極細，不可識，並皆樣綾衣，紫絳為腰帶也。眾仙自共語良久，似論子良事，不正了其旨。趙夫人乃見告曰：子冥契久著故能招感真仙良助欣然。子良答日：不以猥俗，少便依道籍，以綠幸能棲林谷，豈期一旦真仙啟降，喜懼交心，無以自安。若前因可採，願賜神仙要訣，以見成就。夫人日：子名書紫簡，何憂不仙，而求於我。我猶仙人耳。劉夫人曰：周生，爾知積業樹因，從何而來，得如今日乎？子良答日：微塵下俗，實所不究。夫人曰：今略為說之。爾生周逵家時，已應得道，為貪濁彌多，遂不致獲。次生劉偉家，乃得學道精勤之福，方流今身爾。已經三過上仙籍，其中或犯非法，而復落去。今日之會上錄來已七十餘年，故經生死乃遂。吾經以此事諮受錄君，君見告如此，故為宣說，令知源由耳。王夫人日：劉右嬪之言，備說幽顯宿命，爾可心自知之，勿示凡俗悠悠之人。陶夫人日：周年十九丁丑生，水命人。因謂趙日：此比何似。趙曰：亦無定。總真王君丁丑生，水命人，位為高真。張酸亦丁丑生，乃沉淪三官。此不可為定，但論功業何如耳。陶日：實如來告劉夫人，又告子良日：夫神仙雖通玄感徹則易，但凡情虛微，不能招其感耳。我等今來者，直尋有道者耳，非浮遊無著，泛濫而行也。幸勿令人知，知亦未然，此事或生疑誚，以迴爾心。我乃無怪於彼，但恐自招其罪耳。子良日。已蒙神降，豈敢自有疑，但欲時呈師母耳，不敢以告悠悠者。又曰：亦勿甲乙告之。趙夫人又告日：仙道有幽虛之趣，今粗為說之。夫為真仙之位者，偃息玄官，遊行紫漢，動則二景舒明，靜則風雲息氣，服則翠羽飛裳，乘則楓輸靈松。浮海歷嶽，遊陌八方。進無水火之患，退無木石之憂，豈不足稱高貴乎。人唯見軒冕之榮，嬪房之樂，便為極矣。所以真道不交乎世，神仙罕遊人問，正為此耳。縱有知者，亦不能窮而修之，或修而不久，或久而不精，諸如此事，良亦可悲。周生，爾勿效此，凡庸之疇也。王夫人告曰：夫一志直往無迴還應作環字。之慮，瀟灑任理無累著之心者，此乃保賢之子也。儻有窮幽測遠，遠求師友，書夜辛勤，積以歲月，或直坐一山，修經用法，吞符翕景，處七元者，亦皆能致道，終不及積業用功果之快耳。爾可以此事告於來子，令勤之也，修此不止，不患身後，徒空爾自己，定無煩於其問矣。陶夫人日：若能守道不動，服氣吞景以鎮五藏者，亦能得地仙，長生不死。若無金丹五芝，終不能飛遊太極，動靜無方也。吾今猶是仙之中者，未及上仙下真也。前服氣諸事，往亦為之，而得如今日耳。周生，爾營之乎。言語粗悉，入四更中。趙日：星已疏矣，行當應曙，相與去，和諸人同應去。趙又日：方當去來，不為久別。王日：趙夫人來當無不相隨。．劉日：來月三日，當往東華，呈學簿，當學陶夫人相過。子良問：何學簿。日：是易遷中教仙人學業有進退之簿。二月，日多一呈，呈束華大司命，入月三是，此二月之最，至九月復呈。如此周而復始。陶日：且作十餘日別。李日：其問動靜，趙夫人當見使來去，不復辭別。便悉下林而去，侍女隨次而滅。
　　右一條十九日夜所受記，書六小青棧紙。尋此諸夫人所說，並無義旨，非必止在周生，亦以兼戒學者，明智功德之義，過於專修，觀夫議理亦聞，則其理可見也。
　　六月二十一日夜，夢一人，年可三十許，白布椅褶平上績，執手版，版黑色，形容乃端雅見敬，自稱趙丞使下官相聞而言日：昨所與陶隱居，共有辭，欲須雨事國主憂民，乃至，但時運應爾。比諸處屢有章辭，皆不與報陶。既有功行周，方來於此，當為驗二人之德，不煩謙謙，恐浥望，故遣報。子良日：比風日赫烈，塘湖縞竭，五穀雋枯，草木彫落，方慮飢乏，故冒共投辭，希垂沾潤。此人日：當不慮不雨，恐不得洪溢耳。前辭言語乃好，但請雨應墨書，請晴應朱書，並青紙上人，唯言神重丹青，不知丹青有不會處。諸如此者，世問非一，但無人報其此意。其既不自知，反云神而無靈，願更作墨書辭，勿同前語。子良答：輒從要旨。又問：聖靈何姓，可得聞不。此人日：問下官耶。答曰：姓黃，字元平，東海人，猶散在保命趙丞間，無位任。仍日：不得久停，或當更來。斂手而去。
　　右一條二十一日夜所受記，書一白麻紙。按此年夏旱不雨，積旬。諸道士恆章奏永，無雲氣，隱居是與周共作辭，依常朱書青紙。二十日晴，後共周於靜中奏之。故二十一日夜得此夢。周二十二日夜，乃作墨辭於其應，廷壇自奏。二十三旦，周向家云：昨夕有人報云：今日中當雨。爾旦，天清赤熱，了無雨意。至禺中，周來入嶺，至上便見東邊風雲卒起，末達隱居，問於路便雨地得好溜，唯在一山周過左右耳。此一事，即共宣顯，只疏云夢不知定夢定覺耶。華陽隱居甲道士周子良，辭竊尋下氏之命，粒食為本，農功所資，在於潤澤，頃亢早積旬，苗稼焦個，遠近嗷嗷，瞻天崔息。百姓祈請，永無感降，伏聞水雨之任有，所司存願哀愍黔首，婦垂沾遲，呼風召雲，膚寸而合，使洪潦濫川，水陸咸濟，則白鶴之詠，復興於今，共申至誠，稽類辭請饉辭。
　　天監十四年太歲乙未六月二十一日，辭詣句曲華陽金壇洞天張理，禁趙丞前。此是前所朱書辭者，隱居製周書，始檢得，後近寫，又尋覓周所易木，末見。
　　六月二十四日，晝外南林，夢一人，年可六十許，著飄風冠，披毛被紫羅裳，手執玉鈴，腰帶大符，以丹書黃上，不似筆跡當是織成。未嘗來也。侍者兩人，皆絳衣。進坐，乃言曰：德秀之美，感乎幽冥。吾久欲來，礙以諸務，遂不即果。鄧生前亦應為說我來。子良日：鄧仙人備述神靈應垂降意，比恆洗心潔念，仰候真仙。乃笑日：鄧亦尋應來。良久，許乃自悲歎日：昔為孤棲獨往，賢莫過焉，我嘗學道於嵩高，積八十餘年，蒙得神芝，服之而化。雖得神涉仙階，而尸宅無寄，今猶在嵩高南石室中，顧之眷戀，心未能豁，子當不憂此事。人言得道不復念形，我念形之切，裂於肝心，可得無棺槨乎。吾今乃桐梧金庭琳宮之師，領蒼梧仙人，鎮朱臺之內，姓徐，字玄真。故令知位字有在耳，尋當與鄧生俱來，別更委曲，不為遠別。便不復見。須臾，復夢見二人，乃趙丞前所使黃元平者。云昨雨恨不多來，月中當更作。昨往太山，見尊府君送人夕來，乃始得除君死錄，更紀生名，如此輩六人。尊府君言，今還北宮，君儻至子良處，道我今來此，今故來為宣之。如此便去。
　　右一條，二十四日晝寢夢所受記，書兩青紙。按鄧是此月六日來，徐與鄧同在桐梧，故相稱引。後二十九日，仍共來也。惟如徐說，雖得化，化猶戀於委形，況在餘神鬼中乎。棺槨之事，便弗無矣。此徐君《真拙嬰所無，而不知何處人，何時得道。云周父還北宮，則是隸鄧都所使去。五月，趙丞云，明年春當生王家，今則已去，一得受生，便連逮絕也。又按前劉夫人云：爾名上仙鐮已七十餘年，而今方云太山始除．死記生名、尋此則仙簡鬼簿，各各有名，仙簡雖有，而鬼簿不除，猶為未定，是故得上仙名函，有落除或仙鬼兩名俱正，便無復黜斥還民問，或充鬼役，若是則周生今日之化，永保品矣。
　　乙未年六月二十九日夕，桐梧有二人來，一則桐相金庭宮上師蒼梧仙人徐玄真，衣服如前持玉鈴，侍者二人，《真誥》無。
　　一則桐梧仙人鄧靈期。衣服亦如前，但持玉鈴耳，侍者亦二人，《真誥》無。
　　鄧先言曰：久欲相詣，礙以此。二十七日，蒙受書為帝晨，執蓋御史，治桐梧山南青中館，領華陽學仙，禁四宮中事，以此，故致乖爽。徐君前來，善得接賞耳。子良答曰：蒙徐君垂顧，歡仰無已，復蒙今降，慶莫過此。
　　徐君曰：向過茅定錄處，云始授《子玄真經》，甚助欣然。子良答曰：謬荷靈啟垂受真法，但肉人頑疏，修行多替。又曰：聞子名已入束宮青簡，尚審其事，比當與鄧生往為參之。答曰：賜與參訪，實是所希。徐仍指鄧日：此君學道來已數百年，始今得任。子乃坐地獲之，故知功夫久有在。鄧笑曰：周生綠業，果始韓侯所說，當可言乎。徐日：周子雖稟仙綠，未得便知前身之事。子良因曰：鄙塞塵陋，豈得知此不，韓侯是誰。鄧日：是束華仙侯韓惠期，領束宮諸簡錄，治方丈第八玄宮中。向云欲參子事者，正詣此人耳。徐曰：今日匆匆，不得久停，尋當得與鄧生俱來，不為遠別。下席同出戶，侍者隨從而滅。
　　右一條二十九夕所受記，書一大度白麻紙。按徐玄定錄，授子玄經檢別目云。六月二十七日，華陽童宣定錄君旨，授《太霄隱書》、《玄真內訣》云云。而今函中亦無此事，恐與同房俱別封也。論桐梧中仙乃不應相關，當鄧領華陽四宮仙禁，故得往來四宮者，當謂男則童初蕭閑，女則易遷含真也，參簡之事，別在七月中。
　　右起六月一日至二十九日，几有十三條事，書青白大小合二十三紙。其洞房玄真二條事於目錄中，唯闕此餘悉具足。
　　周氏冥通記卷之二竟
　　周氏冥通記卷之三
　　七月事
　　一依本寫即事有隱者今朱注詮記。
　　乙未年，七月二日夜，七人來。
　　一人姓周，著玄華冠，服綠毛被丹霄飛裳，佩流金鈴。年可五十許，《真誥》有侍者四人，執黃毛節。
　　一人姓王，衣服似周，服紫羽被，佩流金鈴。年可四十許，《真誥》有侍者四人，執綠毛節。
　　一人姓茅，著遠遊冠，玄毛被，紫錦衣，佩流金鈴。年可六十許，《真誥》有，侍者三人，執玄毛節，又捧一白牙箱。
　　一人亦姓茅，著芙蓉冠，丹毛被，玄繡衣，佩玉鈴。年可六＋許，《真誥》有，侍者二人，無所執。
　　一人姓周，著華蓋冠，服雲錦衣，佩玉鈴。年四十餘，《真誥》云名太賓侍者五人執紫毛節。
　　一人姓司馬，著芙蓉冠，服素羽，被紫錦衣，佩玉鈴。年四十許，《真誥》有，侍者二人，執青毛節。
　　一人則樂丞公服如前。侍者五人，《真誥》有，凡此前衣服並丞，後見誥令識之。丞曰：今真人來，何不拜。子良即起再拜，頓首稽顆，乞神仙之訣。
　　茅定錄君曰：功名已著，無煩苦名，並錄我所關。
　　周。紫陽曰．．一與爾別便數百年，我當知如一日爾。縈之經生死，一何苦哉。
　　司馬括蒼曰：學道不勤，而得道者，乃周生乎。
　　茅保命曰：勤苦之弊，何可備言，所謂先苦後樂。
　　王紫陽曰：歲月易積，功業難顯。昔聞周生之名，今見周生之德，宿昔猶固，良可知矣。應是嘉字。
　　周大夫曰：周生年稚而德奧，識淺而智深，已三生如此。我昔微遊於世數經，詣之，乃能傾襟布誠而施仁也。我因欲示之要言，而其未堪受法，故不授之，今得相見，良亦為欣。
　　周紫陽曰：卿知其根由，不乃吾之弟孫也。音與其於南海相遇便別，別來已二百餘年矣。丞曰：將告卿眾真之第一。紫陽左真人，治葛衍山。周君第二，紫陽古真人，治蟠冢山。王君周君傳乃云，．紫陽有左右真人，亦不顯右是王君，不知何名字。第三，定錄茅中君第四，保命茅小君第五，蓬萊右大夫周君第六，括蒼真人司馬先生第七，吾也。此前六等，並真人前後來者，皆仙人。唯馮君是黃庭真人，治中嶽耳。保命問曰：粗悉此位不，子良答：蒙承垂告，已解。定錄君曰：前遣景上期授子《玄真內訣》，遂未修之邪。子良曰：蒙賜《玄真經》，即應修用，但洪君前受《洞房》，欲且營之成業，故未暇耳。．又告曰：《洞房》乃好得益遲，修《玄真》專勤者，五年中，便得太玄玉女侍，猶勸先營之，併修亦不相妨。子良應爾。王君曰：子勤勵之，名籍雖定，中問縱息，亦未必得全此功爾。勿輕示人今夕來事。周大夫曰：得仙者年年月月皆有，但人不知耳。爾申年當得，上拜太極，不者，則酉年也。此期非遠，而亦復為遙，子勤此中問也。司馬君曰：子保舉既強，得業亦美，道必可諧但其流行之必不息也。子良受旨一二，謹依。丞曰：陶隱居事近，亦不無此議。卿姨屢有脆請二君，乃無異，但恐餘處不必允耳。定錄曰：陶某名錄多闕，穿處不的，由縱見由我，我亦不得自任。中旬，問當與思和，此保命字也。往諸司命問論之意，此必無苦勿卒憂浥。仍云：吾等今去，或復尋更來，其問有信書、疏亦可相通。因以相隨而去。
　　右一條，七月二日夜受記，書四小青棧，又一片續後。
　　按：紫陽兩真，句曲二君，此日若始自降，o前六月，唯遣侍童耳。《真誥》云：周太賓善鼓一絃琴；是教孫登者為蓬萊右夫人，即應是也。司馬括蒼，內外書傳都不見，又不應是季主，乃可季主兒法育耳。唯見此一來，自後無復所出，隱居。此年四月，自得夢應被召云，官府已整，唯作印未，成意甚惻惻，徑向周說。周登向其姨母道如此，姨母乃密營脆信，告潘淵文為條疏，作辭牒，令周共奏請，後天窗洞隱居，都不知。後方問有此，亦不復問周可否。至七月十三日，事訣。十四日旦，周疏受見，示方具耳，止聞此一過，而云屢有脆請，是所未究。
　　乙未年七月三日夜有九女人來。齊著青衣，絳綠衣，．下紫為腰帶，佩金鈴，鈴下有大符，黑。為文書，青。上手並執板，板白色，似玉見衣縫，縫皆有如織文綴之。每縫際，並有小鈴子著之，行輒有聲。其一女則劉玄微，一則陶智安，餘者皆不識，亦不見。與語j劉夫人曰：比修學稍得新業邪，吾旦往東華，今始還。文書事粗得了見，爾名已度上東華青簡，甚助為慶。陶夫人曰：聞近齋而俟北斗，大不可言，訝爾標心，乃至於此星，亦未可卒見，積以歲月，所不論耳。劉夫人因喚諸女曰：此周生有凌雲之秀，將可與共語。一人應曰：下仙未敢與高人語。劉曰：高下未必可定，伊猶沉滯塵喧，共啟悟之耳，何高之有。此女笑．曰：別當相造，今未容言。陶曰：此段易遷中有柳妙基，謂應作姬字，受口語音不得字體也。孫芳華，阮惠香，此三女，（真拙，》中皆無。此三子學有功夫，得度方諸第八朱臺中受書，並為仙妃，故今知之。劉.曰：周生，爾欲之乎。答曰：凡蟲烏非所敢希。曰：爾得希之，所以相告。陶曰：夜已深，宜去。便欲去。諸女曰：待儂。因相隨而滅。
　　右一條，三日夜所受記，書兩小青紙。按：此即是前月所云，送學簿，呈東華，還過而下，見趙王。乃更有餘人兼申嘲讜，欲希之辭夫，以涵育兩儀，照臨日月，山澤通氣，陰陽離會，莫不皆須匹偶，共相映協。自高真以下，減周斯義。既已久表昔記於令差非嫌惑。但長幼貴賤，年月賒促，各有終運，不必日均耳。如其道超域外，心凝化表者，時或邊應，作非復體諧。接文殊之感，現淨名之室，作賓友稱寄，對扶桑諒，別有旨矣。
　　七月九日夜，見紫陽周王二真人，定錄君三人，衣服並如前，侍者共可有十許人。紫陽童亦在中，自共語良久。定錄君乃語子良曰：比勞用心，吾天事頻煩，以疲我神，此六日，往東華，見爾名已上青簡，乃位為保晨司，始吾徒也，不亦巍巍乎。此乃冥符宿契，雖非此問之職，要應先當成就。周紫陽仍曰：爾自應得此位，諸局司故不以明德相顯，直奏功夫事，致使移時。夫涉真境，便多有試，好固心力，勿弱於其問，王紫陽曰：得如此甚好，但恐以試為難耳。子良因請問：不審幾試，試若大小，恐肉人邪僻，能不憂懼。王曰：當兩小試，或為虎狼，或為殊聲異形，以怖於人，爾見此時，但整心建意，勿悼惶也。若不過者，怪應作壤字。人功夫俄頃耳。周少來神瞻強正，小兒時，獨宿空屋，夜行林草，了無忌憚，未嘗魘驚。及來茅山，至移朱陽，晨夜間路去來，恆獨行耳。始近問人說，從今八九月以來，綰察往反，必須一兩人相伴，小侵聞。則便執刀杖，人問何忽爾，亦為作伊嗚相答，此當是去期。近密防諸試，只二十六夕移東癬宿，亦使一道士，窗下伴眠。道士覺其不得眠，數起，坐誦諸呎，說此復是臨時，猶慮有異於平日，致驚怖耳，而遂得免過，當由功力強。定錄又曰：昨東華集諸司命，及土地神靈典司之徒，檢課簡錄，見天下民人為善者，五十分無一，而況於神仙，萬萬之不過兩三耳。其中功夫已成而復落除者，亦不少。吾將憂仙籍，無復人也。兼運度已逼災世，益難見。束華上簿紫錄內格中，有上上真錄者五人，已落二人，補地解無復進補者，上中真者，二十八人，一落七人，二人補下仙，五人復還人中，唯上一人補耳。上下真者三百人，一落二十六人，十一人補地解，十五人還民，中都復上八人耳。上上仙者二百十一人，一落四十二人，十二人補三官中職，六人成尸解，二十四人成賤民，都成五十人耳。上中仙者，二百九十三人，一落七十人，十人退成下仙，八人得尸解，五十一人還生民中。復上十一人耳。上下仙者，四百三人，一落七十八人，二十人為鄧都所引，四人被考＇三官，五十四人還民間，復上十九人耳。始今月標落，此諸人須至分節，當上言太極，更記死錄於太山，見此輩良為可悲。並皆修法不勤，或先亡引逮，所行乖道，或先勤後息，失此功夫，一何苦哉。亦有垂登雲天者，日月不空，並下教真人降授之，其或處在深山，或學道歷年，人並不知此，吾等亦時時教授如爾，今日人誰知邪。
　　周君曰：茅定錄說此者，是戒爾之深矣，勿怠惰於其問。爾乃近在下品仙人耳，爾乃當登中仙之上；得遊行太極，控駕龍鱗，不亦快乎。王君曰：茅定錄及周紫陽所誠，實為深矣，足為
　　子之實錄也。此句曲山中，亦有三四人，入下仙品，欲知之乎。子良因問家師陶公何如，答曰：假令爾如其者，則期真不難也。陶久入下仙之上，乃范幼沖等也。一本作中仙之中，後農墨點□，下仙之上，未解所以。既云久入，今當由息替致降二階邪。范幼沖為童，初監出《真誥》中，未知真仙品，與都水監何如耳。已說句曲有四人，欲知之乎，而竟不得問是誰，甚為可恨。今以耳眼所聞見者，在男人中，有蔣薛，女人中，有蔣宋，並久就修學j其長少男女，南北亦復數人，或有德行，或有信識，但於學功未深耳。許靈真雖先聖之胤，而有家累亦未得涉學。楊超，遠今雖在林屋，先是舊句曲道士，甚有才意，今未知誰當會此三人之數者，但應各加精勤，庶充此限耳。子良又問子良姨何如，答曰：乃得無大過，但令勤之，後身或取耳，今生且未可言。其姨母本錢塘人，姓張，三歲失父，隨母重適永嘉徐家，仍冒徐姓。十歲，便出家，隨師學道，在餘姚立精舍，性至真正，唯攝妹兄子良一人。至年三十五，公制所逼，諸道義勸令其作方便，出適上虞朱家，而遂陷世法，以此恥慨，致結氣病涉四年，育一男，便擭還永嘉，從此離絕。至今十有一年，乃云，小來手未嘗殺蟲蟻，妄折花草，唯日中一食，而恨性過嚴治於目下刻急，如今所言，乃得無大過，獨是不無小失，當以不能遂固節取命，兼挫辱於神鬼。故也學業既淺，豈望今身有果，但兩三生得以為幸矣。
　　周君更問子良·爾姓何等。子良倉卒不得道前賜名字，直云姓周名子良。君勃然曰：何以謬濫，汝乃道士周太玄，字虛靈，而比於世中周子良邪。汝名書玉簡皆作周太玄，勿復勝。應作稱字。子良唯於世上名子良耳，勿以隱名示於俗人。天下人應得道者，何限而偏依依於爾。非直以挺命感真，亦如以親逮故耳。昔有楊許者，楊恆有神真往來，而許永不得見。所以爾者，許心徒勤謙猶，欲想未除，故不得見。楊位亦不大於許，其神凝志安，萬邪不能干，其正華綺不能亂其心，故受語於楊，今以示許也。爾今得見吾等，亦如楊之用行耳。凡此事莫輕示人，吾昔與裴清靈去來華僑處，受其言語，令以示許僑宿本俗民，性氣虛疏，不能隱祕。告其一法，迴而加增，逢人不問愚賢輒敢便說之。如此既多，便迴受於揚耳。僑乃流沉河水，身沒異方，得脫以來始十四年耳。今猶在鬼伍，晝夜辛勤，諸如此事，可不慎乎，爾勿示人此事也。揚許及華僑事皆出《真誥》中也。
　　定錄曰：昨見楊在束華，吾乃要來，其云欲來，礙以諸事，別當看之耳。
　　王君曰：此月初，乃見許侯與紫微夫人及右英，共轡龍車，往詣南真。紫微問我，見有周太玄已刻紫錄，將應得道，比欲觀其德業，君見之不。吾因答已經詣之，乃有蕭然之德，甚可啟悟紫微。言別往看之，明年秋事令得去。紫微夫人主下教者。
　　定錄曰：言語粗悉，足為周生保試，今且去，天務繁多，明日望定。因相隨而去，此二更中來，入四更乃去，言語多亦不能盡得記憶也。
　　右一條，九日夜所受記，書五白官紙。此條中，多說上落及宣漏諸事，全是欲嚴相誠，防恐脫言說，便致譴黜，既如此，伊何由敢顯，雖復王威加逼，金帛滿堂，亦當杜口道義等。故自息求而此中引楊許之諭一亦何必不別有所指，追恨不知早相共理，令闕佚漸加鑽訪，必不徒然往矣。如何猶冀於冥途之中，既更通感耳。
　　七月十一日夜，見桐橋徐鄧二人來，衣服皆如前，徐至，便言曰：名已果上束華，定為保晨司，甚助欣慶。鄧曰：昨已應有說此事者，子良答爾諸真，亦粗說其事，但子良庸陋，豈敢仰希恃蒙神真提拂不論耳。
　　徐曰：近見趙威伯，作事上保命，曰：周子良，字元穌，右一人，改名太玄，字虛靈。以其生周逵家，巳上紫錄，次生劉偉家，復書玉編，既經歷辛勤，今謹依上科，報以下仙為保籍丞，羽儀衣服如故法。
　　保命仍將往，共定錄省察良久，乃作讚，上束華曰：周玄秀德，心志虛清，謹按紫格，可刻仙名。束華乃更命，以七月七日，會仙官檢名薄，因得爾品目位，合中仙，更奏上仙，為保晨司韓侯。仍作事曰：周太玄，字虛靈，右一人，昔標懷道之志，今建蕩然之德，上合乾綱，下應地紀，依如仙格，合中品之上，伏見保晨司年限欲滿，請選太玄以補之。謹上青君，命云如牒，仍作簡文曰：
　　惟周太玄因業樹玆刻名仙簡為保晨司。此韓侯刻紫玉之簡，赤金為文，以上言太上也。
　　吾聞此位，尋滿不出一二年中，應相召也。子良問：不審此位，若為羽儀。徐答曰：亦不可為定，更由功業之高下，理有丹龍綠車玄羽之蓋，素毛之節，青衣玉女五人，朱衣玉童七人，執鴻翮之扇，建扶靈之冠，服紫羽之被，絳霄之衣，帶寶玉之鈴，六丁為使，萬神受保。知天下神仙功夫之事，教學之方，非復人間保籍丞也。故指來相報，未可示人身之遺邇，乃後人之所效耳。鄧曰：桐梧真君，乃欲來，須見太虛，司陰二真。既累去後，與兩／J ’兒竟夕拼檔，恐明日人來，見縱邊於是，內外無知者，以至于今，唯密以啟聞耳，尋此便是前綠所招，或咎譴應至定錄，趙丞灼然知見，而不可校也。尋既未知，應為此位，那言不大欲為，恐是懸照。此意自發上道心，察老君誠解，其性理習忘，相懷於一切有為，無復執著。與時求道之志，便有濃淡，故以推心，知當不大欲為耳。今既忘言於取捨，便亦不辭此任。但令得在能利益眾生，處雖卑雖苦，甘心為之。後云雖欲蕩情散慮，亦未能都去，此實神察六七往道中，猶煩惱未盡，汎此信忍，望都除邪。五年十年，非但未定朝聞夕殯，亦是所願，周生既已見捨，便欲促往尋之，依別記目錄。此月十五日，保命授三天龍文并令，且混人勿異邊行來動靜，但意云此一條不顯出，恐是與龍文別封也。
　　右一條，十一日夜所受記，書三白官紙。此條中便是定位，即云待前人滿，則未便到職。但未知猶且領丞，任俟期而去，為不成稱丞，直遊散住邪。此非可意求，須有通感髻鬃，乃可知耳。計今必應，猶在洞中也。
　　十三日夜，定錄趙丞俱來。定錄曰：昨與思和至太元府，仍詣南夫人，論陶某事，乃得由少時。子良問申幾時，又曰：未測幾時，或五年十年，事雖關，我亦由上府，繼束華隸司命，未敢為定。趙丞仍曰：且已被束宮命令且住召陶某事子良。問召為何職仙官鬼官，丞答：蓬萊都水監高光，坐治水事，被責，似欲以陶代之。既且停召，當更選耳。此是仙官隸司陰府掌水事，以陶有勞，故得補之。如陶意似不大欲為此位，既仙，陶當不知卿可以事白陶也。少許時，又曰：夫人生禍延福賡，皆有因而至，非神明之所，如陶今夕心意，豈復憶此，雖云欲蕩情散慮，恐亦未能，都去如何。復言合丹事云云。不知此所道弗聞，可恨也。又言青童大君，月未當來，華當脫陽字檢選仙事云云。
　　右一條，十三日夜所受記，書一小白紙。按此告，即符前二日所云，中旬問共為論也。周以十四清旦，來入嶺止疏前停，召事見示，即問周何意，有今夕心意語，答云：亦不解所以，見意色甚不好，子良，亦不敢問，于時，既密解此意，便止不更重論嶺裹以。十三夕一更，忽被冠似有六七人，皆執杖奄至階前，前一人，喚言在御仗中，蒙假還，束畔等數人乏資糧，故來就先生乞，于時已閉戶，未眠聞此，便開戶當對呼進，隨意所須衣服物器，一皆捨與，別屋雨小兒並被錄置。既從來未嘗見此，不能不懼，而猶向其道，但各取重擔，徐去必無告討，正恐君劫道士罪重，我當作好意，相與使後也。
　　十八日夜，見定錄，曰：陶乃答吾前語年限猶未定，別更報爾。所云欲住雷平山後，此亦不勝，今居論災，厲刀兵水火之事，乃為好耳。此地本非可隱居寂處，直可以避災害，住與不住，無勝否也。又論方託形何處，此由人心，心既未發，吾寧得知方將而言，唯句曲可住，昊越名山乃不少，未見有大勝地，猶勸陶居此山。
　　右一條，十八日夜所受記，書一白藤紙。．陶隱居既得周所宣事，以十五日疏作辭語，與周令接覲之日為申陳，如此，即是相酬之告，周竟不以此見向道，當是無正可否以宣也。于時至尊垂恩，為置宋長沙道士二癬，并左右空地於此癬西，復為起觀前左右，即是許長史舊基竊恐則近真縱。或以致譴，故二三因聞耳，追恨不得作方富通辭方富通辭則亦應方萬酬答也。
　　二十五日夜，夢見唐趙二丞來。趙曰：近何意恆勞苦，損人精神，僭人耳眼，今去勿復遇辛苦。子良問：不審住此癬中好否，比者恆憂與盜事。趙迴頭曰：此事關唐丞。唐丞仍曰：雖見關，亦不得自由，夫災禍，亦非鬼神所知。此癬自不須多憂，疲人心慮，子良言劫盜事，深以仰憑。答曰：自保勗，不須過憂，便去。君論期運事竟，應相造也。我等且去，尋復相過。子良起送，相隨而滅。
　　右一條，二十五日夜夢所受，記書一白官紙。此夏旱，人情惡，山有尊長，但慮驚怖富。故以此祈訪也。唐丞，名公房，亦四丞之一，云主死生，計劫盜事，正應由樂丞不知關唐也。記中從來見唐來事，今若始遂，應有始相識語，恐前已有，不必存記耳。西應此後，至今顧蒙安隱也。依別記目錄，此月二十八日，唐丞又云劫盜事，不令憂云云。此不顯，恐是不錄也。
　　右起七月三日至二十五日，几有七條事，書青白大小合十紙。於目錄中闕一條，餘悉具足也。
　　周氏冥通記卷之三竟
　　周氏冥通記卷之四
　　此卷從乙未年五月二十三日初通，至丙申年七月末，月月悉記所通目錄。其五六七月並具有，即前別三卷。自八月後，至今年七月末，止有此年目錄，無更別記。
　　乙未年五月二十三日晝，保命府趙丞告。云云。
　　乙未年五月二十三日夜，保命范帥告。云云。
　　乙未年五月二十七日夜，中嶽仙人洪先生告伺二星。云云。
　　乙未年五月二十八日晝，夢食合金液醮。云云。
　　右四條，五月中事，今別撰在第一巷。111 條云見，一條云夢。
　　乙未年六月一日，保命趙丞，華陽司農玉童，紫陽內官玉童，各告治身之行。云云。
　　乙未年六月四日，華陽童告人罵辱，令心勿受.。云云.
　　乙未年六月六日，桐橋仙人鄧君來結冥友。云云
　　乙未年六月八日，紫陽玉童宣周｀君旨，改名字。云云
　　乙未年六月九日，聞人隱告坐外偃房事。云云又保命趙丞告流汗事。云云
　　乙未年六月十一日，於束嶺宿，易遷女仙李飛華，告有五女仙欲來。云云
　　乙未年六月十二日，中嶽真人馮君，蕭閑堂主張君，中嶽仙人洪君，保命府樂丞華陽玉童，凡五人，告長生要言。云云
　　乙未年六月十三日，范帥告勿食肉事。云云
　　乙未年六月十五日，中嶽洪先生授《洞房經》。云云，今闕此記。
　　乙未年六月十五日，范帥遣人來，重責食肉事，云云嶽去後來。
　　乙未年六月十九日，易遷五女仙來告生死因緣根本。云云
　　乙未年六月二十一日，趙丞遣黃元平，告請雨事。云云
　　乙未年六月二十四日，蒼梧仙人徐君棺槨事。云云
　　乙未年六月二十四日，趙丞又遣來告請雨騰辭蒼梧去後。云云，今闕此事
　　乙未年六月二十五日，黃元平告已落太山死籍。云云。
　　乙未年六月二十七日，華陽童宣定錄旨，授玄真經。云云，今闕此記。
　　乙未年六月二十九日，蒼梧徐君執蓋鄧君，告名已上束華。云云
　　右十七條六月中事，今別撰在第二巷。凡闕三條，今見十四條，並不言夢。
　　乙未年七月二日，紫陽周王二真人，定錄保命二真君，周大夫，．司馬括蒼，樂丞同來，大論語事，云云又及隱脆事。云云。
　　乙未年七月三日，易遷有女仙來，云名已上青簡云云。
　　乙未年七月九日，二紫陽定錄，告已進為保晨司，并輸上落人數。云云
　　乙未年七月十一日，徐鄧二人來，云參定束華名說上事牒。云云
　　乙未年七月十三日，定錄君及趙丞告陶得停召合及事。云云
　　乙未年七月十五日，保命君授三天龍文，并令但且混人世，勿為異應行來，動靜營為，出入任意，但勿違犯正法耳。條真法時，但默行，莫令人知。神明不以萬里為遙，不以山海為難，戀行應動任所趣，勿以吾等為礙。云云，今闕此記。
　　乙未年七月十八日，見定錄君云陶答語，及問所住。云云
　　乙未年七月二十五日，趙唐二丞告勿過勞神疲體。云云
　　乙未年七月二十八日，唐丞告劫盜災禍，不須防慎，不令有憂。云云，今闕此記。
　　右九條七月中事，今別撰在第三卷。闕二條，今見有七條，並或見或夢。并右三十條，並有具記。唯闕五條。從此後，並無別記，實為深恨。
　　乙未年八月一日，范監來告云：此日諸真相就論說歡已畢，自今已後，欲令自來，處處遊觀。云云，此云來則非夢。
　　八月五日，夢從一朱門崇闕入，見司命君，見授夜光芝。云云，夜光芝是句曲五種芝限。
　　八月七日，夢入華陽中，先經保命府，後至定錄問次往蕭閑探龍仙芝。云云。此則從北入而向南也。龍仙芝亦見五種芝限。
　　八月九日，夢至定錄，問見，問云乃同人齋邪。云云。爾日在中堂，王法明為皇家塗炭齋。　　
　　八月十二日，夢與定錄君於華陽內共乘車，侍玉女三十人，奏天樂，造南真於丹城，南真見告。云云。因又告太元，太元示以仙籍。云云。二真府並在大霍也。
　　八月十五日，夢與定錄保命，共往紫微夫人處。云云。紫微治玄龍宮，應在北方。
　　八月十六日，夢至方諸，見青君府，不見青君。乃見韓太華，丹青館宋夫人見，告神仙之要，委形之術。云韓太華，始以今年度束宮，受書朱宮玉妃之賓友韓，出《真誥》也。
　　八月十九日，又夢造方諸，正見青君出遊，楊君九華及許仙侯皆從。因造韓侯見告簿籍事。云云韓即前卷所云東宮典錄籍者，名惠期也。
　　八月二十一日，夢與保命至蓬萊，見周大夫。又至一朱臺巨闕青軒紫房，云是司陰府陶某近正應肩治此束南一玄宮中。因復行，見一人，面金色，長短中形，人著飛霄衣冠，見告道法之事。云云保命曰：此是小天奉法人周大夫，仍告道業因綠甚多。云云.周大夫，即大賓。《真拙嬰亦云：在蓬萊，司陰君主天下水事，事出馬君傳前，不知那治在蓬萊小方諸，多事道事，亦出《真拙閣》。
　　八月二十五日，夢與范監趙丞至大衡山，見南陵薜大夫，中黃杜大夫，見授隱變方。因爾又行，見一草屋，甚高大絕，有甘泉，雜生眾華。范監云：此是遊仙之廬，因共入，坐屋下談神仙事。云云。薛杜二大夫《真誥》中無也。
　　八月二十五日，夢入華陽，造定錄，諮來年十月可保得申延不。答云：可爾。云云此其猶欲留世意。所以發此請，雖初云可爾，恐後復相請，卻審得申者，則不應，十月果去也。
　　八月二十六日夜，夢定錄保命來見，告云明當復往東華過司命問，既是天事不復得同，當更為訪韓侯論爾，不更迴異不。些刖及復屢道名簡事，此則不可為定，進退皆復由功過故也。
　　八月二十九日，見上期來宣定錄旨云：韓侯甚有懷於爾，簡錄猶因。云云。此云見來，則非夢也。上期是華陽重姓，景名上期也。
　　右十三條，八月中事二條是來，十一條是夢往。
　　九月二日，夢至華陽中見二君。云云。
　　九月五日，夢又至蓬萊，先過司命。司命見告：服神丹應，先須名上仙籍，乃得服之。云云乃至蓬萊見周大夫，食一草，狀如槐香而紫色，見告云：子未得食此，得食此，便如吾耳，及火棗交梨事？云云火棗交梨出《真誥》中亦竟不知此果是何神奇。
　　九月八日，夢與趙丞共遊易遷，童初二宮，二宮相去可五六里。易遷，女仙宮。童初，男仙宮。而未知東西列為南北列耳也。
　　九月十日，夢與保命到一山，山形平團，異於人問，山名為丹龍，云中有洞，多仙真。丹龍云在陽洛之南，是南真所治之宮也。
　　九月十五日，夢獨往桐橋山，見金庭館，珠寶煥麗，宮室行列殊多。亦有青黃，盡相似。復云有金庭洞宮，自所見者，非其限，乃眾仙之遊憩，典司之所治耳，非王真人所居。束方大君來時，別復有宮，雖云有而自不見。桐相右弼，王所治之處，亦云山內外並有宮府。
　　九月二十三日，夢定錄來於朱陽，見攜到司命府，道逢玄清，紫微二夫人，乘雲餅，從二十餘玉女，語定錄云：司命紫陽正相遲塵生，今來，亦是其冥。意言見笑為塵生，不言是陳生。
　　定錄答語。云云當爾時，亦不知在何所，但覺不然而行耳。到司命門，即見紫陽，共見。告大有所言，非可具記。此應有奇事也。
　　九月二十五日，忽夢見張理禁令，誦《道德》云云。《道德》二篇，實道書之宗極，太極真人亦云：誦之萬過，白日昇天。
　　右從前來至此，並墨書大度西麻，几七百紙。
　　九月二十九日，夢見天西北有一
　　物，長數十丈，青赤色，首尾等大狀似虹。因到張理禁處，問此為何物。答云：名玄霞之獸，或呼為水母，乃可愁矣。夫有中之無，未若無中之無，空無之理，難可思議，此九六之災顯矣，人誰知之。張為保命府禁伯，主請雨水，故以問之。事出《真址嬰，張既善談虛無，每語輒入斯境。隱居謂有中之無，自性空也，無中之無，畢竟空也。但水解說，此何指耳。
　　右八條，九月中事，並記云夢。
　　十月二日，夢見洪先生，見令誦《太素祝》。云云。未詳此出何經。
　　十月五日，夢見定錄君，云：比來多諸進御，善自禁節，勿縱志也。似應作恣字，既亟有上落實，宜恆加精勤也。
　　十一日見紫陽，定錄保命桐梧來，及移朱陽事。云云。不知論此可否云何。
　　十八日，見定錄，云：朱陽非爾所居處，若不能遠去，只朱陽左側，亦好良常為勝，恐爾不能處之耳。此月十九日，隱居始移朱陽住，周亦同來，既是公館，當慮有日之事，以為妨礙故也。
　　二十日，夢見南真紫微。云云。
　　二十七日，夢見趙丞洪先生及星事。云云。猶應是司二星事耳。
　　二十九日，夢至一處，名為陰城之宮，大有仙人，而自不識。未見陰城宮所出處。
　　右七條，十月中事。二條云見，五條云夢。
　　十一月三日，夢見洪君及唐丞，言日：雲間星沒，唯宜矚南山坐耳，此雖可瞻，而非求真之體。三日，應司二星既雲聞，亦不宜便眠耳。
　　十一月八日，夢見定錄，因自陳欲寄朱陽束為小屋，未審可爾不。答云：束好所恨，下葬為不便耳。夫居當作四合舍，不者不可不作堂束西廂。若不爾，名為孤凶宅，但以意作之，爾其去矣，以遺來者。吾見陶某，比意大欲相試爾，但浮此跡，勿畏人不信，得不信，乃為吾之快矣。東岡有兩大窠。皆可營墓，初本欲於西窠作癬恨廣大，更令就窠西立察，近朱陽為好，周今定葬束窠正南向。
　　十三日，夢見周君言曰：陶某或信不信，多好試人，但爾比亦喧然多諸雜想，可自節。此頻頻告云：陶或信不信，欲相試，今追思不意的，有不信事，自從遺想來。凡一切有為，通無爾恨耳。於周事實，亦謙尚，亦不乖，芳背正自愜然。有時見其遇冗，既率意，嫌接神之體不應爾。至於周欲別立屋，便虛心相許，自為看地，給錢一萬。伊本顧即作三問堂，東西廂各二問，林竹至而道士心未善者，互興言說，遂不成。復作廂，止三問堂屋而已。今日方見事邇如此，明非已立意也。比者微有準擬，猶欲追為起之，其留啟云止請留一問，既為遊舊之所，今則並修，理之不令蕪雜也。
　　十五日，夢見洪君來告，曰：爾即欲所居西北面，有故氣，吾今共汝看之。便往至彼處，見一人，形極醜陋。君日：此即是大都，畏人居之，定無苦。朱陽綰及彼察以後，乃有兩三槨，狀似古塚，· 既林草榛蕪，亦可經人，埋塵不見。有巫場處所，云故氣，正當魂爽輩耳，既日無苦，便不為害也。
　　二十日，見一女人，形容殊麗，上下青衣侍二女，至戶內，立而無言。
　　二十六日，夢見周蓬萊，云北．斗已復不見，而祝於二星云云。當是二十七，應司二星，今夕已陰晦，必不見也。
　　二十九日，夢見茅二君，周二君，並有控，乘遊於雷平，直取伏龍，定錄並舉手見向，如謝去狀。雷早在綰東南，伏龍在西北，便昇空從綰十度，故得相望也。
　　右七條，十一月中事。一條云見；六條云夢。
　　十二月三日，見徐瞪應作鄧字。二君，言去。二十九日，桐梧府校籍頓誤上罪人典簿，三人被責。云云。便不了此事所以也。
　　七日，夢往司命處，告玉清清玄事。云云。此所論殊高，□ 不略說也。
　　十一日，夢見韓夫人云：比者情志落落，彌入真相。云云。應是韓太華，始以七月度東宮為妃。
　　十九日，見一人駕大車，形容甚壯，從者十人，直見拜溫凍而已。
　　二十一日，定錄告云，前來拜者，鄧都執法君蔡子遷也。爾．方綜其上官，故來通報耳。云云，保命府職僚，皆總治鄧岱丞位，彌相關涉上宮，當保籍任也。
　　二十五日，見趙丞直云：仙籍空矣，爾勿憂矣。故七月中，定錄所歎，亦云方憂仙籍無人。
　　二十八日夕，見定錄，趙丞，范帥三人。子良問所通辭，仰呈君未。君云適得。君仍語丞云：可速因直爾而已，更別餘語。云云。此中似ZIJ 有事旨，不容備言，亦應是為帥見有辭存。
　　右七條，十二月中事。五條云見，二條云夢。
　　閏月三日，夢見韓夫人云：世上方無復蹤如可。云云。韓猶應是太華。
　　六日，見洪先生云：子勤之，勗之，前後事事也。云云。此亦勵息耳。
　　十五日，見保命云：爾屋事，勿以在懷，傷人神氣，其人尋來就上。其正月、欲戴屋而所顧，師永不來。乃云：欲作辭，告縣攝之帥，定尋自來，當由此。故有今告也。
　　十八日，夢大司命君問日：子欲仙。不答，實願仙。云：願仙，何，不學仙。云云。
　　二十三日，見洪先生云：此所問泛舟者，乃中嶽仙人干朴也，其前生經識陶某耳，非今生相識也，豈復來於此邪。去冬，有人姓顧名道度，從外江還。云於大雷，忽逢一人，乘小小鹿頸船，工劣容一人，從浪中來，直呼顧姓名，云：下都去，欲寄書與茅山陶隱居。隱居已與我欲助其功夫，以獻主，主正爾，見作書垂，當授與，忽云罷君會不往山，我尋自下云：此人自稱姓彭，顧至都匆匆往廣陵，欲宣此消息，而無方於華監問，過嗣真綰道士彊，文敬因疏寄具還如此，隱居唯聽其下，亦不以問周，周當是問彊說自私訪冥中，既如此告，便當不復自下。
　　二十五日，見定錄保命二君。保命日：年內多勞，扇削鬼神，三官中奏爾云多罪，吾已卻之，不宜三過如此。云云。伊蒙神真扶獎如此。不免＝一官所奏，汎庸庸之徒邪，唯各宜如履薄冰耳。
　　二十六日，見周君云：葛衍之束，水已加八十一丈，南衡山西邊，頓崩為淵。云云。
　　二十八日，見徐君云：韓眾已復有事，今與鄧生往看之。云云。此詛不眾字惠期邪，眾亦云作霍林司命。歲夕夢見司命南真，南真見授一子，大如鵝卵，令瞰之。司命云：道未成，不得九轉之華，且食此，亦足明爾。云云。
　　右八條，閏月中事。六條云見，二條云夢。右從八月初至閏月末，几六月中合五十一條事。十六條云見，111 十五條云夢，從九月二十九日來至此，並朱書大度色紙，並紙，黃書共一紙也。
　　丙申年正月二日，夢造小有天，見王君云：爾何遑遑於人間，名已定，勿虧頓於世路。云云。此王屋山清虛王君，為下教二十四真人之首也。
　　十日，見洪君范帥，云：明是戊寅，上玄治建，可戴屋。云：但宅不得其所。洪云：大象尚復無常，人生有何定邪，只此亦好。又及洞經事。云云其本欲取此日戴屋，而師不來。又小雨，遂不果。至丁亥日，方得戴耳。
　　十一日，見定錄保命桐相周君。周君云：爾不復骯真道耶，吾將去爾。子良未得答，定錄乃云：其心不然，正是身廢耳，紫陽試之邪。保命云：爾何意頓取人三百斛穀。子良答：不取。又云：見取何意頓取人三百斛穀。子良答：不取。又云：見取何云不取已爾，別當埤之餘，別自語所不能了。其此數旬中，為起屋事恆偉惶不作，恐身既廢，心亦是急，定錄訝之耳，取穀之事，了不聞，有此音適，計三百斛穀，是百三十斛米，平人六年食，恐以為食師以此米者，其從來為師使，本是衣食弟子，不應以此為責。伊云：不取。神證云：取兩不應妄。又云：別當埤之思。此答所不解。
　　十四夕，夢見許仙侯等五人，自共語。許云：自宅此宇，未足久便，已近二百許年。又聞一人答：兆劫尚復倏爾，此何足為遠。不知是誰許長史立山宅，應是晉穆帝永和中，至今一百六七十年耳。
　　十七夕，見定錄唐丞來，中君云：許侯近所言，亦深哉。唐丞論北臺事極多，非可書銘，北臺鄧都北帝臺。
　　二十四夕，見定錄君云：念真不密，穢氣無辯，自云研瑩之云云。
　　二十七日，見保命及洪君。洪君云：勿輕說人事。云云。此當有所試，不知是何耳。
　　右七條起，丙申年正月中事。四條云見，二條云夢。
　　三月三日，夢見洪先生云北斗事。云云。此復是司二星也，洪是授云，故屢屢言之。
　　七日，夢見定錄云：臨海燒山中，有仙人遊在人問，自號彭先生，實是鄭玄，字子陰，陸渾仙人也。朱交甫令其觀上人情及修道者，其尋或當來，先昨已往建安，臨海人書與道士鄒堯云：某人彭公在此，不堯得而插靜櫺，故人得見之。其人亟乘一刀一刀小船。而歌日：太霄何冥冥，靈真時下遊，命我囂塗除，採察雲中儔，世路多淫濁，真誠不可搜，促駕還陸嶺，人間無與酬。步行亦詠此，其若來，可不接之。其人形中人，面左邊有紫誌，著黃絹帽，多髯，而前齒缺是也。書此一條，獨委曲者，當是或欲，示後人也。燒山即赤水山，今亦屬永寧樂，或三縣共界，未知鄒堯是何處人，顯昭形服，如此便是可察，正恐伊知人識，更復改容耳。
　　九日，見趙丞云：比者情志，何甚索索。云云。
　　十四日，見定錄云：司命來月中旬當來，西宮束官人，亦並來，故逆示。云云。此當是云三月十八日事，見其此日亦有辭本存也。
　　二十日，夢見司命君，君見，令取青此一字章漫，永不可識也。以呈司命。司命云：此可耳，心未真也。當更研瑩，見景上期來云：二君今往龜山，聊過令知如此所見，意氣欲動，前與人戲過，致使時魅相侵，賴得高監相為，不爾幾致變。聞周在第中，忽輔痛恐是此意。高監不知誰，洞中不見此人也。又曰：裹屋人自稱不道士者，是北星鬼官所使，勿信之。以邪情亟惑人，壞人真氣，可急詣許，駕去已遠，不得久停，便去。周在都仍就王法明同住南庾第道士館中，在外屋宿，當是欲進諸木問事？故得此，告其還多有問木者，而都不說，此事實能慎密也。
　　二十五日，見唐趙一．一丞來云，還於舊居，便共覺蕭然，多論九轉事。云云并二君令告。云云。其是二＋三日，還至山意殊不許遊行人問，九轉事無聞，一何可歎也。
　　右六條，二月中書。五條云見，一條云夢。
　　三月三日，見保命告勿食草之正心及餘事。云云。紫文仙忌云爾，止謂此一日耳。
　　八日，見趙丞云天下邪鬼之事，令慎之諸。云云。
　　二十九日，見保命云：勿犯霧露。云云。
　　右三條事，三月中事。並云見。
　　四月九日，見定錄云前疏文辭殊雅，但恐心不必然耳。云云。不見此辭本也。
　　十五日，見三丞及洪君來，云：欲下都邪，勿不復反山，諸人自共語，多不了。其于時，欲出都定下，果六月□ 去耳。
　　右二條，四月中事。並云見。
　　五月九日，夢見司命定錄保命，及眾真並見，試以綠業事。云云，色不悅，又及應憂盜事，云當時相救。
　　十五日，夢到束宮，拜青君，見韓侯等。雖不面見青君，而傳驛意氣，大見憐愍，韓侯接對如常耳。如此說者，前韓眾便非惠期也。
　　二十九日，夢司命三君，云：前事遣赤城外衛軍十人相助，遂不能都，此字草漫，不可識也。亦得可可耳。不解此何，若是前所云，憂盜相救助者，則不應言，亦得可可也。于時實都得寂然也。
　　右三條，五月中事。並云從正月來至此見，並黃紙書大度細色紙，凡四紙半，前紙按年末朱書後。
　　六月十日，於道中眠，夢見范帥云：惡魅橫行，不可卒禁，勿輕慢之，雖無如人，何交爾不好。云云。周暫出都以此月九日曉，出山就津宿。十日早發爾夕，應在胡熟方山問，此月中還，近多溫病。
　　十九日，於第中，夢斷肉乃食鵝膏，未可解也。追檢此日，王法明文子在館宿，延陵嵇茂先亦入其多責，郭邑般果食中，必有鵝膏煎煮之也。
　　二十八日夕，夢見紫微遊行。云云
　　右三條，六月中事。一條云見，二條云夢。
　　七月一日，見洪先生云：八霞之表，已陳爾居處，束萊可不裝束，云云大多不可復載。，此中當說去留文會。
　　八日，復夢見韓侯，紫微，楊君，定錄等，多為論性命之致，因綠罪福之源，若疏此可三四紙許。不聞此，亦為殊恨也。
　　十七日，見保命趙丞，多論天地災橫之事，亦甚多不可記。此事理難當說。
　　二十三日，見眾真凡三十人，多論人治身之本，謝殃之法甚多。亦復論作九轉事。云云。此條不顯為恨最深。
　　右四條，七月中事。三條云見，一條云夢，從六月初來，共紙一大度白棧紙也。右從丙申年正月初至七月末，几七月，中合二十八條。十八條云見，十條云夢。
　　右從目錄，凡用墨朱黃三色書大度白及細紙，合十六番。八番白，八番色。并右從去乙未年五月二十三日初通，至今丙申年七月末，合一百九條。六十三條云見，四十六條1百夢。從八月初至十月二十七日，捨世凡三月日，中文書記，不復顯出。尋入今年來，月月所記，自疏簡未知是，不復悉記，為時近致希邪。周紫陽記，《九真玉瀝丹方》。云輕於九轉，易於九轉，此別一紙，無日月。
　　九莖紫菌琅葛芝一斤。出南閩，句曲北亦有。
　　丹朱玉漿二斗。出南閩，此問亦有也。
　　右二物，細切芝，竟仍以玉漿一斗漬之一宿，埋陰垣之陽，去垣三寸，入土一尺，以白瓦器容四斗許盛，仍以瓦盤蓋之，蠟密封之上，土令厚二寸，以今日午時埋，至明日午時出之。持之南行，取己所住戶十二步，乃置眠林頭。按上至明日午時，又以銅器盛煎之，令火齊器底，勿令火豔出器邊也。得三沸，竟又內玉漿一斗，又加火高初五分許，可以蓬蒿為薪煎，令餘一斗灑滓乾之閉汁三日。三日竟開，視上當有紫光曜目，夜不用然燈，此即成矣。又以藥滓置木臼中，搗三百二十杵，紙裹令密。若以投水，水流即停。若封屋室，萬人不能開。若儷劫賊，合眾不能動。封山，山開，封人，人伏。若欲速登天，可併服之，即死矣。若欲且留世，當稍服之，盡亦仙矣。勿以分人，及令人知見也。唯可心知口服而已，若令人知，空失此藥也。
　　右此一方，無年月日，不知何時書，滿一白棧紙。謹正。此藥名既又云，唯可心知，便是難可思詳，已歷問同住人，大小咸云，不覺見垣內埋藥，亦不聞木臼搗聲，恐或別處作，不論耳。即云服之即死，故追以疑，雖見溫酒，亦或假以亂之耳言。
　　大凡四卷真本，書雜色，合六十五番，或真，或草行。
　　周氏具通記卷之四竟