清微玄樞奏告儀
　　經名：清微玄樞奏告儀。撰人不詳。一卷。底本出處：《正統道藏》洞真部威義類。
　　清微玄樞奏告儀
　　入壇
　　焚爭穢符於水盂中
　　念天地呪跪啟
　　恭以玄都境妙，有神通寸誠，難達靈寶，香無為清净，一炷遍聞。具位臣某，誠惶誠恐，稽首頓首再拜上啟：祖師清微真元妙化天帝，清微紫宸大華天帝，清微太初天君，祖師玄天仁威上帝，祖師高元清真紫虛元君，祖師玉華通惠元君，祖師泰玄上相正一真君，祖師天機內相神功妙濟真君，祖師金闕昭凝妙道保仙元君，祖師龍光道明元君，祖師紫英玉惠元君，祖師西華清虛真君，祖師青城通惠朱真人，雲山保一李真人，眉山混隱南真人，丹山雷淵黃真人，宗師雲萊葉真人，古今歷代傳法授道演教諸大宗師。恭望師慈，俯垂省覽。切以靈寶開光，祖炁雲羅於五億，玄元演妙神功，日赫於三千，惟道為尊，無師不度。以今某涓卜今宵，朝告斗極專為某順禳星度，請福消灾。伏望振環珮於霄衢，聯翩下邁。揭綱維於吾道，館黻朝修。法衆運誠，修齋奉請。
　　修齋雲輿散花獻茶
　　臣重誠上啟：祖師清微真元妙化天帝，清微紫宸大華天帝，清微太初天君，祖師玄天仁威上帝，祖師高元清真紫虛元君，祖師玉華通惠元君，祖師泰玄上相正一真君，祖師天機內相神功妙濟真君，祖師金闕昭凝妙道保仙元君，祖師龍光道明元君，祖師紫英玉惠元君，祖師西華清虛真君，祖師青城通惠朱真人，雲山保一李真人，眉山混隱南真人，丹山雷淵黃真人，宗師雲萊葉真人，古今歷代傳法授道演教諸大宗師。恭望師慈，俯垂省覽。切以元始懸寶珠，演度人之妙旨。老君昇玉局，肇解厄之玄科。可以保命延年，可以消灾度厄。令傳善士，繩繩繼繼以相承。為說良緣，世世生生而有賴。咸歸正道，遂兔迷津。伏念臣宿植善根，早親正法，謬領行持之職，敢後宣揚，罔明修進之階。惟深憂懼，匪賴陶鎔之造，曷符效信之機。臣今某，入意領詞，虔恪按格，宣行以今。瞻斗極而請炁焚符，列星壇而法天像地。匪縣宗主，曷遂開張。伏乞差撥將兵，下臨壇所，蕩除氛穢，衹近真斿。或典封緘，或專翊衛，分司列職，達個通誠，庶獲感孚，以昭玄貺。臣今澄心遣欲，念道思真，賴正炁以資扶，仗祥光而照燭。真火蕩焚於五體，靈風披拂於三田。變化凡軀，融成妙相。庶俾飛罡激指，運炁合神。認真形於虛無渺漠之間，如鏡顯相。索本命於妙有靈明之景，似谷應聲。當願風雲澄靜，星斗燦明。奏告蒙霶霈之恩，存念遂感通之願。臣誠惶誠恐，稽首頓首再拜，虔祝侯命之至，謹言。
　　念金光咒存神步罡
　　焚符召將
　　斗樞有將，職贊瑽璣，賞善罰惡，察過言非。玉帝有命，威鎮瑤池。聞吾呼召，風火奔馳。降臨壇所，母輒稽遲。一炁都督，雷府分司，焚香飛符，宣召：
　　玄樞飛捷急奏報應使者方央中，翊輔玄斗太一天君王志，璇璣靈應總真天君龔洪，保元昭烈樞靈天君劉潛。願聞宣召，速降行壇，有事委請。
　　身披羽服，佩帶七星，人間禍福，報應分明。欽準元降，符命告召；斗中擎羊上仙使者楊汝明，斗中陀羅大仙使者耿妙真，平樞上相真君，斗機通事舍人。聞今召命，速赴壇場，有事委請。
　　天中之神，斗曜之精，左有汝明，右有妙真，神通莫測，出幽入冥。吾今催召，速赴壇庭，有違吾令，如逆帝宸。急急準北帝救召律令。
　　一炁都督，雷府分司，飛符催召：
　　斗中玄樞飛捷急奏報使者方元帥，翊輔玄斗太乙天君王元帥，遊璣靈應總真天君龔元帥，保元昭烈樞靈天君劉元帥，斗中擎羊上仙楊使者，斗中陀羅大仙耿使者，斗樞上相真君，斗機通事舍人。各各分身，化氣下降，燈壇檢察，事情昭示，禍福大彰，報應以副，禱祈惟神，靈通烜赫，變化難量，無為而成，有召立至。瞬目揚眉之內，徑達九天。回頭反掌之間，遍周三界。所求皆應，無願不從。以今當職，奉為某涓卜今宵，朝告斗極，請頒恩命。專為某祈保平安，仰煩斗中仙使，齎持，符命，敬叩北斗璇璣應靈宮。奏請：
　　北斗九宸上道星君，北斗九皇夫人，斗巾諸靈官衆，聯降星壇，證盟修奉。俾令關告，咸賜如言今也。召仙仙到，請聖聖臨，呈化此符，合明大心。急急如元降律。今就煩威力攀屈斗中天醫，諸大靈官，解厄神吏。仍煩關會本佩，雷霆諸司官將地祇上將溫元帥，正一風火靈官馬元帥，玄壇執法趙元帥，地司太歲股元帥，酆都朗靈關元帥，豁落猛吏王元帥，諸司副帥，傳奏功曹，驅邪治病符水仙童將吏，主職威靈報應官將，一合下降燈壇，審實事理，佐助行持，闡揚教法。仍請會同內庭五祝之神，速為照勘某身田一切，未來吉凶，詳行昭示。庶令推測有準，報應無差，上彰斗法之靈，下副衆情之懇。以康為信，願賜感通，吾在壇前，立俟昭報。
　　隨機赴感天尊
　　各禮師存念如法
　　衛靈
　　玄斗元精，三素朗明。萬真啟道，掃除灾群。八威玉策，普告萬靈。九辰備守，攝邪戮精。延年無窮，壽得長生。開明童子，備衛帝庭。星光洞照，神炁四冥。斬馘六天，制會酆山。縛送朔單，敢有稽延。金戈束形，皇道正明。伏匿魂魄，與道合真。八方威神，掃穢除氛。七元來降，玉簡刊名。乘景飛軿，上升玉清。
　　嗚法鼓二十四通
　　無上三天，始元玄三炁，太上五靈老君，當召出臣等身中：三五功曹，左右官使者，左右捧香驛龍騎吏，侍香金童，傳言散花玉女，五帝直符直日香官，各三十六人出。出者，嚴裝顯服，冠帶垂纓。關啟玄壇，天帝天真，此間土地里域等神。臣今陞壇朝告，謹奏為入意，其諸忱悃，已錄告聞。願得太上十方正真生炁，下降流入臣等身中，令臣所啟之誠速達，徑御。
　　太上無極大道昊天玉皇上帝、北極紫微大帝、北斗九皇星君御前。
　　真光朗照天尊
　　然燈念咒
　　上帝有敕，發點斗燈。七王來降，救護羣生。左輔右弼，親現威靈。天蓬元帥，統領仙兵。五雷使者，六甲六丁。玄武大聖，臺中三星。治病除禍，回死作生。違敕者死，禀救者生。大降威力，誅斬妖精。三魂附體，七魄安寧。斗燈一照，身宅光明。
　　焚降真符降九皇
　　具位臣某，初謝百拜，奏請：
　　中天大聖北斗綱極宮太尉貪狼星皇君，北斗靈關宮上宰巨門星皇君，北斗紫極宮司空祿存星皇君，北斗運天宮遊擊文曲星皇君，北斗帝席宮斗君廉貞星皇君，北斗上尊宮大常武曲星皇君，北斗關會宮上帝破軍星皇君，洞陽宮玉帝外輔星皇君，隱元宮帝真內弼星皇君，北斗九皇夫人。臣等恭望道慈，特賜瑤光，降臨壇所。鑒臣關告，明示吉凶。或顯證於燈光，或潛彰於物理。一心恭默，萬願克從。臣中謝再拜，祇迎聖駕。
　　雲輿存真降
　　適伸奏請，已賜光臨，再拜致恭，净酒香茶，謹伸進獻。
　　散花投盆符作占
　　通章
　　具位臣某，謹謹虔誠，上啟：斗極祖師洞真大道元始天尊，斗極玄師洞玄大道太上道君，斗極真師洞神大道太上老君，玉皇大天尊，玄穹高上帝，紫微上宮天皇大帝，紫微中宮北極大帝，北斗高上玉皇尊帝，太微玉帝，玄卿大帝，上清日宮太陽帝君，上、清月府太陰皇君，北斗綱極宮太尉貪狼星皇君，北斗靈關宮上宰巨門星皇君，北斗紫極宮司空祿存星皇君，北斗運天宮遊擊文曲星皇君，北斗帝席宮斗君廉貞星皇君，北斗上尊宮太常武曲星皇君，北斗關會官上帝破軍星皇君，洞陽宮玉帝外輔星皇君，隱元宮帝真內弼星皇君，北斗九皇延生夫人，天罡大聖萬真節度奎光帝君，東西中三斗星君，三臺華蓋星君，四方二十八宿星君，十二宮分星君，六十甲子星君，上清主照某年某月某日建生本命星君，大小二運星君，大小二限星君，祿馬二庫星君，胎生八位神將，命運限宮照臨真宰，三元三官大帝君，北極三帥真君，北極鎮天真武靈應佑聖真君，祖天師泰玄上相正一真君，九州都仙太史真君，太極仙翁真君，華蓋山三仙真君，清微玄樞奏告古今歷代演教諸大師，真斗中玄樞飛捷急奏報應使者方元帥，斗樞上相真君，斗機通事舍人，斗中擎羊陀羅二仙使者，雷霆鄧、辛、張三大天君，上清神烈苟、畢二大天君，斗巾仙靈官衆某靖所隸諸司官將，燈壇格降一切羣真。恭望道慈，洞回昭鑒。臣聞清微御運，
　　敷正炁於紫微。太極開圖，煥靈光於北極。華蓋映玉垣之邃，勾陳羅金闕之崇。提挈玄黃，運帝車而齊七政。統制經緯，握天罡而建五行。飛豁落於龜圖，耀奎光於鳳簡。巍巍功德，赫赫神靈。伏念宿植善根，生達道運。飛登而履魂魄，未契虛無。流吹而溷精神，徒紛濁滓。過易盈於鈞石，功莫積於刀圭。曲荷洪慈，俾陶玄職。臣某奉為某涓卜，今宵朝告斗極，專為某順禳星度，祈保平安。以今恭依元降，謹請某將，進拜紫極玄樞，急告心章，上聞宸極。伏願元皇委照，玉宸流光。敕五帝四司，紀善功於青簡。啟三官九府，消灾難於玄編。冀垂擁護之仁，下慰翹傾之個。臣誠惶誠恐，稽首頓首，俯伏案前。須待玄恩報應，具有章書，謹當宣奏。
　　宣章熏章就焚於香爐內
　　就焚隨章諸符宣遞符
　　上帝垂恩，七真仙靈。□□□□，明檢鬼營。□□□降，永保安寧。急急如律令。
　　俯伏默朝三禮
　　謝恩
　　焚謝恩符具位臣某，謹重誠上啟：
　　斗極祖師洞真大道元始天尊，斗極玄師洞玄大道太上道君，斗極真師洞神大道太上老君，玉皇大天尊，玄穹高上帝，紫微上宮天皇大帝，紫微中宮北極大帝，北斗高上玉皇尊帝，太微玉帝，玄卿大帝，上清日宮太陽帝君，上清月府太陰皇君，北斗綱極宮太尉貪狼星皇君，北斗靈關上宰巨門星皇君，北斗紫微宮司空祿存星皇君，北斗運天官遊擊文曲星皇君，北斗帝席宮斗君廉貞星皇君，北帝上尊宮太常武曲星皇君，北斗關會宮上帝破軍星皇君，洞陽宮玉帝外輔星皇君，隱元宮帝真內弼星皇君，北斗九皇延生夫人，天罡大聖萬真節度奎光帝君，東西中三斗星君，三臺華蓋星君，四方二十八宿星君，十二宮分星君，六十甲子星君，上清主照某年某月某日建生本命星君，大小二運星君，大小二限星君，祿馬二庫星，君胎生八位神將，命運限宮照臨真宰，三元三官大帝君，北極三帥真君，北極鎮天真武靈應佑聖真君，祖天師泰玄上相正一真君，九州都仙太史真君，太極仙翁真君，華蓋山三仙真君，清微玄樞奏告古今歷代演教諸大師，真斗中玄樞飛捷急奏報應使者方元帥，斗樞上相真君，斗機通事舍人，斗中擎羊陀羅二仙使者，雷霆鄧、辛、張、三大天君，上清神烈苟、畢二大天君，斗中仙靈官衆，某靖所隸諸司官將，燈壇格降一切羣真。恭望道慈，洞回昭鑒。臣聞尊帝瓊宮，降晨華而椿齡衍茂。玄樞玉省，承天芳而芝檢飛流。惟通寂感之玄，斯契潛昭之妙。況九皇垂象，流精下映於坤維，而八卦成形，禀粹上符於乾度。仰範圍而有翼，每橐籥以無違。今某翹勤紫極，清净華堂。羅象世之威儀，備朝天之科法。消灾度厄，請福延生。尚慮臣華穢濁軀，濫領朝修之命。玄微奧旨，罔明授受之方。對越乖違，存思謬誤，冀曲提於後學，賴肆赦於前非。次願七元守形，九靈錫命。勒威星而退舍，百福來臻。敕德曜以臨幾，三灾消落。上願天元澄晏，地紀安寧，二曜連珠，五星合璧。時調玉燭，邦家隆泰運之基。歲慶金穰，黎庶遂全生之願。則上明天尊大慈之化，下副臣等歸命之誠。謹啟以聞。
　　發願復爐
　　香宮使者，左右龍虎君，侍香諸靈官，臣等向來朝告之所，自然生金液丹碧之英，百靈衆真交會在此香火爐前，當願丹誠上格，玄貺下敷。十方仙童玉女接侍，蘭煙傳臣向來所奏之誠，速達徑詣
　　太上無極大道昊天玉皇上帝、
　　北極紫微大帝
　　中天大聖北斗九皇星君道前。　　
　　清微玄樞奏告儀竟