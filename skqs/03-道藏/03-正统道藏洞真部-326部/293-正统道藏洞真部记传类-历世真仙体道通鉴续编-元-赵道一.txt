歷世真仙體道通鑑續編
　　經名：歷世真仙體道通鑑續編。五卷。所錄三十四人，多為金元時全真派道士。元浮雲山聖壽萬年宮道士趙道一撰。底本出處：《正統道藏》洞真部記傳類。 
　　目錄
　　卷一
　　王嘉　　　馬鈺
　　卷二
　　譚處端　　劉處玄　　邱處機
　　卷三
　　王處一　　郝大通　　和德瑾　　李靈陽　　皇甫坦　　羅晏
　　卷四
　　薩守堅　　趙麻衣　　劉居中　　譙定　　　姚平仲　　崔羽
　　劉浩然　　段璨　　　饒廷直　　蘇庠　　　馮觀國　　趙縮手
　　寇子隆　　傅得一　　張宗元
　　卷五
　　張道清　　謝守灝　　祖元君　　火師汪真君
　　黃雷淵　　雷默庵　　莫月鼎　　金蓬頭
　　歷世真仙體道通鑑續編卷之一
　　王嘉
　　師名嘉，字知名，號重陽子，京兆咸陽人，遷終南之劉蔣村，母感異夢而妊，二十有四月始生，時宋徽宗政和二年十二月二十二日也。師自幼不群，及長，體貌雄偉而美鬚髯，惆儻尚義，不拘小節。弱冠，業進士，係學籍，好屬文，才思敏捷。始名中孚，字允卿，後入道，改稱焉。齊改元阜昌初金太宗天會八年，封劉豫為王，國號齊，是南宋建炎四年。撫治河外，不及於秦，歲屢饑，人至、相食。時咸陽醴泉惟師家富魁兩邑，其大父乃出餘以蜩之，遠而不及者，咸來劫取，鄰里三百戶餘，亦因而侵之，家財為之一空。有司率兵卒捕獲，將真之法，師曰：鄉人饑荒，拾路所得，吾不忍真之死地。有司賢之，遂釋不問，人服其德。金海陵煬王正隆四年，師忽自嘆曰：孔子四十不惑，孟子四十不動心，予猶碌碌如此，不亦愚乎？自是之後，性少檢束，親戚惡之，日害風來。師受而不辭。關中謂狂者為害風？因以自呼。是年六月，師醉於甘河鎮，會二人被髮披氈，其年貌同一，師訝之，從而懇請。其人徐曰：此子可教。因授其修真口訣，時年四十有八，故遇師詩云：四旬八上始遭逢，口訣傳來便有功。其所遇者，蓋唐純陽子呂仙翁之化身也。五年中秋，再遇於醴泉，師趨拜之，眾笑曰：言是害風，安得識真仙耶？其人邀師飲，師問其鄉聞年姓，答曰：濮州人，年二十二。而不告其姓。留祕語五篇，令師讀畢焚之，且曰：速去束海投譚捉馬。已而俄失所在。師乃捐棄妻學，送次女於姻家，竟委而去。行丐於郎社終南問，舉止亦若狂者，人莫測也。後別構庵於南時村，起封高數尺，壙深丈餘，以活死人目之，又號曰行敢，以方牌掛其上，書云王害風靈位。又於庵四隅各殖海棠、梨一株。同庵和公怪而問之，師曰：吾欲使他日四方教風為一，亦如此殖。三年，遷居劉蔣北之水中、央，肆口皆塵外語，鄉人素待以害風，故莫審其意。時復自挈壺瓢以游，行歌且飲。有不揆者恆隨拉飲，師圻然不拒。又嘗從甘河鐫壺酒歸，一人呼曰害風肯與我否？師即予之，一吸而盡，令師取甘河水飲之，蓋仙酣也。問師云：子識劉海蟾否？師云：是何能識得，但嘗見之畫像耳。乃笑而去。師自此不復飲酒，人或招之，惟飲水而已，人醉師亦醉焉。俄一夕，自焚其庵，村里驚救之，師方舞躍而歌曰：數載殷勤，饅居劉蔣，庵中日日塵勞長。豁然真火瞥然開，便教燒了歸無上。奉勸諸公，莫生浥怏，我咱別有探探況。惟留灰燼不重遊，蓬萊路上知來往。人問其故，答曰：三年之後，便有人來修此。遂束行。師嘗留題甘河云：閑來矯首滄瞑上，釣出鯨蛻未是雄。又題終南山資聖宮殿壁云：終南山重陽子，違地肺，別京兆，指藍田，經華嶽，入南京，遊海島，得知友，赴蓬瀛，共禮本師之約。嘗自寫真，題其上曰：來自何方，去由何路，一腳不移，迴頭即悟。又自畫雲松鶴為一圖，留醴泉弟子史公密收之。及行，辭諸道友，皆與之歌詩，所以寓其微意，而人不悟也。攜鐵罐乞食而行，曰：我於束方有綠耳。迤邐出關，抵登州，夜歸觀中，書陝西所作詩於壁云：一別終南水竹村，家無兒女亦無孫。三千里路尋知友，引入長生不死門。明旦拂衣束邁。世宗大定七年七月，抵寧海，徑詣儒者范明叔家。主人適與郡人馬宜甫邀館於私第，既久，重而遇之。初，宜甫夢其南園一鶴從地湧出。師至，同師擇地立庵，師指鶴起之處，命名全真。全真之名，始於此矣。師欲挽西游，宜甫家貲鉅萬，久而未次，其室孫氏尤難之。冬十月，師乃入環堵，約宜甫日績一食，鎖庵百日。至於分梨與芋栗，令宜甫夫婦食之，各有其數。每分送，則必以詩詞或為歌頌，宜甫亦皆酬和。又示神異罪福之報以警之。既啟戶，宜甫乃始屏去塵累，改衣冠而執弟子之禮，師名之曰飪，字玄寶，號丹陽子。曩師在宜甫宅，會譚玉者，以宿疾來見，師始拒之，玉固請為弟子，留宿庵中，其疾顏愈。玉遂黜其妻而從之，師名以處端，字一通正，號長真子。繼有主公者，居牛仙山，聞師至，來謁。問答有梨，遂師禮之，後住鐵查山雲光洞，師飛蓋致其名號，名處一，號傘陽子。日者郝昇深於易，賣卜於市，師入其肆，背而坐焉。昇曰：請公迥頭。師應聲曰：君何為不迴頭耶7 昇悚然異之。師出，從至朝元觀，師授之二詞，以發至意，昇大感悟，乃執弟子禮。後至煙霞洞，賜名日璘，號恬然子，且以無被衣界之。未幾，師領馬釭等住崑箭山。始至，指而言曰：是中有煙霞洞，我先世修道之所也。命鑿之，其器具之朽者與玉池井尚在。又因取石於嶺，有巨塊將墜，適當其庵，師厲聲叱之，屹然而止。山問樵蘇，見者駭之。時柄霞邱公年十九，雖已入道，未知所從，而盤桓崑崙。聞師在全真庵；因投謁於齋次。師知其為遠器，贈之以詩，賜名處機，字通密，號長春子。自此門人頗集，師以罵晉笞捶磨煉之，稍稍散去。篤志不變者，惟馬、譚、邱而已。八年八月，師自姻霞遷文登姜實庵，九月居縣北蘇載庵。九年四月，寧海周伯通請師至，則立金蓮堂、金蓮會。其井水舊鹹，咒之而甘美。俄夜有光如晝，人以為火，亟往視之，見師行而光明隨之。師嘗訓馬釭之妻孫氏，名不二，號清靜散人。又以天堂畫相示之。五月五日，令不二燒誓狀，仍贈以詩。又於文登立七寶會、福川立三光會，至登州立玉華會。問遊蓬萊閣觀海，大風忽起，人見師隨風入海中。有頃，復躍出，惟墜失簪冠，尋於波面泛泛而至。有介公者，素好善事，而請出家，志甚懇切，師竟不許。介去，師謂人曰：今二人於此欲建大殿宇，一則基址既立，材木既豐，未求匠者而匠者自至，何哉？材既備而功可成也。二一則指其立基之所，窪坎未平，一工未集，匠者望之而去矣。師在姻霞時，張德昭有子，聰明，甫十六歲，送之入山就學，以其宿有深契，前後所贈歌詩并畫二事理，反復曉告者非一。後出山省親而不復至，師與德昭書，又付以真實語，其子內心領之雅之，夙有仙分，而不能自奮於塵。凡師之度人也，必審其才分淺深，故於德昭之子呼小張哥，而未嘗以名。百方鐫誨而不能致，介公孜孜切切而自請出家，而卒不納，其所處例如此。在萊州立平等會，自是遠近風動，與會者千餘人。其五會之榜略云：平等者，道德之祖，清靜之元，為玉華金蓮之根本，作三光七寶之宗源。普濟群生，褊拔黎庶。人人願吐於黃芽，個個不遊於黑路。玉華者，乃氣之宗。金蓮者，乃神之祖。神是氣之子，氣是神之母。子母相見，得為神仙。然則有真功真行，橙心定意，抱元守一，存神固氣，真功也。修仁蘊德，濟貧拔苦，先人後己，與物無私，真行也。又有金蓮定分疏、開明疏、三光疏、玉華疏、平等會規矩及諸詩篇，文多不載。師後往返於登萊、寧海之問。及行，皆留詩為別。九月，挈馬、譚、邱三人西邁。過登州，太守紇石烈名邈者，待以師禮。及辭，曰：再會何時？師曰：南京。後師羽化，而邈適除南京副留守。又指望仙門外畫橋，語郡人曰；他年逢橋必壞。復一紀，太守何邦彥以橋勢雄峭，不利車馬，遂命改之。其逆知類如此。達掖城，又得劉公者，始隨其母來謁。師一見，輒契諭以出家，母欣諾之。名以處玄，號長生子，遂行。至是，所謂馬譚劉邱，舉集席下矣。故竹杖歌云：海上專尋知友來，兀誰堪可教依託。昨宵夢裹見諸虹，內有四虹能跳躍。蓋預指而言之也。所謂詩詞與其事邊始末，各載於本傳。師至南京，憩於王氏旅邸。時孟宗獻友之，以同知單州，丁母憂歸。有神風先生杜哥者，嘗預言友之四魁事，凡所發，莫不應，友之以仙待之。一日，忽告友之曰：元帥來，我當參謁。友之令童僕默踵其後，杜徑入王氏邸中，一膝跪見。師方臥而閱書，殊不少顧。友之雅重杜，及聞，大驚。杜再往，始為一盼。三往，笑而視之，杜乃雀躍而去。友之因之就謁，師閱書而不為禮。問讀何書，亦不答。就視，樂章集也。問：全乎？師曰：止一帳爾。友之曰：家有全集，可觀也。即為送至。師自到京日，使馬釭等四人乞錢於市，市及斤之鯉煮食之，秤不及則不食。友之頗惑，默念道人看樂章集，已非所宜，又食魚，必其斤重，果何為哉。他日，問樂章集徹乎，師不言，但付其舊本。友之檢閱，其空行問逐篇和訖，不覺嘆曰：神仙語也。即還，沐浴更衣，焚香請教，日益加敬。師自是不復食魚，蓋以友之為大鯉，故示意爾。師命馬釭召匠者造獨坐風車，工畢，師云：近日火燴我眼，不能見，使燃燈褊照之。釭即頓悟。又師自市四鯉，穿而拖之，入於邸中。以羊肉二斤併煮之熟，藏之月餘，其魚肉皆臭敗。令門人弟子食之，時各戒羶葷，莫有敢食者。師褊問，皆曰不敢。馬釭獨稽首曰：師令食，弟子食之。師叱曰：汝自不斷，得欲託我耶？遂與滿缽。師復曰：到關西，無此物與汝食之。凡數朝，先令釭早食羊魚，又令沽酒。市天蒸棗蜜彈子，師自食之。詢釭曰：會得否？釭未悟，即愈加痛教，狂罵捶楚，不分晝夜，且曰：汝一日自當悟矣。釭拜謝曰：蒙師慈誨，無所可報。師曰：惟修行則可報。後入關，始悟京中之事，皆玄妙之教也。臘月中時，於釭輩極鍛煉之功，瑜往者百千，錯行倒施，一言一動，悉受呵責。以釭等所乞錢物多，市薪炭大然於所寢之室。其室褊小，令馬釭譚處端入於內，劉處玄邱處機立於外。內則不任其熱，外則不任其寒。處玄不堪而遁去，師將設三子立於床下，師曰：丹陽已得道，長真已知道，吾無慮矣。處機所學，一聽丹陽、處玄，長真，當管領之。又顧處機曰：此子異日地位非常，必大開教門者也。甫正月，師與眾別曰：今可赴師真之期矣。馬釭等乞遺古巳師曰：吾昔已書京兆灤村呂道人庵之壁，口占頌曰：地肺重陽子，呼為王害風。來時長日月，去後任西東。作伴雲和水，為鄰虛與空。一靈真性在，不與眾心同。且戒勿哭，言訖而蛻。眾皆號慟，師忽開目曰：何至於此。囑馬釭以後事，若達關西，化我鄉人。仍付之密語，勿輕傳之。釭再拜而受。又謂譚處端等曰：汝輩前程，皆在馬公手，遂書物外親眷詩云：一弟一姪兩箇兒，和予五逸做修持。結為物外真親眷，擺脫塵中假合屍。周匝種成清靜景，遞相傳授紫靈芝。山頭并赴金華會，我赴蓬萊先禮師。書畢，奄然而逝，享年五十八，時大定十年正月四日也。友之謂眾曰：我既為弟子，當主喪事。日祭謹甚，至靈柩西遷，不少懈焉。告其子曰：五人受重陽王公點化，我其一也。馬釭等至京兆灤村，訪呂道人庵，得所為之頌。又唱和玉蟾李靈陽於終南，師在南京以詩寄二公，有首先一去三人同之句。見醴泉史公密乃出舊圖，而皆應合。相與茸師之故庵。師素不為鄉里信重，及馬釭一至秦，人方始追悔。後釭輩復往南京，取其靈柩歸葬於劉蔣。結廬三年，然後各從所志。馬釭嗣其教，與譚劉邱者繼為宗盟，而全真學者稱鍾呂劉為三祖，又以師為祖師。大元至元六年己巳正月，國朝褒贈重陽全真開化真君。其遺文全真前後韜光集，行於世云。
　　臣道一曰：皇不足則帝，帝不足則王，王不足則霸。霸又不足，道之不幸也。至哉全真，杰生中土。轉澆漓以宗太樸，化頑獷以慕無為。一師倡之，七真和之。琦歟盛哉，時當今之有國也。力不俾於五胡，德弗逮於拓拔。綿綿之運，信罔有矣。然天啟玄元之教，俾福被於群生，斯道無喪，以至今日，全真之功也。《道德經》曰：大道泛兮，其可左右。萬物侍之以生而不辭，功成不名有。愛養萬物而不為主，故常無欲可名於小。萬物歸焉而不為主，可名於大。是以聖人終不為大，故能成其大。非全真之謂乎。
　　馬鈺
　　師初名從義，字宜甫。一名釭，字玄寶，更之也。號丹陽子。漢伏波將軍援之後，本扶風人，五代兵亂，遷寧海。世業儒。祖覺，字莘叟，至孝，通五經。父師楊，字希賢，儀觀秀偉，沉靜有度量，以孝義稱。幼時，客有驚走擲油褶於家者，視之兼金也。具白其父，令藏之以待。旬日，客方至，即付之，客謝曰：吾為呂仙，住幽谷村。世以陶採為業，得金兩鎰將齋於市。適監稅者逼逐，賴公獲免，請中分以報。希賢卻而不受，呂曰：君有黃向風，誼後當有高士出其家。他日，訪幽谷，人無呂姓者，始知其異。有子五人，以仁義禮智信名之，時號五常馬氏。師，次子也。母孕時，夢麻姑賜丹一粒，吞之，覺而分瑞，時金太宗天會元年五月二十日也。師在兒時，常誦乘雲駕鶴之語。、及長，為儒而不樂進取。父愛其才，俾掌庫物。好蜩濟而無私心，由是得輕財好施名。李無夢見而奇之日額有三山手垂過膝真大仙之材，因贊之曰：身體堂堂，面圓耳長，眉脩目俊，準直口方。相好具足，頂有神光。宜甫受記同步蓮莊居。無幾，丹成忠顯孫君以女妻師，生三子：庭珍、庭瑞、庭珪。師嘗補試郡庠，偶夜夢二人，衣皆褐色。其一素補其兩肩，泣告師曰：我輩十萬餘，命在公所主。言訖而去。逐之入屠者劉清猜圈中，壁上有字是：我輩己亥十萬人，大半已經辛巳殺，此門若是不慈悲，後世軸頭常廝抹。既覺，聞屠猜聲起，視之則清之小子阿兒縛二猜，其一肩白已殺之矣。方悟己亥堵也，辛巳清之歲屬也。師疑其夢不祥，使術者孫子元占之，因以稽其壽。子元曰：公壽不過四十九。師乃大感悟，曰：生死果不由人耶？予欲親有道之士，學長生久視。又師與客弈棋，常自誦云：此一著不錯，當不死矣。世宗大定七年七月，同遼陽高巨才、鄉人戰師飲於范明叔怡老亭，酒酣，師題詩云：抱元守一是工夫，懶漢如今一也無。終日銜杯暢神思，醉中卻有那人扶。皆不曉其意。中元後一日，重陽祖師自終南來，徑入怡老亭。戰師問：布袍竹笠，冒暑束來，何勤如焉？曰：宿綠仙契，有知己之尋。既食瓜，即從蒂而食。問其故，曰：甘向苦中來。問從何方來，曰：路遠千里，特來扶醉人。師默念言：予從前所作，有醉中人扶之語，此公何以得知？因問：何名為道？曰：五行不到處，父母未生時。明叔曰：此十字耳，曲盡妙意，非神仙能出此語乎？坐問談論，尤與師合。師邀歸私第而師事之。始，師夢一鶴從地湧出，至是立庵於南園祖師指鶴起之地，名之曰全真。祖師必欲挽師西遊，師以家事所擊，未易猛棄。祖師乃盛陳遠離鄉之高，不離鄉之累，與之開釋。師由是與祖師契義日探。是歲十月初，祖師命師鎖其庵，日績一食。時隆冬在候，風雪四入，而庵之所有惟筆硯枕席，布袁草屨而已。然形神沖暢，如在春風和氣中。識者謂至人有寒谷迴春之妙。鎖庵之一日，賜師梨一枚，令啖之。每六日，賜芋栗各六。至是月十一日，分梨為二，令夫婦共食。後六日之芋栗，旬日之梨，為常期也。其芋栗如初之賜，梨則每旬例增其一。至於九旬，而積數為五十有五。每分送，則必以詩詞寓其微意，師亦隨鈞酬答。解者曰：芋者遇也，梨者離也。立遇則離分之義。又分者損之又損也。五十有五者天地奇偶之數也，欲使離其親戚里閉，以至無所不離耳。又於夢中以十犯十戒獄警之。八年正月十有一日啟鎖，祖師謂曰：將行在三四日之問，從我歸去。乃作一場奇怪哉，鎖害風百日。師於是以貲產付庭珍輩，以離書付孫氏，入市求乞。祖師因師夢中歌燒得白，煉得黃，便是長生不死方之句，賜今名號。又夢隨入一山，及旦，祖師呼曰：山恫因為小字。二月從祖師居崑箭之煙霞洞，忽患頭痛，殆不可忍，祖師令醫於家。一日，語門人曰：馬公破道。問何以知之，曰：昨夜夢飲酒，使人往詢之，藥用酒引，不覺過多，由是疾益甚。人迴報云：馬公將死矣。祖師鼓掌曰：吾三千里外尋此知友，寧復至於此極乎？為其信之不篤，故感此疾，與法水即可愈矣。乃寄真言云：凡人學道，先須依此一十二字，斷酒色財氣攀綠愛念憂愁思慮，自今後，更無言可說。如不依此，便做靈丹，性命亦不能了。八月，祖師在文登姜實庵，預戒門人曰：馬公來，勿納。九月朔，師果至，祖師傳語曰：如今相見，已後不相見；要已後相見，今不相見。師乞已後相見，遂居縣北蘇氏庵。至十月初，令師燒誓狀，贈詩云：擲下金鉤恰一年，方吞香餌任綸牽。玉京山上為鵬化，隨我扶搖入洞天。五月五日，祖師在金蓮堂，令孫氏燒誓狀，別庵居之。十一日，召師至范明叔宅，以詞贈之，亦不收領。或容暫見，又復逐出。後至南京，始得共處矣。祖師欲令化錢於寧海，師以有不還鄉之願辭之。祖師怒，自夜撻之至旦。從西行，抵汴梁，寓於王氏旅舍者久之，祖師於師等尤加鍛煉，責罵捶楚，逆順莫測。飲食起居，悉示仙機。是歲將終，祖師辭眾云：今可赴師真之期矣。師乞頌，曰：我已書之關中矣。十年春正月四日，囑以後事而逝。師於是同眾化錢，負仙骨往京兆葬之劉蔣，遺命也。仍即祖師舊庵為環，頭分三髻，居喪者三年。夫三髻者，三吉字，祖師之諱也。師尊而戴之，故多自稱三髻山恫。嘗與邱劉譚三人，在秦渡真武廟，月夜各言其志。師曰國貧，譚曰潮是，劉曰國志，邱曰國閑。師與諸公雖同出於重陽之門，以祖師嘗有一弟一姪之語，特稱師為師叔。十五年，弟運甫寄書邀師會葬其父母，師答書云：汝所葬者骨，予所度者神。所行之邊有以異，而報德之心無以異也。遂以煉丹砂詞答之。師嘗作十勸百不歌，一日示眾云：此非出己意，亦是祖師之言，因而成之也。又問門人曰：一日一夜凡幾時？對曰：十二。師曰：十二時中，天道運行，斡旋造化，還頃有停息否？對曰：無知。師曰：學道者切須法天之道，斡旋身中造化，十二時中常清常靜，不起纖毫塵念。日就月將，工夫既到，神仙必矣。十八年，就化華亭，劉昭信、李大乘十餘人，不得其一焉，乃作詩，有云：錦鱗不得空泌灑，收什瓊竿歸去來。大乘還悟，乃執弟子禮，賜號曰靈陽子。師環居華陽亭，牆外有來禽，一株枯已久矣。四月四日，師從環汲水以沃之，俄有門人姚鉉擭純陽真人家譜，告點其句讀，始知純陽四月十四日生於此樹之下，師曰：予生於五月二十日，至日此樹生葉矣。大乘私謂人曰：夏至不遠，豈能復榮乎？師作頌云：天上三十六，地下三十六，天地入寶瓶，七十二候足。李請釋其旨，師曰：此隱語，豈易知之，其應有日矣。至其日，綠葉藹然，始知四月十四日至五月二十日，相去三十六日，天地相合為七十二候，大乘因作異木記。芝陽道友崔公閱其文，疑其過情，遂於四月移竹兩叢、松一株於全真庵。以移殖不時，枝葉皆黃萎。崔啟師曰：此松竹可活否？師答詩云：窗外不惟君子綠，庵前又喜大夫青之句。遂令門人于知一去其黃葉，以滌面水溉之。不旬日，榮茂如初。師率其徒欲西游崆峒，取道亭川，官僚士庶請教者肩摩踵接，惟恐其後。師感其誠，委曲開諭，疊疊忘倦。雖平日陸梁狂恣之徒，率皆改心易慮，以作非為恥。二十年八月二十四日？師往長安祈雨，有詩云：一犁霑足待何時，五五不過二十五。明日雨足。二十一年，師在京兆，謂門人來靈玉曰：關中謂衣裳舊重修潔者，何名？靈玉曰：名拆洗。師曰：東方教門年深弊壞，吾當拆洗之。未瑜旬，官中有牒發事，陝右道眾不勝震慄，惟長春謂大乘曰：吾道東矣。予雖在牒數，不可出關。若出關，則關中教門掃地也。師出關，所至垂奢戴白，迎送不絕。至濟南，有韓陶清甫者，慕邵堯夫之為人，所居號安樂園，邀師詣之，乞師一語，師曰：夫道以無心為體，以忘言為用，柔弱為本，清靜為基。節飲食，絕思慮，靜坐以調息，安寢以養氣。心不馳則性定，形不勞則精全，神不擾則丹結。然後滅情於虛，寧神於極，不出戶庭而妙道得矣。韓謝曰：大道鴻蒙，無所叩請，今聞至論，得其門而入矣。二十二年十二月，師行化於文登。漁者譚氏之婿于公輩，焚網於琅琊，因召風迴雪霽，海市忽見之應。士大夫有借蘇東坡海市詩齣以贊之者，師亦繼作焉。金蓮堂水素鹹苦，師臨井阮之，其甘如醴，郡人號曰靈液，構亭立碑，以記其異。師在文登七寶庵，門人鑿井九尺而大石障之，師乃示洞中仙詞云：穿鑿須加二尺深，甘泉自有應清吟。鑿之一尺八寸，泉自湧出。師一日謂門人曰：今日當有非常之喜。乃歌舞自娛。俄有報云：壬寅十二月晦日，孫仙姑化於河南府。嘗為門人說內天地云：人能常清靜，天地悉皆歸。人膈之上為天，人膈之下為地。若天氣下降，地氣上騰，上沖下和，氣自圓矣。又說四體用云：行則措足於坦途，住則凝神於太虛，坐則勻鼻端之息，臥則抱腹內之珠。又聯句云：水中焰進三丹結，火裹蓮生一性圓。學道男兄無我相，修真烈士沒人情。石女吹蕭鸞鳳舞，泥牛入海虎龍和。玲瓏玉姥敲龍角，惺灑金童跨虎腰。此類甚多，蓋道人身中事也。師還海上，初祖師嘗立五會，師至則重闡焉。至寧海，一日為向屠者劉清舉及在家夢中事云：計汝二十餘年，所殺定數亦已足矣。若不改業，必入無問獄。清悉焚屠猜之具於郭外。二十三年四月，師欲往芝陽高莊，半途近者百餘人，或曰：海市從旦至午，見而未滅。曩者雖間有之，非清旦不可得而見也。今師之來，有此非常。里之漁者鞠賦、郭亨、樂周輩，不待勸誘，聚網焚於桑島。過午，復有龍車鶴駕，旌幢羽蓋之應，洪儒鉅筆，成海市感應集。下元日，文山九幽醮。師夜聞空中報云：重陽真人至。明日哺時，祖師青巾白袍，坐白龜於碧蓮葉上，龜搖其尾。眾會歡呼，拜於泥中。祖師迴身側外，東南而去。九月晦日，與僧燭律師、士人范壽卿於城北三教堂焚香宴坐，鄘州王道師抱琴來鼓之。日反，鄉人雲集，師作歸山操云：能無為兮無不為，能無知兮無不知。知此道兮誰不為，為此道兮誰復知。風蕭蕭兮木葉飛，聲嗷嗷兮雁南飛，嗟人世兮日月催，老欲死兮猶貪癡。傷人世兮魂欲飛，嗟人世兮心欲摧。難可了兮人間非，指青山兮當早歸。青山夜兮明月輝，青山曉兮明月歸。饑餐霞兮渴飲溪，與世隔兮人不知。無乎知兮無乎為，此心滅兮那復為。天庭復有雙華飛，登三宮兮遊紫微。未幾，肆筆書委形贊，其略云：大哉登真，路入青冥。麟隨絳節，鳳揮朱耕。嗚鑾佩玉，履虛步雲。超受真誥，上登玉晨。蓋寓其歸真之意。十二月祖師降辰，醮于萊陽遊仙觀。師屢瞻於雲表，門人曹瑣問其故，曰：祖師并和公師叔至，當赴蓬瀛。于知一曰：綠事浩大，乞暫留於世。師云：堂堂歸去也，作個快活仙人。呼劉真一，囑曰：汝等望作神仙，須要積功累行，縱遇千魔萬難，慎勿退惰，然後可領吾言。我開眼也見，瞑目也見，疋來不在眼，但心中了然，則無所不見矣。談話夜將二鼓，風雨大雷震州→一聲，師東首枕肱而逝，是月二十有二×｀、也。是夜，師叩酒監郭復中門，郭素不相信，出而邀之，索筆書頌云：長年八十一，在世無人識。烈雷吼一聲，浩浩隨風逸。書畢，告別。堅留之，即趨而去。又劉錫屋壁間留一頌，云：三陽會裹行功圓，風馬乘風已作仙。勸汝降伏龍與虎，自然有分亦登天。少頃，人云師已逝矣，方悟所見皆師之陽神也。經七日，神質不變，遂葬于遊仙。初，師在崑箭紫金山束華庵，傍有大松數十，枝葉變白，半載不青，師嘆曰：松之白，殆為我乎。二十四年正月，長生主醮於昌陽。十八日巳午間，進士徐紹祖等見空中卿雲鸞鶴，變態飛舞，不可名狀，重陽雲冠絳服，丹陽三髻素衣，現於雲際，移時乃去，遂碑記之。二十五年，邑人疑陝西徒眾盜去仙骨，萊陽宰劉公啟棺視之，貌如生。乃更衣於金玉堂，而復葬之。師之歌頌，有《漸悟》《金玉》《摘微》《三寶》《行化》《圓成》等集，行於世。大元至元六年己巳正月，褒贈丹陽抱一無為真人云。
　　歷世真仙體道通鑑續編卷之一竟
　　歷世真仙體道通鑑續編卷之二
　　譚處端
　　師初名玉，字伯玉。後名處端，字通正，號長真子，蓋祖師授之也。世為寧海人，以金太宗天會元年三月一日生。生而骨相不凡，六歲偶墮井，其家人急救之，則安坐水上。出之，無所傷。又所居遺火，巨棟折於外榻前，師方熟寢，呼而起之，神情．自若，人已知其為異。既入學，記誦敏給，同輩罕及。十歲學詩，一日其所親指木架葡萄，令作詩，有云：一朝行上青龍架，見者人人仰面看。眾喜其醞藉。長而惆儻不事邊幅，以孝義見稱。其於經史，靡不涉踐，尤工諸草隸。因醉外雪中，即感風痺之疾，自知非藥石可療，乃暗誦北斗經以求濟急。夢大帝橫空，師飛起取之，則諸星君坐其上，師拜其下。恍然而覺，自是歸道之心遂央。世宗大定七年，聞祖師在馬丹陽家，徑往，乞備門弟子列。祖師留宿庵中，時嚴冬在候，藉以海藻而不任其寒。祖師展足令抱之，少頃汗出，如置身飯中。黎明以盥手餘水滌其面，宿疾頓愈。由是願推誠心，終身事之。他日，妻嚴氏怪師不歸，就請其所以，師遽離之。祖師復嘉其勇斷，遂授以祕訣，立今名號。又贈詞，有達真譚玉之語，其許可也明矣。八年，從祖師隱崑蝓之煙霞。九年，從至黃縣盧山延真觀。觀有盧真君出世之邊，師於玉皇殿西壁題詩，有杳杳颼輪去不迴，鸞膠鶴馭破雲堆之句。是歲冬，從祖師遊梁。十年春，祖師蟬蛻於王氏旅邸，同丹陽輩負仙骨葬于終南之劉蔣村，治喪三年。十四年，復關束，至洛陽朝元官，題詩云：紫詔師真歸去後，未知孰繼大羅仙。朝元宮皇朗然子登真之所，故迤邇至懷之。修武有張八哥者，如狂如癡，識者以為有道。一日唱言於市，曰：來者譚先生，神仙之總管也。後居新鄉府君廟之庵，因往獲嘉縣，尋復寓衛州北關邸中。新鄉之廟官溫六，忽夜見庵中燈火熒然，竊視之，則師面火獨坐。溫拜於前，師微答，不言而出。溫待久不至，邇之而不知所在，急呼道眾，白其事。眾令朱四者詣衛質之，主人曰：先生自至，未嘗出也。朱迴，告其眾，乃知其陽神也。十五年，乞食於磁州二祖鎮，一狂徒問：爾從何來？遽以拳擊師之口，尋致血流齒折，而容色不變，吐齒於手，舞躍而歸於邸中。見者咸怒，欲使訟于官。師但云：謝他慈悲教誨。時丹陽在關中，聞而贊之曰：一拳消盡平生業。師家所見，其有如此。十六年，至洛州白家灘，一農夫病累月，治療無方，夢中遇一道者，軀幹魁偉，與之紅藥，服之立愈。次日見師，愕然曰：此夢中賜藥之師也。欲以物酬，師不領而去。嘗與濬州王四郎者同合寸金丸，師之所分，治無不效，王之所分，效十四五。互易之，其效與否如前。始知非獨藥之神，亦道氣法力之神也。十七年，過高唐縣，以茶肆吳六者奉待往來道倡甚勤，乃遺龜蛇二字懸其肆，初不知其為譚師真也。一日，鄰舍失火，多所延及，而吳肆獨存。人以二字同純陽真人辟火符，蓋純陽嘗留題於博興縣之酒館，縣被火，其館不災。辟火符，時人謂之耳。又乞食宜村，過渡新船就功，將真諸水，聚人而挽之，力不能動。師因助之，應手而去。是後凡僧道渡者，水工願設手焉。東遊抵陽武縣北，夜起，見北斗交換，星如車輪。亟呼道眾觀之，其星尚如鸚卵，動搖未定，久之復故。自後，師念聖號甚謹。衛州淇門鎮石孔目問師持念之故，師云：眾亦宜念，今歲當有大水之災。眾莫＇之省，是年河央王洪婦。二十年，復西遊至同州西里庵，門人求親筆，輒書龜蛇二字，筆力道勁，有龍蛇盤屈之狀。凡求書者，亦多以二字與之。蓋預指歸期，人初不悟，至乙巳四月一日仙蛻，始應焉。二十一年，師在華陰純陽洞，瘡生於首，曰：其將死乎。眾莫知所對。良久曰：今我未死，逮生於足則死矣。因示眾云：六年煉盡無明火，十載修成換骨丹。湛湛虛堂無挂礙，已知跳出死生關。又云：恰十年來學得癡，騰騰兀兀任東西。欲詢風子修行事，垢面髦頭火滅時。復至洛陽朝元宮之東，得隙地數畝，築庵居之。二十五年，夢遇重陽、丹陽，報以仙飛之期。即令門人預營葬事，適足生瘡，遂書長短句云：交泰一聲雷，迸出靈光萬道輝。龍遇迅雷重脫殼，幽微射出，金光透頂飛。一性赴瑤池，得與丹陽相從隨。顯見長真真妙理，無為湧出，陽神獨自歸。書畢，曲肱而逝矣。大元至元六年己巳正月，褒贈長真雲水蘊德真人。有《水雲》前後集，行于世。
　　劉處玄
　　師名處玄，字通妙，長生其號也。金熙宗皇統七年七月十二日，生於東萊之武臣莊。其先九世，孝友相繼。宋太宗太平興國問，朝廷旌其門聞，特免本郡諸役。其存恤親舊，賑贍貧乏，祖父皆有先世之風。母王氏，夜夢白衣翁呼出西南，指之，有玉樹而四枝，枝各有一金葉。令取其一，曰：他日必生異人。意將取之，其葉自墜於手。視之，則金蟬飛起，而復投於口中，翁失所在。十有三月，師乃生，是夜紫氣二道從太基山橫貫其家。師自幼而孤，事母以孝聞。母亦有柄隱之志。太基在武官南二里許，山之陽有道士谷，乃光州太守鄭道昭成道之所，師嘗盤桓其問。弱冠，母欲議娶。師以素有學道之志，竟弗許。金世宗大定九年春，於鄰居壁間人所不及處，得二頌，其墨尚濡，末句云：武官養性真仙地，須作長生不死人。是歲九月，祖師與其徒丹陽、長真日東而來，師與母俱往參謁。祖師一見，問之曰：汝解壁問語否？師不言，四人相視而笑，正所謂目擊道存之妙也。祖師遺之詩云：釣罷歸來又見鱉，已知有分列仙曹。嗚榔相喚知子意，躍出洪波萬丈高。乃授以名號。未幾，從祖師遊梁，與馬譚丘三子俱。一日，祖師以詩示四子，有我趁蓬萊先禮師之句。又云：我之辭世之語，已留長安灤村呂道人家。十年，祖師羽化，師與三人同負柩歸葬終南，廬於墓側三年，各聽所之。因與長真東入洛陽，長真居朝元，師居市中士地廟，不語者三年。俄遷城東北雲溪洞，徒眾日集，忽指地云：中有井三。鑿之二丈餘，得知下貫泉源。人問何以知之，曰：曩世所居也。二十年，師指庵右馮氏園曰：此我身後之綠。四十年，園之松相死，擅水西流，其地當不售而得。乃磨一碑埋於中，云：此綠興而碑立。明年，東之萊。迨長春真人西游，道出雲溪，門人陳其遺言。其後東海郡侯大安二年運粟，有司得長生觀額。至宣宗興定三年，四十年矣。馮氏鴦其園圃，蔡清臣以白金百兩得之。請師之門人于離峰住持，官伐松梧為樓櫓之用。又架雲橋，取纏水，經觀西流以護城。師之言，於斯皆驗。師既至萊，築庵居之。二十二年，復居武官。於是玄風大振，四方受教者日益眾。師遂註道德、黃庭、清靜等經。是年，丹陽自關中來，師盛服見之。丹陽責其侈，師辯之曰：予聞修行之人，日消萬兩黃金。丹陽曰：日消萬兩黃金，正好粗衣淡飯。終薦證明萊州醮事。二十三年十二月二十二日，丹陽羽化。明年正月，姜守靜請師主醮於昌陽。十八日巳午問，胡璋、徐紹祖等忽見瑞鶴盤繞空際，祖師雲冠絳服，丹陽三髻，現於彩雲之上。四月十五日，登州醮，海市見於竹島。丹陽既歿，師與玉陽同主葬事，守墳百日，方使門人張順真等持書詣洛，請長真主教。一日謂順真曰：教門之事，不在於我。丹陽得遊仙，吾得朝元。後寄書中有歸逝之語，兼委掌教事。是年五月旱，登郡守請師祈雨，海市復見於竹島。明日，丹陽現於應仙橋之西北，是日雨足。二十九年，師嗣長真主教。章宗明昌二年，駙馬都尉出鎮萊州，見歸向者甚眾，而不見有異於人，疑之，命尉司樂武節追捕下獄。俄頃，市人見師於城南，與道友接談如平日。鄭押獄王受事亦見之，意師逃出。往視獄中，師方熟睡。二人驚駭，具所見以白，亟令出之。又濰州溫迪罕明威來見，留之三日，告之曰：汝可速歸，汝庵欲壞矣。既歸，其庵無故，人以病卒。承安二年冬，召赴闕，劫寓天長觀。問以玄旨，所對皆合上意。臣庶見者，無不敬焉。就禮部給觀額五，日靈虛，日太微，日龍翔，日集仙，日妙真。明年三月，得旨還山，大興靈虛之綠。昊六先高明遠者，憚師嚴厲，密謀他日。師令郝命清諭之曰：我不了道，而且性急，請別尋師友。二人相視而語曰：我輩在心之事，師能知之。遂謝罪。赤腳劉先生得疾，一月不愈，來乞早逝。師振杖言曰：汝向時有一年背道之愆，世則以功準過，陰理則功過各受其報。前日之愆，一年可準。今既相遇，一月亦可也。劉因自誓，而疾頓愈。泰和二年，主濱州醮。正月中旬，小雪初霽，古城壕水復冰，上現瓊葩玉樹，不啻千數，若珊瑚之狀尤多，又杏花約及二千。其小枝欖臥者，殆不可勝計。觀之者皆曰：常人至誠，尚可動天地，感鬼神，瓦有道之士乎，有此感應也宜矣。同知束京留守事劉昭毅、定海軍節度使劉師魯，致政之後，與師往來甚相得。三年正月，二公請講師弟禮，師謝曰：公等皆當代名臣，深荷顧遇，吾將逝矣，不足為公等友。輒示頌云：正到崢嶸處，何如拂袖歸。我今須繼踵，迴首反希夷。二公覽之愴然。是月二十八日，大師淄王請主醮，稟師所赴之期，師云：越八日。二月六日，師羽化，乃八日也。師魯哭之以詩云：與君晚歲得相親，相對忘形略主賓。日望師來虛正寢，忽驚仙去泣同人。聞溪聲憶廣長舌，見山色思清靜身。從此誰為林下客，靈虛寂寞鎖深春。時春秋五十有六。大元至元六年己巳正月，褒贈長生輔化明德真人。有《太虛安閑仙集》《般陽》《大成》《大同》《神光》《至真語錄》等集行于世。
　　邱處機
　　師名處機，字通密，號長春子。登州柄霞人，世為顯姓。金熙宗大定六年，師甫十九，遞居崑箭山。七年，聞重陽祖師於寧海全真庵，即往師焉。重陽以詩贈之，云：細密金鱗戲碧流，能尋香餌會吞鉤。被予緩緩收綸棧，拽入蓬萊永自由。其器重可見。八年春，從祖師住姻煙霞，秋冬居文登。九年，與丹陽、長真、長生從祖師遊梁。祖師日夕訓誘，比之餘人，尤加切至。未幾，祖師羽化，四人護喪葬之終南。廬墓三年，各任所適。師居墦溪者六年，龍門七年。養真所受之於師者，或時作歌詩以形容之。由是聲名藉甚。因京兆統軍夾谷公禮請，遂復終南，載揚祖教。二十八年，世宗召入見，問以至道。師首陳延生保命之要，次及持盈守成之難。又曰：富貴驕淫，人情所常，當兢兢業業以自防爾。誠能久而行之，去仙道不遠。譎詭幻怪，非所聞也。上嘉納之，館於萬寧宮之西，以便咨訪。五月，召見於長松島。七月，復召見，師剖析至理。進瑤臺第一層曲，又應制五。明日，賜上林桃，師不食茶果十餘年，至是一啖之，因上賜也。八月，得旨還終南，賜錢十萬，辭不受。二十九年，世宗崩，道逢哀韶，挽之以詩。章宗明昌元年，束歸柄霞，大建琳宮，劫賜其額曰太虛。三年十月，芝陽醮，忽塵中數騎西來。眾驚，以為驛傳。俄頃，塵數騎無音邊。三夜，聖前之杯酒酊者十餘，始悟塵中之騎，神人也。五年九月，主醮於福山。方請聖，聞天關震響。北辰下紅霄燭地，可辯纖悉。泰和七年，元妃施道經一藏，驛送柄霞束海郡侯。大安改元，作學仙記。二年，作開天記。宣宗貞祐四年，師居登州，上命束平監軍王庭玉責詔召師歸京，師曰：我循天理而行，天使行則無敢違也。歲在己卯時金宣宗興定三年，南宋嘉定十二年，居萊州昊天觀，時齊魯陷於宋。秋八月，宋遣使召師，命大師彭義賦差宮衛行，不起。州牧以為異，師曰：吾之出處，非若輩所可知，他日恐不能留耳。是年五月，元太祖聖武皇帝自奈蠻國遣侍臣劉仲祿請師，其制略曰：七載之中成大業，六合之內為一統。是以南連蠻宋，北接回紇，東夏西戎，悉稱臣佐。任大守重，懼有闕政。且夫剖舟刻楫，將以濟江河也；聘賢選佐，將以安天下也。朕踐祚以來，勤心庶政，三九之位，未見其人。伏聞先生體真履規，博物洽聞，探蹟窮理，道沖德著，有古君子之遺風，抱真上人之雅操。今知猶隱山東舊境，朕心仰懷無已。山川懸闊，有失躬迎之禮。朕但避位側身，齋戒沐浴，選差近臣備輕素車，不遠數千里，謹邀先生暫屈仙步，不以沙漠遠行為念。或憂民當世之務，或恤朕保身之術，令朕得親仙座。惟先生將咳嗽之餘，但授一言，斯可矣。八月，仲祿抵燕。聞師在萊州，又得益都安撫司昊燕、蔣元等，願以二十騎從行。至益都，其帥張林助以駟騎。次維州，得清河尹公。十二月，送至東萊，傳所以宣召之旨，師慨然許行。庚辰正月問，弟子選可以從行者，得一十八人。二月入燕，行省石抹公館於玉虛觀。仲祿先遣人馳奏，師亦奉表以聞。四月，作醮於太極宮，師登寶玄堂傳戒。有鶴自西北來，焚簡之際，一簡飛空，五鶴翔舞其上。明日，師北行，道出居庸，遇群盜，皆稽顆以退，且曰：毋驚師父。五月，至德興寓龍陽觀。中元日，醮，午後傳戒。眾露坐，暑甚，須臾雲覆其上，狀若圓蓋，移時方散。觀中井水僅給百眾，至是汲之不竭。八月，太傅移刺公請居宣德之朝元觀。公構聖殿及祖堂，欲畫其壁，時當十月，畫史以寒辭。師不許，曰：鄒律尚能回春，死聖賢有所扶持耶？畢工，果無沍寒之阻。是月，進表者曷刺迴，有詔曰：劫真人丘師：省所奏，應召而來者，惟師道逾三子，德重多方，命臣奉厥，玄燻馳傳。訪諸滄海，時與願適，天不人違。兩朝屢詔而弗行，單使一邀而肯起，謂朕天啟，所以身歸，不辭暴露於風霜，自願跋涉於沙漬。書章來上，喜慰何言。軍國之事，非朕所期；道德之心，誠云可尚。顧川途之雖闊，瞻几杖之非遙。爰答來章，可明朕意。秋暑，師比安好。遣書，指不多及。又劫：仲祿無使真人飢且勞，可扶持緩來。其禮敬如此。辛巳二且，道友餞行於西郊，至有擁馬首而泣者，曰：師去萬里外，何時復舊膽禮？師曰：三載歸矣。五月朔，抵陸局河，日食之。既七月，至阿不罕山，鎮海來謁，言前有大山高峻，廣澤沮陷，不可以車。留門弟子宋道安九人，立柄霞觀。率趙虛靜輩，輕騎以行。中秋日，抵金山白骨甸，皆云此地天氣陰黯，魑魅魍魎為祟，過者必以血塗馬首厭之。師笑曰：道人家何憂此。過之，卒無所見。抵陰山，王官士庶道釋數百來見，師因問其故俗，乃曰：景龍三年楊何為大都護，有德政，惠及後人，於今賴之。十一月，至邪迷思干大城之北，太師移刺國公及蒙古師等，載酒以迎。大設幃喔，因駐車焉。太師以回紇歎食，復多盜賊，恐變生不測。師曰：道人任運逍遙以度歲月，白刃臨頭猶不足畏，況盜賊未至而預憂乎？且善惡兩途，必不相害。眾遂安。冬，居等端氏之新官。壬午三月上旬，阿里鮮至自行宮，宣諭仲祿、鎮海曰：惟汝二人，護從真人來，仍劫萬戶播魯，只以甲士千人衛之。過鐵門，達于行，在舍館定入見。上勞之曰：他國徵聘皆不應，今遠逾萬里而來，朕甚嘉焉。對曰：山野詔而起者，天也。咨訪焉，上重其誠實，設二帳於御臣之束以居之。約四月十四日，及期有山賊之報，上欲親往，改卜十月望吉。師乞還舊館，上曰：再來，不亦勞乎？師曰：兩旬可矣。上又曰：無護送者。越三日，命宣差楊阿狗督回紇酋長一千餘騎從行，由他路迴。五月，達邪迷思干，諸官迎師入館，時重五日也。師既還館，館據北崖，俯清流十餘丈，溪水自雪山來，甚寒，仲夏炎熱，就軒風外，夜則寢屋顛之臺。六月極暑，浴溪中。師之在絕域也，自適如此。其館中賓客甚少，每以經書遊戲，有詩云：北出陰山萬里餘，西過大食半年居。遐荒鄙俗難論道，靜室幽嚴且看書。七月，遣阿里鮮奉表詣行宮，稟論道日期。八月七日，得上批答。八日，即行，太師相送數十里。二十二日，田鎮海來迎。及行宮，上遣鎮海問曰：便欲見邪？且少憩耶？師曰：入見是望。既見，賜種酪，竟乃辭。上曰：師每日來就食可乎？師曰：山野修道之人，惟愛靜處。上令從便。二十七日，車駕北迴，在路屢賜葡萄酒、瓜、荼等。九月，巔渡航橋而北，師奏話期將至，上召大師阿海。其月既望，是夕上設庭燎虛前席以延之，大師阿海阿里鮮入侍，上問以至道。師曰：夫道生天育地，日月星辰，鬼神人物，皆從道生。人止知天大，不知道之大也。輕清者為天。天，陽也，屬火。重濁者為地。地，陰也，屬水。人居其中，負陰而抱陽，故學道之人，知修煉之術，去奢屏欲，固精守神，惟煉乎陽。是致陰消而陽全，則昇乎天而為仙，如火之炎上也。其愚昧者，以酒為漿，以妄為常，恣情逐欲，耗精損神，是致陽衰而陰盛，則沉、於地而為鬼，如水之流下也。修真者如轉石上山，山愈高而進愈難，珪步顛沛，前功俱廢。以其難為，舉世莫之為也。道人修真煉心，一物不思，如太虛止水。水之風息也，靜而清，萬物照之，燦然悉見。水之風來也，動而濁，曷能鑒萬物乎。本來真性靜如止水，眼悅乎色，耳好乎聲，舌嗜乎味，意著乎事。此數者續來而疊舉，若飄風之鼓浪也。道人治心之初甚難，歲久功深，損之又損，至於無為。道人一身爾，治心猶難蚓。· 夫天子富有四海，日覽萬機，治心豈易哉。但能節色欲，臧思慮，亦獲天祐，昆復能全戒者乎。古之人以立嗣而娶，嗣立而戒欲，則孔子四十而不惑，孟子四十而不動心。蓋人生四十以上，血氣漸衰。陛下春秋已高，宜修德保身，以介眉壽。諭以服藥獨臥之理。藥為草，精為髓。去髓添草，譬如囊中貯金。以金易鐵，久之金盡，囊之所存者鐵爾，夫何益哉？服藥者何以異此，飲食居處，珍玩貨財，亦當依分，不宜稍過。四海之外，所有國士誠眾，奇珍異寶其產雖多，然不如中原天垂經教，治國治身之術為之大備，屢有異人成道昇天者。山東河北，天下美地，多出良香美蔬魚盥絲臬，以給四方之用，自古得之為大，所以歷代有國者，惟重此地爾。今盡為陛下所有，奈何兵火相繼，流散未集。宜選清幹官為之規畫，量免稅賦，使軍國足布帛之用，黔黎復蘇息之期，一舉兩得，玆亦祈福之一端爾。苟授非其才，不徒無益，反為害也。初，金國之得天下，以創起東土，中原人情尚未諳悉，封劉豫於東平，使經營八年，然後取之，亦開創之良策也。山野微陳梗概，其用之捨之，惟在宸衷之斷而已。上悅，令左右書之於策，此其大略也。其詳見《慶會錄》。翌日，上問以震雷事，對曰：山野聞國俗，夏不浴於河，不院衣，不造氈，野有菌則禁其採，畏天威也。然非奉天之至道。嘗聞三千之罪莫大於不孝，今聞國俗於父母未知孝道，帝宜教戒之。上集太子諸王大臣，諭以師前後之語，且云：天俾神仙為朕言此，汝輩各銘於心。神仙之名始於此矣。《西游記》云：十月朔，奏告乞還舊居。癸未二月七日，因入見而辭，上曰：少俟三五日，前日道語有所未解者，朕悟即行。上獵東山，射一大豕，馬踏失馭。豕傍立不敢前。左右進馬，遂罷獵。師聞之，入諫曰：天道好生，今聖壽已高，宜少出獵。墜馬，天戒也。豕不敢前，天護之也。上曰：朕已深省，以騎射少所習，雖未能遽已，神仙之言在我衷焉。自是乃簡出。三月七日，又入辭，制可。而所賜備極豐腆，皆辭之。授尊重安慰之旨，以寵其歸。因命阿里鮮護師東行，送者皆泣別。至阿不罕山，過柄霞觀。至五月中，師不食，但飲湯而已。眾諮之曰：師奚疾？師曰：予疾非爾輩所可測，聖賢琢磨故爾。是夕，尹清和夢人謂之曰：師之疾，公輩勿憂，至漢地當自愈。六月晦抵豐州，宣差俞公請止其家，奉以湯藥，輒飽食，是後如故。眾相謂曰：清和之夢驗矣。至雲中，阿里鮮欲招諭山東，請與清和行，師曰：天意未詳，雖往何益。阿里鮮再拜曰：若國王臨以大軍，生靈必遭殺戮。師曰：雖救之不得，猶愈於坐視也。從其請。八月至宣德，居州之朝元觀，河朔州府王官將帥以書疏來請者若輻輳，然師答云：王室未寧，道門先暢，開度有綠，恢弘無量。郡方帥首志心歸向，恨不化身分酬眾望。甲申二月朔，居縉山之秋陽觀，燕京行省石抹，咸得不宣差便宜劉仲祿，各持疏懇請住太極宮，許之，乃度居庸。初，師之出武川也，眾請還期，師曰三載歸，至是如其言。是月，曷刺至自行在，傳旨：神仙至漢地，凡朕所有之城，其欲居者居之。眾官咸曰：師許太極矣，請無他議。是後道倡雲集，玄教日興，乃建八會：曰平等，日長春，日靈寶，日長生，曰明真，日平安，日消災，曰萬蓮。求法名者日益眾，常以歌頌示之。時復出遊故園瓊華之上，從者五六人，宴坐松陰。或自賦詩，或相屬和。夕陽在山，澹然忘歸。乙酉春，師折梨花一枝，持賜寧玄居士張公去華。公重其賜，瓶以養之。至秋結實二十有四，無異其樹之生者，時以為祥。去華乃誠明之父也。師之寓意，微矣哉。延祥觀枯槐一株，師以杖達而擊之，云：此槐生矣。及今榮茂，他槐莫及。九月初，宣撫王楫以熒惑犯尾宿，主燕境災，將醮以禳之，問所費，師曰：一物失所，猶懷不忍，配闈境乎。比年民苦徵役，公私交困，我當以常住物給之。但令眾官齋戒，以俟行禮。醮竟之夕，宣撫喜而賀曰：熒惑已退數舍，我輩無復憂矣。師之德感，何其速哉。師曰：予何德，祈檮之事，自古有之，但恐其不誠爾。丙戌五月，京師大旱，行省請師主醮。雨乃足，會日神仙雨也，名公碩儒皆以詩賀。丁亥五月，復旱，在京奉道會，眾請作醮。師徐謂曰：我方留意醮事，公等亦建此議，所謂好事不約而‘同也。仍云：一日為祈雨醮，二日為賀雨醮，三日中有雨，是右醮家瑞應雨。過三日，非醮家雨也。或曰：天意匪易度，師對眾出是語，萬一失期，能無招眾口之訾也？師曰：非爾所知也。後皆如師言。是月，門人王志明至自秦州，奉旨改太極宮為長春，瓊華島為萬安官，仍賜以虎符。凡道家事，一委神仙處置。六月，師不出，明日雷雨大作。人報云：太液之南岸崩裂，水入東湖，聲聞數十里，電鼇魚鱉盡去，池遂枯涸，北口山亦摧。師初無言，良久笑曰：山摧池枯，吾將與之俱乎。七月四日，師謂門人曰：昔丹陽嘗授記於予，云：吾歿之後，教門大興，四方往往化為道鄉，道院皆勸賜名額。又當住持大宮觀，仍有使者佩符乘傳幹教門事。此乃功成名遂，歸休之時也。丹陽之言，一一皆驗，吾歸無遺恨矣。九日，登寶玄堂，留頌云：生死朝昏事一般，幻泡出沒水長閑。微光見處跳烏兔，玄量閑時納海山。揮斥八絃如咫尺，吹噓萬有似機關。狂辭落筆成塵垢，寄在時人妄聽問。書畢而逝，春秋八十。便宜劉仲祿揮涕而嘆曰：真人入覲以來，君臣道合，離闕之後，上意眷慕，未嘗少忘。今師既昇化，速當聞奏。自是四方赴喪者，一及慟如喪其親。戊子三月朔，清和建議為師構堂於白雲觀，期以七月九日大葬。六月霖雨，皆慮有妨。七月初，廓然晴霽。及啟棺，容色如生，觀者如堵。三日，藏仙蛻於堂，異香芬馥者移時。既寧神，大雨。宣撫王楫會葬，自為主盟，親榜其堂曰處順。至元六年己巳正月，褒贈長春演道主教真人。師之歌文，有《墦溪嗚道集》行於世。
　　歷世真仙體道通鑑續編卷之二竟
　　歷世真仙體道通鑑續編卷之三
　　王處一
　　師名處一，寧海東牟人，玉陽其號也。金熙宗皇統二年壬戌三月十八日，母周氏夜夢紅霞繞身，驚寤，是日乃生。甫七歲，嘗氣絕仆地，移時方蘇。母驚問曰：汝何為而若是？曰：但知熟寐，不知其他。師因悟生死之理。一日偶至山中，遇一老人坐大石，謂之曰：子異日揚名帝闕，為道教宗主。遂摩頂令去。又嘗聞空中人問云：汝識我否？對曰：未識也。曰：我玄庭宮主也。是後狂歌饅舞，冬寒銑足單衣，顏色不變。忽作頌自歌云：爭甚名，競甚利，不如聞早修心地。自家修證自前程，自家不作為群類。弱冠，或告以婚事，笑而不應。世宗大定八年，師在文登牛仙山庵居，人告以祖師至，即詣全真庵，請為門弟子。祖師知其為玄門大器，遂從其請。二月晦，從祖師至崑蝓煙霞洞，乃授以正法及今名。其母拜祖師，亦願學道，師知其貞潔，以德清名之，號玄靖散人。九年四月，師在鐵查山，祖師與丹陽輩數人自文登將歸寧海，取道龍泉。時日方熾，祖師執傘而行，丹陽輩從之。其傘忽騰空而去，自辰及哺，墮於師庵之前。龍泉距查山幾二百里，柄內得今號。又日傘陽子，此字祖師撰之也。暨有七人之名，師在馬譚劉丘之次。故祖師有云：傘竹通為七個人。以應金蓮之七數也。又云：結竹金丹出頂上，五光射透彩雲棚。九月，祖師西邁，師隱於雲光洞，常臨危崖，翹足駐立不移者數日，人以鐵腳仙人目之。師九年煆煉，心地開明，是後數往來於齊魯問。二十二年秋。居寧海，丹陽真人來自關中，同宿於金蓮堂，從容謂師曰：重陽祖師不遠數千里，提挈吾儕，吾儕殊無以報，不愧於心歟。且得道之士苟利其身，功不及物，恐非弘濟之旨，誠欲光昭先師之德，莫若彰玄應而福生靈。公今抱道藏器而獨善其身，無乃不可乎？師曰：且，道無同異，綠有行否，先生道備一身，德光四海，使天下之人望風而敬服者，無他，是道興而綠行也。今貧子綠之未行，姑猖狂以混世耳。丹陽然之。二十七年，世宗徵赴闕，凡所應對，大副宸衷。館於天長觀者久之，上聞有以鴆酒害師者，遣使詢其酒之所自來。雖至再三，終不之告，但託疾而已。上聞，益探嘉嘆。乞還山侍親，從之。二十八年二月，復詔至闕，建修真觀，賜金書篆額，俾居焉。二月，主萬春節醮事。八月，得旨歸，仍賜金帛鉅萬，辭不受。十二月，上弗豫，遣使召師，師謂使者曰：何來之晚，恐不及重睹聖顏矣。明年春，逢哀詔於涿郡，固辭東還。章宗承安二年七月，徵見於便殿，問以養生之道。師以無為清靜，少私寡欲為對。又問性命之理，師言：內丹之說，以心運氣，是皆無為自然，斡旋造化，玄元至道不為而成者也。上曰：非朕所得而議。乃問以治國及邊境事，所對莫不允合上心。又謂曰：先生凡有所問而必知之，何也？師曰：偶然爾。上曰：毋讓朕，願聞之。師曰：鏡明猶能鑒萬物，而況天地之鑒，無幽不燭，何物可得而逃，所謂天地之鑒，自己靈明之妙也。上嘆曰：清明在躬，氣志如神。嗜慾將至，其兆必先。先生之謂也。明年春，奏母氏壽垂九裹，乞還侍養，上賜觀額及體玄大師號，物禮甚厚。三年癸亥，上命亳州太清宮兩主普天醮事，具戒度為道士者千餘人。得遇師之降日，門人畢集。師之母曰：我今年耄，如何得歸。師言壽期或在今秋之七月也。母因有不貪生，不懼死之語，及期得疾，師乃速營葬事。凡二十有五日而逝。逝之日，人皆聞異香馥郁，莞絃清雅，移時方止。北京按察使前參政孛木魯公久佩師旨，訓名尊道，凡與師遇，或預言雨降之期，或告以後會之處，歷歷皆應。一日詣聖水致懇而言曰：尊道於神仙但聞其名，自遇師之後，凡伸祈禱，必垂嘉應。行止會遇，示以預知，深愧塵凡不能從雲水之游，事與願違，徒增悵然也。七年，元妃施道經一藏，驛送聖水玉虛觀。觀之水洞前有大石，斜出數丈俯其下，過者懼懾。一日，集眾謂之曰：大石今宜去之。鎚鏨具舉攻之數日，師問云：幾何？對曰：百分之一爾。師笑曰：汝等安能去此。遂躬詣其傍，運鎚三擊，聲若雷霆，響震岩谷，其石乃墮，見者莫不悚然。貞祐四年，文登令溫迪罕龜壽，迎師歸縣之天寶觀。明年四月二十三日，師語門人曰：群仙已約我矣。言訖，沐浴冠帶，燙香朝禮十方，乃辭世。師之歌詩，有《雲光集》行于世。大元至元六年己巳正月，褒贈玉陽體玄廣度真人。先是，明昌改元，重五日萊陽縣劉植以無嗣告，師曰：公富而好禮，未應絕也，然吾稟之上蒼。六月望日、詣其居，而植為置具，師曰：特來送嗣，豈可以常酒相待耶？庫之西北，所封者妙醞也。植往索之，得煮酒一器。師曰：不惟此酒，嗣亦如之。索紙書一頌，後批四四應真四字。明年四月十有四日而生子。乞名，師曰：已與之矣。植良久曰：四四則人所共知，應真二字是其名否？師曰：是日純陽降世，非應真乎。遂名之。至於叱遲金愈歷年之疾，為潘信起兇徒之死，臥凍雪於趙實之門，復嗚鸚於羌恍之架，冬單衣而弈棋，瓶無底而貯酒，傳道則有山嗚谷吼之應，書符則有鬼怪潛出之靈，此類甚多，是皆師應世之邇，具載別記，玆不備錄焉。
　　郝大通
　　師名大通，字太古，寧海人，廣寧其號也。金熙宗天眷三年正且初三日生，世為宦族，郝朝列之從弟。少孤，事母甚孝。嘗夢神人示以周易秘義，由是洞曉陰陽律曆、卜筮之術。厭紛華而樂淡薄，隱德於卜筮中。世宗大定七年，祖師至寧海，見其資稟高古，所習不凡，遂以背坐之機感發之，翌日晚，於朝元觀付以二詞，言下領悟，如走萬里迷途，一呼知返，蓋其根本知覺分上，夙有薰染之力故耳。既接言論，其相與固結，日深一日。八年三月，從祖師至崑蝓煙霞洞，請列門弟中而求法焉。祖師乃名之曰璘，道號恬然子，仍以弊袖去其袖。界之曰：勿患無袖，汝當自成。蓋傳法之意也。今之名號，自言游鳳翔路中偶得之。師在文登，常攜瓦罐乞食。經半載，誤觸之碎。祖師別賜之題頌於其上云：撲碎真灰罐，卻得害風觀。真待悟殘餘，有個人人喚。九年秋，馬譚劉丘四師從祖師西去，留師與玉陽居查山。後玉陽以師不立苦志，忠告而勸激之，師遂西訪四師。四師方廬於祖師墓，喪禮終，師欲與同處。聞譚長真激以隨人腳跟轉之語，明日遂行至岐山，遇神人，復授以易之大義。十五年，坐於沃州橋下而不語，常為小兒輩戲，累磚石為塔於頂，囑以勿壞，頭竟不側。河水泛溢而不動，而亦不傷。如是者六年。其所守蓋如此。真定少尹郭長倩過之，下車致拜禮，所贈甚厚。覬師一顧，終不能得，嗟異而去。二十二年，居真定，每陞堂講演，遠近來聽者常數百人。有問答歌詩、周易參同演說圖象，總三萬餘言，目日《太古集》。後至咸平，與高士王繪賢佐遊。賢佐相從亦常十數人，占筮之應十得八九，師則無不應者，由是賢佐輩皆神之，請當師席而受其祕義，賢佐因之名動闕庭。師嘗欲作易圖，遽然索筆。其徒范圓曦以粥熟告，師曰：速持來，我方得意。筆入手，一朝揮三十圖。至於天長預告侯子真之火，恩州夜入王鎮國之夢，人休咎，道之行否，兵革所臨之期，凡有言之於其前，莫不驗之於其後。史館張邦直子中所謂警動人之耳目，其徒往往能道之，故不著云。東海郡侯崇慶元年十二月三十日仙蛻於寧海先天觀，春秋七十有三，前此三年，令頂修葬事，及期果然。大元至元六年己巳正月，褒贈廣寧通玄太古真人云。
　　和德瑾
　　玉蟾子姓和名德瑾，秦州甘泉人。嘗為州吏，未嘗取非義財。日與一道者談玄笑飲，後道者臂梟而來，曰：此禽怪哉，眼大而不識人。玉蟾子不悟其旨。忽道者以惡疾而姐，玉蟾子備禮葬之。不數旬，有老嫗踵門而謁曰：昔亡道者，吾子也。奈老無依何？玉蟾子贈之金帛，嫗曰：但得發壙，一視吾子，誠無憾矣。玉蟾子率鄰里與嫗發壙開棺，失屍所在，惟存贈嫗金帛。迴視嫗，亦失焉。由是感悟，棄家入山。後遇至人，得九還金液之妙。游終南山，行其所傳，日益精進，以至沖和周密，妙用通神，逮重陽王君遇真，遂結為仙林之友，莫知所終。
　　李靈陽
　　靈陽子姓李，名字俱不聞，京兆人也。為人沈默寡慾，學問該博，而樂仙道。遇道者授神仙抱一符火大丹之訣，頓拋塵俗，朝修暮煉。積之歲年，至乎大妙。與玉蟾、重陽二子為終南林泉之友。嘗謂重陽子曰：子他日道化九圍，教行四海，非吾輩之可及。金世宗太定己丑，重陽攜四真人入汴，有詩寄云：和公與李公，首先一志三人同。逮重陽登真，丹陽挈丘劉譚三子來謁。一日，二君預留錢於終南食肆，曰：今日有仙客丘劉譚馬者至，則待之。四師至食，人道姓以邀之。丹陽笑曰：公何知予等姓氏？曰：和李二仙君預有付囑，故知之。時二君泊太平宮，四子食畢，就宮參謁，自此真門之下，咸以師叔稱之。
　　皇甫坦
　　先生諱坦，字履道，皇甫其氏也。其世代地里莫詳，或云嘗居臨淄，及瑕丘，得三避五假之術。後遊邇於蜀之峨崛。一夕行風雪中，忽聞人呼曰：子有道氣，吾當度子。先生一顧，見一道人外茅檐下，令先生與之抵足而睡。覺暖氣自足而達，浹身徹頂，如在春風和氣中。比曉，其人振衣拂袖而去。先生詢其姓字，但云他日來靈泉相尋。先生後往靈泉觀求之，見唐隱士朱桃椎畫象，蜀人稱妙通真人，方知所遇乃朱真人也。先生一日與一道人偕行，復遇妙通於途，授以冬瓜一截、蔥數莖，曰：前去伺我城中酒肆。如其言而往，抵暮及關。視瓜輒為人首，而蔥則髮也，水所霑衣皆血痕。關吏執之，併錄其同行者。先生獨以身任咎，初不辯所從來，遲明將以解府，瓜蔥如故，衣血亦亡。官吏驚異，慰諭而遣之出，則妙通已伺於戶外。笑曰：子真可教也。乃烹瓜對酌，遂授以虛坎實離之旨。復引泛舟，舉杖擊水以示，波平復擊。如是數次，顧曰：會麼？先生唯唯而已。遂傳內外二丹之訣。自是隨在修持，寒暑誼寂，不問平居多宴，坐而不寐，兩足外踝皆平偃。一日見頂門有珠光焰。因歌曰：山頭紅日出，藥苗新，欲將心事付，瑤琴知音少，絃斷有誰聽。識者以為丹成之驗。方周游海內，救人利物以積功行。宋高宗紹興二十七年，顯仁皇太后得目疾，國醫不能療。忽夢黃衣道人長髯廣耳，太后問：能醫眼否？曰：能。太后曰：若醫得我眼明，即是我師父也。覺而異之，以語高宗，皇帝有詔物色之。時先生南遊，自稱眼醫。臨安守張傳見畫象，以先生惟肖，遣人求得於建康，遂以名聞。召對便殿，問何以治身，先生對曰：臣之治身，猶陛下之治天下也。心無為則身安，帝王無為則天下治。上善其言，即白太后。明日宣入，與俱至慈寧殿。先生敬為皇太后噓呵布氣，良久翳開目明，認見先生，喜曰：真昨夢中所見師父也。由是宮中皆呼先生為師父仙。韶位有甄娘娘，病璧累年，踴而後能步，太后命先生亦為布氣，即釋踴而行。及將還山，留一扇於禁中，曰：有發寒熱者，以此扇之，當差。未幾宮中多患瘧，用之皆驗。陛辭之日，兩宮賜責甚厚，先生止受香荼衣服而已。上亦高之。因其行，命責御香致禱於青城山丈人觀。訖事，還詣安靜觀焚香，即妙通之舊隱也。遂奏請重新觀宇，且贊其像曰：靈泉真人，兩蜀鍾秀。馬溪道成，茅茨賦就。歷世救物，示邇不有。惟我知師，再拜稽首。明年，迴至忠州仙都觀。平都山巔有巨相，雷震枯死二十年矣。先生呵氣祝之，不逾月枝葉再榮。王從道記其事，刊於石。繼而上遣使賜手詔慰勞，且召之曰：先生清標孤映，寄述物外，枇糠塵俗，嘯詠姻霞，信可樂也。去秋為別，俯仰周歲，興懷晤言，馳神緬邈。計青城會友於元覽，白雲遂無心於帝鄉也。秋凍甚邇，不知何日可相見，願早踐言，則騎氣御風，泠然無難行。且湘雲橫素，桂子吹香，燕館超然，下風問道，虛懷結想久矣，專此為問。殘暑在序，益保清虛。先生得詔即行，比至，賜紫衫皂衫絲履，令閣門引見。從容問長生久視之道。先生對以清虛寡慾為先，先損諸欲，莫令放逸。丹經萬卷，不如守一。上嘉嘆久之，曰：真人也。由是傳聞中外，競以真人稱之。他日，又問。先生對曰：仙人道士非有靈，積精累氣以成真。探契聖意，嘉嘆再三，曰：此其所以為真人也。因書其語于扇以賜。仍寫道德、黃庭、陰符經賜焉。時姑蘇凱道僧亦聞道之士，召至。先生已在座。初不相識，道僧入長．揖萬乘，而見先生即拜。賜坐，辭。問其故，曰：仙階有高下，真人在上，我不敢坐。強之，乃坐於地。後先生乞還山，上留過郊祀。時久雨，上以為慮，問於先生，以必晴對。及將宿青城，復遣問焉。先生進詩曰：夜靜天中星歷歷，曉來壇上月娟娟。皇圖鞏固中興業，帝祚遐昌億萬年。至夜果晴。上命為先生設幕次嘉會門，賜香燭飲食，以御前金器排辦。駕迴，先生起居太上式車，顧而微笑。即日宣押賜宴，先生因賦每蒙天一笑，遂與物為春之詩。上大喜。尋復乞還山，上固留，不可，乃命築庵廬阜以便於宣召。又繪先生像，御題其上，為皇甫真人像，而贊之曰：皇甫高士，眉字列仙。以道興世，孰計其年。閑雲在空，孤鶴行天。掀髯一笑，同乎自然。封以錦囊，命內侍省都知張某去為持示先生。復攜入，留禁中。後移置於德壽宮道院，太后賜金為建庵費。先生提所著道袱辭曰：只此便是臣庵，無所事金。卒不受。太后乃命幹辦御藥院董仲永袖金潛置於先生臥榻而去。啟行見之，即封付臨安府繳納。比至廬山，太后復遣幕士仰立責金就賜先生，復固辭。尋降付江州，令齋錢以給。先生不得已而乃用。太后旨意建普天大醮二壇，祈福皇帝仍普及生靈。復以餘錢繳納，太后不許，即命兩府曹勛白雲處士鄘守寧以其錢仍益金為先生置兩莊於山之南北，北日銅盤，南曰丹桂，收歲入以接待雲水之士。先生始遂築庵于蓮華洞，撥雲游之士而居焉。孝宗皇帝隆興元年，太上皇御札詔先生曰：自退處別宮，日以頤神養志為事。思見風釆，款親道話。幸早命駕，少同閑適。專信奉近，用伸至懷。既至，宣見於康壽殿，乃命館于西湖顯應觀西齋堂。以兩府曹勛館伴宣對，錫宴至數次。後先生遊天台，康壽殿產靈芝。復遣兩府傳宣撫問，賜沈香二百兩，并以畫芝草扇親書御贊于上賜之。乾道改元初，方遊武當。上皇遣德壽宮使臣陳球宣召，追及於襄陽。繼命兩府曹勛迎勞於道。乾道二年二月至行在所，復命館伴於顯應觀，明日即宣入，賜宴。又明日幸其館，命登御舟泛湖游園。後屢侍燕，問談修真之旨。遂賜御書靈寶度人經，壽聖皇后書清靜妙經。孝宗初登位，嘗傳旨宣問先生，迴奏凡百言，大略請審刑德，割嗜慾，推衛生之理以為治。至是引對內殿，賜曲燕，宣勸至數十爵，仍賜內府香茶。乾道三年上皇元命之歲，欲致禱于潸山及廬阜、青城，謂先生精誠足以感格，即命捧兩宮御香，以御舟津送至九江。逮至青城，焚香始祝，黃龍為見。初，欽宗靖康之難，兩府曹勛自燕京持徽廟御札迴，至黃河無舟，夜遇先生於河濱，束葦筏與俱渡。至岸，僵且死。先生然葦以燎之，良久乃蘇，問姓名，不告。曰：朱真人以公為安社稷計，故令我來渡公，後三十年當見公於錢塘。言訖而別。及先生應召與之相會，語及舊約，兩府追記風貌，感泣下拜，待以師禮。其贈先生詞有云：自嘆孤身早歲，黃河渡口蒙情。蓋序前事也。上皇知之，故每有宣問迎勞館伴，必屬之。先生建閣寶藏所賜御書，上皇賜名紹興煥文之閣，亦命兩府書榜。先是，廬阜庵成，道流聚食日眾，而汲水於澗以為苦。先生一旦荷鐳引人勵庵側之地，不一二尺，有泉涌出石隙問，清洌而甘，亢早不涸。及赴召，上皇偶詢山居之事，因以奏聞。壽聖皇后在坐，曰：先生在處，必有神物護持也。上皇即命為神泉，御書二字以賜。乾道九年，復賜御書清虛之庵四字為門額，仍歲賜勸· 牒度道士以奉香火。先生前後四赴召命，自上皇退居德壽，恩眷益加。每至，宴勞外，賜上尊珍膳無虛日。先生再還自青城，掃邊朝市，惟德壽宮歲時遺問不絕，屢遣中使至山宣喚，皆力辭不赴。淳熙五年秋，忽言：我將遠適，不可不辭太上皇。治裝欲如行在所，中輾不行。九月二十三日，遂口授詞旨，令門人作遺奏以進。凡士夫道釋與厚善者，亦具辭書。明日晨興，沐浴更新衣，至日中陞堂集眾，焚香取御書并宣賜衣物付弟子輩，曰：我將遊乎無何有之鄉，此太上皇所賜，當留以鎮名山。汝等向後接續住持，代相傳授，寶而藏之，毋違吾訓。又曰：道不負人，大家努力，珍重珍重。語已拱手垂足，坐於繩床而化。三日不歌不倚，容色紅瑩，髭髮如漆。入寵，身猶柔暖。於是弟子曹彌深、謝守擷等，與其徒二十有四人，以十二月壬辰，奉遺蛻藏于庵側之左隴，從遺訓也。初，治壙得白蟾於數仞之下五色土中，又得古斷碑，有玲翠凌舟四字。將定之夕，天燈下燭，比曉方沒。會葬者二千餘人。乃發紼，有仙鶴隨之，盤旋其上，定已乃去。
　　羅晏
　　羅赤腳名晏，闈中人。少時遇異人，攜以出，歸而有所悟解。宋徽宗宣和中，或言於朝，賜封靜應處士。張魏公宣撫陝蜀，延致軍中。金虜攻擾鳳關，精銳迭出。大將吳珍禦之，殺傷相當，猶堅持不去，公以為憂。羅曰：相公勿恐，明日虜遁矣。有如不然，晏當伏斧鐵以受誤軍之罪。明日果引去，公始敬異之。連奏，號太和沖夷先生。好游漢州，每至必館於王志行朝奉家。王氏傳三世見之矣。其事志行夫婦禮甚敬，曰：吾前身父母也。高宗紹興六年丙辰，蜀大饑，志行買妾於流民中，姿貌甚麗。羅見而駭曰：此人安得在公家留之，稍久得禍，將不細，當為除之。命煮水數斗，取鼇下灰一籃，喚妾前，以巾蒙其首，而注湯於灰上，煙氣勃勃然，妾即仆地，蓋枯骨一具也。羅曰：渠來時經女儈否，今安在？曰：在某處。亟呼之，俟且至，則又以巾蒙枯骨，復為人形，舉止姿態與初時不異。遂付與儈而取其值。志行從弟志舉登第歸，羅見之他所，授以書一卷，緘其外，戒曰：還家逢不如意事則啟之。及家，三日而聞母訃。試發書，乃畫一官人，綠袍騎馬，前列賀客，最後輿一柩，凶服者隨之哭。廣都龍華寺，宇文氏功德院也。羅與主僧坐，勿起曰：房令人來。僧驚問：何在？曰：入祠堂矣。僧謂其怪誕。明日宇文時中信至，其妻房氏正以前一日死。嘗往揚州鎮，館於陳氏，夜如廁，奔而還曰：異事異事。適四白衣人瑜牆垣入圃中，陳氏皆懼，羅曰：無預君事，明晨當知之。及旦，圃人告羊生四子。紹興三十年，在鹽亭得疾，寓訊如溫江，求迎於李芝提刑家。李遣數僕來，羅病良愈，即上道行，戒其僕曰：自此而左，惟金堂路近且易行，然吾不欲往，願從廣漢或他塗以西，幸無誤。僕諾退而背其言，乃抵古城鎮。及溫江而卒。蜀人以為年一百七八十歲。
　　歷世真仙體道通鑑續編卷之三竟
　　歷世真仙體道通鑑續編卷之四
　　薩守堅
　　薩真人名守堅，南華人也，一云西河人，自稱汾陽薩客。少有濟人利物之心。嘗學醫，誤用藥殺人，遂奔醫。聞江南三十代天師虛靜先生及林、王二侍宸道法之高，欲求學法，出蜀至陝，行囊已盡。方坐石悶，忽見三道人來。薩問此去信州遠近，道人問所欲，薩云：欲訪虛靜天師，參學道法。道人曰：天師羽化矣。薩方悵恨，一道人云：今天師道法亦高，吾與之有舊，當為作字可往訪之。吾有一法相授，日問可以自給。遂授以呎棗之術。曰：呎一棗可取七文，一日但呎十棗，得七十文，則有一日之資矣。一道人云：吾亦有一法相授。與之棕扇一柄，曰：有病者則煽之，即愈。一道人云：吾亦有一法相授，乃雷法也。薩拜而受之，用之皆驗。一日凡呎百餘棗，止取七十文為日用，餘者復以濟貧。及到信州，見天師，投信，舉家慟哭，乃三十代天師親筆也。信中言吾與林侍宸、王侍宸遇薩某，各以一法授之矣，可授以未盡之文。薩由是道法大顯。嘗寓某處城隍廟數日，太守夢城隍告之曰：薩先生數日寓此，令我起處不安，幸為我善遣之。太守至廟，逐薩使去。薩行數十里，遇人異豕往廟酬願，薩以少香附之，曰：去酬願畢，為置爐焚之。其人如誡，迅雷一聲，火焚其廟，更不延燒民居。越三年，薩至某渡，無操舟者，舉篙自渡，置三文錢於舟中以償渡金。因掬水院手，見一人鐵冠紅袍，手執玉斧立於水中，薩訶之曰：汝乃何人，速見形？其人立於側曰：我王善，即某州城隍也，昨真官焚我廟，我家三百餘口無依，我實無罪，訴于上帝。帝賜玉斧，令我相隨，遇真官有犯天律，令得便宜施行後奏。我隨真官三年，并無犯律者，今日渡舟，真官乃置錢舟中，則真官無可報之時矣。今願為部將，奉行法旨。薩曰：更相從三年，亦只如是。薩遂奏玉帝，擢為部將。每有行持，報應若響。嘗有詩云：道法於身不等閑，尋思戒行徹心寒。千年鐵樹開花易，一日鄧都出世難。又詩云：言清行濁休談道，不顧天條法饅行。但依本分安神氣，何慮仙都不掛名。真人得道後，遊閩中，一日端坐而化。
　　趙麻衣
　　趙麻衣，不知何許人也。唐僖宗時黃巢盜起，麻衣避於終南山，見道人數十居山問，麻衣無所得食，願為傭役，由是有所遇而得道。宋高宗建炎初，始來遊青城山。久之，乃入成都玉局化。以連條為屋而居，常服麻縷百結之衣，人因號為麻衣。形躍如槁木，而骨不露，神釆湛然。晝出，見凡草木之立者，行攘之。暮歸，則攘橫於道。人莫究其意，亦不見其有所飲食也。人有具酒茗邀之，或不顧，或為留以飲。際者授人，人飲之，覺芬洌異常。麻衣時時言及五代及本朝事，賽譽有條理。或窮詰之，則於皮上取圓覺經示之曰：盡在是矣。達官貴人招之，未嘗往也。或云五代嘗為兵，已而免，去帖尚存。平生黨黑。一日一趺坐而化、尺宅肢體潔白如玉然。
　　劉居中
　　劉居中，京師人。少時隱於嵩山，居山巔最探處，曰控鶴庵。初與兩人同處，率一兩月輒下山覓糧，登陸極艱苦，往往躋攀葛萬，窮日力而至。兩人不堪其苦，皆舍去，獨劉居之自若，凡二十年。遭亂南來。宋高宗紹興問，嘗召入宮，賜沖靜處士。後廬於豫章之束湖，每為人言昔日事云：嵩山峻極處有平地，可為田者百畝。別有小山巖岫之屬，常時雲雨只在半山問。大蜥蜴數百，皆長三四尺，人以食就手飼之，撫摩其體，膩如脂。一日聚繞盎邊各就取水，纔入口即吐出，已圓結如彈丸。積之于側，俄頃問累累滿地。忽震雷一聲起，彈丸皆失去。明日山下人來言，昨正午雨雹大作，乃知蜥蜴所為者此也。又聞石壁問老人讀書聲，逼而聽之，寂然。既退，復爾。其後石壁摧，得異書甚多，陰陽方技，修真黃白之學，無所不有。既下山，獨取其首尾全者數篇，餘悉焚之。又嘗聞異香滿室，經日乃散，不知從來也。劉生於神宗元豐七年甲子，百餘歲矣。不知所終。
　　譙定
　　譙先生名定，字天授，涪州樂溫縣玉溪人。深於易學，隱青城大面山中得道。宋高宗建炎初，以經行召至揚州。欲留之講筵，不可，拜通直郎直祕閣致仕。今百數十餘歲。巢居險絕，人不能到，而先生數年輒一出，至山前，人有見之者。
　　姚平仲
　　隱青城大面山姚平仲，字希晏。宋欽宗靖康初，在圍城中，夜將死士攻敵營，不利，騎駿騾逸去。高宗建炎初，所在揭榜以觀察使召之，竟不出。孝宗淳熙甲午乙未問，乃有人見之於青城山丈人觀道院。年近九十，髭髯長委地。喜作草書，蓋已得成仙云。
　　崔羽
　　先生姓崔名羽，唐州人。少隸京師班直，休官樂道，自號紫霞。宋高宗紹興問，遊羅浮，已老矣。初不自言其年，朱顏方瞳，舉心林野。性喜酒，人具饑邀之，飲則醉，醉則歌。然歌中所言休咎，一皆驗。後居束莞數年。一夕，命道流設醮于上清觀。禮畢。命酌，西室酬醉，笑語若對客者，人問之，日鍾呂陳三先生會于此。既徹爵，奄然端坐而逝。縣人共迎置於紫霞亭焚之，有蝴蝶徑尺，自烈焰中騰空而去，是日鄉人有識之者，於榴花渡見其束歸，蓋歸羅浮也。
　　劉浩然
　　宋高宗紹興中，虞允文侍其父漕潼川。父病，允文齋戒浹日，命道人劉浩然奏章請命。劉亦素以精慇著名，自子夜登壇，遲明方興言曰：適之帝所見几上書章內兩句云：乞臧臣之年，增父之算。帝指示曰：虞允‘文至孝，可與執政。已而其父竟卒。後有十八年，允文果然參大政，以符其言。
　　段璨
　　段璨字德頊，袁州萬載人。略知書，天性淳謹，未嘗作物。然遇不平事，則奮臂而前。宋高宗建炎問，寇盜充斥，段氏族屬四十口，皆為所剽。璨挺身持金帛往贖，賊嘆其重義，皆付之使歸。紹興五年。束南處處大旱，斗米過千錢。璨盡發宿藏，止取常值。又為粥以食饑者，賴活者不可勝計。後忽厭人事，結庵於嚴田之山中壁間，多書坦蕩二字。一日一召會親舊，與叔訣曰：不久天帝召我。人不以為然，經數日陞樓嗚鐘，欽然凌雲而去。鄉人走視所居，＂惟弊衣履存。眾欲以其事上於朝，而邑官不樂者止之，遂已。
　　饒廷直
　　饒廷直字朝弼，建昌南城人，第進士，豪俊有氣節。宋高宗紹興七年，以事過武昌，有所遇。自是不邇妻妾，偷然端居，如林下道人。自作詩紀其事云：丁巳中秋夜半，偶遊黃鶴樓，忽遇異人授以祕訣，所恨尚牽世故，未能從事於斯也。因作詩以識之，其辭曰：黃鶴樓前秋月寒，樓前江闊煙漫漫。夜深雲散萬籟息，獨對清影憑闌干。一聲長嘯肅天宇，知是飧霞御風倡。多生曾結香火綠，邂逅相逢竟相語。脩然洗盡朝市忙，直疑身在無何鄉。迴看往事一破飯，下視舉世俱亡羊。嗟予局促猶軒冕，知· 是盧敖游未遠。他年有約願追隨，共看蓬萊水清淺。後二年，歲在庚申，朝廷復江南，以為鄧州通判。金人叛盟，鄧城陷死之後，載其柩還鄉。昇者覺甚輕，然無敢發驗者。人以為尸解仙去云。
　　蘇庠
　　丹陽蘇養直，名庠。居後湖，暮年徙潤州太湖馬邇山。宋高宗紹興十四年甲子十一月中，病酒困外，所使村童徐行者持謁扣床，曰：有客稱江宣贊，欲求見。視其謁云：惠州羅浮山水簾洞長生道人江觀潮。兩畔各寫詩一句，曰：富貴易逢日月短，此中難遇是長生。蘇悅其語，強起延之，客曰：羅浮黃真人黃真人，晉時為惠州太守，棄官入羅浮山水簾洞，以君不欲世問聲利，姓名已書仙籍，命我持丹授君。蘇時年八十矣，應之曰：庠平生未識真人，又形骸已壞，何以丹為哉。客曰：此非五金八石之比，蓋真人真氣所化也，服之無嫌。蘇視客，衣服侈麗類貴游，而言辭鄙俗無蘊藉，甚惡之，冀速去，曰：雖然，終不願得也。老病缺於承迎，當令兄曹奉陪。客曰：我專為君來，君不欲丹，當復持以歸。但路絕遠，願借一宿，明旦晴即去，不然須少留也。不獲已，命館於松菊墅。時天久晴，五更大雨作。蘇憶昨日語，頗悔。亟邀致，具酒。未及飲，蘇曰：丹可見否？客喜，便於腰間筐中取授蘇，連云：且延一紀。藥僅如豆大，黃紫色，亦不作丸劑。客曰：困篤則服之，方可見效。凡身有疾，但敬想丹力所行，至即愈。餌此者當飛昇度世，若情欲未畢，故自延一紀壽，壽終亦為仙官矣。酒數行，適既僕牽驢過前，客曰：此驢昔嘗為人。叱令笑，驢即笑。又求青箸笠中靈以飼之，祝曰：復為人去。再叱令笑，又笑，坐皆驚異。又諭蘇畫真人像，蘇曰：其狀何如？曰：一神仙中人，服黃道衣，擊皂絲，著琴鞋，持水晶數珠，掛玉瓢於右帶。嘗有遇之於羅浮鐵橋懸崖雲霧問，服佩正如此。遂別去，約五年復來，來時君異於今日矣。蘇以丹并刺字置筍中，歲未盡五日，忽大病。至除夕，氣絕。家人以頂暖、不忍殮。及明，諸子記前事。發筍視之，藥故在。取投口中，即能起，灑然若無疾，飲啗自如。再令拾刺字并丹貼，欲燒末飲之，不復見。後數日，長子如京口，以客言命圖黃像。像成，儼然江君也，始悟江即黃君云。蘇雖髮如霜，自是其半再黑。初，高宗建炎中，喪右目瞳子，至此瞭然。昊興陶安世聞其名，往訪之，得其所遭本末如此。後二十年，作書與郵林向伯共云：吾可中聞異音，羅浮仙人期以數年相見，應盡便盡，餘不復較。十二月往茅山，別諸道友。元日，聚族歡飲達旦，披衣曳杖出門，曰：黃真人至矣。其行如馳。婢僕驚奔，僅能挽衣襟，已立化。未卒之前，洪慶善嘗以書求其近詩，答云：頃得方士神藥，奪命鬼手中，服食以來，識詩結字，無復餘習。慶善叔其詩文，實載此語。陶安世作記，甚備焉。
　　馮觀國
　　馮觀國，郡武人。幼敏悟讀書，既冠，意若有所厭，即奔鄉里，遊方外。遇異人，得導引內丹之法。凡天文地理性命禍福之妙，不學而精。乃晦名氏，自稱無叮畦道人。寓宜春二年，挾術自養。所言人吉凶及陰陽變化，盡驗。或有誚其醉飲狂怪者，觀國不與較，以詩謝云：踏褊紅塵四百州，幾多風月是良儔。朝來應笑頭陀叟，道不相俾風馬牛。又述懷詩云：落魄塵懷觸處然，深藏妙用散神仙。筆端問作龍蛇走，壺裹長挑日月懸。饅假人倫來混世，只將酒盞度流年，潛修功行歸何處，笑指瀛洲返洞天。餘詩尚多，皆脫塵離俗，人亦多莫能曉也。有瑞州上高縣麻塘李宣卿者，一夕約東門僕黃卷曰：明日要五更早起，看門外有何動靜來報。僕唯諾而去。次早凌晨，開門見門外凳上有一醉道人熟睡，喚之不應，遂通報宅堂。宣卿尋令扶起，請入書院少歇，令左右供給盥漱。畢即請相見，問其姓名，來自何方，並不答。但再索酒，急進巨魷，不計其數。又告饑覓飯，愈食愈不言飽。時宣卿故妻唐氏新葬，作庵已就，而未有住庵者，因領道人看庵。道人即欣然肯住，遂給米炭等送之入庵。越三日往視，則所給米炭略不曾動。元送火種數塊，亦如故。問何故，曰：前日喫已飽矣。但夜寒覓紙裊，復與之。又一日入庵，則見所與紙裊已裂為四，以青茆縛於床四腳。又問何故，答曰：寒從下上。後因酒間忽作詩曰：南北東西總是家，自知身命屬姻霞。只因貪戀一杯酒，誤卻碧桃千樹花。人雖見其詩不凡，然時弄小術如今之撮藥者，又常喜顛酒，未兔以等閑待之。久之，但聞姓馮，故眾呼之日馮顛道。宣卿諸子一日入庵拜掃，竟不見道人何在，但見墳塋中霞光遍地，舉頭望之，只見道人坐于樹杪，仰面向天，吐氣而下，尋即光燦。或謂其能吸太陽精也。住庵凡十八年，多與宣卿諸子歡笑戲狎，或出言無狀，或就席顛倒，矢溺不禁。似此可厭者，諸子頗惡之。一夕，有倡女佐樽，諸子飲方樂，道人突入席問，少醉。所為及亂。席散，諸子戲舉倡女所攜之婢配之，鎖二人置樓上，翼早啟視，則無道人矣。惟婢云鑰門之後，滿樓之熱如火，不容近。其身夜半稍凍，聞虛空樂作。近五更，楝問簌簌有聲。言訖，諸子就怪所為，舉目視梁問，則有字題其棟云：水非溝壑龍方外，木是梧桐鳳始柄。莫道男兄無去路，碧霄雲外有仙梯。翌早，元僕黃卷在袁州遇道人于市，云：夜來眾官人取笑太惡，五更我已過此，就寄聲云。後會要相見，可來宜春臺下相探。是日午時，滿城哄傳臺下有道人坐化。黃卷往視之，即馮顛道也，遂歸報其主。宋高宗紹興三十二年三月十四日也。先是，道人遍往辭知舊，且寄詩言別。至日端坐，作頌而逝。頌云：平生無叮畦，任真但落魄。爛醉是生涯，天地為棺槨。其時，儀真李觀民為袁州太守，乃其舅氏，方認得是其甥，本姓馮，名觀國，年十八領薦往赴省，後竟不歸。於此方見，遂命塑其身於城東之治平宮。宣卿有子名德謙者，往、視之，撫其背云：道人何不分曉，一別而去。忽迴頭相顧，至今塑像猶左顧也。其師王蒙道人，其倡方七道人，往來詩詞甚多。
　　趙縮手
　　趙縮手者，不知其名，本普州士人也。少年時，父母與錢令買書於成都。及半途，有方外之遇，遂棄家出遊。至宋高宗紹興末，蓋百餘歲矣。喜來彭漢問，行則縮兩手於胸前，以是得名。人延之食，不以多寡，輒盡。飲酒自一杯至百杯，皆不辭。或終日不飲食，亦怡然自樂。嘗於醉中言文滌公入蜀中，歷歷有本末。他日復詢之，曰：不知也。黃仲秉家寫其真，事之，成都人房偉為贊云：養氣近術，談道近禪，被褐懷玉，其樂也天。欲去即去，欲住即住，縮手袖問，孰測其故。趙見而笑曰：養氣安得謂之術，禪與道一也，安有二。我縮手於胸，非袖問也。取筆續曰：似驢無貲，似牛無角，文殊普賢，摸索不著。又自贊曰：紅塵白雲堆裹，好箇道人活計。無事東行西行，有時半醒半醉。相逢大笑一場，不是胡歌虜沸。除非同道方知，同道世間有幾。綿竹人袁仲舉久病起，遇趙過門，邀入，飲以酒。問曰：吾疾狀如此，先生將奈何？趙不答，但歌詞一闋，云：我有屋三問，柱用八山週迴，四壁海遮闌。萬象森羅為斗拱，瓦蓋青天。無漏得多年，結就因綠，修成功行滿三千。降得火龍伏得虎，陸地神仙。云：此呂洞賓所作也，吾亦有一篇。又歌曰：損屋一間兒，好與支持，休教風雨等閑欺。覓箇帶，修安穩路，莫遣人知。休更著，便宜下手。知時要知險裹，卻防危，透得玄關。歸去路，方步雲梯。歌罷，滿飲數杯，無言而去。仲秉正與偕行，徐問其故，曰：觀吾詞意可見矣。後旬日，土展死什郁縣。風俗每以正月作衛真人生日，道眾畢會，趙亦往寓於居人謝氏。先一夕告之曰：住君家不為便，假我此榻，吾將有所之，拂旦，徑趨對門小寺。得一室，正榻趺坐，傍人怪其不言，就視，已化矣。會者數千人，爭先來觀，以香火致敬。越三日火化，其骨鉤聯如鎖子云。
　　寇子隆
　　青城山相去三十里麻姑洞，相傳云亦姑修真處也。丈人觀道士寇子隆，獨往瞻謁。至中途，遇村婦數輩，自山中擔蘿蔔而出。弛檐牽裳，就道上清泉胱足洗菜。見子隆至，問：尊師何往？曰：將謁麻姑。一婦笑曰：姑今日不在山，無用去。遂取蘿蔔一顆授子隆，曰：可食此。子隆食之，遂行。竊自念曰：彼皆村野愚婦，豈識麻姑為何人，得非戲我邪？忽焉如悟，迴首視之，無所見矣。自是神清氣全，老無疾病。每為人章醮，自稱火部尚書。壽過百歲，宋孝宗隆興中羽化矣。
　　傅得
　　師諱得一，字寧道，又字齊賢，清江新淦人也。姓傅氏。師之父某尤篤志道術，偕師之母盧氏，俱有隱操。初聞邑之陽有護國劉仙師壇，觀多靈異，' 問有仙隱於其山，中心竊慕之，遂卜居於山之下。宋徽宗政和五年乙未九月哉生魄，忽紅光遠舍，鄰里驚而異之。翌日，而師降誕。未及月，而舉動岐疑，有若髻齡。年十一失估，恃里人有嚴縣丞，矜其少孤，收育於家。是年，師以生朝往拜劉仙師。回至半山，見茂林脩竹中有六道人圍棋，飲於磐石之上。師欲就觀，徘徊不得其徑而入。忽一老者顧而指示之，乃得至石傍。頃之，才老人贈以一樁子，厲聲謂曰：酒不得飲。師唯唯，執植子噴之，味苦澀，不可食，遂懷以歸。行一里許，乃擲於道傍。其家以師久不迴，遣人尋索，經宿乃得之。詢其所由，師具以告。其家與鄰里之好事者異之，競隨師登山，令指示其所，惟見荊榛荒翳，無復向時之境。迴至所棄植子之地，財既夕矣，紅光燦然。人謂寶藏發見，爭前取之，光亦尋滅，猶聞異香芬馥。師曰：早問道人與我植子尚在此。復取而食，味益苦，還擲之而去。自覺神氣清爽，行步如飛，遂能預知休咎。所居去邑十里，師嘗一日十往返。語言狂怪，歌笑自若。或滿頭戴花，或醉臥橋路，人莫能測。市人有惡之者，以毒酒推而溺諸縣橋之下，師隨流出沒二里許。登岸，復入市。笑謂溺之者曰：何相戲之酷耶？人始訝其異。後屢試之，復然。眾乃驚服，稱為傅仙。時師年十八，忽起江湖之興，被蓑笠，荷瓢囊，褊走湖廣淮浙問。名山福地，靡不游歷。或孤柄巖谷，或露宿叢祠，所至放誕，不自檢束。如在新淦時，人皆謂之狂生。然言人之災福輒應，士大夫益多奇之。張魏公浚留守建康，召師與語，即蒙殊遇。丞相史公浩嘗有詩贈師云：試問此行何所止，烏有鄉中無住里。醉時不覺醒時癡，世人誰識顛道士。異時又贈之詩曰：相識三十年，身顛心不顛，有人還會得，即是地行仙。後所贈益多。初，史越王未當國時，與同省諸公宴集，師偶遇之，眾中遽呼公曰：傅道人獨許你某年月日作相，公他日幸無相忘。後果如期拜相，師一日造府門，即延之上座，酌以酒。自是往來無間。忽一日大醉，胱而入府，遽以泥足穿丞相履，手作執板狀，四顧懼呼。公問其所欲，師云：要鶴氅著。公識其意，諾之。會楊和正適來謁，公遂薦之。和正是夕夢一異人來見，翌日王招之，見其儀狀儼如夢中。王與語，大喜，即贈以敕牒衣號副焉。遂禮管轄。祖慶章為師隸湖州武康縣常清觀。觀，王所建也。忽一日，持其度牒詣和正曰：野鶴孤雲，狂性復作。不能坐受東縛，請從此辭。和正大笑，乃貽書觀中，以師散人，當處之以規矩之外。復月，遺以醇酒。居無何，拂袖而去。王遣藍輿遺燼之物，追路與之，師一無所受。遂徑還清江。時郡守嚴陵昊公聞師名久，一見大悅，舉家待以師禮。師不肯留，乃強延以玉筍山承天宮。貳職非其好也。未幾，復請管轄閤皂山崇真宮。曾不期月，大師朱公以玉隆萬壽宮管轄招之。已而顯謨沈公鎮豫章，與漕使少卿魯公、寶文任公移管轄鐵柱延真宮。孝宗乾道九年癸巳，晦庵朱文公為扁雲庵二大字，及贈一絕句云：到處逢人說傅顛，相看知是幾生前。直攜北斗傾天漢，去作龍宮第二仙。其後范石湖大參張公樞使諸賢題贈，不可勝紀。淳熙元年甲午，史越王帥閩。一日，師遽呼徒弟葉永壽曰：我欲福州見丞相。次早遂行。於時繪像求贊，王在前，師傍立，竟諾所請，書於三山郡齋。留之數月，因奏薦于德壽殿。是年四月，奉聖旨宣召，師每自洪都至行在，不三日可到。三山距京將二千里。師亦然躬詣內殿，賜齋并銀絹物及御書寶扇一握、靈寶大師度牒等，是月十五日，師上謝表。師雖有此奇遇，而略不動心。未幾辭歸，住延真凡二十載。其臧否人物，言必有中。如龍圖韓公總江夏之師，侍郎李公將江西之漕，皆先期以告，其預知多此類。有自錢塘附師書至清江者，亦三日而達。師或一日應數家之供，同時俱至。人謂師得費長房縮地、薊子訓分形之術，未知其果然否耶。師性曠達，不親世務，雖屢典殊庭，充位而已。夜多不寐，亦有時默坐不出盡月。雖猖狂妄行，而志尚清潔，出入公卿之門，每以為善自愛勸－誘其人。人亦以此敬之。淳熙十五年戊申十一月二十二日，呼其門人，囑以後事，命筆題頌曰：平生膽氣清高，抱道長樂逍逼。天地陰陽反覆，雲收霧捲丹霄。頌竟，擲筆而化，享年七十有四。凡度弟子門人，以明年正月壬寅座劍於府東門之外朱砂岡，會葬者千餘人。謝觀復跋云：初，師之生，人謂不孕而育、其母亦自以為然。嘗考之仙傳，雖至人降世，託邊同凡，亦必假陰陽之氣、三元充養，以成玆有質之軀。是故混元未誕，先降日精於玄妙；瞿曇將生，必夢白象於莫耶。固未聞不妊而字者。如其異人，託化於世，母不自覺，容或有之。所以老子八十一年，元君不覺其久。莊公寤生，姜氏疑非己產。故師之處身應物，皆非學門師承，所得諒由是也。嘗聞許錯有詩云：聞苑花前是醉鄉，，滔翻阿母九霞觴。群仙指點嫌輕薄，謫向人問作酒狂。師殆其庶幾乎，不然，老仙何以切戒其飲，正慮其狂態復作耳。謝守擷昔與之游甚密謹，略摭其大概。後之君子欲考其詳，則有史越王之墓志在云。
　　張宗元
　　張宗元，河北霸州人也。入青城大面山中峰紫相嶺結茅，耿介有守。居山五十年，傍無給侍，常與虎豹蛇虺雜居，恬不為害。宋孝宗淳熙十四年八月二十九日，無疾而化。
　　歷管真仙體道通鑑續編卷之四竟
　　歷世真仙體道通鑑續編卷之五
　　張道清
　　真君姓張氏，諱道清，字得一，蒲騷里中人。母王氏感異夢而孕，宋高宗紹興六年丙辰五月二十日，毓真君於青牛山舍。時紫氣騰空，遠近咸以為異焉。幼侍翕媼徙居郢之京山。自為兒時，氣宇澄清，不茹葷醴，達性命禍福。或數日不食。或一日入山，半旬不反。半旬不反，往硯之，則見臥於岔中，有兩虎踞於側，里人驚而神之。又一日寢覺，告母日：適往復州里女兄昊家方歸，大一姐約以絲履果實來獻。翌日果然。由是父母亦信其神異。二十七年上元日，真君默坐前山，見五雲縹緲，問有萬神森衛，中有帝君坐龍輿，召真君授以祕訣靈文。真君得之，道望始顯。後於其地建祠，以記受道之所名曰帝授。己而鄉里旱泌，祈禱輒應。人有疾病，符水立愈。由是京漢嚮慕者眾。孝宗乾道元年，捨所居為祠，立玉帝眸容崇奉即光廟，御書長森灣，今萬歲觀是也。二年，真君幅巾華杖，褊覽襄漢名山。至洪山謁主寺僧木閣老，因與之講究玄寂之道。喜木闈有慧性定力，罄所得鄉里酬施金帛回施之。八年，隨州旱，禱雨弗應，木閣以真君靈異聞于郡。郡委佐官躬往長森，禮請真君。至郡，惟書天授神章一紙焚之，甘雨隨降。官民感作，願留香火祠奉。真君不諾，重過洪山。木閣告於真君日：道本乎一，教分則三，願勿棄此山主張佛法。真君曰：一來一去，各有定綠。予昨受玉帝旨，謂興建香火之地分應斗牛界，連廬霍，逢九當興。天命不可違也。乃辭別木闔，迴住長森。淳熙元年七月，真君至龍虎山瞻禮天師，受上清大洞錄以歸。四年，有僧祖超自天台國清寺來，請師即往彼說過去事，僧眾神之。真君歸郢，而蒲騷里人益景慕其靈異，士民捐舍，於青牛山毓靈之地立祠宇一所，以奉香火今崇寧萬壽觀是也。十年，真君有中都之遊。時光宗在儲，適齊安郡主病，亟慈懿皇后念曰：若得張先生來，此病可療。且地遠，卒難至。而李府御帶隨以真君見，留府第，聞于束宮，有命召見。真君呎棗水以進，郡主飲之，遂甦。光宗曰：真哉，神哉。寵賜甚厚，真君不受，乃親灑真牧二字及鏤之牙牌以賜。自此，時一召見，禮貌有加。真君淡泊無為，非問不答。一日召次，問起居之地，對曰：郢州長森灣。光宗又親灑長森灣以賜。十一年，真君離京城，迴舊隱，活民命者眾。真君視長森祠宇尚隘，弗稱儲君寶畫之光，命其徒楊宗華等營而新之。既成，白于眾曰：昔奉玉帝密旨，建立道場，別有其地，山川之靈。俟命已久，將有行焉。乃自郢入蜀，歷參井，泛湖湘，過洞庭而下盆浦。十四年春，過康廬，有仙翁揖于途曰：拙者遁跡九宮，遠來參近，願早訪彼山，庶我輩有所倚藉。真君唯之。遂由富川上至通羊，宿杉坑梵剎。是夕，山之阿有鄉耆張鎮者，夜夢神人黃袍白馬，直入其舍。翌午，真君至鎮，異之，傾意相嚮。真君告之曰：九宮靈壇，湮廢已久。吾將辟其基，以為國家祈禱之地。遂捫蘿登山數十里，得其地於山之巔，廣數十畝，即圖誌載之日平壺臺是也。日暮，就宿山中，趺坐松下。夜半，山靈誼聲，從者駭然。真君曰：是山之神交相喜爾。繼有赤蛇神龍之異。平明，從者告饑，真君默坐方醒，於袖中出齋賺，各與其一。異香，猶熱。食之，且飽。遂於壺臺之下定向子干，標立道場，而下曰：吾且回長森，秋期再來。乃以符法授其徒楊宗華，令先往開闢，結茅為居，權以安憩。十五年戊申，真君至，七眾歡迎入山，四方之民抱病求安者雲集，隨叩隨應。貧者助力，富者輸財。繼而真君靈既匪一，九宮開闢不日成之。光宗紹熙元年，召命，不赴。上遣使降香燭錦幡銀券入山設國醮，徽福于民。寧皇在儲，亦有厚責。未幾，朝命易庵為欽天觀。慶元元年，寧宗臨御，慈懿居內宮，每歲遣使入山，厚有錫查。三年，真君返長森。五年，上賜真君為真牧真人。嘉泰四年，寧皇親灑欽天瑞慶之宮六字，敕修內司，鏝梓改觀為宮，賜查駢渥。六月，上復加封太平護國真牧真人。開禧二年，敕江西轉運司撥賜閑田，又慈明皇后賜錢置莊，供贍羽眾。累降特旨，兔役鐲租等。是年虜寇京西，長森實據其要。虜既入境，羽眾奔逃。真君端坐堂上，虜莫能犯。及舉火焚祠，煙焰自熄。乃驚嘆曰：此南朝得道仙子也。三年夏初，真君復還長森，而九宮諸徒亦至省侍，成願請真君回九宮，真君曰：吾之行止，非汝等所知。吾創九宮道場，乃奉天命．為保國寧家，安集道眾而設。汝等當以進道為心，勿以吾不歸為慮。至七月五日，真君嗚鼓陞坐，諭眾曰：死生一晝夜也，出入一乾坤也。予自歷劫以來，應時出世，隨念度人，身在塵凡，名書仙譜。今將歸矣，洞然八荒，了無挂礙。汝等各守戒行，循規蹈矩，以扶教法，以報君親。及索紙書頌曰：幻質塵芳，方度六紀。憫一切情，如渴赴水。踏破鐵鞋，尋跟索底。一剎那問，眾流截止。仰沐宸恩，可謂終始。今日逃形，湛然脫屜。咦，分明記得來時路，乘彼白雲歸帝鄉。頌畢，珍重端坐而蛻。遺表奏上，蒙寧皇御批：太平護國真牧真人張道清，志識清虛，道行高潔。先朝眷遇，極為優厚。況祈檮雨暘，累獲感應。今已羽化，朕甚憫之，可於內帑降賜錢，令徒弟往長森灣迎歸九宮崇奉仰。九宮主者就禁地內卜吉所安痙，不得滅裂，仍不許所在邀阻。付欽天瑞慶宮，准此。續降聖旨札：下江西轉運司委都運趙龍圖督促其徙，疾速迎回，嚴奉徒眾承旨前往長森灣護寵迎歸，涓吉入塔。忽真君親附童子謂：吾今神歸天府，遺形何以葬為，惜諸方善信遠來，無以瞻敬，於是立堂崇奉，真相猶存。嘉定三年，續奉寧皇御書真牧堂三字，鏤牌以賜。理宗御極，眷遇有加，紹定四年加封真牧普應真人其事邊靈異，君恩寵渥，詳載九宮山真君全傳。
　　謝守澦
　　先生姓謝名守擷，字懷英，永嘉人也，生於宋高宗紹興四年甲寅三月二十二日午時。先生少聰慧明敏，年弱冠．’刻志於學。一日有雲水道流訪其書齋，道流曰：貧道結綠先生。與之揖，就坐。復起入內命茶，道流點首曰：欽哉，古學問神仙也。道流坐，先生默然似有覺悟，自是諸經子史一覽無遺。勵精儒業，天才該贍。少年補中上庠，後館于曹忠靖公府。時清虛皇甫真人遭際主上，每延問道德。曹公感真人渡黃河之恩，時延于家。先生仰慕真人道德，遂脫儒冠，參禮真人，隸籍羽矚。真人之道，首付曹彌探，次於先生為入室弟子焉。先生博學強記，議論宏偉，每優道劣釋，問有惡其分別輕重。先生每言：儒家有云，能言距楊墨者，聖人之徒也。吾於道家亦云。．一日，有士人聰明記問志尚釋教，問先生曰：三教熟優耶？先生曰：天下無二道，萬殊同一初。至理昭然，何疑之有？先生究竟經史，出言有據，懸河之辯，莫能屈之。一日，復有難者曰：盡信書不如無書。先生曰：如是則校之經史尚不可信，足下之言尚可信乎？其人無答，欽服而去。孝宗淳熙十三年，江西漕使牒請知西山玉隆萬壽宮。光宗紹熙之初，朝廷賜觀復大師，充行在壽寧觀管轄高士。先生惟是究覽三教諸子百家之書，作太上老君混元皇帝實錄一部七卷，奏聞主上，盛行於時。學問淵源，聲動朝野。紹熙四年，再任玉隆萬壽宮住持。寧宗嘉泰元年，復任焚修管轄宮事，一陞經座，撥妙指玄，勾引三教。高人問話，應答如響。問亦於寺院借座說法，禪林尊宿，亦多嘆服。先生早遊江海，多歷名山。嘗遇至人，授以《旌陽石函記》一部，金丹之理，愈造妙門。內焉養真，外焉混俗，人莫知之也。光寧兩朝，眷遇優渥。平生交友，當代大賢，超群拔俗，人莫能及。逮至晚年，相貌清古，鬚髮皓白，人咸謂活老君出世。閑中靜坐，焚香誦書。因觀自著混元實錄，撫几長吟曰：知我者其惟是書乎，罪我者其惟是書乎。門人請益，先生曰：吾志在修文輔教，明辯正邪。立見已定，一言不易。後世毀譽，任之也。老耄之年，顏容悅澤，耳目聰明。清夜對燈解書，蠅頭細字。嘗以所隱《石函記》一篇此一篇名《金丹法象論》，後有人作一篇補遺，法度乖謬，恐誤學者，書字如粟，刻於銀葉之上，藏於岩穴，以俟骨相合仙之士焉。晚年復辭往永嘉郡瑞安縣紫華峰創宮，請額於朝，為九星宮。玆蓋先生湯沐之邑也。住世引年七十有九，於寧宗嘉定五年壬申二月十九夜，忽夢天人下降，謂先生曰：太上有命，趣召修真仙史記。翌日午時，具香湯沐浴，辭別道眾。書頌云：造物逆旅主，天地一蓮廬。還汝已生有，還我未生無。頌畢，正衣冠端坐，奄忽而化。後門人私謐修文輔教觀復先生。
　　祖元君
　　元君姓祖，諱舒，又名遂道，字防仲。唐廣西零陵永州祈陽縣人，月孛化身，九月九日生。面黎黑色，大圓眼，露齒，頭髮髦鬆，插竹節釵。手足黑而有毫，身長七尺，壽一百三十二歲。幼存節操，生而神靈。厲志修真，父母莫能禁之，遂褊遊名山，師事許真君、鄭真人、靈光聖母。一日於西京清虛洞神化溪遇太玄夫人降于溪濱，又從而師之。蒙與俱至洞中凡數日，變現男女，歷試諸難，終無怠志，乃授以元始大道。俾乘枯木，順流隨止。少焉，木至故處，失夫人所在矣。由是會四振而一之，職位清微元上侍宸。復化身為清微察令昭化元君，又號通化一輝元君，統轄雷霆。變相不一，或紅巾搭膊，跌足露腿，威勢可畏。或按劍坐石，嘯命風霆。或乘龍仗劍，策役萬靈。或金冠素服，尊臨洞府。性烈令嚴，雖雷神亦加嚴勵。功成沖舉，居金闕昭凝宮，主清微洞照府。又日金闕中靈凝照府，主持教法j惠濟生靈。嗣其道者，脈脈相承。瓊室洞清郭元君、福和耀真傅元君龍光道。明姚元君、紫英玉惠高元君、元勳皇靈清虛華真人、青城山通慧朱真人、雲山保一李真人，至眉山混隱南真人，而清微道法尤闡焉。
　　火師汪真君
　　真君姓汪，名子華，字時美。唐玄宗二年甲寅，生于蔡州汝陽縣。年四十，而三舉不第，嘆曰：年逾不惑，不登仕版，何面目見朋友乎？吾將學黃老之學，而臣於帝鄉矣。遂與顏真卿同師白雲先生張約，再師赤城先生司馬承禎。遇祿山之亂，棄家雲遊。經南嶽祝融峰下，修道九年，不下山。真卿為盧杞所陷，使淮西為李希烈縊死。師再遇紫虛元君親幸南嶽，授以至道。再修二十人年，丹成道備。貞元五年庚午正月七日，奉韶白日昇天。
　　黃雷淵
　　真人姓黃名舜申，福建建寧人。幼而聰慧過人，三教九流無所不通。仕廣西時，憲使南公見而奇之，悉以神書授焉。真人鉤玄探蹟，集成大全，登門之士如雲。後承詔命入覲，繼而得旨還山，隱於紫霞滄洲之上，制授丹山雷淵廣福普化真人。其所度弟子，皆立石題名。立石之前者三十人，立石之後者五人而已。前者各得一法，後者盡得其傳。如武當洞淵張真人，化行四海，獨露孤峰，其道則多行于北。西山真息熊真人，獨在諸立石題名之後，道闡四方，則尤多行乎南土。傳之安城彭汝勵，汝勵傳之安福曾塵外，塵外傳之浚儀趙元陽。如上授受者，皆為一代宗匠，道德沖融，內外光霽焉。
　　雷默庵
　　真人姓雷諱時中，字可權，號默庵。其先本豫章人，後家于湖廣之武昌金牛鎮。所居溪水迴環束西二橋，故又號雙橋。老人生於宋嘉定辛巳年十一月初五日辰時，幼習詞賦，後通詩經。三領鄉薦，精心道學，專務性理。與九江吉甫親，因己未、庚申之難，揭家依居吉甫。甲子歲殿帥往太平宮酬醮，師從其行。夜宿太平宮之聽雨軒，恍惚問見上帝親謂語曰：卿陽祿無分，陰官有綠，不須留意功名。是夕本宮知宮亦夢採訪真君告曰：來日午刻可精嚴祀事。五百靈官中有一靈官親降，于壇灶香。次日午朝，殿帥謂師曰：我困甚，師可代燒香。及至壇中，知宮大駭，方知師五百靈官中人也。後知宮白于師，師愈留心道法，絕念功名。復回居金牛鎮，置壇祀呈。庚午三月三日玄武誕辰，師具表賀，焚香朗誦度人經。忽有一道人標格異常，自外至，謂曰：貧道有一階道法，特來授汝。因出袖中書一卷，曰：可置此文於壇中，齋戒七日後方可開看。師受之，置于香案。回首，道人已出，不知所在，方悟其為異人也。入壇拜謝，持誠齋戒七日，焚香拜禮，開看其文，乃混元六天如意道法。看畢，壇中白晝如夜，須臾雷火布滿，雷霆辛天君立于案上，曰：吾奉昊天敕命，付卿開闡雷霆之教，普濟眾生。吾教上帝為主，以吾佐之，以卿行之。前日授卿之文者，乃祖師路真君也。卿名在仙籍，七世為儒，三世行法，並無纖過，當大興吾教。路祖師當晉時親遇太上老君，授以此法，而是教專以度人經為主。師每化導世人及開度弟子，皆先令其精心誦經，各獲果報。且嘗論度人經旨，以開後學。其要在十迴度人，非惟十遍可以度人，乃在平日修鍊自己，以究返還之妙。切須先度祖宗，終得道備，飛昇上清。經旨之明，莫越是矣。及儒釋二家，博釆旁求，貫徹混融，歸于一致。四方聞其道行卓異，及其門者日眾。弟子數千人，分束南西蜀二派，首度盧、李二宗師及南康查泰宇。由是盧李之道行于西蜀，泰宇之道行乎束南。混元之教大行于世，所著心法序要、道法直指、原道歌，皆發揚混元道化之妙。以至元乙未四月初五日，沐浴更衣端坐。臨午，命盧李二師率諸門人諷度人經一卷畢，即索筆紙書頌曰：一輸明月照清穹，萬里無雲光霽中。自在逍遙無一事，圓融常與太虛同。頌畢，凝然而逝。是年冬，弟子奉葬于郡之顏山。後雷霆累降筆云：上帝已陞真人為玄都上相、混元妙道普濟真君、雷聲演教天尊。
　　莫月鼎
　　月鼎真人姓莫氏，諱洞一，字起炎、浙西書川人，莫合之裔也。生而聰慧，英敏過人。酷慕道法神仙家之說，乃與同郡西莖沈震雷真人同師事鐵壁鄒真人，得侍宸王真君九天雷晶隱書，由是名著當時。至若會稽混融韓公、錢塘楊和玉蟾川諸公，望重當代，為道法所宗，皆灶香座下，由是道法愈重。真人落魄無家，隨所寓而止焉。求其道者甚眾，往往遺世絕俗離倫，飲酒輒醉，自樂天真。其接門人，多致叱叱，試其誠息之心而進止之。有不堪者，中道而廢。至元丁亥，被召赴闕下，符法闡揚，雷雨在指顧之問。一時名動京師，奔走後先者如雲如堵。有不遠數千里及門而求道者，有奉束脩五十縉，師受之。一日，袖之而去，遇酒肆，陋者乃入。見貧寒者濟之，有老病孤弱者必以物與之。及哺而還，縉皆罄矣。門人中有道材法器者，輒循循以進之。其於雷霆之奧，發揚底蘊，開示來學者多矣。使者一符形，每授門人，各有不同，是乃真人自立法以證派源。考其玄微，同歸一致。自侍宸王真君演道以來，惟真人與西塋沈真人二派支流衍迤，盛于西江，昌于束昊。扶教澤民，莫有甚焉。以延祐庚寅秋日方正午，趺坐問弟子曰：是何時也？弟子曰：日卓午矣。遂索紙筆作愒曰：七十四年明月，也曾陰晴圓缺。今日大地光明，三界虛空透徹。書畢，端坐而逝，顏面如丹。
　　金蓬頭
　　金蓬頭，永嘉人也，名志陽，號野庵。素蓬頭一髻，世因以為號。生而不群，自幼果恥，大志不羈。甫長，慕道棄世，慮若焚溺，遂師全真道士李月溪。月溪乃真常李真人之徒，真常又長春丘真人之高弟也。一見器之，命遊燕趙齊楚，求正乎先德焉，得參事真常李真人。南至袁州，遇守城校尉顛軍子，狀貌偉素，日不與世接，夜宿神祠。師知其異，乃師事之，亦有所得。歷游武夷、龍虎二山。時龍虎主先天觀者傅師正，館師于蓬萊庵。庵據徵君聖井、藐姑諸峰之會，師攀陸崖壑，倡鹿豕，藉雲霧，視以為常。或夜坐盤石，蛇虎值于前，輒愕而逝去。命其徒李全正、趙真純築天瑞庵于峰頂，四方聞其道者，無遠邇凡病患者輒叩之，即應以所供果服之，無不愈。參禮者日集。嘗天旱，登龍井召龍出，語龍出聽。瑜時漸小，躍入神中，乃警以愒，龍騰入水，少頃天大雨。元統癸酉，復隱武夷山，居玉蟾之止止庵。浙束元帥李太平聞而禮之，謂曰：命嚴則民治，心清則欲寡。李益敬服。或有拓者，謀以藥毒之。師預知，命其徒鑿池儲水。果服，浴而出之，安然。今名吐丹井。至元丙子歲正月一日，其同學桂心淵，世稱桂風子，坐解于廬山。師聞之，四月十日令徒書一頌，坐逝。越十三日，面頫若栗，肢體溫軟猶生，瘓於庵側。所受弟子則勞養素、郭處常、李西來、張天全、殷破納、方方壺，皆以道聞於世。
　　歷世真仙體道通鑑績編卷之五竟
　　是書甫成，或者曰：此不編年類傳，何名《通鑑》？愚曰：通鑑者，是通天下之人可得而照鑒也，何必局於編年乎。且神仙傳記，每有不記年代者，不可編年一也。應世見身歷千百載，倏前倏後，難究始終，不可編年一也。茫茫四海，目力難周，安能盡搜傳記，考校異同，而使一傳一事無遺落者，不可編年一也。死一編年，只可提其大要，其事違不載年代者，難以鋪張，若是削除，毋乃太略。如是刪略事邇，學者何以準繩。深思熟慮，不可編年紀事。是故質諸淺見，究觀諸家神仙傳記，歷代史傳，參考成書。他日得暇，又當效儒家《資治通鑑》體，搜諸仙傳年代可考者，編年紀事，作歷世真仙傳道通鑑。然其書但能提綱次序，不能詳述事邊矣。後有博學高人，別立高見，修撰是書者，亦各從其志也。趙道一再拜焚香謹跋。