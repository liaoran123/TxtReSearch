修真十書上清集卷之三十七
　　海南白玉蟾著
　　遊仙巖記
　　黃葉飛雲，新雁篆空，庭蕙破玉，籬菊鑄金。有客來自瓊州，蓬髮垂頤，面赤足，繒草文軀，露經半程，橫錫袒肩，氣□越塵。所適上清之三華，謁雲谷君於薄暮。竹鎖翠煙，簷鐸檄風，寵燈微紅，棲鵲呼雛，客乃弛懷，飲瀑茹芝，丁宵御枕，偃仰無夢，嬰然托窗，鼓唇而歌曰：梧桐枝上秋風起，碧水連天天映水。殘鴉幾點暮山紫，斜陽影落蘆花裏。蜂衙罷聲蛙作市，蔾杖落肩寢蕈桃。天黎明，月痕消，安得異人兮仙巖作逍遙。雲谷君起而歌曰：酒初醒，睡初醒，有客長歌遠玉屏，我將治亮昌兮振瑤領，順風一葉碧潭清，收拾千巖萬壑之爽氣，歸來高臥乎松櫺，與君結詩盟。翌曉，駕小繫柳于鯉魚巖之下。平田鋪暮，鴉鷺分黑白；亂山開盡，松竹自筆墨。釋覽之雞籠石，山花眩眼，巖烏聒耳。放浪登天竺峰，古寺空四壁，柏子裊深殿，紅巒際天，綠嗽架空，猿嘯黃昏，月橫枯樹，虎吼清夜，風號萬竅，疏鍾入雲房，持瓢訪丹井。盤陀無塵坐歌一詩云：峰頭鳩聲呼曉雨，淡煙鎖斷巖前路。夜來湛露滴寒松，斷雲無家風掣空。擁錫兮理屨，乘風欲歸去。雲谷君至是稽首話刀圭之妙，客撫石而歌曰：偃月爐中烏兔，朱砂鼎內龍虎，黑汞入紅鉛，紅爐一粒圓。雲谷君、瓊州客既歸，猿啼古壑，鶴唳玲泉，水國無舟，曳竹陸陸，孤村牛眠，流水白雲，瀟條然如廬阜。間，雲谷君還舊，客已徜徉矣。因筆識其行。
　　雲窩記
　　武夷山，一洞天也。神仙有無，或隱或顯。昔此地錢鏗餌紫芝，能乘風御氣；神姹採黃木，能呼風檄雨。若張魏諸真君，男女得仙者十三輩，不知何年中秋之夕，玉帝宴曾孫也，一盃既罷，蕭鼓回空，當時諸君，霞裙霓袂，然已仙。後世有鍊丹巖、換骨巖者，蓋飄當時事也。世傳止止庵有李道士，幔亭峰有李鐵笛，毛竹洞有李磨鏡，一李耶？三李耶？昇仙洞下有張金蟾，鼓子洞下有張草衣，一張耶？二張耶？及如鼓樓巖之詹，靈巖之葛，與夫先輩道士昊懷玉，皆山中有人見之者，動輟騰風架空，浮葉泛水，丹鬢綠髮，行步如飛，或蛻形，或尸解，或遁或存，使人欲慕之不可得與語者。第相錯愕，不謂千載之下，仙躅寥寥，惟青草白雲尚無恙，猿啼鶴唳，誠不忍聞。驀而丹樞陳先生辟穀不粒，年已七八旬，猶方瞳漆髮，其顏猶童，未知何許人。而終日凝神不語，興寢笑談與常人異，所附身僅一破袖，一日一存乎五曲之間，吟晦翁先生詩山高雲氣深之句，平林煙雨，尚如昨也。於是誅茅伐竹，經營一廬，目其廬曰雲窩。後倚大隱屏，前望三教峰，左則仙掌，右則天柱，面丹爐之石，枕鐵象之巖，龍之形虎之狀，奇哉。束距仁智堂，西抵仙遊館，皆百舉武。松之青、竹之翠、草之綠也，寒猿喚曉，碧煙濛濛，樓鴉催暮，紫霞漠漠，雲飛白花，烏放脆聲，何況山之蒼，水之碧，風又清，月又白，悄無人跡之地。以人問一年，此洞中一日，亦不為過。噫，真樂足矣，宜乎丹樞老者。至於人亦廬，廬亦人，與溪山相忘，與風月俱化，則有紅鸞紫唇，青烏白鶴之事，先生知之。雲窩既覆茅，嘉定之乙亥九月望，煙霞葉古熙如是。駐番）堂記白玉蟾結茅於武夷，偶一日起湖海之興，杖屨飄飄，未數舉步，回首舊廬，猿驚鶴唳，一二揚袂問，不覺已鉛山矣。道遇一褐，挈乎歸堂，循一灶柏子故事，罷戰茗幾碗，應言雲水滋味如此枯淡，如此孤介。又言學道如此艱苦，如此玄奧。予遂有言曰：此去不遠八萬四千餘里，上有太清之都，玄圃丹丘，珠林玉洞，寶花異卉，滿目琳琅，麗雀珍禽，聲聲韶濩，中有長倨大袂漢千輩，舉身如鴻毛，一日一戲青鸞舞白鶴，瞥然於五濁惡世之頂，所視苦趣眾生，生死死生如蟻旋磨，不忍為之鼻酸。於是胎其神於塵胞，範其形於色界，自褪褓以及丫冠，不昧夙昔常生修真養元之念，發猛勇心，辦精進力，易服毀形，問津於道家者流，以此可見其慈憫眾生之美意。或垢面而鬆髮，或赤足而禿鬢，或冠逍逼如意之冠，或服靈靜清淡之服，或青巾紙襖，或巨劍長琴，或單瓢隻笠，或華杖芒鞋，徜徉乎井里，蕭散乎鏖陌。世之人以目爭觀，以手爭指，耆以告稚，甲以諭乙。此則道人也。夫道不可得而名言，惟弘之在人耳。所以前輩著述丹經，又形而為之歌詩、契論，皆顯露金丹之旨，必欲津筏後學，率歸仙吵。所謂鉛銀汞砂者，即龍虎水火也，所謂烏兔房壁者，既馬牛龜蛇也，所謂夫婦男女者，即君臣子母也，所謂乾坤坎離者，即天地日月也。喻之為丁公黃婆，名之為嬰兒姥女，假之為黃茅白雪，不過陰陽二字。覬乎尸解，積漸乎飛昇。以要言之，形與袖也，身與心也，神與氣也，性與命也，其實一理。鑽五行而聚五氣，會三性而結三花，如是而修謂之丹，如是而入謂之道。則道人在天地問，固非庸常物。嗚呼，昔年穴土以為廬，輯草以為窠，寒則紉蘭，餒則茹芝，在於林下，一兩聲鐵笛，發出無窮天地之祕，未得登天以前，巢其身，灰其志，惟恐閑名落人耳，又恐異狀礙人目，與溪山魚烏相忘，與風月煙霞俱化。白雲悠悠，青草芋芋，茂松青竹之下，雖不敢望肉生翅，且圖千百歲坐視桑田滄海如何，此則道人也。良由世丁叔運，時鼓澆風，後進魚龍，各自菽麥，遂建留雲駐鶴之居，以宅此輩，使之宴坐乎繩林，偃仰乎蕈榻，飄雨驟風不能殘其身，凝冰積雪不能冽其體，宜乎身安道隆也。幸而閱闔中往往有奇人志士有大人君子之心，築堂以居此徒，借糧以飯此徒，賴得金丹之旨，一絲之脈不絕，代不乏人以嗚此道。鉛山道堂置之久矣，四明周道明乃瓢笠中翹楚者也，遂啟創堂話柄，有皇甫汝稟、汝渠，素志閑雅，酷慕清虛，舊有棲仙迎真之意，所恨獨掌不嗚鍾也，此意與周道明頗相契券。梓人運斤，陶氏涎臂，倨鳩旱庸，彈指就緒，目之日駐雲。予所喜者，玄綱中興而妙通老人香篆不滅，及乎觀之，專爐，茶鼎瀟灑之甚，復有蒲團、革氈、新博、素壁，殊不墜舊典，早晝擅粥，香積有餘，雲集貼然，巾單掛壁。其問分形化氣之士，又誰不知金汞返還之妙？出沒隱顯，人豈堪測。於篇詩斗酒之餘，彈一兩操琴，舞三四歇劍，狂歌野舞，翔然歸宿，晨香夕燈，規繩整整，使江湖煙雨之叟，楚越風月之士，源源而來，柄柄而止，方見蓬萊三島，移在目前，羽衣霓裳，端可顧揖，斯則道堂之設不虛也。向時，劉安王修仙於漢，昭明太子修仙於梁，李元操修仙於唐，皆宗室中有此挺挺奇特漢，今是堂之主人，此之流也。異日閱籍於天台，換骨於武夷，皆始乎今日建堂納士之舉。前所謂天上神仙，應世玩形而為道人，然則然矣，返本還源，歸根復命，獨不止此，當有一段奇特，世所希有。何哉？丹爐之火玲矣，白雲之鶴飛矣，頂飛雲玉靈之冠，衣寶華玄素之服，乘雲中之青縐，駕天表之綵鸞，登霄極，謁天皇，此時也，神仙應世之事畢矣。雖不至人人皆鍾呂，吾恐其中問有一二。苟能具眼目，得遇青童漆髮之人，手持博山，請所願學，道堂之意如是，道人之事如是。隨喜書此結綠。嘉定丙子雨水後兩日，援筆為記云。
　　橘隱記
　　太微官中，奎星之精化而為松，松之魂，松之魄，戲白龍，翔青鳳，矯嬌鬱鬱，然其問則有七松處士。太微宮中室宿之星，化而為柳，柳之聲，柳之奧，呼黃鵬，入紫鸞，垂垂裊裊，然淡煙疏雨之問，其問則有五柳先生。古人所以隱於松者，蓋欲示其孤高峭勁之節，古人所以隱於柳者，蓋欲彰其溫柔謙遜之志。豈不知七松處士、五柳先生若人在於簡冊中，自有沒世耳目，吾未聞橘之為物果何如焉？揚州厥包橘柚，錫貢江陵千株橘，其人與千戶侯等，如是橘可貴也。《風土記》名橘曰胡柑，巴人有橘革中藏二叟語，如是則橘可奇也。瀟湘有橘鄉，洞庭有橘澤，雲夢有橘里，彭澤有橘市，如是則橘可嘉也。陸績懷橘而遺母，李靖食橘而思兄，如是則可以存孝義。李德裕作《瑞橘賦》，張華作《靈橘歌》，如是則可以入文章。李元有朱實似懸金之句，沈休文有金衣非所悟之句，唐蓬萊殿六月九日賜草臣橘，秦阿房宮正月一日賜草臣橘，耽湖之多橘，寒洲之盛橘，人孰不知橘之為美亦不易多得，故古今多記錄，則橘果為異物也。言其橘園，則天涯散星宿也，觀其橘實，則木杪羅珠璣也，皮薄而瓣豐，膚氣而味甘。劉禹錫之甘瑜萍實、寒比拓漿，又何況其花如龍涎，其葉如鴨髻，其顆如蠟，其霜如瓊，所以呂真人譬喻金丹大如彈丸、色如朱橘。吾今知橘如此也。束南之邦武夷之山玄化之洞沖佑之觀靜廉之庵，有道士焉。陳洪範，字天錫，道號日造齋，生平於琴書外，偏有橘僻，酷嗜橘林，又多種橘。吾意其所愛者，非愛橘也，蓋喜呂真人譬金丹之意，所以一堂風月，滿林煙雨，朝吟暮酌，逍遙自居，必竟內有所養，外有所玩，造次顛沛，常持一金一粒金丹，刻意若是，宜乎隱居於此。則視七松處士、五柳先生，大不相俾。其所居名橘隱，吾是以廣大其意，彰麗其名，不為謬矣。陳天錫之風神骨範，如秋之未霜，如夜之正月，如水之曉綠，如山之春青，一掬精神，已可健羨。平居暇日，閑於軒窗，几案惟蓄一琴，復事一劍，可謂蒼梧紫壎之琴，青萍赤蔣之劍也。多焚桐脂以搗鯨膠，又於篠節以縛毛錐兔穎，大率惟杜松門、空四壁，往來無俗丁者。以此而觀，故可與溪山魚烏爭清閑、奪恬靜，又可與松竹煙霞鬥魂爽、戰滋味也。吾所以喜陳天錫之意如此。一日一撫琴長歌屬飲欲罷，請淘泓、毛穎輩檮予求一篇，蓋欲發明橘隱之意。昔者維山之仙子有詩曰：修鍊還丹苦，不忍見甘橘。青城丈人有詩曰：幾回誤吞橘，便欲昇雲天。此皆古人託意之妙，如此陳天錫所以隱乎橘者，蓋得維山青城二君子之意。況乎夜欲闌，風正清，月皎皎，又下猿啼一聲，千林忽曉，櫛盥之暇，抱琴於橘林之濱，豈無深深妙妙之意？子於此時，吾侑子以一曲，日：橘成林，橘成林，一畝白雲空翠深，中有仙翁抱一琴，夫誰知此心？以是可以見橘隱一片滋味也。海南道人白玉蟾記。
　　棘隱記
　　丹樞先生結廬於武夷五曲之奧，肩戶絕粒，一日一有女道人自束陽而來，訴所求道之狀。遂歷試以恬淡，復語之以風俗薄惡，又言居巖谷之難如此，學道業之難如此，誅茅戮草之難，餽糧給膳之難。然良久而謂先生云：糲粒可以為粥糜，弊執可以為垢衣，華蕾可以餐，儲儲可以炊，但欲覓片地，可以安茅茨，編蘭而為簑，猾拙之火亦可煨，無使雨我頭，無使霜我肌，父母未生前，寒暑何所思，枯骨既火後，無復可訴飢，山中已如此，辦道亦可宜，俄而道果成，鸞鶴滿空飛。先生笑而日：入道之易如窮猿投林，叛道之易如遊魚躍岸，道之在心，即心是道，汝能終始，吾何幸焉。於是納之。此道人者，劉妙清。若疑議，其童年時娉婷嫵媚，使人駭心動目，據以道眼觀之，臭皮袋裹一泓穢膿，是酸苦之蠱，釣迷之餌也。故妙清於紅塵中，卓卓然作撐撐大丈夫氣槃，吾意其仙遊之夢、禪化之魄，所以能蔓然回觀返照，把本來面目作自己本命元辰，向髑髏中打翻筋斗，譬如洗面摸著鼻孔，豈費纖毫力耶？妙清亦作數橡茅屋，棲附先生之廬，取名日棘隱，蓋取何仙姑所謂幽居山林問、荊棘隱此身之句。青松翠竹，瀟灑偷然，鶴唳猿啼，寒煙漠漠，風魂月魄，蕭灑無際，此棘隱之樂也。夫棘隱之中，其所用心者何如哉？吾謂如此棘隱之設，渠必欲覬覦片雲隻鶴作長倨大袂輩也，淵然如墊龍之未雷，宜然如海鷗之正睡，湛然如春空之不雲，寂然如秋潭之有月，悠然如遊魚之躍藻，瀟然如寒鴉之棲蘆，爽然如梧桐之晚風，寥然如芭蕉之曉雨，恍然如晝夢之已覺，渙然如沉病之脫體，了然如久訟之釋囚，杳然如竹逕之夕腸，的然如孤松之夜雪，沖然如耆叟之欲耄，潰然如嬰兄之未孩，安然如海上之三山，灑然如江心之萬頃，悄然如千林之初曉，浩然如萬物之正春，泠然如泛水之點萍，渺然如浮空之一葉，快然如剛刀之破竹，述然如寸絲之繫石。其為妙也， 不可得而形容，其為機也，不可得而測識，此又非棘隱之用心乎？故不有用也，吾必置之於空閑無用之地，使其與溪山魚烏相化，而為一團清虛玲淡之氣，又使其與林泉風月俱點，而為些子奇特清妙之氣味，既如此，其人必蓬萊之霓裳，弱水之羽衣也。蓬萊弱水之問，烏飛不盡，而雲煙渺茫，自非若人，豈容百十舉武、一程兩程而可以亭堠其地乎？古人有《列仙傳》，亦有《列女傳》，皆女流中之大丈夫人也，如此謂如張天師之妻能飛昇而女亦飛昇，許旌陽之妻能飛昇而女亦飛昇，葛仙翁之妻能尸解而其女亦尸解，劉洞天師之妻能尸解而其女亦尸解。夫修真鍊元之士，鍊穀食為精，鍊精為血，鍊血為髓，鍊髓為氣，鍊氣為神，鍊神為道，鍊此一念之道，而為聖人。自非內有所養，而外有所固，則古人、列女何以羽化登仙若是也？玉皇殿前之仙姬，一紫微宮中之天媼，廣寒之月女，蓬萊之雲嬪，大有洞天掌岌之妃，妙梵天府司香之嫗，謂如驪山老姥，與夫青城之蕭氏、王室之童氏、霍童之葛氏、武夷之胡氏、李氏、魚氏，至於何仙姑輩。又聞秦時毛女、漢時黎女，及乎巫山洞庭問，皆有神女所居。而莊子亦言藐姑射之處女形狀。如此形狀，如此神仙，有無？人多半其疑信，若古今所傳，簡冊所述，則女仙信乎有之。仙果可學也，學仙成道，何患乎其不仙乎？人既返老還嬰，則必能回陽換骨，人既能留形住世，則必能變化飛昇。用神仙之心，信神仙之事，學神仙之道，證神仙之果。學仙非為難，出塵離慾為甚難哉，神仙長生久視之道既可學也，則出塵離慾夫何難之有。劉妙清既如此用心，則必可望也。吹簫之女尚能跨鳳，採桑之女猶可駕鶴，吾所以為之點頭仟來求誌，援筆書所可言者。
　　題棘隱壁三絕
　　苔空綠錢死，松死清陰瘦。結廬臥白雲，柏子燒春晝。
　　幽烏噪巖谷，寒煙瑣薜蘿。忽遇金蟾蛛，無人自呵呵。
　　碧草正春風，雨晴竹落涕。白鳥忽飛來，點破一山翠。
　　修真十書上清集卷之三十七竟
　　修真十書上清集卷之三十八
　　海南白玉蟾著
　　題三清殿後壁
　　些兒頑石些兒水，畫工撐眸幾睥睨。忽然心孔開一竅，呼吸攘來歸幅紙。
　　白髮黃冠逞神通，手把武夷提得起。大槐宮中作螻蟻，醒來聞此心豁喜。
　　芒鞋竹杖一彈指，三十六峰落眉尾。魏王豈是中秋死，玉骨猶存香迤邐。
　　八百年來覓隻鶴，一舉直上三萬里。半杯澆濕曾孫齒，幔亭遺事落人耳。
　　新村渡頭拽轉蓬，寒猿聲落青煙裹。老松今已幾年梢，毛竹于今復生米。
　　巖上無人花自紅，幽烏自嗚嗚自止。笑將鐵笛起清風，白雲飛過看無蹤。
　　夜來月影掛梧桐，莓苔滿地綠容容。丹崖高處藥爐空，洞前雲深千萬重。
　　我亦偶來還自去，一夜瀟瀟江上雨。飛廉怒作滿空雪，天柱峰前飛柳絮。
　　題丹樞先生草庵
　　數朵奇峰如削玉，一溪秋水生寒綠。幸有白雲探處茅，更兼明月壇前竹。
　　誅茅伐竹結蓮廬，現成山水可樵漁。隨緣隨分山中住，收拾摩尼如意珠。
　　草廬道人貧徹骨，一廬瀟灑空無物。身中有寶不求人，價大難酬不擔出。
　　朝朝暮暮了身心，山自開花烏自吟。未見桑田成海水，夕陽幾度鎖平林。
　　住此草廬無別衛，終日凝神惟兀兀。不是十洲三島仙，亦非十方三世佛。
　　是箇逍遙無事人，廬中涵蓄一壺春。窗前明月千年影，枕上清風萬劫聲。
　　廬內主人那箇是，古今占斷清閑地。忽然洗面摸得鼻，不飲不食亦不寐。
　　廬空人去煙濛濛，白鶴呼雲滿碧空。一瞻元始天尊面，處處為廬處處同。
　　有箇草廬小復小，此是虛空那一竅。頂頭不掛一莖茅，萬象森羅為拱斗。
　　劫火洞然毫末盡，此廬不壞人如舊。
　　贈趙大虛畫竹石
　　竹魂竹魄竹精神，飛落瀟湘淇水瀕。千竿萬竿競青翠，吹風飲露千年春。
　　先生筆端自風雨，驚起竹魂無著處。一點水墨化成龍，龍孫飛去鵝溪住。
　　先生把筆無遺巡，造物不敢私為春。新梢勁節森寒玉，鸞鳳無處棲夢魂。
　　晉人神仙如孫且(音沮)，畫竹每每天作雨。唐人神仙如張臻，畫竹每每聞鴈嗚。
　　先生自得入神手，一竿兩竿發於酒。當時大醉呼墨奴，一筆掃出竹千畝。
　　酒力安能奪化工，先生鍊就金丹紅。一粒陽光照肺腑，森羅萬象羅心胸。
　　有時持出風竹葉，銀海不寒皆震攝。有時持出雪中枝，恍如凍碧欺漣漪。
　　復能濡墨作石塊，天然峭拔古且怪。沙中伏虎草中犀，教人持向蓬萊賣。
　　竹之清虛石堅硬，以此發明真性命。使人觀石及愛竹，知有真箇趙元靜。
　　先生醉時常風顛，世人眼孔無神仙。我今珍藏數本畫，雲鶴來也公歸天。
　　贈畫魚者
　　昔日僧縣所畫魚，三十六鱗依翠蒲。沈詢畫中多畫魚，鼓鱗揚鬣今為圖。
　　古人妙畫猶不朽，今人妙處古未有。郭丹青者冠古今，天下畫魚第一手。
　　畫到妙處手應心，心匠巧甚機智深。紙上溶溶一溪水，放出鐵鱔三二尾。
　　金鱗錦鬣紅玉髻，圉圉洋洋戲波裹。小魚如針同隊行，躍身嗜水弄浮萍。
　　擲頭掉尾浮沉勢，三聚二散浮躍意。筆分濃淡計萬鱗，劃鬚點眼勻墨痕。
　　狀如拋尺量波練，復似穿梭擲水紋。宛然鱖鱖巢青藻，漁翁未釣先吹火。
　　壁上魚躍水不流，稚子睥睨敲針釣。君今畫到入神處，此畫一出聲尤著。
　　魚雖無腸有活意，玉波浸符澄寒渚。深恐後夜或雷雨，化作龍飛禹門去。
　　贈郭丞務蘆腰
　　畫士郭熙畫之冠，郭熙去後名未斷。其裔復有郭萬里，胸中丹青飽無限。
　　為誰作此蘆鴈圖，傑出南齋宇文煥。煙水瀟瀟風捲蘆，沙邊鴻鴉暮相呼。
　　瀟湘洞庭此秋景，世問此畫知有無。幻出樓鴉三四隻，八九葉蘆橫古磧。
　　欲宿未宿嘹唳聲，漁舟泊岸山煙黑。秋風吹落梧葉黃，過鴈往往歸衡陽。
　　橫空書字人不識，飛過有影沉滄浪。落霞浸水江村暮，數隻翱翔回古波。
　　引頸舉喙啄荷花，飛越戍樓西畔去。雲寒月淡西塞秋，幾聲悽切惹人愁。
　　岸頭飛共丹楓落，打團成陣訪沙鷗。似此景物似此意，君今畫之不難事。
　　數幅鵝溪冰雪嫌，須臾掃出蘆鴈市。世問豈無學畫者，未必有與君相似。
　　我欲置之筐筍問，滿筍爽氣生秋寒。恐君此畫無人見，有畫聞者誰敢戰。
　　掛於幽軒素壁問，一日須看千百遍。
　　清虛堂詠雪
　　長空慘慘晝如夜，嚴風刮得雲片下。寒猿傍樹不敢聲，江梅羞開恐易謝。
　　萬山無限落葉愁，處處凝煙纏草舍。枯搓凍僵不復活，飛廉截住陽春赦。
　　餒虎呼雛入巖臥，過烏如梭鑽樹罈。園林蕭索無一物，幾夜霜威煞無藉。
　　欲雨不雨數點霰，雪意沉吟天似詐。滿空飛起楊花駕，三日兩日凍不化。
　　眼前幻出白玉樓，不敢登陸空嗟訝。肌膚生粟鼻流水，前村新酷復增價。
　　漁翕溪畔笑收網，魚亦不知鉤有麝。洗鐺簇火煎雪荼，垂簾疊足說清話。
　　呼童鑿碎硯中冰，呵手團樂結詩社。詩成此景尚自爾，安得王維收入畫。
　　純陽會
　　一點薰風舞綠槐，祝融衮火從南來。海棠落地蜂蝶去，池館無人蓮未開。
　　溶溶一掬清和髓，純乾已作牝馬矣。嶽瀆將此英雄氣，收來頓在葫蘆裹。
　　階前十有四莢莫，諫議夜來夢麒麟。披懈老訪自鼻笑，胞胎未兆天元春。
　　洞賓弄巧翻成拙，蓬萊路上空明月。牆頭梅子枝上蠟，池畔榴花葉裹血。
　　生來挺挺其精神，所適性癖窮天真。驀然悟得鉛汞機，敢謂大道無楚秦。
　　忽爾金丹成九轉，十月胎圓人不問。撼動乾坤走鬼神，青雲白鶴方解悶。
　　天下後世思真人，常與真人慶誕辰。櫻廚開正來日，釋氏亦欲制蠟人。
　　不知故事自誰始，實自五代譙陵起。王詵建會集冠褐，飛來白鶴不知幾。
　　次則蕭氏建宅仙，七閩萬戶生祥煙。一郡二郡漸風化，駿駸知省洞賓賢。
　　城南城北走幾次，人亦不知回老是。但見老松作人語，先生攜墨歸誰氏。
　　太平寺裹作篇詩，又道磨鏡嫌人癡。岳陽市心一長嘯，鐵笛無聲今幾時。
　　寶姿有人潘氏子，功名願足心肺喜。奢年崇奉迄今日，四海杖屨紛如蟻。
　　萬指叢中見玉蟾，不作衣衫藍縷嫌。題詩祝君勵金石，晨香夕燭增肅嚴。
　　妙通老人暗撫掌，何年熊熊入夢想。待渠崢嶸欲及羿，整頓衣缽福無量。
　　半千白鶴呼青雲，青雲深處瓊梅新。有人要問飛昇事，只看天邊日月輪。
　　贈城西謝知堂時通
　　蓬萊山上神仙翁，道貌挺挺喬如松。雙眸炯炯黑於漆，臉邊隱隱如桃紅。
　　有時仰天笑開口，撮起崑崙歸右手。忽然虛空跌落地，不覺滿腹藏星斗。
　　有時驚起老龍號，一口吸盡滄浪波。打破混沌揣出骨，拈起芥子貯山河。
　　偃月爐中煮天地，煎鍊日魂并月髓。笑把葫蘆禁鬼神，杖頭挑起山和水。
　　樂巴嚶飯飛成蜂，左慈剪艾化為龍。夏月梅花冬月電，似此仗倆問呂鍾。
　　撮土為香猶是假，水底麟麒取作鮮。鬼神眼精突出外，無根樹下騎鐵馬。
　　工夫到處戲極時，拈弄造化如兒嬉。大蟲舌上翻筋斗，卻笑金剛學畫眉。
　　女媧要補西天竅，鍊石不得羲皇笑。秦皇鑿山通四淇，漢帝掣之一長笑。
　　先生手持沒底籃，出有入無猶不凡。擁此道衛問四海，洞賓今正覓同參。
　　盞裹綿包或聚散，火裹遊魚水裹膈。黃鶴樓前大醉時，撐眼撮與鍾離看。
　　水盆攪散五色沙，滿地寫出龍蛇花。自將一盞遺巡酒，敢向人前化作茶。
　　第籬裹面一條路，透入青霄雲外去。十字街頭開鋪席，翻手覆手成雲雨。
　　如今天下覓無人，似君道衛真入神。踏遍江湖今幾春，都來一箇雲水身。
　　端午述懷
　　方瀛山上風颼颼，五月六月常如秋。松花落地鶴飛去，萬頃白雲空翠浮。
　　夜半蟾賒落丹井，琪林深鎖寒煙暝。滿天白露點蒼苔，蛙市一散萬籟靜。
　　三樹兩樹啼斷猿，樹玲棲禽夜不眠。數點飛螢戀沙逕，山腰石澗悲寒泉。
　　鐘聲隔斷華胥路，不知蝴蝶飛何處。摩娑兩眼摺紙裊，人道今辰正端午。
　　曉雨初霽梅子肥，龍孫脫摔新鸞飛。山居蕭然無一物，摘薑搗麥充晨炊。
　　憶著往年五月四，葛巾羽扇鸞溪市。龍艘破浪漿萬枝，釭鼓聒天旗掣水。
　　紙錢飛起屈原祠，行人往來如蟻移。桐花入鬢綵繫臂，家家禦疫折桃枝。
　　庭前綠艾制綠虎，細切莒蒲斟綠醋。美鵝鰭鯉辦華筵，玲浸水團包角黍。
　　今年寂寞坐空山，山雨山風生曉寒。默庵令我休噫氣，作詩略述山居意。
　　安得兩腋生飛翰，與君飛上沈寥問，免使在世賦辛酸。
　　仙巖行
　　醉擭七尺霜前竹，雲錦山前灣幾曲。溪頭秋雨添寒綠，蛟龍玲浸一壺玉。
　　夢花錦岸紅欲流，稻田高下鋪賽局。碧巖聳出碧天半，烏不敢飛縮雙足。
　　古洞無人石酒榨，峭壁仙倉積天粟。老梢指顧猶驚呼，神利鬼劃出崖谷。
　　搗藥聲乾人已仙，萬丈丹井一泓泉。風擊古松飛翠蓋，日射蒼苔鑄綠錢。
　　藤蘿拽樹擘輕煙，黃鶴一去今何年。天欲夕陽空嗚蟬，夜深嶺月向人圓。
　　蕭寺老屋留數橡，殘僧亡一掩柴門。鐵像面壁蕭蕭然，瓦爐無火古殿前。
　　寒鴉到窗簷息溜，暮雲衰草覺山瘦。褚裊不暖不成眠，虎聲入耳猿聲叫。
　　幾點疏星落梧桐，丹巒紫壑高相鬥。
　　鷰巖行
　　何當汗漫跨青牛，曉露泠泠白玉樓。有客來從天竺峰，渡頭恰趁一篙風。
　　秋風著力送行李，吹入騖巖松竹裹。松竹賡悽天作秋，空來空去空中浮。
　　高巖萬丈聳空碧，仙爺騎鶴去無跡。丹爐不火草芋芋，數問巖屋掩寒煙。
　　下有龍潭綠無底，瀑布懸崖千尺水。夜來月影空滿山，石鍾一響生秋寒。
　　王騖何年巖下舞，飛時化作滿天雨。盡言此巖多仙靈，白鶴點破一山青。
　　煙霧罩山石常潤，莓苔滿地翠無盡。我欲他年此鍊丹，奪取人問千歲閑。
　　有箇高人陸巖主，抱琴對我彈中吕。勸我他年歸去來，此巖莫被煙雲埋。
　　胡東原香錦亭
　　東皇剖破勾芒腹，錦心繡腸香馥郁。絳都風雨倨億春，花魂無主自精神。
　　黃鵬初喚柳開眼，海棠枝上春煙緩。放出一點兩點紅，牆頭紅腮微笑風。
　　東原去後花無主，春工亦懶施機杼。亭前忽遇詩酒仙，花亦噴出些龍涎。
　　風催雨鑽花不辨，滿庭芬芳生爛慢。牡丹吐火花欲然，日將錦繡鋪苔氈。
　　詩狂夢與花神飲，酒醉不與花神寢。酒闌令我憶束原，花木雖在人惻然。
　　此詩終不為花作，惆悵束原此丘壑。而今賞花不見人，但見蜂蝶飛閑亭。
　　修真十書上清集卷之三十八竟
　　修真十書上清集卷之三十九
　　海南白玉蟾著
　　雲遊歌二首
　　雲遊難，雲遊難，萬里水煙四海寬。說著這般滋味苦，教人怎不鼻頭酸。
　　初別家山辭骨肉，腰下有錢三百足。思量尋思訪道難，今夜不知何處宿。
　　不覺行行三兩程，人言此地是漳城。身上衣裳典賣盡，路上何曾見一人。
　　初到江村宿孤館，烏啼花落千林晚。明朝早鱔又起行，只有隨身一柄傘。
　　漸漸來來興化軍，風雨瀟瀟欲送春。惟有一身赤骯髓，囊中尚有三兩文。
　　行得艱辛腳無力，滿身痛癢都生蝨。茫茫到此赤條條，思欲歸鄉歸不得。
　　爭奈旬餘守肚飢，埋名隱姓有誰知。來到羅源興福寺，遂乃捐身作僕兒。
　　初作僕時未半月，復與主僧時作別。火雲飛上支提峰，路上石頭如火熱。
　　炎炎畏日正燒空，不堪赤腳走途中。一塊肉山流出水，豈曾有扇可搖風。
　　且喜過除三伏暑，蹤跡于今復劍浦。真箇徹骨徹髓貧，荒郊一夜梧桐雨。
　　黃昏四顧淚珠流，無笠無蓑愁不愁。偎傍茅簷待天曉，村翁不許茅簷頭。
　　聞說建寧人好善，特來此地求衣飯。耳邊且聞慚愧聲，阿誰肯具慈悲眼。
　　憶著從前富貴時，低頭看鼻皺雙眉。家家門前空舒手，那有一人憐乞兒。
　　福建出來到龍虎，上清宮中謁宮主。未相識前求掛搭，知堂嫌我身藍縷。
　　恰似先來到武夷，黃冠道士叱罵時。些兄餿飯玲熟水，道我孤寒玷辱伊。
　　江之束西湖南北，浙之左右接西蜀。廣閩淮海數萬里，千山萬水空碌碌。
　　雲遊不覺已多年，道友笑我何風顛。舊遊經復再去來，大事忽忽莫怨天。
　　我生果有神仙分，前程有人可師問。于今歷練已顏頂，胸中不著一點悶。
　　記得兵火起淮西，賡凍數里皆橫尸。幸而天與殘生活，受此飢渴不堪悲。
　　記得武林天雨雪，衣衫破碎風刮骨，何況身中精氣全，猶自凍得皮進血。
　　又思古廟風雨時，香爐無火紙錢飛，神號鬼哭天慘慘，露玲雲寥猿夜啼。
　　又思草履臥嚴霜，月照蒼苔落葉黃，未得些兒真受用，如何禁得不悽凍。
　　偶然一日天開眼，陳泥丸公知我懶，癸酉中秋野外晴，獨坐松陰說長短。
　　元來家裹有真金，前日辛勤枉用心。記得長生留命訣，結茅靜坐白雲深。
　　鍊金丹，亦容易，或在山中或在市，等閑作此雲遊歌，恐人不識雲遊意。
　　又
　　嘗記得，洞庭一夜雨，無蓑無笠處，偎傍茅簷待天明，村翁不許簷頭住。
　　又記得，武林七日雪，衣衫破又裂，不是白玉蟾，教他凍得皮迸血，只是寒徹骨。
　　又記得，江束夏熱時，路上石頭如火熱，教我何處歇，無扇可搖風，赤腳走不報。
　　又記得，青城秋月夜，獨自松陰下，步虛一闋罷，口與心說話，寒煙漠漠萬籟靜，彼時到山方撮乍。
　　又記得，瀟湘些小風，吹轉華胥夢，銜山日正紅，一聲老鴨嗚，鴨嗚過耳尋無蹤，這些子歡喜消息與誰通？
　　又記得，淮西兵馬起，枯骨排數里，欲餐又無糧，欲渴復無水。
　　又記得，一年到村落，瘟黃正作惡，人來請符水，無處堪摸索，神將也顯靈，亂把鬼神捉。
　　又記得，北那山下行，古墓秋草生，紙錢雨未乾，白楊風蕭蕭，荒臺月盈盈，一夜鬼神哭不止，賴得度人一卷經。
　　又記得，通衢展手處，千家說慚愧，萬家說調數，倚門眼看鼻，頻頻道且過，滿面看盡笑，喝罵教吾去。
　　又記得，入堂求掛搭，嫌我太藍縷，直堂與單位，知堂言不合，未得兩日問，街頭行得匝，復入悲田院，乞兒相混雜。
　　又記得，幾年霜天臥荒草，幾夜月明自絕倒，幾日淋漓雨，古廟之中獨自坐，受盡寒、忍盡飢，未見些子禪，未見些子道。
　　賢哉翠虛翁，一見便憐我，說一句痛處針便住，教我行持片餉問，骨毛寒心花，結成一粒紅。
　　渠言只此是金丹，萬卷經，總是閑，道伏千萬箇，豈識真常道。這些無蹊蹺，不用暗旗號。
　　也是難，八十老翁咬鐵盤，也是易，一下新竹刀又利。說與君，雲遊今幾春，蓬頭赤骯體，那肯教人識。
　　快活歌
　　快活快活真快活，被我一時都掉脫。散手浩歌歸去來，生姜胡椒果是辣，
　　如今快活大快活，有時放顛或放劣。自家身裹有夫妻，說向時人須笑殺。
　　向時快活小快活，無影樹子和根拔。男兒端的會懷胎，子母同形活潑潑。
　　快活快活真快活，虛空粉碎秋毫末。輸迴生死幾千生，這回大死方今活。
　　舊時窠臼潑生涯，于今淨盡都掉脫。元來爹爹只是爹，懵懵懂懂自瓜葛。
　　近來髻絮辨束西，七七依前四十八。如龍養珠心不忘，如雞抱卵氣不絕，
　　又似寒蟬吸曉風，又如老蚌含秋月。一箇閑人天地間，大笑一聲天地闊。
　　衣則四時惟一納，飯則千家可一缽。三家村裹弄風狂，十家街頭打鵲突。
　　一夫一妻將六兒，或行或坐常兀兀。收來放去任縱橫，即是十方三世佛。
　　有酒一盃復一盃，有歌一闋又一闋，日中了了飯三餐，飯後夠夠睡一歇。
　　放下萬綠都掉脫，脫得自如方快活。用盡醒醒學得癡，此時化景登晨訣。
　　時人不會翻筋斗，如飢喫鹽加得渴。偶然放浪到廬山，身在白蘋紅夢問。
　　一登天籟亭前望，黃鶴未歸春雨寒。心酸世上幾多人，不鍊金液大還丹。
　　忘形養氣乃金液，對景無心是大還。忘形化氣氣化神，斯乃大道透三關。
　　絳宮炎炎偃月爐，靈臺寂寂大玄壇。朱砂乃是赤鳳血，水銀乃是黑龜肝。
　　金鉛採歸入土釜，木汞飛走居泥丸。華池正在氣海內，神室正在黃庭問。
　　散則眼耳鼻舌忙，聚則經絡榮衛閑，五臟六腑各有神，萬神朝元歸一靈。
　　一靈是謂混元精，先天後天乾元亨。聖人採此為藥材，聚之則有散則零。
　　晝夜河車不暫停，默契大造同運行。人人本有一滴金，金精木液各半斤。
　　二十八宿歸一爐，一水一火須調勻。一候剛兮一候柔，一爻武兮一爻文。
　　心天節候定寒暑，性地分野分楚秦。一日八萬四千里，自有斗柄周天輸。
　　人將蛻殼陰陽外，不可不鍊水銀銀。但得黃婆來紫庭，金翕詫女即婚姻。
　　青龍白虎繞金鼎，黃芽半夜一枝春。九曲江頭飛白雪，崑崙山巔騰紫雲。
　　丁公默默守玉爐，交媾溫養成胎嬰。神水沃滅三尸火，慧劍掃除六賊兵。
　　無中生有一刀圭，糞丸中有蛻娘形。誠哉一得即永得，片餉中問可結成。
　　忽然四大生虛白，不覺一靈升太清。縱使工夫汞見鉛，不知火候也徒然。
　　大都要藉周天火，十月聖胎方始圓。雖結丹頭終耗失，要須火候始凝堅。
　　動靜存亡宜沐浴，吉凶進退貴抽添。火力綿綿九轉後，藥物始可成胎仙。
　　一時八刻一周天，十二時辰准一年。每自一陽交媾後，工夫鍊到六純乾。
　　精神來往知潮候，氣血盈虛似月魂。一轂從來三十輻，妙處都由前後弦。
　　專氣致柔為至仁，禮義智信融為仁。真土歸位為至真，水火金木俱渾全，
　　精水神火與意土。鍊使魂魄歸其根，先天一氣今常存，散在萬物與人身，
　　花自春風烏自啼。豈知造物天為春，百姓日用而不知。氣入四肢徒雕殘，
　　松竹虛心受氣足，凌霜傲雪長年青。況人元神本不死，此氣即是黃芽鉛，
　　老松可少病可健，散者可聚促可延。心入虛元行火候，內景內象壺中天。
　　須知一塵一蓬萊，與走一葉一偓佺。神即火兮氣即藥，心為爐兮身為田，
　　自耕自種自烹鍊，一日一粒如黍然。靈芝一生甘露降，龜蛇千古常相纏。
　　一朝雷雷撼山川，一之則日萬則煙。日中自有金烏飛，夜夜三更入廣寒。
　　子子孫孫千百億，爐鼎雞犬皆登天。大道三十有二傳，傳到天台張悟真，
　　四傳復至白玉蟾。眼空四海嗟無人，偶遇太平興國宮，白髮道士其姓陳。
　　半生立志學鉛汞，萬水千山徒苦辛，一朝邂逅廬山下，擺手笑出人間塵。
　　翠閤對床風雨夜，授以丹法使還元。人生何似一盃酒，人生何似一盞燈。
　　蓬萊方丈在何處，青雲白鶴欲歸去。快活快活真快活，為君說此末後句，
　　末後一句親分付，普為天下學仙者，曉然指出蓬萊路。
　　又
　　破袖雖破破復補，身中自有長生寶。拄杖奚用叢頭藤，草鞋不用田中藥。
　　或狂走，或兀坐，或端立，或仰臥，時人但道我風顛，我本不顛誰識我。
　　熱時只飲華池雪，寒時獨向丹中火，飢時愛喫黑龍肝，渴時貪吸青龍腦。
　　絳官新發牡丹花，靈臺初生蒼芭草。卻笑顏回不為夭，又道彭鏗未是老。
　　一盞中黃酒更甜，千篇內景詩尤好。沒絃琴兒不用彈，無生曲子無人和。
　　朝朝暮暮打惑癡，且無一點閑煩惱，尸解飛昇總是閑，死生生死無不可。
　　隨綠且喫人問飯，不用繅蠶不種稻。寒霜凍雪未為寒，朝飢暮餒禁得餓。
　　天上想有仙官名，人間不愛真人號。跨虎金翕是鉛兄，乘龍姹女為汞嫂，
　　泥丸宫裹有黃婆，解把嬰兒自懷抱。神關黑關與心關，三關一簇都穿過。
　　六賊心如火正焚，三尸膽似天來大，不動干戈只霎時，破除金剛自搜邏，
　　一齊縛向火爐邊，碎如微塵如斬挫。而今且喜一粒紅，已覺丁公婚老媼。
　　當初不信翠虛翁，豈到如今脫關鎖。葉苗正嫩採歸來，猛火鍊之成紫磨。
　　思量從前早是早，翠虛翁已難尋討，我今不見張平叔，便把悟真篇罵倒。
　　從前何知古聖心，慈悲反起兒孫禍。世人若要鍊金丹，只去身中求藥草。
　　十月工夫慢慢行，只愁火候無人道。但知進退與抽添，七返九還都性燥。
　　溪山魚烏憊逍遙，風月林泉供笑傲。蓬頭垢衣天下行，三千功滿歸蓬島。
　　或居朝市或居山，或時呵呵自絕倒。雲滿千山何處尋，我在市塵誰識我。
　　必竟想地歌
　　我生不信有神仙，亦不知有大羅天。那堪見人說蓬萊，掩面卻笑渠風顛。
　　七返還丹多不實，往往將謂人虛傳。世傳神仙能飛昇，又道不死延萬年。
　　肉既無翅必墜地，人無百歲安可延。滿眼且見生死俱，死生生死相循旋。
　　翠虛真人與我言，他所見識大不然。恐人綠淺賦分薄，自無壽命歸黃泉。
　　人身只有三般物，精神與黑常保全。其精不是交感精，迺是玉皇口中涎。
　　其黑即非呼吸黑，乃知卻是太素煙。其神即非思慮神，可與元始相比肩。
　　我聞其言我亦怖，且怖且疑且擎拳。但知即日動止問，一物相處常團圓。
　　此物根蒂乃精氣，精氣恐是身中填。豈知此精此神黑，根於父母未生前。
　　三者未嘗相返離，結為一塊大無邊。人之生死空自爾，此物湛寂何傷焉。
　　吾將嬰然以自思，老者必不虛其言。是我將有可愛業，渠必以此示言詮。
　　開禧元年中秋夜，焚香跪地口相傳。謁爾行持三兩日，天地日月軟如綿。
　　忽然嚼得虛空破，始知鍾呂皆參玄。吾之少年早留心，必不至此猶塵綠。
　　且念八百與三千，雲鶴相將來翩翩。
　　安分歌
　　神仙底事君知否，君若知兮求不苟，先且回頭自揣量，須是瞞心方開口。
　　神仙有衛非不傳，也要儂家有夙綠，若也人人皆會得，天機容易向人言。
　　學道學仙須篤志，堅然一念無疑意，如是操心無始終，又道辨金將火試。
　　你門心地荊棘多，善根纔發便成魔，若能先合神仙意，已分無時也奈何。
　　心地不明言行惡，做出事來須是錯。自家無取他無求，思量何似當初莫。
　　想他思量本故然，且教自己放心堅。君看古今得事者，一片靈臺必不然。
　　未見志人須願見，逢著人時心百變。何綠傳授有易難，自是玄門未歷鍊。
　　問你如何不料量，自家窮達任穹蒼。但且奈心依本分，人言有麝自然香。
　　玉蟾本是山林客，尋箇好心人難得，于今且趁草鞋壯，臉似桃紅眼正黑。
　　玉蟾你也好凱頭，何似拂袖歸去休，有可度人施設處，便還鍾吕逞風流。
　　無人知，獨自去，白雲千里不回顧，依前守取三腳鐺，且把清風明月煮。
　　茶歌
　　柳眼偷看梅花飛，百花頭上束風吹。壑源春到不知時，霹靂一聲驚曉枝。
　　枝頭未敢展鎗旗，吐玉綴金先獻奇。雀舌含春不解語，只有曉露晨煙知。
　　帶露和煙摘歸去，蒸來細搗幾千杵。捏作月團三百片，火候調勻文與武。
　　碾邊飛絮捲玉塵，磨下落珠散金縷。首山黃銅鑄小鐺，活火新泉自烹煮。
　　蟹眼已沒魚眼浮，颳颳松聲送風雨。定州紅玉琢花甍，瑞雪滿甌浮白乳。
　　綠雲入口生香風，滿口蘭芷香無窮。兩腋颼颼毛竅通，洗盡枯腸萬事空。
　　君不見，孟諫議，送茶驚起盧全睡。又不見，白居易，餽茶喚醒馬錫醉，
　　陸羽作茶經，曹暉作荼銘，文正范公對茶笑，紗帽籠頭煎石姚。
　　素虛見雨如丹砂，點作滿盞莒蒲花。東坡深得煎水法，酒闌往往覓一呷。
　　趙州夢裹見南泉，愛結焚香淪茗綠。吾儕烹茶有滋味，華池神水先調試。
　　丹田一畝自栽培，金聶姹女採歸來。天爐地鼎依時節，鍊作黃芽烹白雪。
　　味如甘露勝醞酬，服之頓覺沉癘甦。身輕便欲登天衢，不知天上有茶無。
　　大道歌
　　烏飛金，兔走玉，三界一粒粟，山河大地幾年塵，陰陽顛倒入玄谷。
　　人生石火電火中，數枚客鵲枝頭宿。桑田滄海春復秋，乾坤不放坎離休。
　　九天高處風月玲，神仙肚裹無閑愁。世問學仙者，胸襟變清雅。
　　丹經未讀望飛昇，指影談空相誑嚇。有時馳騁三寸舌，或在街頭佯做啞。
　　正中恐有邪，真裹須辯假。若是清虛泠澹人，身外無物赤灑灑。
　　都來聚炁與凝神，要鍊金丹賺幾人。引賊入家開寶藏，不知身外更藏身。
　　身外有身身裹覓，沖虛和氣一壺春。生擒六賊手，活嚼三尸口，
　　三尸六賊本來無，盡從心裹忙中有。玉帝非惟惜詔書，且要神炁相保守。
　　此神此炁結真精，喚作純陽周九九。此時方日聖胎圓，萬丈崖頭翻筋斗。
　　鉛汞若糞土，龍虎如雞狗，白金炁錫幾千般，水銀朱砂相鼓誘，
　　白雪黃芽自無形，華池神水無泉溜。不解回頭一著子，衝風冒雨四方走。
　　四方走，要尋師，尋得邪師指授時，迷迷相指可憐伊。大道不離方寸地，
　　工夫細密有行持。非存思，非舉意，非是身中運精氣，一關要鎖百關牢，
　　轉身一路真容易。無心之心無有形，無中養就嬰兒靈。學仙學到嬰兒處，
　　月在寒潭靜處明，枯木生花卻外香，海前時與白鷗盟。片餉工夫容易做，
　　大丹只是片時成。執著奇言并怪語，萬千譬喻今如許。生也由他死由他，
　　只要自家做得主。
　　空中雲也可縛，水中月也可捉。身心兩箇字，是火也是藥。
　　龜蛇烏兔總閑言，夫婦男女都颺卻。
　　君不見，虛無生自然，自然生一炁，一炁結成物，炁足分天地。
　　天地本無心，二炁自然是。萬物有榮枯，大數有終始。
　　會得先天本自然，便是性命真根蒂。
　　《道德》五千言，《陰符》三百字，形神與性命，身心與神炁，
　　交媾成大寶，即是金丹理。世人多執著，權將有作歸無作，猛烈丈夫能領略。
　　試把此言閑處嚼，若他往古聖賢人，立教化人俱不錯。況能驀直逕路行，
　　一條直上三清閣。三清閣下一團髓，晝夜瑤光光爍爍。雲谷道人仙中人，
　　骨氣秀茂真磊落，年來多被紅塵縛，六十四年都是錯。刮開塵垢眼豁開，
　　長嘯一聲歸去來。神仙仗倆無多子，只是人問一味呆，忽然也解到蓬萊。
　　武夷散人與君說，見君真箇神仙骨。我今也不鍊形神，或要放顛或放劣，
　　寒時自有丹田火，飢時只喫瓊湖雪。前年仙師寄書歸，道我有名在金闕。
　　閑名落世取不迥，而今心行尤其乖。那堪玉帝見憐我，詔我歸時未肯哉。
　　祈雨歌
　　天地聾，日月瞽，人問亢旱不為雨，山河憔悴草木枯。天上快活人訴苦，
　　待吾騎鶴下扶桑，叱起倦龍與一斧。奎星以下亢陽神。縛以鐵扎送鄧府。
　　驅雷公，役電母，須臾天地問，風雲自吞吐。欽火老將擅神武，
　　一滴天上金瓶水，滿空飛線若機杼。化作四天凍，掃卻天下暑，
　　有人饒舌告人主，未幾尋問行雨仙，人在長江一聲櫓。
　　修真十書上清集卷之三十九竟
　　修真十書上清集卷之四十
　　海南白玉蟾著
　　題武夷五首
　　不見虹橋接幔亭，空餘水綠與山青。客來剔出些奇勝，五曲溪頭大隱屏。
　　其二
　　龍釀仙掌巖頭水，鶴唳幔亭峰上雲。但得明窗塵一匕，躍身去謁武夷君。
　　其三
　　芳草暗分流水綠，老松剛借遠山青。獨拈鐵笛溪頭立，吹與洞中仙子聽。
　　其四
　　顯道真人去不回，幔亭不見舊樓臺。曾孫倚著寒松立，日落風悲猿自哀。
　　其五
　　山聳千層青翡翠，溪流萬頃碧瑁璃。遊人來此醉歸去，幾箇親曾到武夷。
　　題紫芝院
　　武夷山前嘯一聲，雲愁霧慘野猿驚。閑披破袖藏風月，醉把葫蘆禁鬼神。
　　仗弄銀蟾攪天地，夜烹金鼎煮星辰。睡酣不覺機關路，身是紅光火一輪。
　　題鄭通妙方丈
　　無爭之棋兩三局，自勸之酒一二盃。但且任麼隨俗過，丹成雲鶴自然來。
　　九曲雜詠
　　一曲昇真洞
　　得得來尋仙子家，昇真洞口正蜂衙。一溪春水漾寒碧，流出紅桃幾片花。
　　二曲玉女峰
　　插花臨水一奇峰，玉骨瓊肌處女容。煙袂霞衣春帶雨，雲鬢霧鬢曉梳風。
　　三曲仙機巖
　　織就霓裳御冷風，玉梭隨手化成龍。天孫歸去星河畔，滿洞白雲機杼空。
　　四曲金雞巖
　　水滿寒潭渾看月，山藏空谷正吞煙。金雞初報洞中曉，咿喔一聲飛上天。
　　五曲鐵笛亭
　　滿天沆產起清風，白鶴飛來上翠松。月玲山空吹鐵笛，一聲喚起玉淵龍。
　　六曲仙掌峰
　　仙子捫蘿上翠崖，巖頭舊有鍊丹臺。至今石上留仙掌，十指春蔥積綠苔。
　　七曲石唐寺
　　高僧參透趙州禪，拔寺移歸兜率天。天聖二年二月朔，一宵雷雨撼山川。
　　八曲鼓樓巖
　　萬丈高巖聳石樓，雲單煙桶瞰寒流。幔亭昔聚曾孫宴，石鼓舉歸古渡頭。
　　九曲新村市
　　落日移舟上碧灘，桃花林外見青山。耳邊忽爾聞雞犬，不遇劉郎不肯還。
　　九曲棹歌十首
　　武夷
　　三十六峰真絕奇，一豁九曲碧漣漪。白雲遮眼不知處，誰道神仙在武夷。
　　一曲
　　幔亭峰下泛仙船，洞口瓊花瑣翠煙。一自魏王歸絳闕，至今哀怨嶺頭猿。
　　二曲
　　山下于今幾代孫，當時簫鼓寂無聞。丹爐復爾生春草，玉女峰前空白雲。
　　三曲
　　仙船停棹架巖頭，黃鶴歸天今幾秋。滿洞桃花人不見，一溪綠水為誰流。
　　四曲
　　萬頃秋光無著處，滿潭清水瑩青銅。金雞叫落山頭月，漠漠寒煙颯颯風。
　　五曲
　　聞道誰吹鐵笛聲，石崖轟裂老龍驚。當年人已服丹去，千古荒亭秋草生。
　　六曲
　　仙掌峰前仙子家，客來活水煮新茶。主人遙指青煙裹，瀑布懸崖剪雪花。
　　七曲
　　寂寂秋煙瑣碧灣，往年此地有禪關。水神移入龍官去，一夜風雷吼萬山。
　　八曲
　　幾點沙鷗泛碧流，蘆花兩岸暮雲愁。鼓樓巖下一聲笛，驚起梧桐飛葉秋。
　　九曲
　　山市晴嵐天打圍，一村雞犬正殘暉。稻田高下如棋局，幾點鴉飛與鷺飛。
　　武夷有感十一首
　　春
　　雨霽煙凝正夕陽，子規啼斷幾人腸。東風不動些情思，無限落花春自香。
　　夏
　　鶯喚綠楊抽嫩葉，蝶催碧藕發新花。颯然一點薰風至，日落山前噪亂鴉。
　　秋
　　雨餘秋蘚幾堆錦，日出朝葵千簇金。對景適然發清嘯，野猿驚泣綠楊深。
　　冬
　　幾尺雪藏山逕暮，一枝梅簇洞門春。溪頭昨夜水寒綠，風捲彤雲發曉瞋。
　　曉
　　風吹萬木醒棲鵲，月落西山啼斷猿。雲捲翠微深處寺，一聲鍾落碧巖前。
　　暮
　　碧雲紅樹晚相問，落日亂鴉天欲昏。人去採芝不知返，草廬空自掩柴門。
　　行
　　雨腳初收起暮煙，芒鞋竹杖翠林邊。束風解發陽春意，放出落花啼烏天。
　　住
　　月玲風清三逕竹，猿啼鶴唳一窗雲。開門放入前山翠，試把星兒柏子焚。
　　坐
　　千山猿叫月如晝，萬籟風號天正秋。霧濕蒼苔煙漠漠，白雲飛夢過瀛洲。
　　臥
　　下煙深人不來，白雲寂寂掩．蒼苔。松花落地烏聲寂，一枕清風送夢回。
　　結末
　　道人心與物俱化，對景無思詩自成。詩句自然明造化，詩成造化寂無聲。
　　題精舍
　　到此黃昏颯颯風，巖前只見藥爐空。不堪花落煙飛處，又聽寒猿哭晦翁。
　　臨安天慶陳道士遊武夷以頌贈之
　　七閩多山水，兩淮好風月。瀟湘之煙雲，巴廣之雨雪。收拾歸武林，細與令師說。
　　詠雪
　　青女懷中釀雪方，雪兒為鈾露為漿。一朝雪熟飛廉醉，酸得束風一夜狂。
　　題凝翠閣
　　日射新苔鑄綠錢，山聳花屏草刺氈。剩把苔錢買風月，山屏低擁草氈眠。
　　題西軒壁
　　隨身風雨幾清閑，不做人問撥底官。朝飲一壺朱鳳髓，暮餐八兩黑龍肝。
　　打開俗網了無事，縛住時光自駐顏。昨夜夢回天上去，瓊樓玉闕不勝寒。
　　贈潘高士
　　冬至鍊朱砂，夏至鍊水銀。常使居土釜，莫令鉛汞分。子母既相感，火候常溫溫。如是既久久，功成昇紫雲。
　　又
　　龍虎戰百六，烏兔交七九。坎離直寅申，艮巽司卯酉。一粒同朱橘，千古永不朽，八月十五夜，三盃冬至酒。
　　贈趙縣尉
　　半斤雷火燒紅杏，一滴露珠凝碧荷。錦帳中問藏玉狗，寶瓶裹面養金鵝。
　　鉛花朵朵開青藥，汞葉枝枝發絳柯。莫問嬰兒并詫女，等閑尋取舊黃婆。
　　贈趙翠雲
　　金公詫女到黃家，活捉蒼龜與赤蛇。偃月爐中烹玉藥，朱砂鼎裹結金花。
　　奔歸氣海名朱驥，飛入泥丸是白鴉。
　　贈衢怡真
　　地魄天魂日月精，奪來鼎內及時烹。柢行龜鬥蛇爭法，早是龍吟虎嘯聲。
　　神水華池初匹配，黃芽白雪便分明。這些是飲刀圭處，漸漸抽添漸漸成。
　　贈黃－學虞丈
　　修爵固當修天爵，選官何似選天官。青縐走遍皇都易，白鶴飛來絳闕難。
　　贈陳孔目
　　製錦堂前萬事閑，掉頭來入武夷山。當年種放如能學，白鶴青雲也不難。
　　贈陳先生三首
　　炯炯雙眸古老錐，手提向上大鉗鎚。驀然尋著鍾離老，捉住長髯問是誰。
　　木人手裹揮泥劍，石女頭邊帶鐵花。龍漢元年冬上己，相逢一盞趙州茶。
　　翻身趨倒玉葫蘆，神水華池一夜枯。驀地夜行見月影，水晶盤裹走明珠。
　　修真十書上清集卷之四十竟
　　修真十書上清集卷之四十一
　　海南白玉蟾著
　　滿江紅詠武夷
　　憶昔秦時，中秋日、武夷九曲。煙寂寂、斜陽數尺，寒鴉枯木。三十六峰凝曉翠，一溪流水生秋綠。正滿林、桂子散天香，飛金粟。神仙客，金丹熟。玉韶下，雲生足。石頭新換骨，尚黏紅肉。夜半月華明似晝，玉皇降輩鋪般練。笑曾孫、回首幔亭前，空松竹。
　　念奴嬌詠雪
　　廣寒宮裹，散天花、點點空中柳絮。是處樓臺皆似玉，半夜風聲不住。萬里盥城，千家珠瓦，無認蓬萊處。但呼童，且去探梅花，攀那樹。垂簾未敢掀開，獅兒初捏就。見佳人偷觀，溪畔漁翁，蓑又重，幾點沙鷗無語。竹折庭前，松僵路畔，滿目都如許。問要晴，更待積痕消，須無雨。
　　水調歌頭詠茶
　　二月一番雨，昨夜一聲雷。鎗旗爭展建溪，春色占先魁。採取枝頭雀舌，帶露和煙搗碎。鍊作紫金堆。碾破香無限，飛起綠塵埃。汲新泉，烹活火，試將來。放下兔毫，甌子滋味舌頭回。喚醒青州從事，戰退睡魔百萬，夢不到陽臺。兩腋清風起，我欲上蓬萊‘。
　　水調歌頭自述十首
　　金液還丹訣，無中養就兒。別無他衛，只要神水入華池。採取天真鉛汞，片餉自然交媾。一點紫金脂，十月周天火，玉鼎產瓊芝。你休癡，今說破，莫生疑。乾坤運用，大都不過坎和離。石裹綠何懷玉，因甚珠藏蚌腹，借此顯天機。何況妙中妙，未易與君知。
　　二
　　喫了幾辛苦，學得這些兒。蓬頭赤腳，街頭巷尾打無為。都沒蓑衣笠子，多少風煙雨雪。便是活阿鼻，一具骷髏骨，忍盡千萬飢。頭不梳，面不洗，且愍癡自家屋裹，黃金滿地有誰知。這裹一聲慚愧j 那裹一聲調數，滿面笑嘻嘻。白鶴青雲上，記取這般時。
　　三
　　苦苦誰知苦，難難也是難。尋思訪道，不知行過幾重山。喫盡風倨雨億，部見霜凝雪凍。飢了又添寒，滿眼無人問，何處扣玄關。好因綠，傳口訣，鍊金丹。街頭巷尾，無言暗地自生歡。雖是蓬頭垢面，今已九旬來地，尚且是童顏。未下飛昇詔，且受這清閑。
　　四
　　天下雲遊客，氣味偶相投。暫時相聚，忽然雲散水空流。飽飲閩中風月，又愛浙問山水，杖屨且逍遙。太上包中下，只得箇無憂。是和非，名與利，一時休。自家惺了，不成得怠地埋頭。任是南州北郡，不問大張小李，過此便相留。且喫隨綠飯，莫作俗人愁。
　　五
　　未遇明師者，日夜苦憂驚。及乎遇了，得些口訣又忘情。可惜蹉跎過了，不念精衰氣竭，碌碌度平生。何不回頭著，下手採來烹。天下人，知得者，不能行。可憐埋沒，如何怎地不惺惺。只見口頭說著，方寸都無些子，只管看丹經。地獄門開了，急急辦前程。
　　六
　　堪笑塵中客，都總是迷流。冤家纏縛，算來不是你風流。不解去尋活路，只是檐柳負鎖，不肯放教休。三萬六千日，受盡百年憂。得人身，休蹉過，急須修。烏飛兔走，剎那又是死臨頭。只這眼前快活，難免無常兩字，何似出塵囚。鍊就金丹去，萬劫自逍遙。
　　七
　　有一修行法，不用問師傳。教君只是、飢來喫飯困來眠。何必移精運氣，也莫行功打坐，但去諍心田。終日無思慮，便是活神仙。不惑癡，不狡詐，不風顛。隨綠飲啄，算來命也付天然。萬事不由計較，造物主張得好，凡再任天然。世味只如此，接做幾千年。
　　八
　　一箇清閑客，無事掛心頭。包巾紙襖，單瓢隻笠自逍遙。只把隨身風月，便做自家受用，此外復何求。倒指兩三載，行過百來州。百來州，雲渺渺，水悠悠。水流雲散，于今幾度寥花秋。一任烏飛兔走，我亦不知寒暑，萬事總休休。問我金丹訣，石女跨金牛。
　　九
　　不用尋神水，也莫問華池。黃芽白雪，算來總是假名之。只這坤牛乾馬，便是離龍坎虎，不必更猜疑。藥物無斤兩，火候不須時。偃月爐，朱砂鼎，總皆非。真鉛真汞，不鍊之鍊要何為。自己金公姥女，漸漸打成一塊，胎息象嬰兒。不信張平叔，你更問他誰。
　　十
　　要做神仙去，工夫譬似閑。一陽初動，玉爐起火鍊還丹。捉住天魂地魄，不與龍騰虎躍，滿鼎汞花乾。一任河車運，逕路入泥丸。飛金精，採木液，過三關。金木問隔，如何上得玉京山。尋得曹溪路脈，便把華池神水，結就紫金圓。免得飢寒了，天上即人問。
　　水調歌頭修鍊
　　土釜溫溫火，祟籥動春雷。三田升降，一條徑路屬靈臺。自有真龍真知。這裹一聲慚愧，那裹一聲調數，滿面笑嘻嘻。白鶴青雲上，記取這般時。
　　三
　　苦苦誰知苦，難難也是難。尋思訪道，不知行過幾重山。喫盡風倨雨億，部見霜凝雪凍。飢了又添寒，滿眼無人問，何處扣玄關。好因綠，傳口訣，鍊金丹。街頭巷尾，無言暗地自生歡。雖是蓬頭垢面，今已九旬來地，尚且是童顏。未下飛昇詔，且受這清閑。
　　四
　　天下雲遊客，氣味偶相投。暫時相聚，忽然雲散水空流。飽飲閩中風月，又愛浙問山水，杖屨且逍遙。太上包中下，只得箇無憂。是和非，名與利，一時休。自家惺了，不成得怠地埋頭。任是南州北郡，不問大張小李，過此便相留。且喫隨綠飯，莫作俗人愁。
　　五
　　未遇明師者，日夜苦憂驚。及乎遇了，得些口訣又忘情。可惜蹉跎過了，不念精衰氣竭，碌碌度平生。何不回頭著，下手採來烹。天下人，知得者，不能行。可憐埋沒，如何怎地不惺惺。只見口頭說著，方寸都無些子，只管看丹經。地獄門開了，急急辦前程。
　　六
　　堪笑塵中客，都總是迷流。冤家纏縛，算來不是你風流。不解去尋活路，只是檐柳負鎖，不肯放教休。三萬六千日，受盡百年憂。得人身，休蹉過，急須修。烏飛兔走，剎那又是死臨頭。只這眼前快活，難免無常兩字，何似出塵囚。鍊就金丹去，萬劫自逍遙。
　　七
　　有一修行法，不用問師傳。教君只是、飢來喫飯困來眠。何必移精運氣，也莫行功打坐，但去諍心田。終日無思慮，便是活神仙。不惑癡，不狡詐，不風顛。隨綠飲啄，算來命也付天然。萬事不由計較，造物主張得好，凡再任天然。世味只如此，接做幾千年。
　　八
　　一箇清閑客，無事掛心頭。包巾紙襖，單瓢隻笠自逍遙。只把隨身風月，便做自家受用，此外復何求。倒指兩三載，行過百來州。百來州，雲渺渺，水悠悠。水流雲散，于今幾度寥花秋。一任烏飛兔走，我亦不知寒暑，萬事總休休。問我金丹訣，石女跨金牛。
　　九
　　不用尋神水，也莫問華池。黃芽白雪，算來總是假名之。只這坤牛乾馬，便是離龍坎虎，不必更猜疑。藥物無斤兩，火候不須時。偃月爐，朱砂鼎，總皆非。真鉛真汞，不鍊之鍊要何為。自己金公姥女，漸漸打成一塊，胎息象嬰兒。不信張平叔，你更問他誰。
　　十
　　要做神仙去，工夫譬似閑。一陽初動，玉爐起火鍊還丹。捉住天魂地魄，不與龍騰虎躍，滿鼎汞花乾。一任河車運，逕路入泥丸。飛金精，採木液，過三關。金木問隔，如何上得玉京山。尋得曹溪路脈，便把華池神水，結就紫金圓。免得飢寒了，天上即人問。
　　水調歌頭修鍊
　　土釜溫溫火，祟籥動春雷。三田升降，一條徑路屬靈臺。自有真龍真虎，和合天然鉛汞，赤子結真胎。水裹捉明月，心地覺花開。一轉功，三十日，九旬來。抽添氣候，鍊成日血換骷髏。四象五行聚會，只在一方凝結，方寸絕纖埃。人在泥丸上，歸路入蓬萊。
　　沁園春修鍊
　　要做神仙，鍊丹工夫譬似閑。但姥女乘龍，金公御虎，玉爐火熾，土釜灰寒。鉛裹藏銀，砂中取汞，神水華池上下間。三田內、有一條逕路，直透泥丸。一聲雷震崑山，真棄籥飛衝夾脊雙關。見白雪漫天，黃芽滿地，龜蛇繚繞，烏兔掀翻。自古乾坤，這些坎離，九轉烹煎結大還。靈丹就，未飛昇上闕，且在人寰。
　　又贈胡葆元
　　要做神仙，鍊丹工夫亦有何難。向雷聲震處，一陽來復，玉爐火熾，金鼎煙寒，詫女乘龍，金公跨虎，片餉之問結大還。丹田裹、有白鴉一箇飛入泥丸。河車運入崑山，全不動纖毫過此關。把龜蛇烏兔，生擒活捉，霎時雲雨，一點成丹。白雪漫天，黃芽滿地，服此刀圭永駐顏。常溫養，使脫胎換骨，身在雲端。
　　滿庭芳修鍊
　　鼎用乾坤，藥須烏兔，怠時方鍊金丹。水中虎吼，火裹赤龍蟠。況是兌鉛震汞，自元谷、上至泥丸。些兒事，坎離復垢，返老作童顏。五行全四象，不調停火候，問斷如閑，六天呈所指，玉出崑山。不動纖毫雲雨，頃刻處、直透三關。黃庭內，一陽來復，丹就片時問。
　　又
　　兩種汞鉛，黃婆感合，如如真虎真龍。周年造化，蹙在片時中。鑪裹溫溫種子，玄珠象氣透三宮，金木處，鍊成赤水，白血自流通。無中胎已兆，見龜蛇烏兔，恍惚相逢。但坎離既濟，復娠交融。了得真空命脈，天地裹、萬物春風。陰陽外，天然夫婦，一點便成功。
　　酹江月冬至贈胡胎仙
　　因看斗柄，運周天，頓悟神仙妙訣。一點真陽，生坎位，點卻離宮之缺。造物無聲，水中起火，妙在虛危穴。今年冬至，梅花依舊凝雪。先聖此日閉關，不通來往，皆為旱生設物。物含生育意，正在子初亥末。自古乾坤，這些離坎，日日無休歇。如今識破，金烏飛入蟾窟。
　　水調歌頭
　　昔在虛皇府，嘯詠紫雲中。不知何事，誤蒙天謫與公同。偶到金華洞口，忽見和闌翕，老子挺挺眾中龍。握手歸仙隱，談笑起天風。忽相逢，一轉瞬，酒盃空。幾時再會，唱賡詞翰倒金鍾。只恐武夷山裹，千古猿啼鶴唳，未便躡飛虹。公欲歸仙去，我亦繼公蹤。
　　又
　　丙子七月十八日得雨，午後大風起，因有感。
　　一葉飛何處，天地起西風，夜來酒醒，月華千頃浸簾攏。塞外賓鴻來也，十里碧蓮香滿，澤國寥花紅。萬象正蕭爽，秋雨滴梧桐。釣臺邊，人把釣，興何濃。昊江波上，煙寒水玲剪丹楓。光景暗中催去，覽鏡朱顏猶在，回首燕巢空。鐵笛一聲曉，喚起五淵龍。
　　又
　　一箇奇男子，萬象落心胸。學書學劍，兩般都沒箇成功。要去披緇學佛，首下一拳輕快，打破太虛空。末後生華髮，再拜玉清翕。二十年，空挫過，只飄蓬。這回歸去，武夷山下第三峰。住我舊時庵子，碗水把柴升米，活火煮教濃。笑指歸時路，弱水海之束。
　　又
　　知院生辰
　　兩鬢青絲髮，雙眼黑方瞳。人皆道是昭慶、一箇老仙翕。暫別蓬萊弱水，自把星冠月被，玉佩舞薰風。醉入桃源路，歸去不知蹤。舉雲傲，嗚鐵笛，撫絲桐。滿前劍弁，森列稽首捧金鍾。挺挺松形鶴貌，任待桑田變海，寶鼎粒丹紅。玉帝下明詔，獨騎上天宫。
　　滿江紅詠白蓮
　　昨夜嫦娥，遊洞府醉歸天闕。綠底事、玉簪墮地，水神不說。持向水晶宮裹去，曉來捧出將饒舌。被薰風、吹作滿天香，誰分別。芳而潤，清且潔，白似玉，寒於雪。想玉皇後苑，應無此物，只得賦詩空賞嘆，教人不敢輕攀折。笑李廳梅瘦，不知他、真奇絕。
　　阮郎歸舟行即事
　　淡煙凝翠鎖寒蕪，斜陽掛碧梧。沙頭三兩鴉相呼，蕭蕭風捲蘆。何處笛，一聲孤。岸邊人釣魚，快帆一夜泊桐廬，問人沽酒無。
　　修真十書上清集卷四十一竟
　　修真十書上清集卷之四十二
　　海南白玉蟾著
　　懶翁齋賦
　　眉山蘇森老於懶，以懶翁名其齋。翁其真懶耶？雖曰鷗不入鴛鴻也，其如蒼生鴃望何。吾聞訪兒時不甚懶也，以黃絹鞭心，以青衫結髮，以勳業覽鏡，以文章鏖鋒。折旋俯仰於周孔之問，軒昂軼蕩於韓柳之外。彼時黔黎見翁者，以手爭指，以目爭諸，皆有望吾懶翕以禹皋為心也。今何為其懶乎？一班未露而仕意已飽，儒林煙薄，學海波寒，豈不孤朋簪拭目之望？自嘉泰問收筠陽時，翕既乞祠，逮作衡陽侯，復有武夷歸隱之請。蓋懶翁無心於仕，而宦情如秋，故於縉紳問，無苞直從臾之欲，所以龍蟠而不雨也。訪今已過於從心之一年，宜乎猶懶於前，而投閑終老於雲水堆中矣。翕有金華之浮家，即其先侍郎之故廬也。堂前有丈餘空隙，遂以八九橡而宇之，三面開牖，粗可容膝，砌板代磚，濡灰飾壁，蓄一枝花，立綠桐之琴，事三尺汶陽碧符之劍。翁欲睡時，化為蝴蝶飛，上登華胥國；翁欲飲時，伸頸如玉虹，一吸酒海乾；翁欲吟時，玉樹忽生風，珠璣吐落紙；翕欲棋時，縱橫星斗亂，剝琢玉聲寒；翁欲舞時，谷神移玉山，飛劍指空碧；翁欲行樂時，橫拖七尺笻，松間一長嘯；翁欲狂歌時，一聲吹鐵笛，喚起玉淵龍。謂如溪山得名，草木無咎者，翁亦從而詩之；花魂無主，月魄不歸者，爺亦從而酒之。翕但懶於世事，而此皆不懶之懶也。閑時而棋，興時而飲，暢時而歌，醉時而睡，此生為任，真所適得自若也。事各各付事物，無心於事，無事於心，此則翁之懶處也。希顏之坐忘，傚綦之喪偶，漸入希夷，與物俱化，至於忘寢忘食之地，則謂之真懶也。翁也，心君殿清閑，白眼視朱紫，政所謂杜鵑罵鴻鵲，丹棘笑楩楠也。翁居齋中，惟懶所適，雨送添硯之水，竹供掃榻之風，雲常展遮山之簾，草鋪坐石之褥。晝則博山飛碧蛇，夜則銀釭泛紅粟，飲酒吞風月，吟詩咬水雲，斫竹斬春風，移花鋤曉月，此則翁之懶中不能懶也。客從武夷來，見訪如此懶，遂造懶翁齋，醉筆自淋漓，應問懶翁曰：束風開柳眼，黃烏罵桃花，齋中自有春，不喜出郊飲。翁於此時，懶於踏青乎？幽軒風雨過，明月一池蓮，筆下生薰風，此心不受暑。翁於此時，懶於入林乎？落葉隨孤鴉，呼霜要辨寒，秋光滿乾坤，萬象自瀟灑。前於此時，懶於登高乎？水浸梅花影，猿呼一樹霜，芋火煨地爐，烹茶自煮雪。蒲於此時，懶於探梅乎？翕曰：然。噫，塵埃刺眼，名利焚心，豈能一旦頓然似翁如此懶也。壁上之琴幾日蒙塵，窗問之硯幾日無水，翁懶之故也。清風而關門，留月而待榻，翕懶之甚也。懶訪有廬可以避風雨，有田可以供擅粥，有子可以嗣衣缽，不與俗交，不與人語，公羽之身前，乃一老禪也。既見武夷白玉蟾，遂喜而終日與語，玉蟾喜而賦此齋。時乃嘉定丙子初夏十有五日也。毛穎玄、陶泓等侍。
　　醫癱癤序
　　阮脂鳳卵，所以療癰癤，此扁鵲之學也。麟臘龜趾，所以療癱廊，此榆批之學也。術而非貴，則藥亦不甚賤，學而不到，而人以為甚奇。以奇人學所不可到，則術之貴而藥亦不廉也，皆榆村、扁鵲事也。武夷道士黃季長，少年遊俠於崇岡曠野問，曾遇一異人，授以癱廊之藥。要知其方，緘藏肘後，益不可以示人。若觀其人，豐神爽邁，宜乎其遇人也。夫人之身，一氣流溢，苟有瘦納，則懷膿結血，彌浹凝滯，呼天訴痛，有不能自已者。或其失所血之癱，導所內之漬，則淋漓其衣，齟齬其身，是豈人所欲哉？人之身有四百四病，獨癱廊為可酸心。今黃季長之為人，則榆批、扁鵲輩也。今季長之所肉藥，則蛻脂鳳卵、麟臘龜趾也。一日訪于雲窩，因告其所學如此，所用藥如此，所療人不計其幾何者又如此，意其必欲吾篇翰紙文以為賞音。吁，麝不風而自馥，珠不蚌而自媚，又奚必吾之弄柔訥，為作文者捧腹？吾既知能事如此，因告之曰：孫思邈有言：癱疽初生結肉瘦，癱疽既生凝肉珠，癱疽初破剖肉瓜，癱疽既破剖肉橘。因思此語，則人之患癱疽者，誠為不忍。然吾若臨癱疽之前，則必熨眉不開，蹙額不顧，將欲揉之，必復欲吮之，是豈所為見，公必效此醫。公宜乎稔所福、蓄所行者，蓋與樵徒之蘇、彫療之力也。秦皇刻人肉，漢武剝人皮，公知之乎？公治癱廊不事乎楷煎，不事乎針刮，惟以藥攻其內，復以藥傅其外，使其釋然如葉脫枝，換然如花結實，則公之用心也。書此以布施。
　　屏睡魔文
　　人生無百年，能有幾一日，況百年三萬六千日，總有三百六十萬刻，且如一刻，但撚指問，而晨興暮寢，古今之常也。一百年內，以百五十五萬刻可以應酬，以百五十五萬刻可以寢息，除寢息之外，人生只有五十年光陰矣，況不滿百年者乎？今但好睡，曾無知草木之不知也。元神離舍，渙散無歸，真氣去體，呼吸無主，雲掩心天，波渾性海，慧鏡生塵，智劍無刃，以興為寢，以明為晦，冥然如鬼山，黯然如鬼谷。其酣兮如酒醉不醒，其暝兮如藥酘酩酊，其滋味兮如旱魚入網羅，其意思兮如飢鼠貪畫餅，其鼾兮如雷霆攪萬山，其競兮如波濤落崖井。以慧刃攻之不破，以智索挽之不回，明窗諍几之靜，辨素蕈小枕之清哉？內而虛谷貯萬神，外而大塊宅百骸。雙眼如膠漆也，四肢而委石也，睡魔來也，與心猿意馬而作伍也。謁心君而不臣，睹谷神而不拜，占吾身之瓊臺玉闕，作睡魔之營寨，其勢高萬丈，其力重千斤，賊我之魂魄，葬我之精神，盜吾家之丹砂，劫吾家之寶帑。幻出窟宅，變現物象，追之不敢以符錄，順之不可以奠酊。於是貶青州從事，呼黑甜，喚黃妳，而召雲腴使者，授以劍一，使之斬之。恬然而不動干戈，怡然而不改聲色，睡魔愈熾。遂命墨松御史、兔穎中書、玄玉騎吏、刻溪都尉，驅龍役虎而戰之，塞鼻緘舌，以耳聽耳，以眼視眼，其睡魔也港身於華胥，戢跡於槐國，化而為蝴蝶，改而為螻蟻，兩楹之問，獻歡有聲。遂乃結柳輿而緝草舟，盛楮錢而囊竹黍，畫牛而挽車，繪龍以棹舟，三揖睡魔而語之日：聞子欲去久矣，擇日具舟車，汝等當辭吾，有飯飽幾盂，有酒醉幾壺，攜汝朋儔行，不可復滯居，倏然如雲飛，瞥然如電舒，汝曹自問心，有意於行乎？屏息而潛聽其言，返眼而內視其形，啼笑不成，恍惚不寧，縮肩而煉頸，張眼而吐舌，初疑其有無，今知其為睡魔也。如有言曰：睡本無魔， 汝心自黑，汝寒我不衣，汝飢我不食，與汝無絲毫之忿，與汝有膠漆之契，今欲歸而無家，雖辭子而安得不落涕，我鬼也，非人也，奚用乎舟車，奚用乎飲撰，吾欲餐而無口，吾欲衣而無袒，吾欲車而無路，吾欲舟而無岸，汝能推反思，非吾為汝患，汝但洗心而習定，可以封形而閉神也。復語之曰：汝徒聞我靜坐，則窺我戶牖，汝徒見我默思，則越我官牆，吾非陳搏夢入鴻荒，吾非襄王夢入高唐，不可妖我，劈汝天斧。睡魔四五，面面相顧，亦復有言曰：吾雖曰睡魔之精，乃汝自身之一靈，神清則睡魔去，神昏則睡魔生，但睡其形而不睡其神可也，聚之為元精，蓄之為一靈，融之為太虛，放之為太清，令子住舍而留形，可以不死，可以長生。予笑曰：不知我之屏睡魔乎？睡魔之屏我乎？
　　道學自勉文
　　司馬子微初學仙時，以瓦礫百片置於案前，每讀一卷《度人經》，則移瓦一片於案下，每日百刻，課經百卷，如此勤苦，久而行之，位至上清定錄太霄丹元真人。又如葛孝先初鍊丹時，常以念珠持於手中，每日坐丹爐邊，常念玉帝全號一萬遍，如是勤苦，久而行之，位至玉虛紫靈普化玄靜真人。我輩何人，生於中華，誕於良家，六根既圓，性識聰慧，宜生勤苦之念，早臻太上之階。烏躍於扶桑，兔飛於廣寒，燕歸於烏衣，鴈度於衡山。羲和驅日月，日月催百年，人生如夢幻，視死如夜眠。幾度空搔首，溺志在詩酒，渾不念，道業心猿無所守。吾今劃自玆，回首前程路，青春不再來，光陰莫虛度，他日塊視人寰，眼卑宇宙，騎白雲，步紫極，始自今日。勉之勉之。
　　夢說
　　神農夢天皇與之以嘗草玉書，帝夢到華胥大庭之國，舜夢拜乎丞，高黃也明止宗夢得說，孔子夢見周公，老聰夢遊脣賓，此皆夢也。彼乃不睡之睡，非夢之夢也。謂如莊周夢為蝴蝶，又與呂洞賓夢為螻蟻大故殊途也。《南華經》云：其寢無夢，其覺無憂，此所以凝神不分，聚氣不散而然也。彼皆就羲皇心地上著到，故所謂夢者，乃神交氣合誠而爾也，非睡中妄想之夢也。若不明夢中無夢之理，則飛識遊魂泛然而無歸、冥然而不返，將見於見聞覺知境界，而化為胎卵濕化之歸也，況夫酬醉萬機，唱賡百念，事物膠擾方寸不寧，此乃開眼之夢也，何況於睡乎？束坡云：世問無眼禪，齁齁一覺睡者，此也。嗟乎，今之人也，糟釀其一靈，塵垢其一性，甚矣，古德云：幻身是夢。
　　艮庵說贈盧寺丞子文
　　艮其背，不獲其身，行其庭，不見其人，無咎。彖曰：艮，止也。時止則，時行則行，動靜不失其時，其道光。艮其止止所也。上下敵應不與，是以不獲其身，行其庭不見其人，無咎也。象日：兼山艮，君子以思不出其位 。前輩云：觀一部《華嚴經》：不如讀一艮卦，綠《華嚴經》只於止觀，然艮有兼山之義。山者，出字也，雖止於晦而出於明，所謂行到水窮處，坐看蕾買起時也。
　　修真十書上清集卷之四十二竟
　　修真十書上清集卷之四十三
　　海南白玉蟾著
　　知宮王琳甫贊銘
　　萱堂一枕兮紅光入懷，龍巖虎石兮瑞氣結神胎。北帝真人兮斡箕統魁，丙子生。蘭亭楔日兮虛星落庭槐。丙子肖，屬北帝也。又況北神生曰槐木，乃虛危之精。生而神靈兮珠庭日角，煙髯威肅兮電眼閃爍。奢齜善詞翰兮心宇該博，方寸晞慕兮片雲孤鶴。青拎蛻體兮琳宫遇師模，九天降雨露兮皮冠而羽倨。瓊鍾振玉梵兮聲徹太虛，歷職表白。藥殿校圖籍兮綠軸丹書。次嘗掌籍。沖鍊白鉛花兮紅爐點雪，穀神無象兮碧潭秋月。函丈二席兮價聞上闕，副知官事。砭愚斷陋兮誨語飛瓊屑。袖裹青蛇兮脊外之青銅，踏破鐵鞋兮養素于竹宮。參謁洞府，歸于太一。兩階饒舌兮御前享天爵，御前符水法師。筆下吼雷霆兮缽內藏蛟龍。長歌歸故山兮古松寒菊，群參納聚醞兮薰眾主奸粥。勉領官盟。飛罡化訣兮正一天心法，視微聽沖兮靈寶中盟線。霞拎珠珮兮秉圭視玄壇，監度法籌。青鉤黑鑲花兮落紙鬼膽寒。玄域中興兮扶頹起墜，三界稽首兮萬神生懼。含真而宅仙兮俱陶鳩梓，藻稅橫龍樓兮花磚砌阮詩。修造殿宇。御賜蒲獸兮晨夕奮瓊音，百度復舉兮宗綱崛起，死讚骨行兮質俚而不文。紅顏皓齒兮甲子一周春，時六十歲。兩鬢生黑絲兮人言四旬許，金丹巳熟兮鸞鶴天上人，天上人兮自號日拙庵。笑做乎三華兮諸方已罷參，所居乃三華殿。博山飛玲蛇之篆兮啟瑤筍而誦琅函，橫羽扇岸綸巾兮塵尾發清談。清談之時，有方外客至而歌之日：青布納，碧華節，詩昤白芍藥，曲唱紫芙蓉，一局著殘人事醒，七絃彈破世問空。時乎泛一葉於滄海之外，時乎飛片羽於虛空之中。鐵笛橫吹老龍泣，金樽一倒琪花紅。孤猿嘯夜月，淡露滴秋風。雲錦谿深碧無底，天蒼山秀綠不窮。白鶴外占長嘯於蓬萊之束，青童回首指道神仙中之最雄。
　　讚管轄陳君綠雲先生之像
　　瞻師之神，寒空片月。知師之心，紅爐點雪。聞師之德，冰清玉潔。見師之蹟，霜炎冰熱。師之一言，斬釘截鐵，師之一行，殺人見血。風月情懷，松筠志節。道法陸沉，玄徒瓦裂，師領郡檄，雷轟電掣。冠冕洞宫興大施設，輪輿梗楠，陶涎坏甌，麗以粉奐，飾以藻素。不逾年間，滄江貫折，度五神足，霞裙森列。方有倫緒，閉間洽悅。胡為雲鶴，奄歸帝闕。溪山失翠，猿烏悽切。散詞玉祠，柏子一熱。追慕替絢，使人哽咽。
　　虛靖先生
　　七返還丹阿誰無，先生歸去誰識渠。時人要見真虛靖，北斗西邊一點如。
　　朱文公像疏
　　天地棺，日月葬。夫子何之？梁木壞、太山頹、哲人萎矣。兩楹之夢既往，一唯之妙不傳，竹簡生塵，杏壇已草。嗟文公七十一撰，玉潔冰清；空武夷三十六峰，猿啼鶴唳。管絃之聲猶在耳，藻火之像賴何人？仰之彌高，鑽之彌堅，聽之不聞，視之不見，恍兮有像，未喪斯文。惟正心誠意者知，欲存神索至者說。
　　贊文公遺像
　　皇極墜地，公歸于天。武夷松竹，落日嗚蟬。
　　自讚
　　神府雷霆吏，瓊山白玉蟾。本來真面目，水墨寫霜縑。
　　又
　　千古蓬頭胱足，一生服氣餐霞。笑指武夷山下，白雲深處吾家。
　　倪梅窗喜神贊
　　燕頷虎頭古班超，龍章鳳姿晉嵇康。高人心地本無象，風清月玲倪梅窗。
　　周伯神喜神贊
　　方丈老仙客，寸心水一滴。雙臉紅朱砂，兩眼點黑漆。咄，白鬚撫掌笑呵呵，白鶴一去無人識。
　　修真十書上清集卷之四十三竟
　　修真十書上清集卷之四十四
　　海南白玉蟾著
　　為武夷道眾奏名傳法謝恩醮詞
　　琅函發祕，老君開設教之門。玉局呈祥，靖應啟流方之路。以八極鍊魂而救苦，以九靈飛步而騰章。天心有三符二印之傳，雷府有五社十蠻之應。所以驅禳災疾，用茲考召鬼神。某等齋香信以投誠，各傳法要，飲丹泉而作誓，永續真風。
　　化真君簑衣疏語
　　九鸞之車，九鳳之輿，飾以黃雲，護以紫霧。八鶴之馭，九龍之輩，駕於赤注，行於丹丘。皆經中所說天下之威儀，而人問豈知世外之華飾。今張魏二真君為祈雨而出境，而王謝諸君子宜先日以安車。蜀錦昊綾，皆可護風蔽日；秦麻越苧，亦宜剪雪裁銷。一行筆下之龍蛇，無盡空中之雷雨。
　　化畫應緣功德疏
　　道本無形，豈因繪形飾像。人須見物，方纔隨物興心。是宜畫所不可畫之容，所以曉未曾曉之者。青鸞朱鳳，在剛風浩氣之前；白鶴蒼龍，於浮靄太空之上。箇中元有象，其物非強名。既心存目想之猶堪，豈粉飾金粒而不可。恍恍惚惚，儼然賢聖之雲臻；簡簡禳禳，宜爾福祥之川至。化修造精舍疏膏車秣馬，為尋仙子而來；賽鼎寢茵，未愜遊人之意。欲刻蘿煙蘚雨
　　之地，廣為松風竹月之廬，以數橡，上漏下濕之憂；屬幾載，左枝右梧之篤。威舟岸畔，皆酒酣耳熱之餘；落篇庭
　　前，正詩興心狂之甚。相逢不拈出，後會幾時來？
　　緣化度牒疏
　　伏以青鈇千縉，不待跨揚州之鶴；白綾三尺，要須獲西狩之麟。口頭雖不敢道有此夤緣，命裹那堪又帶這般題目。雲龍風虎，信乎會合良時，星鵑霞魚，好箇清閑道士。知音纔出手，好事便臨頭。
　　又
　　白髮老聘過函關，只得尹喜。黃冠莊子任漆園，惟接季伊。妙處從來父子不傳，知音亦有檀信成就。都來柢箇喫飯鈔，隨綠喚作護身符。玉霄冠，頂上幔亭之夜月；衣鬱羅服，袒邊天柱之春雲。特憑太上家傳，效報賢豪樂施。但得飛亮來白水，何須騎上揚州。
　　會真堂疏語
　　道友往來，不知其幾，數問破屋，誼粥全無。以此話頭，問諸好道者，結綠則箇。絕粒休糧，總是作家仗倆。虛心實腹，要還他本分生涯。楹頹柱傾，奈歷歲涉時之浸久；香寒火玲，致旁風上雨之交攻。斬新請箇風月主人，依舊續此雲水故事。一盂圓玉粒，半筋細銀條。待哺張頤，那得會吞霞吸露；揮毫落紙，不無望喝水成冰。
　　給誥語
　　桑田成海海成田，一剎那堪又百年。撥轉頂門關捩子，阿誰不是大羅仙。所以道風中之燭，水上之萍，岸上之藤，井邊之樹，石邊之火，電畔之光，須要未雨徹桑，莫待臨渴掘井。且如今辰齋官某等，向眼耳鼻舌身意那邊回首，從道經師真玄神妙處知音，建瓊函玉筍之筵，命星弁霞倨之倡，盡天地化作鬱羅聖境。這些兒又是龍漢元年。燈燦龍膏，移下楚天之星斗；香焚牛首，黑成越嶺之煙雲。非止於一天二天乃至無量天中，天花鼓舞；可於此從劫至劫及於河沙劫裹，福果豐隆。雖然有是津梁，又作麼生證據。遂持起誥云。諸仁者，此是萬聖千賢眼目，可為三空四梵階梯。其素棧，凝碧落之雲，其玄扎，結紫霄之篆。畢竟分付一句，作麼生道，日裹有烏月有兔，水中看虎火中龍，他年騎鶴乘風上，直到蓬萊第一峰。
　　修真十書上清集卷之四十四竟