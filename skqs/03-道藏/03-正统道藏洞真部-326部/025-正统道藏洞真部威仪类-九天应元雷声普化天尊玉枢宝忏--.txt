九天應元雷聲普化天尊玉樞寶懺
　　經名：九天應元雷聲普化天專玉樞寶懺。撰人不祥。二懺同卷。底本出處：《正統道藏》洞真部威儀類。
　　九天應元雷聲普化天尊玉樞寶懺
　　法事如儀
　　具職臣姓某，誠惶誠恐稽首頓首再拜奏啟：三清上帝，十極高真，高上神霄，八宸上帝，九天應元雷聲普化天尊，九天應元府卿師使相一切聖真，玉霄內院中司東西華臺玄館妙閣四府六院分曹列局贊化掌事一切聖真神仙，九天雷門使者，糾錄典者，廉訪典者，掠剩司大夫主者，積逮司大夫主者，幽枉司大夫主者，報應司大夫主者，雷師皓舫真君，莫賺判官典者，雷部官衆，三界真靈。恭望洪慈，洞回昭鑑。入意臣
　　聞赤書玉字，昔元始開碧落以度人。鳳篆龍章，我祖師由神霄而闡化。恭惟九天貞明之大聖，玉清真王之化身，分形十方，運心三界，拯衆生之苦惱，挈下土之沉淪。三十六天，天天歸主宰之權。千五百劫，劫劫運慈悲之化。苟致寸忱而稱念，悉令萬願以從心。重念某等億劫塵勞，多生業垢，貪嗔癡愛萌於立身行己之間，殺盜邪淫形於舉心動念之際。身三口四，人百己千，有漏幻軀才無邊罪障，是非海闊，人我山高，非仗懺揚，曷叨恩宥。恭惟九天應元雷聲普化天尊，為群生父，為萬靈師。矜念迷途，鑒觀歸嚮，不忘大羅之誓願，特允小兆之讚揚。遙駐浮空曲，垂省錄。臣干冒天威，下情無任激切俟。恩之至虔，運一誠志心朝禮。
　　金容玉相天尊
　　志心皈命禮
　　玉清聖境，清微天宮，鬱羅蕭臺之中，森羅浄霧之上。現有為之梵相，具無極之神通。敷演真玄，破無有色空之礙。拯提趣類，絕智愚高下之分。妙用難窺，靈機罔測。大悲大願，大聖大慈，無量度人，元始天尊。
　　志心皈命禮
　　上清真境，禹餘天宮，紫微瓊臺之中，玄都玉京之上。接元始虛皇之統系，超西那玉國之根苗。入黍米珠，盡挹真玄之精粹。在香林苑，屢談祕要之荃蹄。妙德難思，神通莫議。。大悲大願，大聖大慈，無量度人，靈寶天尊。
　　志心皈命禮
　　太清仙境，大赤天宮，巍巍金闕之高，渺渺重霄之上。降生於無量數劫，說法於萬二千天。五千祕言，融三才之妙道。八十餘度，接六趣之衆生。聖德崇高，玄功廣博。大悲大願，大聖大慈，無量度人，降生天尊。
　　按人各恭信
　　志心歸依十方道寶，當願衆生起心回向，一切信禮。
　　志心歸依十方經寶，當願衆生心開悟解，受持念誦。
　　志心歸依十方師寶，當願衆生普上法橋，元有障礙。
　　道場衆等人各運心禮懺如法
　　爾時，九天應元雷聲普化天尊在玉清天中，與十方諸天帝君，集於玉梵七寶層臺。時有雷師皓翁，越班上白，請宣道要。於是，天尊坐九鳳丹霞之宸，手舉金光明之如意，為說玉樞寶經。巳時，天尊言：若未來世，有諸衆生，得聞吾名，但冥心默想作是念，言九天應元雷聲普化天尊，或一聲，或五七聲，或千百聲，吾即化形。十方運心三界，使稱名者咸得如意。十方三界，諸天諸地，日月星辰，山河草木，飛走蠢動，若有知若無知，天龍鬼神，聞諸衆生。一稱吾名，如有不順者，馘首刳心，化為微塵。以今弟子某等，曠劫受恩，累生蒙化，恨以愚迷之性，積成深重之愆，敢不懺陳。以干原赦，爰遵教典，力致悔思，祈滅罪以消愆，冀禳灾而集福。隨心應念，證聖成真。仰惟天尊大慈，天尊大聖，為羣生父，為萬靈師，俯賜恩光。鑒今懺悔，庶令所禱，克遂感通。臣等虔恭，志心朝禮。
　　志心皈命禮
　　九天應元府，無上玉清王，化形而滿十方，談道而趺九鳳。三十六天之上，閱寶笈，考瓊書。千五百劫之先，位上真，權大化。手舉金光如意，宣說玉樞寶經。不順化作微塵，發號疾如風火。以清靜心而弘大願，以智惠力而伏諸魔。總司五雷，運心三界。羣生父，萬靈師，大聖大慈，至皇至道，九天應元雷聲普化天尊。
　　畢各一拜
　　臣法衆等，志心皈身皈神皈命神霄，投誠玉府。重念弟子某等，凡胎濁質，走肉行屍，歷劫迨今，罪如山海。心三惡業，貪嗔愚癡。身三惡業，殺盜邪淫。口四惡業，綺語妄言，兩舌惡罵。或起念動心，恣行不善，搪突天地，穢褻日月，毀呵風雨，裸觸星辰，背負君師、逆辱父母，欺心朋舊，做睨親鄰，殺害孳生，拋擲米穀，大秤小斗，欺罔聖賢，酷法殘刑，傷戕禽畜，私淫暗盜，逞毒助兇，貪諸所榮，欺諸所弱，天嗔地怒，鬼妬神憎。從今懺謝，永誓歸依。恭願普運慈悲，曲垂原赦，綏之庇覆，錫以生全。臣等志心稽首，禮謝無上正真三寶。
　　衆諱九天誥畢各一拜。
　　志心皈命禮
　　九天應元雷聲普化天尊，九聲九拜。臣法衆等志心，皈身皈神皈命神霄，投誠玉府。重念弟子某等，凡胎濁質，走肉行屍，歷劫迨今，罪如山海。或慮五行奇賽，九曜嶔()，年逢刑衝，運值剋戰，行藏坎(䥺)，動用兇危。或沉痾伏枕，痼疾壓身。或盟詛呪誓之所招，或債垛負償之所致。三世結釁，異劫興仇。或自己興修，他人改卜，有犯九壘土皇。身黃命煞，官符赤口，劍鋒飛廉，二十四位，千二百神，動致口牙，易生獄訟。從今懺謝，永誓歸依。恭願普運慈悲，曲垂原赦，綏之庇覆，錫以生全。臣等志心稽首，禮謝無上正真三寶。
　　衆譁九天誥畢各一拜。
　　志心皈命禮
　　九天應元雷聲普化天尊，九聲九拜。臣法衆等，志心皈身皈神皈命。神霄，投
　　誠玉府。重念弟子某等，凡胎濁質，走肉行屍，歷劫迨今，罪如山海。或盧天妖地魈，山精石怪，五行妖祟，三界魔兇，及廟社傷亡冤讎執對。烏鼠送妖，蛇蟲嫁孽，拋磚擲瓦，送影傳聲。或瘟廣傳染，蠱瘵纏綿，故氣伏屍，塚訟墓注。或婚姻不順，嗣息難招，水陸經從，劫數難這。或兵戈殺戮，水火漂焚，盜賊侵凌，饑荒流蕩。從今懺謝，永誓皈依。恭願普運慈悲，曲垂原赦，綏之庇覆，錫以生全。臣等志心稽首，禮謝無上正真三寶。
　　衆譁九天誥畢各一拜
　　志心皈命禮
　　九天應元雷聲普化天尊，九聲九拜。臣法衆等，志心皈身皈神皈命神霄，投誠玉府。重念弟子某等，凡胎濁質，走肉行屍，歷劫迨今，罪如山海。罪福壽夭，寵辱榮枯，財祿利名，是非人我。或希仙學道，或利物濟民，各有所求，咸令至遂，毋使願違。切慮俟犯，故為千愆萬過，日深月遠，曾未披陳。或損
　　害有情，侵傷物類。或迷真背道，犯戒違科。既附隸於生死之書，實慘舒於簡閱之筆。從今懺謝，永誓皈依。恭願普運慈悲，曲垂原赦，綏之庇覆，錫以生全。臣等志心稽首，禮謝無上正真三寶。
　　步虛　每一禮一拜
　　志心皈命禮
　　南極長生大帝統天元聖天尊，
　　束極青華大帝太一救苦天尊，
　　九天可韓丈人朱陵度命天尊，
　　九天雷祖大帝除灾濟物天尊，
　　碧玉宮太一大天帝保制劫運天尊，
　　六天洞淵大帝伏魔上上太乙天尊，
　　六波天主帝君普施法潤天尊，
　　九天採訪使真君應元保運妙化天尊，
　　神霄玉府判府天尊，
　　玉府侍中僕射上相右卿，
　　五雷使院真君，
　　雷師皓爺天君，
　　雷伯青帝天君，
　　玉樞舍人官曹仙衆，
　　九天應元府卿師使相一切仙真，
　　九天雷公將軍，
　　五方雷公將軍，
　　八方雲雷將軍，
　　九天雷門使者，
　　五方蠻雷使者，
　　雷部總兵使者，
　　紏錄廉訪典者，
　　掠剩司積逮司大夫，
　　幽枉司報應司大夫，
　　莫賺判官雷部官衆，
　　雷部真仙諸司官屬。
　　禮足各長跪皈命懺悔
　　臣法衆等，志心皈身皈神皈命神霄，投誠玉府。仰惟九宸御極，諸司贊元化之尊，三界浮游，列部佐貞明之聖。是為雷霆之樞要，乃持人物之權衡。重念某等，凡玆下愚，寄于浮世。或貪嗔癡之未斷，或心口意之相違，任性所為，不知慚愧。或見聞而自作，或想念以教他，種種罪根，一一懺謝。恭願九天洞鑒，列聖垂慈。元綱流汗漫之恩，法雨沛汪洋之澤，罪無大小，咸乞蕩除。冀三業以鐲消，俾六根而清浄，福資萬有，恩被十方。臣等志心稽首，禮謝
　　無上正真三寶。
　　諱無上玉清王偈　聞經
　　聞經已後，當願衆生深入法門，歸依信禮。
　　聞經已後，當願衆生萬罪蕩除，善芽增長。
　　聞經已後，當願衆生永斷執迷，常歸正道。
　　臣聞道包天地，人禀陰陽，生成仰賴於慈悲，
　　過咎許容於省悟。臣等向來朝禮
　　天尊，稱揚聖號，一念祈
　　天而請命，五體投地以皈依。恭望
　　天尊大聖，天尊大慈，赦千生萬劫之愆，賜五雷正一之炁。臣等隨心所祝，應念而成。所求者遂，所感者通，所欲者從，所禳者卻。此世他生，常遇正因。有識無情，同登
　　道岸。稽首皈依無極大道。
　　向來
　　九天應元雷聲普化天卑玉樞寶懺竟