高上玉皇滿願寶懺
　　經名：高上玉皇滿願寶懺。十卷。底本出處：《正統道藏》洞真部威儀類。
　　高上玉皇滿願寶懺卷之一
　　序教
　　懺儀
　　齋戒事帝，冀肸蠁以潛通；馨香感神，仗氤氳而上達。恭運道香、德香、慧香、無為香、清靜香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊抱送玉帝道君天尊、流演聖教降生天尊、諸天化身玉皇大天尊、玄穹高上帝，帝父光嚴妙樂國王，帝母寶月光皇后，清靜自然覺王如來高虛清明天主帝君。經筵啟問玉虛上帝，昊天上帝，三世金仙大乘菩薩，十方至聖無量帝君，天地始祖五老上帝，尋聲救苦、慈悲度厄、濟生度死、萬福護身四大真人，夜光玉女、一切元君，天真皇人一切大仙，北極佑聖真君玄天上帝，三天扶教輔元大法天師，九天開化主宰靈應帝君，演正警化純陽孚佑帝君，應感妙通慈濟朱真人，洞玄惠世玉蟾白真人，大慈永元普濟顯靈廣佑羅真君，清微、靈寶、道德、正一諸階演法垂文授受諸大祖師真人仙眾，雷霆諸司天將、法籙吏兵，飛天大聖無極神王妙行真人，靈妃玉女、十方三界、諸天地水諸大真人，一時會中、無量聖眾，悉伏真香，普同供養。
　　臣今奏為某府某縣某處居，奉道臣某　所伸凡悃，干冒天威，仰望洪慈，俯從丹禱。以今恭逢穀旦，式展芻忱，香花羅列以歸依，燈果廣陳而供養，恭望暫離帝闕，款駐凡筵。俯察精虔，鑒蘋蘩之報謝；洞矜懇切，副草芥之微誠。恭對天慈，宣揚懺法。
　　道場眾等人　各運心長跪禮懺如法
　　具籙職臣某領錄奉大道弟子某等謹虔誠上啟，三清至真，玉皇尊帝，帝父帝母，至聖至真，三寶三界，一切真靈。
　　臣等恭聞七寶玄苑，玉皇殿宮，演今本行之因緣，言昔往時之勝事。國王淨德勑禱太子而未傳，皇后月光夢感道君而抱送，幼而敏慧，長而仁慈，捨國以付大臣，入山而修至道，證成玉帝，號曰金仙。大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾譁，玉誥曰：
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊玄穹高上帝。各一拜
　　臣等志心歸命禮，願舉六通力放大光明，玉皇大天尊、玄穹高上帝。
　　臣等志心歸命禮，願分身十方諸大天宮，玉皇大天尊、玄穹高上帝。
　　臣等志心歸命禮，願大光明殿昇光明座，玉皇大天尊、玄穹高上帝。
　　臣等志心歸命禮，願演說清靜解脫之道，玉皇大天尊、玄穹高上帝。
　　臣等志心歸命禮，願出大妙音普告十方，玉皇大天尊、玄穹高上帝。
　　臣等志心歸命禮，願神通不動移接天人，玉皇大天尊、玄穹高上帝。
　　臣等志心歸命禮，願拯救眾生令得安樂，玉皇大天尊、玄穹高上帝。
　　臣等志心歸命禮，願廣行方便助國救人，玉皇大天尊、玄穹高上帝。
　　臣等志心歸命禮，願啟諸道藏演說靈章，玉皇大天尊、玄穹高上帝。
　　臣等志心歸命禮，願恢宣正化敷揚神功，玉皇大天尊、玄穹高上帝。
　　臣等志心歸命禮，願教諸菩薩頓悟大乘，玉皇大天尊、玄穹高上帝。
　　臣等志心歸命禮，願覆護眾生愛於赤子，玉皇大天尊、玄穹高上帝。
　　臣等志心歸命禮，願為度群生現玉女身，玉皇大天尊、玄穹高上帝。
　　臣等志心歸命禮，願現希有相上照諸天，玉皇大天尊、玄穹高上帝。
　　臣等志心歸命禮，願開化人天教道無窮，玉皇大天尊、玄穹高上帝。
　　臣等志心歸命禮，願大慈大悲流煥法輪，玉皇大天尊、玄穹高上帝。
　　臣等志心歸命禮，願多劫行化示大神通，玉皇大天尊、玄穹高上帝。
　　臣等志心歸命禮，願應現隨方利濟群生，玉皇大天尊、玄穹高上帝。
　　臣等志心歸命禮，願普垂教法開悟，玉皇大天尊、玄穹高上帝。
　　臣等志心歸命禮，願慈念蒼生普放神光，玉皇大天尊、玄穹高上帝。
　　臣等志心歸命禮，願生天立地開化神明，玉皇大天尊、玄穹高上帝。
　　臣等志心歸命禮，願施鎮五嶽安國康民，玉皇大天尊、玄穹高上帝。
　　臣等志心歸命禮，願惟願慈悲說利益事，玉皇大天尊、玄穹高上帝。
　　臣等志心歸命禮，願無量度人拔生死苦，玉皇大天尊、玄穹高上帝。
　　臣等志心歸命禮，願興方便意開利益門，玉皇大天尊、玄穹高上帝。
　　臣等志心歸命禮，願宣玉匱科傳靈寶法，玉皇大天尊、玄穹高上帝。
　　臣等志心歸命禮，願扶危拔苦利益存亡，玉皇大天尊、玄穹高上帝。
　　臣等志心歸命禮，願上福諸天下消毒害，玉皇大天尊、玄穹高上帝。
　　臣等志心歸命禮，願愍臣等故演斯妙義，玉皇大天尊、玄穹高上帝。
　　臣等志心歸命禮，願遍傳十方覆護受持，玉皇大天尊、玄穹高上帝。
　　臣等志心歸命禮，願保鎮國土拔度生死，玉皇大天尊、玄穹高上帝。
　　臣等志心歸命禮，願生浩劫前運化古今，玉皇大天尊、玄穹高上帝。
　　臣等志心歸命禮，願今說妙經愍念有情，玉皇大天尊、玄穹高上帝。
　　臣等志心歸命禮，願保護天人四相五衰，玉皇大天尊、玄穹高上帝。
　　臣等志心歸命禮，願破大地獄拔重罪苦，玉皇大天尊、玄穹高上帝。
　　臣等志心歸命禮，願降暴惡魔護諸國土，玉皇大天尊、玄穹高上帝。
　　眾□玉誥一遍畢，各一拜
　　臣等皈神皈身，皈命玉皇大天尊、玄穹高上帝，重念弟子某等曠劫受恩，累生蒙化，恨以愚迷之性格染成深重之愆，尤敢不悔。陳庸力精虔之懇請，以干原赦。仰遵教典以皈依，方祈斷障以除愆。惟冀消災而集福，隨心滿願，證聖成真。容陳懺法之宣行，首望真靈之降鑒。庶蒙哀憫，即遂原除。伏願世若琉璃，九色瓊輪之輻輳；仙乘金碧，十絕羽蓋之飛揚。靈風奏樂以相和，寶花成蓋而徧覆。鸞嘯鳳唱，龍戲麟盤，普皆翔下於天端，時悉光臨於凡界。俾天人之悅慶，獲罪咎之蠲除。倘副所求，曷勝至願。臣與弟子某等志心稽首，禮謝無上至真三寶。
　　高上玉皇滿願寶懺卷之一竟
　　高上玉皇滿願寶懺卷之二
　　讚嘆
　　伏以齋戒事帝，冀肸蠁以潛通；馨香感神，仗氤氳而上達。恭運道香、德香、慧香、無為香、清靜香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，三元三官大帝，北極四聖真君，南辰北斗、周天利曜、拱極群真，三世金仙大乘菩薩，十方至聖無量帝君，尋聲救苦真人，慈悲度厄真人，濟生度死真人，萬福護身真人，妙行真人，夜光玉女、靈妃玉女、一切元君，天真皇人一切大仙，三天扶教輔元大法天師真君，九天開化司祿宏仁帝君，演正警化純陽孚佑帝君，清微教主紫虛保仙元君，靈寶、道德、正一、全真諸派演法垂文授道闡教宣科度人師尊、一切仙眾，雷霆諸司天將、法籙印令官君，十方飛天神王，五嶽真君，地水聖眾、城隍瘟火社令等神，三界四府萬靈、十方應感列聖。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱，以今恭逢穀旦，式展芻忱，香花羅列以皈依，燈果廣陳而供養，恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。恭對皇靈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹謹虔誠上啟，三清至真，玉皇尊帝，帝父帝母，至聖至真，三寶三界，一切真靈。
　　臣等恭聞：紫金金闕，白玉玉京，應住妙有之境中，高處玄真之天上。功成道備，妙相卓冠於諸天；心廣體胖，慈光遍燭於三界。大垂法語，直指迷途，位極無等無倫，帝尊至玄至妙。天人依仗，真聖宗師，大聖大慈，大悲大願。昔未曾有，嘆莫能窮。臣某等下情無任懇祝讚揚之至，普與過去祖先、見存眷屬、塵寰品彙、長夜幽魂，傾，倒虔恭，皈依敬禮，稱揚名號，著想尊容，如教奉行，依經祝願。
　　眾□，玉帝誥一遍，人各一拜
　　臣等志心歸命禮，願稽首讚嘆大神通光，玉皇大天尊、玄穹高上帝。
　　臣等志心歸命禮，願稽首讚嘆大慈悲光，玉皇大天尊、玄穹高上帝。
　　臣等志心歸命禮，願稽首讚嘆大喜捨光，玉皇大天尊、玄穹高上帝。
　　臣等志心歸命禮，願稽首讚嘆大忍辱光，玉皇大天尊、玄穹高上帝。
　　臣等志心歸命禮，願稽首讚嘆大平等光，玉皇大天尊、玄穹高上帝。
　　臣等志心歸命禮，願稽首讚嘆大柔和光，玉皇大天尊、玄穹高上帝。
　　臣等志心歸命禮，願稽首讚嘆大自在光，玉皇大天尊、玄穹高上帝。
　　臣等志心歸命禮，願稽首讚嘆大利益光，玉皇大天尊、玄穹高上帝。
　　臣等志心歸命禮，願稽首讚嘆大如意光，玉皇大天尊、玄穹高上帝。
　　臣等志心歸命禮，願稽首讚嘆大智慧光，玉皇大天尊、玄穹高上帝。
　　臣等志心歸命禮，願稽首讚嘆大吉祥光，玉皇大天尊、玄穹高上帝。
　　臣等志心歸命禮，願稽首讚嘆大解脫光，玉皇大天尊、玄穹高上帝。
　　臣等志心歸命禮，願稽首讚嘆大皈依光，玉皇大天尊、玄穹高上帝。
　　臣等志心歸命禮，願稽首讚嘆大功德光，玉皇大天尊、玄穹高上帝。
　　臣等志心歸命禮，願稽首讚嘆大圓滿光，玉皇大天尊、玄穹高上帝。
　　臣等志心歸命禮，願稽首讚嘆大無礙光，玉皇大天尊、玄穹高上帝。
　　臣等志心歸命禮，願稽首讚嘆無能勝光，玉皇大天尊、玄穹高上帝。
　　臣等志心歸命禮，願稽首讚嘆穹蒼真老，玉皇大天尊、玄穹高上帝。
　　臣等志心歸命禮，願稽首讚嘆妙圓清靜，玉皇大天尊、玄穹高上帝。
　　臣等志心歸命禮，願稽首讚嘆智慧辯才，玉皇大天尊、玄穹高上帝。
　　臣等志心歸命禮，願稽首讚嘆至道至尊，玉皇大天尊、玄穹高上帝。
　　臣等志心歸命禮，願稽首讚嘆三界師混元祖，玉皇大天尊、玄穹高上帝。
　　臣等志心歸命禮，願稽首讚嘆無能勝主，玉皇大天尊、玄穹高上帝。
　　臣等志心歸命禮，願稽首讚嘆四生慈父，玉皇大天尊、玄穹高上帝。
　　臣等志心歸命禮，願稽首讚嘆高天上聖，玉皇大天尊、玄穹高上帝。
　　臣等志心歸命禮，願稽首讚嘆大慈仁者，玉皇大天尊、玄穹高上帝。
　　臣等志心歸命禮，願稽首讚嘆金闕玄穹主，玉皇大天尊、玄穹高上帝。
　　臣等志心歸命禮，願稽首讚嘆高上玉皇尊，玉皇大天尊、玄穹高上帝。
　　臣等志心歸命禮，願稽首讚嘆妙相冠諸天，玉皇大天尊、玄穹高上帝。
　　臣等志心歸命禮，願稽首讚嘆慈光燭三界，玉皇大天尊、玄穹高上帝。
　　臣等志心歸命禮，願稽首讚嘆真聖妙道師，玉皇大天尊、玄穹高上帝。
　　臣等志心歸命禮，願稽首讚嘆天人依仗師，玉皇大天尊、玄穹高上帝。
　　臣等志心歸命禮，願稽首讚嘆大乘垂法語，玉皇大天尊、玄穹高上帝。
　　臣等志心歸命禮，願稽首讚嘆真一指迷途，玉皇大天尊、玄穹高上帝。
　　臣等志心歸命禮，願稽首讚嘆功德若虛空，玉皇大天尊、玄穹高上帝。
　　臣等志心歸命禮，願稽首讚嘆稱揚無窮盡，玉皇大天尊、玄穹高上帝。
　　眾□，玉誥一遍，各一拜
　　臣等志心皈神，皈身皈命，玉皇大天尊、玄穹高上帝。重念弟子某等稽首慈顏，傾心妙法。當盡凡誠而有感，固思聖德以無窮。稱十七光，句句仰朝於上帝；禮一十號，聲聲皈命於天尊。雖能異口而莫知，豈可同音而得見。極而曰道，大則為天，庶隨典教以修行，爰按經言而讚述。妙知妙見，無等無倫。伏願身讚十名，滿籍之罪名即落；口宣一善，在心之眾善皆生。今日咸仰於玄功，法筵普叨於道蔭，仁愛和遜，智慧辯才。隨而增長以從心，漸可圓成而滿願。利益十方三界，拯提六道四生。與諸有情，成無上道。臣等志心稽首，禮謝無上至真三寶。
　　高上玉皇滿願寶懺卷之二竟
　　高上玉皇滿願寶懺卷之三
　　皈依
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清靜自然覺王如來高虛清明天主帝君。經筵啟問玉虛上帝，昊天上帝、五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真，天真皇人一切大仙，三天扶教輔元大法天師真君，九天開化司祿宏仁帝君，演正警化純陽孚佑帝君，清微教主紫，虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火社令等神，三界萬靈，十方真宰。法筵應感，一切真仙。悉仗真香，普同供養，恭望洪慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱，香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微忱。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹謹虔誠再拜，上奏三清至真，玉皇尊帝，帝父帝母，至聖至真，三寶三界，一切真靈。
　　臣等恭聞：清微天上，太玄玉都，知時至舉六神通、分法身徧十方界。無邊明鏡，照諸影會於天尊；廣大妙音，告十方諦於罪輩。巍巍無上，蕩蕩難名，明玆本行勝因，表以放光瑞相。大威德聖光明王尊，大聖大慈，大悲大願，昔未曾有，嘆莫能窮。臣某等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□，玉帝誥一遍，人各一拜
　　臣等志心歸命禮，願皆得往生仰朝玉帝。玉皇大天尊、玄穹高上帝。
　　臣等志心歸命禮，願普皆來集天尊會前，玉皇大天尊、玄穹高上帝。
　　臣等志心歸命禮，願稽首瞻仰玉帝化身，玉皇大天尊、玄穹高上帝。
　　臣等志心歸命禮，願得睹天尊勝會道場，玉皇大天尊、玄穹高上帝。
　　臣等志心歸命禮，願踴躍歡喜一時作禮，玉皇大天尊、玄穹高上帝。
　　臣等志心歸命禮，願依諸科教懸諸旛蓋，玉皇大天尊、玄穹高上帝。
　　臣等志心歸命禮，願清靜嚴潔廣陳供養，玉皇大天尊、玄穹高上帝。
　　臣等志心歸命禮，願六時行道徧禱真聖，玉皇大天尊、玄穹高上帝。
　　臣等志心歸命禮，願異口同聲嘆未曾有，玉皇大天尊、玄穹高上帝。
　　臣等志心歸命禮，願仰侍御前親奉供養，玉皇大天尊、玄穹高上帝。
　　臣等志心歸命禮，願奉戒專一冥心大道，玉皇大天尊、玄穹高上帝。
　　臣等志心歸命禮，願千萬劫中尊奉玉帝，玉皇大天尊、玄穹高上帝。
　　臣等志心歸命禮，願修奉經典如近是帝，玉皇大天尊、玄穹高上帝。
　　臣等志心歸命禮，願生尊重心著想尊容，玉皇大天尊、玄穹高上帝。
　　臣等志心歸命禮，願稱揚名號得睹慈顏，玉皇大天尊、玄穹高上帝。
　　臣等志心歸命禮，願聞巳歡喜歎未曾有，玉皇大天尊、玄穹高上帝。
　　臣等志心歸命禮，願安置道場旛花供養，玉皇大天尊、玄穹高上帝。
　　臣等志心歸命禮，願起大悲心念帝尊號，玉皇大天尊、玄穹高上帝。
　　臣等志心歸命禮，願造作長旛書帝名號，玉皇大天尊、玄穹高上帝。
　　臣等志心歸命禮，願書帝名號有聲物上，玉皇大天尊、玄穹高上帝。
　　臣等志心歸命禮，願心生歡喜不勝踴躍，玉皇大天尊、玄穹高上帝。
　　臣等志心歸命禮，願瞻仰慈顏稽首讚嘆，玉皇大天尊、玄穹高上帝。
　　臣等志心歸命禮，願從座而起長跪帝前，玉皇大天尊、玄穹高上帝。
　　臣等志心歸命禮，願眾真稽首俱發聲言，玉皇大天尊、玄穹高上帝。
　　臣等志心歸命禮，願尊重景慕是此經典，玉皇大天尊、玄穹高上帝。
　　臣等志心歸命禮，願眾真班列咸聽帝言，玉皇大天尊、玄穹高上帝。
　　臣等志心歸命禮，願聞是帝名稽首恭敬，玉皇大天尊、玄穹高上帝。
　　臣等志心歸命禮，願持念此經受持帝名，玉皇大天尊、玄穹高上帝。
　　臣等志心歸命禮，願世間眾生得遇是經，玉皇大天尊、玄穹高上帝。
　　臣等志心歸命禮，願捨除妄想受持是經，玉皇大天尊、玄穹高上帝。
　　臣等志心歸命禮，願宿有仙骨得遇斯文，玉皇大天尊、玄穹高上帝。
　　臣等志心歸命禮，願著新淨衣結壇誦經，玉皇大天尊、玄穹高上帝。
　　臣等志心歸命禮，願擇清淨處畫帝尊像，玉皇大天尊、玄穹高上帝。
　　臣等志心歸命禮，願日夜虔虔晨昏濟濟，玉皇大天尊、玄穹高上帝。
　　臣等志心歸命禮，願尊重供養稱名瞻禮，玉皇大天尊、玄穹高上帝。
　　臣等志心歸命禮，願稽首皈依奉辭而退，玉皇大天尊、玄穹高上帝。
　　眾□
　　大哉至道，無宗上真。上度諸天，下濟幽魂。上無師祖，惟道為身。丹臺紫府，金闕玉京。祕此妙法，溥福含靈。滅我萬罪，增我遐齡。萬神朝禮，魔王保迎。功德昌盛，黃籙書名。渺渺億劫，使我長存。
　　臣等志心皈神、皈身皈命，玉皇大天尊、玄穹高上帝。重念臣弟子某等百拜朝天，五體投地，既極讚揚之福力，復伸禳謝之凡忱。宿罪愆深，仰賴皈依於上聖帝，功德大能，令救度於眾生，當如典教以宣揚，姑摭經言而祝願。一朝一禮，同德同心，再三望帝以垂憐專一，露香而嘆述，容伸丹懇，俯念蒼生。伏願閉目靜思持經，捨除於妄想；存心默念稱號，得睹於慈顏。仰朝盡得以延生，踴躍普同而來集。有求皆應，無願不從。悉令懇禱之昭通，尚賴始終之護佑。保昌運於萬紀，得威鎮於四夷。道果圓成，善芽增長。臣某與弟子某等志心稽首，禮謝無上虛皇至真三寶。
　　高上玉皇滿願寶懺卷之三竟
　　除罪
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清靜香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清靜自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真自然大仙天真皇人，三天扶教輔元大法天師真君，九天開化司祿宏仁帝君，演正警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈、十方真宰。法筵應感，一切真仙。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱，香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微忱。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹謹虔誠再拜，上奏三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：光嚴國內妙樂土中，聖母凝夢於虛無，道君授子於恍惚。慈愛和遜，弗貪萬乘之尊榮；忍辱仁柔，不憚億劫之修累。十號圓滿，萬德周身，為天主之至尊，證如來之大覺。功高無比，德重難逾，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□，玉帝誥曰
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩元宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願各各明了罪福因緣，玉皇大天尊、玄穹高上帝。
　　臣等志心歸命禮，願永滅惡心信向是經，玉皇大天尊、玄穹高上帝。
　　臣等志心歸命禮，願遇無邊聖累承救拔，玉皇大天尊、玄穹高上帝。
　　臣等志心歸命禮，願是諸惡業悉令消滅，玉皇大天尊、玄穹高上帝。
　　臣等志心歸命禮，願五逆十惡罪消滅，玉皇大天尊、玄穹高上帝。
　　臣等志心歸命禮，願一切惡業罪消滅，玉皇大天尊、玄穹高上帝。
　　臣等志心歸命禮，願塵沙惡業罪消滅，玉皇大天尊、玄穹高上帝。
　　臣等志心歸命禮，願曠劫以來罪消滅，玉皇大天尊、玄穹高上帝。
　　臣等志心歸命禮，願縱無明性罪消滅，玉皇大天尊、玄穹高上帝。
　　臣等志心歸命禮，願造十惡業罪消滅，玉皇大天尊、玄穹高上帝。
　　臣等志心歸命禮，願六塵徧染罪消滅，玉皇大天尊、玄穹高上帝。
　　臣等志心歸命禮，願三業縈纏罪消滅，玉皇大天尊、玄穹高上帝。
　　臣等志心歸命禮，願肆意任心罪消滅，玉皇大天尊、玄穹高上帝。
　　臣等志心歸命禮，願曾無覺悟罪消滅，玉皇大天尊、玄穹高上帝。
　　臣等志心歸命禮，願日積月探罪消滅，玉皇大天尊、玄穹高上帝。
　　臣等志心歸命禮，願背道違真罪消滅，玉皇大天尊、玄穹高上帝。
　　臣等志心歸命禮，願舉心運念罪消滅，玉皇大天尊、玄穹高上帝。
　　臣等志心歸命禮，願順邪棄正罪消滅，玉皇大天尊、玄穹高上帝。
　　臣等志心歸命禮，願不孝父母罪消滅，玉皇大天尊、玄穹高上帝。
　　臣等志心歸命禮，願不敬三寶罪消滅，玉皇大天尊、玄穹高上帝。
　　臣等志心歸命禮，願殺生偷盜罪消滅，玉皇大天尊、玄穹高上帝。
　　臣等志心歸命禮，願邪婬妄語罪消滅，玉皇大天尊、玄穹高上帝。
　　臣等志心歸命禮，願剛強暴惡罪消滅，玉皇大天尊、玄穹高上帝。
　　臣等志心歸命禮，願無恭敬心罪消滅，玉皇大天尊、玄穹高上帝。
　　臣等志心歸命禮，願出誹謗語罪消滅，玉皇大天尊、玄穹高上帝。
　　臣等志心歸命禮，願偏眼邪視罪消滅，玉皇大天尊、玄穹高上帝。
　　臣等志心歸命禮，願不生敬仰罪消滅，玉皇大天尊、玄穹高上帝。
　　臣等志心歸命禮，願穢手污觸罪消滅，玉皇大天尊、玄穹高上帝。
　　臣等志心歸命禮，願葷口讀誦罪消滅，玉皇大天尊、玄穹高上帝。
　　臣等志心歸命禮，願牀榻不淨罪消滅，玉皇大天尊、玄穹高上帝。
　　臣等志心歸命禮，願講習俗語罪消滅，玉皇大天尊、玄穹高上帝。
　　臣等志心歸命禮，願共同戲笑罪消滅，玉皇大天尊、玄穹高上帝。
　　臣等志心歸命禮，願一切地獄罪消滅，玉皇大天尊、玄穹高上帝。
　　臣等志心歸命禮，願一切畜生罪消滅，玉皇大天尊、玄穹高上帝。
　　臣等志心歸命禮，願一切邊夷罪消滅，玉皇大天尊、玄穹高上帝。
　　臣等志心歸命禮，願一切外道罪消滅，玉皇大天尊、玄穹高上帝。
　　眾□
　　，玉帝誥，一遍
　　臣等志心皈神，皈身皈命玉皇大天尊、玄穹高上帝。重念臣某弟子某等背道違真，從生入死，蓋集過尤之積累，端由踐履之乖非。無量無邊，萬目千條之罪障；難思難憶，多生歷劫之愆尤。豈敢不藏於悔心，是故當收於縱性。投哀引領，望聖矜憐，悉皆首露以力陳，再不覆藏而自隱。特垂原赦，庶沐慈悲。伏願三業七情，盡逐稱揚而洗滌；十惡五逆，並隨跪拜以懺禳。長為無過之後人，更盡未來之末世。離凡睹聖，與道合真。福被於六道三途，惠及於九玄七祖。悉仗玉光之力，舉消塵俗之愆。寡悔寡尤，盡善盡美。臣等志心稽首，禮謝無上虛皇正真三寶。
　　高上玉皇滿願寶懺卷之四竟
　　高上玉皇滿願寶懺卷之五
　　斷障
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真自然大仙天真皇人，三天扶教輔元大法天師真君，九天開化司祿宏仁帝君，演正警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方真宰。法筵應感，一切真仙。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱。香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹謹虔誠再拜，上奏三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：尊居帝位，高處天宮，分身普現於十方，說法遍及於一切。定而能應，去來自在，以無拘合而可分，變化圓通而莫測，興方便意，開利益門。濟沉迷之苦徒，演清淨之妙道。非識可識，自然而然，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願無起疑惑無起貪嗔，玉皇大天尊、玄穹高上帝。
　　臣等志心歸命禮，願無起婬慾無起嫉妬，玉皇大天尊、玄穹高上帝。
　　臣等志心歸命禮，願無起殺害無起凡情，玉皇大天尊、玄穹高上帝。
　　臣等志心歸命禮，願無起凡思無起貪妬，玉皇大天尊、玄穹高上帝。
　　臣等志心歸命禮，願無起聲色無起是非，玉皇大天尊、玄穹高上帝。
　　臣等志心歸命禮，願無起憎愛無起分別，玉皇大天尊、玄穹高上帝。
　　臣等志心歸命禮，願無起高慢無起執著，玉皇大天尊、玄穹高上帝。
　　臣等志心歸命禮，願凝神澄慮萬神調伏，玉皇大天尊、玄穹高上帝。
　　臣等志心歸命禮，願心若太虛內外貞白，玉皇大天尊、玄穹高上帝。
　　臣等志心歸命禮，願無所不容無所不納，玉皇大天尊、玄穹高上帝。
　　臣等志心歸命禮，願無令外邪亂其至道，玉皇大天尊、玄穹高上帝。
　　臣等志心歸命禮，願真宗不失靈根不敗，玉皇大天尊、玄穹高上帝。
　　臣等志心歸命禮，願不墮凡流不入俗網，玉皇大天尊、玄穹高上帝。
　　臣等志心歸命禮，願萬魔不攻得聞妙法，玉皇大天尊，玄穹高上帝。
　　臣等志心歸命禮，願善護真宗無令喪失，玉皇大天尊、玄穹高上帝。
　　臣等志心歸命禮，願身得清淨超度諸難，玉皇大天尊、玄穹高上帝。
　　臣等志心歸命禮，願得遇斯文承斯緣故，玉皇大天尊、玄穹高上帝。
　　臣等志心歸命禮，願捨出結習煩惱行業，玉皇大天尊、玄穹高上帝。
　　臣等志心歸命禮，願故當依科閉心奉行，玉皇大天尊、玄穹高上帝。
　　臣等志心歸命禮，願咸蒙護度普聞妙法，玉皇大天尊、玄穹高上帝。
　　臣等志心歸命禮，願親奉供養永無流轉，玉皇大天尊、玄穹高上帝。
　　臣等志心歸命禮，願惡根斷絕玄都記名，玉皇大天尊、玄穹高上帝。
　　臣等志心歸命禮，願依此奉行不生邪念，玉皇大天尊、玄穹高上帝。
　　臣等志心歸命禮，願諸念不生萬緣頓息，玉皇大天尊、玄穹高上帝。
　　臣等志心歸命禮，願無量劫中修諸妙行，玉皇大天尊、玄穹高上帝。
　　臣等志心歸命禮，願具解脫門同清淨信，玉皇大天尊、玄穹高上帝。
　　臣等志心歸命禮，願同清淨解同清淨念，玉皇大天尊、玄穹高上帝。
　　臣等志心歸命禮，願同清淨行同清淨身，玉皇大天尊、玄穹高上帝。
　　臣等志心歸命禮，願同清淨心同清淨意，玉皇大天尊、玄穹高上帝。
　　臣等志心歸命禮，願同清淨果同清淨報，玉皇大天尊、玄穹高上帝。
　　臣等志心歸命禮，願伺大慈心同大悲心，玉皇大天尊、玄穹高上帝。
　　臣等志心歸命禮，願奉戒專一冥心大道，玉皇大天尊、玄穹高上帝。
　　臣等志心歸命禮，願一切眾生孝養父母，玉皇大天尊、玄穹高上帝。
　　臣等志心歸命禮，願恭敬三寶竭忠於君，玉皇大天尊、玄穹高上帝。
　　臣等志心歸命禮，願不殺不盜不婬不妬，玉皇大天尊、玄穹高上帝。
　　臣等志心歸命禮，願不嗔不恨不憍不詐，玉皇大天尊、玄穹高上帝。
　　眾□
　　，玉帝誥，一遍
　　臣等志心皈神、皈身皈命，三清至真，玉皇尊帝，帝父帝母，至聖至真，三寶三界，一切真靈。重念臣某弟子某等，礙緣不除，魔障未斷。奈何凡人之愚蔽，豈按妙法以能修容。乃外邪敗靈根，而盜至寶亂其妙道，入俗網以墮凡流。安能澄慮以凝神，未免緣情而逐境。一真遂喪，萬魔來攻，惟仰元尊之垂慈，當宣斷障之妙法。爰伸懇告，按典懺陳。伏願拂拭諸塵，瑩徹心珠而晃朗；掃開浮翳，頓使慧目以光明。錫智慧劍而削愆，除煩惱障而錄善。凡身清淨，道果圓諧。福沾幽顯之兩途，慧燭圓明之一性。陰霾去而日朗，浮雲散而天明。長獲逍遙，永無流轉。臣等志心稽首，禮謝無上虛皇至真三寶。
　　高上玉皇滿願寶懺卷之五竟
　　高上玉皇滿願寶懺卷之六
　　消災
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。說經教主元始天尊、抱送玉帝靈寶天尊、流演聖教降生天尊、諸天化身玉皇大天尊、玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真自然大仙天真皇人，三天扶教輔元大法天師真君，九天開化司祿宏仁帝君，演教警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方真宰。法筵應感，一切真仙。悉仗真香，普同供養，恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱。香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹謹虔誠，奏啟三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：昔為王嗣，苦建玄功，拯度億萬之生靈，修行三千之餘劫。諒由聖體，故玆胎臟之胚腪；雖以法身，正本道原而變化。無比第一，名最上乘，玄理極而幽深，帝功德而重大。不壞不滅，杳亡杳存，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願苦惱全平普蒙解脫，玉皇大天尊、玄穹高上帝。
　　臣等志心歸命禮，願山神衛護猛獸自退，玉皇大天尊、玄穹高上帝。
　　臣等志心歸命禮，願風浪頓止安穩達岸，玉皇大天尊、玄穹高上帝。
　　臣等志心歸命禮，願是諸惡賊悉自退散，玉皇大天尊、玄穹高上帝。
　　臣等志心歸命禮，願冤枉自伸枷鎖解脫，玉皇大天尊、玄穹高上帝。
　　臣等志心歸命禮，願眾邪遠避所苦除愈，玉皇大天尊、玄穹高上帝。
　　臣等志心歸命禮，願魔鬼殄除精靈伏藏，玉皇大天尊、玄穹高上帝。
　　臣等志心歸命禮，願一切災殃不能侵近，玉皇大天尊、玄穹高上帝。
　　臣等志心歸命禮，願一切重病便得痊愈，玉皇大天尊、玄穹高上帝。
　　臣等志心歸命禮，願諸惡鬼神盡自消滅，玉皇大天尊、玄穹高上帝。
　　臣等志心歸命禮，願至度道岸無使災侵，玉皇大天尊、玄穹高上帝。
　　臣等志心歸命禮，願保命度災掃諸不祥，玉皇大天尊、玄穹高上帝。
　　臣等志心歸命禮，願一切災魔自然殄滅，玉皇大天尊、玄穹高上帝。
　　臣等志心歸命禮，願消咒詛蠱毒之災，玉皇大天尊、玄穹高上帝。
　　臣等志心歸命禮，願消兵戈並起之災，玉皇大天尊、玄穹高上帝。
　　臣等志心歸命禮，願消疫氣大行之災，玉皇大天尊、玄穹高上帝。
　　臣等志心歸命禮，願消水旱蟲蝗之災，玉皇大天尊、玄穹高上帝。
　　臣等志心歸命禮，願消凶歲饑饉之災，玉皇大天尊、玄穹高上帝。
　　臣等志心歸命禮，願消貧窮困苦之災，玉皇大天尊、玄穹高上帝。
　　臣等志心歸命禮，願消種種惡病之災，玉皇大天尊、玄穹高上帝。
　　臣等志心歸命禮，願消疥癩癰疽之災，玉皇大天尊、玄穹高上帝。
　　臣等志心歸命禮，願消憂悲苦惱之災，玉皇大天尊、玄穹高上帝。
　　臣等志心歸命禮，願消日夜相煎之災，玉皇大天尊、玄穹高上帝。
　　臣等志心歸命禮，願消橫惡所加之災，玉皇大天尊、玄穹高上帝。
　　臣等志心歸命禮，願消牢獄繫鎖之災，玉皇大天尊、玄穹高上帝。
　　臣等志心歸命禮，願消非分自害之災，玉皇大天尊、玄穹高上帝。
　　臣等志心歸命禮，願消誤食毒藥之災，玉皇大天尊、玄穹高上帝。
　　臣等志心歸命禮，願消虎狼毒蛇之災，玉皇大天尊、玄穹高上帝。
　　臣等志心歸命禮，願消冤家讎對之災，玉皇大天尊、玄穹高上帝。
　　臣等志心歸命禮，願消值遇惡人之災，玉皇大天尊、玄穹高上帝。
　　臣等志心歸命禮，願消被他屠割之災，玉皇大天尊、玄穹高上帝。
　　臣等志心歸命禮，願消推落崖岸之災，玉皇大天尊、玄穹高上帝。
　　臣等志心歸命禮，願消邪精殘害之災，玉皇大天尊、玄穹高上帝。
　　臣等志心歸命禮，願消水火漂焚之災，玉皇大天尊、玄穹高上帝。
　　臣等志心歸命禮，願消刀兵橫誅之災，玉皇大天尊、玄穹高上帝。
　　臣等志心歸命禮，願消橫喪天年之災，玉皇大天尊、玄穹高上帝。
　　眾□，玉帝誥，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等有體有形，無能無善，劫劫難迯乎厄難，生生豈免乎災愆。各受凡軀，未免管星而隨運；矧為人類，不能離數而超緣。天地亦有於否終，日月尚聞於薄蝕。三災八難，九厄十纏，鍾人而人不能安，移歲而歲不能稔。既遵典教，已罄懺禳。伏願悉獲消除，退嚴星而平舛運；咸蒙護度，回定數而解前緣。洪災散於萬殊，厄會消於一已。餘殃以殄，劫運可迯，至道岸無使災侵，處塵寰動與吉會。並與同居諸眷，更為在世群生。命泰身安，日昌月富。臣等志心稽首，禮謝無上虛皇至真三寶。
　　高上玉皇滿願寶懺卷之六竟
　　高上玉皇滿願寶懺卷之七
　　集福
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。說經教主元始天尊、抱送玉帝靈寶天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真自然大仙天真皇人，三天扶教輔元大法天師真君，九天開化司祿宏仁帝君，演教警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方真宰。法筵應感，一切真仙。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱，香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹虔誠再拜，奏啟三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：尊居無上北極真空。是身，清淨之道身；本行，難行之苦行。濟幽拯顯，宣正化而揚神功；助國救人，施財寶而捨血肉。啟諸道藏，演說靈章，教菩薩之大乘，悟金仙之妙道。為慈悲父，誠大丈夫，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願安樂快然神風遐著，玉皇大天尊、玄穹高上帝。
　　臣等志心歸命禮，願婦人臨難母子平安，玉皇大天尊、玄穹高上帝。
　　臣等志心歸命禮，願才辯明慧人中尊貴，玉皇大天尊、玄穹高上帝。
　　臣等志心歸命禮，願貴遇人君職務遷轉，玉皇大天尊、玄穹高上帝。
　　臣等志心歸命禮，願財寶充溢衣食自然，玉皇大天尊、玄穹高上帝。
　　臣等志心歸命禮，願慶流子孫傳之萬世，玉皇大天尊、玄穹高上帝。
　　臣等志心歸命禮，願五穀豐熟黎庶安泰，玉皇大天尊、玄穹高上帝。
　　臣等志心歸命禮，願是諸惡星返降吉祥，玉皇大天尊、玄穹高上帝。
　　臣等志心歸命禮，願是人功德坦然無礙，玉皇大天尊、玄穹高上帝。
　　臣等志心歸命禮，願殄滅凶殃安穩自在，玉皇大天尊、玄穹高上帝。
　　臣等志心歸命禮，願出言希聞所至恭敬，玉皇大天尊、玄穹高上帝。
　　臣等志心歸命禮，願顯貴崇重光大其門，玉皇大天尊、玄穹高上帝。
　　臣等志心歸命禮，願吉祥熾盛災障不侵，玉皇大天尊、玄穹高上帝。
　　臣等志心歸命禮，願道根深重宿有善緣，玉皇大天尊、玄穹高上帝。
　　臣等志心歸命禮，願宿植道種廣種福業，玉皇大天尊、玄穹高上帝。
　　臣等志心歸命禮，願仙丹妙寶隨意自得，玉皇大天尊、玄穹高上帝。
　　臣等志心歸命禮，願坐招自然天福益固，玉皇大天尊、玄穹高上帝。
　　臣等志心歸命禮，願神生淨土蓮花化生，玉皇大天尊、玄穹高上帝。
　　臣等志心歸命禮，願天珍異寶莊嚴身相，玉皇大天尊、玄穹高上帝。
　　臣等志心歸命禮，願善言童子上奏三官，玉皇大天尊、玄穹高上帝。
　　臣等志心歸命禮，願黑簿除名青編注筭，玉皇大天尊、玄穹高上帝。
　　臣等志心歸命禮，願諸仙讚重先亡生天，玉皇大天尊、玄穹高上帝。
　　臣等志心歸命禮，願宿映解脫所往通達，玉皇大天尊、玄穹高上帝。
　　臣等志心歸命禮，願無賊盜事所求遂心，玉皇大天尊、玄穹高上帝。
　　臣等志心歸命禮，願除水火厄橫事潛消，玉皇大天尊、玄穹高上帝。
　　臣等志心歸命禮，願夜夢吉祥疾病不臨，玉皇大天尊、玄穹高上帝。
　　臣等志心歸命禮，願智慧聰明人見歡喜，玉皇大天尊、玄穹高上帝。
　　臣等志心歸命禮，願衣食豐盛子孫榮貴，玉皇大天尊、玄穹高上帝。
　　臣等志心歸命禮，願六親見喜門族和睦，玉皇大天尊、玄穹高上帝。
　　臣等志心歸命禮，願除三惡報轉女成男，玉皇大天尊、玄穹高上帝。
　　臣等志心歸命禮，願形容端嚴為國大臣，玉皇大天尊、玄穹高上帝。
　　臣等志心歸命禮，願生逢大道鬼神欽仰，玉皇大天尊、玄穹高上帝。
　　臣等志心歸命橙，願得宿命通諸神護念，玉皇大天尊、玄穹高上帝。
　　臣等志心歸命禮，願九族受應處世長年，玉皇大天尊、玄穹高上帝。
　　臣等志心歸命禮，願有情賴善魔王保迎，玉皇大天尊、玄穹高上帝。
　　臣等志心歸命禮，願決超三界白日上昇，玉皇大天尊、玄穹高上帝。
　　眾□，玉帝誥，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等輪轉塵寰，漂沉世域，不修善本之因果，寧有福緣之集臻。福力崇高，必是仙徒，而乃可善念圓熟，即非天人而不能。既未及處於仙鄉，豈能得生於天界。以干敷錫，特致祈求。爰按妙典之載言，故謂持經而後得。露香懇請，望帝仁慈。伏願惠澤霧霑，盡覃一門之殊慶；仁風瑞扇，廣布萬國之宏休。百祥來介而昌隆，五福歛錫而康義。恩垂曠蕩，澤沛厖洪，諒蒙慈憫以消災，必冀哀憐而赦罪。均享綿長之福，咸躋仁壽之鄉。不異玄中，如居塵外。臣等志心稽首，禮謝無上虛皇正真三寶。
　　高上玉皇滿願寶懺卷之七竟
　　成真
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列宿、拱極群真自然大仙天真皇人，三天扶教輔元大法天師真君，九天開化司祿宏仁帝君，演教警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方真宰。法筵應感，一切真仙。悉伏真香，普同供養。恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱。香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹虔誠再拜，奏啟三清上聖，玉皇至尊，帝父帝母，至聖至真，三寶三界，一切真靈。
　　臣等恭聞光明座上，元始會前，親探不二之法門，默顯具六之神力。妙圓清淨，周讚十號以度人；智慧辯才，故稱四生之慈父。上靈上聖，至道至尊。是帝身，即道身；為法體，非常體。混元聖祖，三界尊師，大聖大慈，大悲大願。昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闖。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願紺髮朱顏轉得形容，玉皇大天尊、玄穹高上帝。
　　臣等志心歸命禮，願少壯幼稚光澤美好，玉皇大天尊、玄穹高上帝。
　　臣等志心歸命禮，願得生十方諸大天宮，玉皇大天尊、玄穹高上帝。
　　臣等志心歸命禮，願嬉遊聖域餐聽法音，玉皇大天尊、玄穹高上帝。
　　臣等志心歸命禮，願依按奉行登真成道，玉皇大天尊、玄穹高上帝。
　　臣等志心歸命禮，願勤行修奉尅致神仙，玉皇大天尊、玄穹高上帝。
　　臣等志心歸命禮，願一切玉女持幢下迎，玉皇大天尊、玄穹高上帝。
　　臣等志心歸命禮，願獲宿命通遵奉大道，玉皇大天尊、玄穹高上帝。
　　臣等志心歸命禮，願展轉修行至登道岸，玉皇大天尊、玄穹高上帝。
　　臣等志心歸命禮，願修真學道了悟生死，玉皇大天尊、玄穹高上帝。
　　臣等志心歸命禮，願自在逍遙號人中聖，玉皇大天尊、玄穹高上帝。
　　臣等志心歸命禮，願德慧長新同諸真人，玉皇大天尊、玄穹高上帝。
　　臣等志心歸命禮，願得為九天真仙之人，玉皇大天尊、玄穹高上帝。
　　臣等志心歸命禮，願太真御几玉妃拂筵，玉皇大天尊、玄穹高上帝。
　　臣等志心歸命禮，願萬神斑列諸天臨壇，玉皇大天尊、玄穹高上帝。
　　臣等志心歸命禮，願三界侍衛五帝司迎，玉皇大天尊、玄穹高上帝。
　　臣等志心歸命禮，願身處五雲光明赫奕，玉皇大天尊、玄穹高上帝。
　　臣等志心歸命禮，願上升天宮眾真下迎，玉皇大天尊、玄穹高上帝。
　　臣等志心歸命禮，願頓得超證無上妙道，玉皇大天尊、玄穹高上帝。
　　臣等志心歸命禮，願五帝輔翼召使神仙，玉皇大天尊、玄穹高上帝。
　　臣等志心歸命禮，願御役神官運導陰陽，玉皇大天尊、玄穹高上帝。
　　臣等志心歸命禮，願千靈敬仰萬神懾伏，玉皇大天尊、玄穹高上帝。
　　臣等志心歸命禮，願百邪避路群魔束形，玉皇大天尊、玄穹高上帝。
　　臣等志心歸命禮，願逍遙自在與道長存，玉皇大天尊、玄穹高上帝。
　　臣等志心歸命禮，願證功德身一切有情被其應護，玉皇大天尊、玄穹高上帝。
　　臣等志心歸命禮，願證神通身一切吉祥咸臻集故，玉皇大天尊、玄穹高上帝。
　　臣等志心歸命禮，願證清淨身是諸惡業皆不能侵，玉皇大天尊、玄穹高上帝。
　　臣等志心歸命禮，願證威德身天魔異道皆不能攝，玉皇大天尊、玄穹高上帝。
　　臣等志心歸命禮，願證無等身上帝謠唱萬神敬護，玉皇大天尊、玄穹高上帝。
　　臣等志心歸命禮，願證堅固身惡劫大難不能損害，玉皇大天尊、玄穹高上帝。
　　臣等志心歸命禮，願證道藏身口出語言鬼神欽仰，玉皇大天尊、玄穹高上帝。
　　臣等志心歸命禮，願證慈悲身六道眾生賴其善力，玉皇大天尊、玄穹高上帝。
　　臣等志心歸命禮，願證大道身出入所在無諸恐怖，玉皇大天尊、玄穹高上帝。
　　臣等志心歸命禮，願證良醫身善行妙法安樂於人，玉皇大天尊、玄穹高上帝。
　　臣等志心歸命禮，願證光明身常為帝光之所攝受，玉皇大天尊、玄穹高上帝。
　　臣等志心歸命禮，願證自在身天宮妙境神常能遊，玉皇大天尊、玄穹高上帝。
　　眾□，玉帝誥，一遍
　　臣等志心皈神、皈身皈命，玉皇大天尊，玄穹高上帝。重念臣某弟子某等求道未勤，修真有怠，再觀本行之經教，深貴能持之學人。凡讀是經，可得真人之睿號；倘集其奧，獲蒙仙道之圓成。敢疊伸禮拜之恭，庶可沐簡穰之降。一心發念，眾口宣揚，特祈斷障以消愆，故究造玄而入妙。爰伸禳謝，以丐提携。伏願道炁咸臻，超沉尸而起飛魄；天福益固，遊聖域而聽法音。神超八極以逍遙，身處五雲而赫奕。克成道果，不復凡身。三界侍衛而司迎，千靈敬仰而懾伏。上及過往祖禰，下同見在師資，俱入妙門，同登道岸。某等志心稽首，禮謝無上虛皇正真三寶。
　　高上玉皇滿願寶懺卷之八竟
　　高上玉皇滿願寶懺卷之九
　　結意
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清淨香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列宿、拱極群真自然大仙天真皇人，三天扶教輔元大法天師真君，九天開化司祿宏仁帝君，演教警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方眾聖。法筵應感，一切真仙。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱。以今恭逢穀旦，式展芻忱，香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法。舉
　　道場眾等人各運心　長跪禮懺如法
　　具籙職臣某領錄奉大道弟子某等謹虔誠再拜，奏啟三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：妙有真境，彌羅上天，道妙而玄之又玄，位尊而上極無上。湛寂真靜，信常擬議之至難；恢漠神通，豈在形容之可盡。巍巍大範，寂寂無宗，為玉皇高上尊，是金闕玄穹主。拔度生死，運化古今，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，著想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各一拜
　　臣等志心歸命禮，願天下歌謠欣國太平，玉皇大天尊、玄穹高上帝。
　　臣等志心歸命禮，願長夜九幽即時破壞，玉皇大天尊、玄穹高上帝。
　　臣等志心歸命禮，願地獄眾生化生諸天，玉皇大天尊、玄穹高上帝。
　　臣等志心歸命禮，願普為十方演說諸法，玉皇大天尊、玄穹高上帝。
　　臣等志心歸命禮，願顏容姝妙端嚴奇特，玉皇大天尊、玄穹高上帝。
　　臣等志心歸命禮，願言音清徹眾所樂聞，玉皇大天尊、玄穹高上帝。
　　臣等志心歸命禮，願聞是香者普蒙開度，玉皇大天尊、玄穹高上帝。
　　臣等志心歸命禮，願心無退轉起大堅固，玉皇大天尊、玄穹高上帝。
　　臣等志心歸命禮，願是故身色神通智慧，玉皇大天尊、玄穹高上帝。
　　臣等志心歸命禮，願聞是說已心得開悟，玉皇大天尊、玄穹高上帝。
　　臣等志心歸命禮，願皆生諸天得受快樂，玉皇大天尊、玄穹高上帝。
　　臣等志心歸命禮，願普放神光照燭法界，玉皇大天尊、玄穹高上帝。
　　臣等志心歸命禮，願鬼籍盡除神生淨土，玉皇大天尊、玄穹高上帝。
　　臣等志心歸命禮，願國土清平人民樂業，玉皇大天尊、玄穹高上帝。
　　臣等志心歸命禮，願身心清淨命終生天，玉皇大天尊、玄穹高上帝。
　　臣等志心歸命禮，願聞者罪滅永出愛河，玉皇大天尊、玄穹高上帝。
　　臣等志心歸命禮，願朽樹故根已枯使榮，玉皇大天尊、玄穹高上帝。
　　臣等志心歸命禮，願蠢動蜎息長生化形，玉皇大天尊、玄穹高上帝。
　　臣等志心歸命禮，願亡者命過魂歸三清，玉皇大天尊、玄穹高上帝。
　　臣等志心歸命禮，願所有求願如意稱遂，玉皇大天尊、玄穹高上帝。
　　臣等志心歸命禮，願衣食自然子孫富貴，玉皇大天尊、玄穹高上帝。
　　臣等志心歸命禮，願精心恭奉家國安寧，玉皇大天尊、玄穹高上帝。
　　臣等志心歸命禮，願致國太平凶寇自夷，玉皇大天尊、玄穹高上帝。
　　臣等志心歸命禮，願運推數周正道常行，玉皇大天尊、玄穹高上帝。
　　臣等志心歸命禮，願一切枯槁便生枝葉，玉皇大天尊、玄穹高上帝。
　　臣等志心歸命禮，願南宮受鍊飛步上清，玉皇大天尊、玄穹高上帝。
　　臣等志心歸命禮，願上度諸天下濟幽魂，玉皇大天尊、玄穹高上帝。
　　臣等志心歸命禮，願減我萬罪增我遐齡，玉皇大天尊、玄穹高上帝。
　　臣等志心歸命禮，願功德昌盛黃籙書名，玉皇大天尊、玄穹高上帝。
　　臣等志心歸命禮，願渺渺億劫使我長存，玉皇大天尊、玄穹高上帝。
　　臣等志心歸命禮，願天人衰相永得除滅，玉皇大天尊、玄穹高上帝。
　　臣等志心歸命禮，願王臣兆庶得長壽樂，玉皇大天尊、玄穹高上帝。
　　臣等志心歸命禮，願一切諸魔無鬥戰苦，玉皇大天尊、玄穹高上帝。
　　臣等志心歸命禮，願一切眾生離地獄苦，玉皇大天尊、玄穹高上帝。
　　臣等志心歸命禮，願一切餓鬼無饑渴惱，玉皇大天尊、玄穹高上帝。
　　臣等志心歸命禮，願一切畜生得智慧樂，玉皇大天尊、玄穹高上帝。
　　眾□，玉帝誥，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等洗懺愆瑕，朝修祝願，諒沐慈悲而相佑，特垂原宥以昭通。得睹慈顏，罪福之緣而明了；普聞妙法，障固之目而斷除。消災集福以成真，讚嘆皈依而滿願。實為慶幸，豈匪因緣。庶蒙真境之自明，得俾諸塵之無起。悉令意遂，莫使心違。伏願江海山林，盡賴帝名之餘福；人天風雨，皆霑經力之大恩。庶民樂業以無虞，國土清平而有慶，稱心如意，與道合真。財寶充盈而自然，子孫榮貴而豐盛。七祖九玄超度，六親百眷和昌。永庇含生，普希大宥。臣等志心稽首，禮謝無上虛皇至真三寶。
　　高上玉皇滿願寶懺卷之九竟
　　高上玉皇滿願寶懺卷之十
　　滿願
　　伏以齋戒事帝，冀肸蠁以潛通；馨香感神，仗氤氳而上達。臣等恭運道香、德香、慧香、無為香、清靜香、自然香、妙洞真香、超三界香、三境真香，滿瓊樓玉京，遍周天法界，普伸供養。
　　說經教主元始天尊、抱送玉帝道君天尊、流演聖教道德天尊、諸天化身玉皇大天尊玄穹高上帝，帝父光嚴妙樂國王，帝母寶月光皇后，清淨自然覺王如來高虛清明天主帝君。經筵啟問玉虛上帝，昊天上帝，五老上帝，慈悲度厄真人，尋聲救苦真人，濟生度死真人，萬福護身真人，妙行真人，夜光玉女、靈妃玉女、一切元君，三世金仙大乘菩薩，十方至聖無量帝君，三元三官大帝，北極四聖真君，南辰北斗、周天列曜、拱極群真自然大仙天真皇人，三天扶教輔元大法天師真君，九天開化司祿宏仁帝君，演教警化純陽孚佑帝君，洞玄惠世玉蟾白真人，清微啟教紫虛保仙元君，靈寶、道德、正一、全真諸派演法垂文傳道授業闡教度人一切道德師尊仙眾，雷霆諸司天將、法籙印令官君，十方飛天神王、天丁力士、諸仙兵馬，五嶽真君，地水聖眾、城隍瘟火等神，功曹符使，里域靈官，三界萬靈，十方眾聖。法筵應感，一切真仙。悉仗真香，普同供養。恭望天慈，俯垂降鑒。臣謹奏為入意願冀感通，曲從所禱，以今恭逢穀旦，式展芻忱，香花羅列以皈依，燈果廣陳而供養。恭望暫離帝闕，款駐凡筵。俯察精虔，鑒蘋蘩之報謝；洞矜懇禱，副草芥之微誠。仰對元慈，宣揚懺法舉
　　道場眾等人各運心　長跪禮懺如法
　　具籙職臣某領詞奉大道弟子某等謹虔誠再拜，上奏三清上聖，玉皇至尊，帝父帝母，至聖至真，三寶三界，一切真靈。
　　臣等恭聞：巍巍金闕，渺渺重霄，弘為諸佛之聖師，證作萬天之帝主。慈悲一切，故放十七大光明；愍念有情，特示三十種功德。是穹蒼主為浩劫，尊每利濟於群生，常行化於多劫。普垂教法，周徧名聲，大聖大慈，大悲大願，昔未曾有，嘆莫能窮。臣等下情無任懇祝讚揚之至，普與過往祖先、見存眷屬、塵寰品彙、長夜幽魂，傾倒虔恭，皈依敬禮，稱揚名號，注想尊容，如教奉行，依經祝願。
　　眾□
　　太上彌羅無上天。妙有玄真境，渺渺紫金闕。太微玉清宮，無極無上聖。廓落發光明，寂寂浩無宗。玄範總十方，湛寂真常道。恢漠大神通，玉皇大天尊、玄穹高上帝。人各立拜
　　臣等志心歸命禮，願凡夫學士盡得飛昇，玉皇大天尊、玄穹高上帝。
　　臣等志心歸命禮，願一切人民咸臻道炁，玉皇大天尊、玄穹高上帝。
　　臣等志心歸命禮，願白首面皺皆得化度，玉皇大天尊、玄穹高上帝。
　　臣等志心歸命禮，願苦惱痊平普蒙解脫，玉皇大天尊、玄穹高上帝。
　　臣等志心歸命禮，願沉尸飛魄皆起復形，玉皇大天尊、玄穹高上帝。
　　臣等志心歸命禮，願三惡道苦一時解脫，玉皇大天尊、玄穹高上帝。
　　臣等志心歸命禮，願六道眾生普蒙開度，玉皇大天尊、玄穹高上帝。
　　臣等志心歸命禮，願無諸繫滯皆得往生，玉皇大天尊、玄穹高上帝。
　　臣等志心歸命禮，願庫藏財寶盡將散施，玉皇大天尊、玄穹高上帝。
　　臣等志心歸命禮，願幽顯凡聖普沾聖澤，玉皇大天尊、玄穹高上帝。
　　臣等志心歸命禮，願睹此光明悉皆雲集，玉皇大天尊、玄穹高上帝。
　　臣等志心歸命禮，願一切眾生咸臻道化，玉皇大天尊、玄穹高上帝。
　　臣等志心歸命禮，願一切地獄盡承光力，玉皇大天尊、玄穹高上帝。
　　臣等志心歸命禮，願受苦眾生皆生諸天，玉皇大天尊、玄穹高上帝。
　　臣等志心歸命禮，願今日大吉咸仰玄功，玉皇大天尊、玄穹高上帝。
　　臣等志心歸命禮，願得睹慈顏咸蒙護度，玉皇大天尊、玄穹高上帝。
　　臣等志心歸命禮，願六凡四聖普叨道蔭，玉皇大天尊、玄穹高上帝。
　　臣等志心歸命禮，願末代烝民俱獲壽考，玉皇大天尊、玄穹高上帝。
　　臣等志心歸命禮，願同苦罪眾咸蒙護度，玉皇大天尊、玄穹高上帝。
　　臣等志心歸命禮，願承斯勝利皆生天上，玉皇大天尊、玄穹高上帝。
　　臣等志心歸命禮，願一切眾生皆沾勝利，玉皇大天尊、玄穹高上帝。
　　臣等志心歸命禮，願一切惡業悉得消滅，玉皇大天尊、玄穹高上帝。
　　臣等志心歸命禮，願眾魔外道悉皆懾伏，玉皇大天尊、玄穹高上帝。
　　臣等志心歸命禮，願蠱毒之類皆自消滅，玉皇大天尊、玄穹高上帝。
　　臣等志心歸命禮，願心欲願者一切如意，玉皇大天尊、玄穹高上帝。
　　臣等志心歸命禮，願玉皇開化溥度天人，玉皇大天尊、玄穹高上帝。
　　臣等志心歸命禮，願懷胎含孕俱得生成，玉皇大天尊、玄穹高上帝。
　　臣等志心歸命禮，願無窮無極普監度生，玉皇大天尊、玄穹高上帝。
　　臣等志心歸命禮，願今日大吉皆得光明，玉皇大天尊、玄穹高上帝。
　　臣等志心歸命禮，願說是語時溥得開悟，玉皇大天尊、玄穹高上帝。
　　臣等志心歸命禮，願法筵清眾咸仰道言，玉皇大天尊、玄穹高上帝。
　　臣等志心歸命禮，願此經尊妙普度天人，玉皇大天尊、玄穹高上帝。
　　臣等志心歸命禮，願兆民歌唱普天興隆，玉皇大天尊、玄穹高上帝。
　　臣等志心歸命禮，願短命眾生各得長壽，玉皇大天尊、玄穹高上帝。
　　臣等志心歸命禮，願心有所請一切應奉，玉皇大天尊、玄穹高上帝。
　　臣等志心歸命禮，願祕此妙法溥福含靈，玉皇大天尊、玄穹高上帝。
　　眾□，玉帝誥，一遍
　　臣等志心皈神、皈身皈命，玉皇大天尊、玄穹高上帝。重念臣某弟子某等人各有心，眾寧無願。豈有其心之可一，惟無所願之不同。各有所求，或務濟民而利物；豈無要者，欲求證道以成真。墜苦常欲於昇遷，貧窮惟思於富貴，必待其滿而後釋。然仰惟妙道之垂慈，能遂眾生之所欲。用敢飯命，求乞從人。伏願俯察凡忱，尚賴隨機而赴感。特垂天聽，悉令應念以從心。先祈保國以保民；次冀利他而利己。為幽為顯，亙古亙今，見存眷屬以咸寧，過往祖先而普度。福利九幽破壞，功沾長夜光明。並與群生，同依眾善。臣等志心稽首，禮謝無上虛皇正真三寶。
　　回向
　　人情有恪，作善降之百祥；帝念無私，惟天祐于一德。向來臣法眾等，恭對大道，御前拜禮，《太上洞玄靈寶高上玉皇滿願寶懺》一部，計終十卷。以茲功德，專為奉道弟子某悔過消災延生集慶。伏願凡情通感，上帝鑑觀。障斷罪除，心願悉臻於滿足，災消福集，玄功獲遂於圓成。與諸有情，證無上道，皈依三寶，回向九清，為上因緣，志心稱念：大聖元始天尊，上清靈寶天尊，太上道德天尊，玉皇宥過天尊。無量不可思議功德。
　　高上玉皇滿顯寶懺卷之十竟