混元陽符經
　　經名：混元陽符經。一篇。不著撰人，疑出於六朝。底本出處：《 正統道藏》 洞真部本文類。
　　混元陽符經
　　晦蹟之功，影響不真。清清之炁，朴朴昏濛。滾符流影，寂截判魂。含華歷運，炁聚或奔。焊焊火盛，無底無輪。騫暮靈晃，輝黑精魂。血灌五體，神符火君。腦灌華液，胎高輔真。邊闕不動，神燥命門。瞰呼風雨，茫茫不作，類類守根。三變一定，九變極神。一初載日，二象月分。清靈合委，屐脫勵真。潛心在志，遁迹 幽門。
　　格乎跳翳，盜禹轟輸。帝運歷紀，· 陽符為心。萬泰變業，劫劫長存。
　　混元陽符經竟