修真十書黃庭內景玉經註卷之五十五
　　黃庭內景玉經註并序
　　梁丘子撰
　　夫萬物以人為主，人以一心為宗，無主則法不生，無心則身不立。心法多門，妙用非一，有無二體，隨事應機。故有凡聖淺深，愚智真假，莫匪心辯，識運用之所由也。但天下之道，殊途而同歸，百慮而一致，從廳入妙，權實則二階，總邇符真，是非同乎一見。有《黃庭經》者，東華之所祕也，誠學仙之要妙，羽化之根本矣。釗襞習未周而觀想粗得，裁靈萬品模擬一形，義有四宗會明七字，指尋象喻內外兩言。絀聽墳體之餘，任噓縱咽之暇，舐筆磨墨，輒貽原筮，扶桑大帝君命暘谷神王傳授南嶽魏夫人《黃庭內景經》。黃者，中央之色；庭者，四方之中。外指事，即天中、人中、地中，內指事，即腦中、心中、脾中，故曰黃庭也。內者，心也；景者，色象也。外喻即日、月、星、辰、雲、霞之色，內喻即筋、骨、藏府之象。心居身內，存觀一體之象色，故曰內景也。一名琴心。又琴者，和也，誦之可以和六府寧心神，使得仙矣。一名《大帝金書》，扶桑大帝君宮中盡誦此經，以金簡刻書之，故曰《金書》。一名《東華玉篇》，東華者，東方諸宮名也。東海，青童君所居，其中玉女仙人皆誦詠之，刻玉書之，以名《玉篇》。當清齋九十日，誦之萬遍，使調和三魂，制鍊七魄，除去三尸，安和六府，五藏生華，還返嬰孩，百病不能傷，災禍不能害。萬遍既畢，自然洞觀鬼神，內視腸胃，得見五藏。其時，當有黃庭真人、東華玉女，教子之神仙焉。常誦詠之者，則神室明正，胎真安寧，靈液流通，百關調暢，血髓充縊，腸胃虛盈，五藏結華，耳目聰明，白髮還黑，朽齒再生。所以卻邪病之紛若者，謂我已得魂精六緯之姓名也。清虛玉真口訣云：夫《黃庭經》者，扶桑大帝君金書鍊真之祕言也，讀誦之者，當在別室燒香，潔淨乃執之也。此經所辟百邪，若入山林及空闇之地，心中震怖者，正心向北，誦經一遍，即神靜意平，如與千人同旅。能讀之萬遍，目見五藏腸胃，及天下鬼神役使在己。若困病，心存讀之，垂死亦瘉。大都通忌食六畜、魚腥、五辛，及履掩污之事。若脫履掩污之者，沐浴盥漱燒香於左右，讀經一遍，百病除也。
　　上清章第－
　　上清紫霞虛皇前，
　　三清之境，有太清、上清、玉清。此三清之中，一切大聖之所居也。按《玉臺經》云：虛皇者，大道君之所理也，即大道之域，包羅三清。又玄都十號云：太靈虛皇，天尊也，即元始之本號也。道君欲明七言之所始乎紫霞之官故也，亦名紫瓊官，赤白紫宸官也。
　　太上大道玉宸君，
　　太，上之尊也，按《本行經》云：有元　　始五老之君號也。玉晨君，即黃者君之號也。
　　問居藥珠作七言，
　　《祕要經》云：仙宮中有寥陽之殿，藥珠之闕，翠雲之房，道君在中而說經。人身備有之故也。
　　散化五形變萬神，
　　謂能變化黜聰明，離形去智，同於大道，先本後迹，故假神托用。神者，隨應也，散有五形，變萬神。
　　是為黃庭曰內篇。
　　因中而得名也。
　　琴心三疊舞胎仙，
　　琴，和也。疊，積也。存三丹田使和積如一，則胎仙猶胎息之仙，猶胎在腹，有氣但無息也。
　　九氣映明出霄間。
　　三田之中有九｀氣，炳煥而無不燭。《大洞經》云：三丹田、三元及三洞房合為九官，官中有天皇，九魄變為、九氣，化為九神也。
　　神蓋童子生紫煙，
　　觀照存思，假目為事。下文云：眉號華蓋覆明珠，神蓋，眉也，明珠，目瞳也。紫煙，精妙氣也。
　　是曰玉書可精研。
　　文因迹始，專則之通。
　　詠之萬遍昇三天，
　　精備神充，名上三清。
　　千災以消百病痊，
　　精神俱故也。
　　不憚虎狼之凶殘，
　　無餘傷也。
　　亦以卻老年永延。
　　唯此一章都說黃庭之道也。
　　上有章第二
　　上有魂靈下關元，
　　上魂，天分也；下關，地分也。魂靈無形，關元有質，人法天地形象。
　　左為少陽右太陰，
　　左東右西，卯生酉殺。
　　後有密戶前生門，
　　前，南；後，北。密戶後二竅，言隱密也。生門前七竅，言藉以生也。為九竅。
　　出日入月呼吸存。
　　日月者，陰陽之精也，左出右入。身有陰陽之氣，法象天地之氣，出為呼氣，入為吸氣，呼吸之問，心當存之。
　　元氣所合列宿分，
　　元氣，一也。使心與道合，存日月星辰靈光，照耀羅列，一身分明與天合。
　　紫煙上下三素雲。
　　紫煙，目精之氣也。存見三丹田中上下俱有白氣，流通一體。又云：目光有紫青綠三色，為三素雲。仙經云：雲林夫人呪曰：日月童，三雲兩目真君精故也。
　　灌溉五華植靈根，
　　素雲之氣，在口為玉液，存咽之以灌五華者，五藏之英華。靈根，命根植生之也。
　　七液洞流衝盧問。
　　七竅之液，上下洞流，上衝下回，盧頜之問，明堂之中。
　　迴紫抱黃入丹田，
　　內象喻也。脾氣黃，目氣紫，七液周流，抱黃迴紫，出入呼及俱入丹田。
　　丹田有三，所靈命之根也。按《大洞經》云：眉間入三分為雙丹田，入骨際三分為臺闕，左青房，右紫戶，二神居之。眉間卻入一寸為明堂，左明童君，右明女君，中明鏡神君。眉問卻入二寸為洞房，左無英君，右白元君，中黃老君。眉間卻入三寸為丹田，亦名泥九官，左有上元赤子君，右有帝卿君。又卻入四寸為流珠宮，有流珠真君居之。又卻入五寸為玉帝官，玉清真母居之。又當明堂上一寸為天庭官，上清真女居之。又洞房直上一寸為極真官，太極帝君居之。又丹田直上一寸為丹玄宮，有中黃太乙君居之。又流珠直上二寸為太皇官，太上君居之，男為雄，一，女為雌，一。男女並可修之。
　　幽室內明照陽門。
　　幽隱之室內，自思存心，目明鑒了，如如日月。神者，無方之謂也。心神無方，存之則有，遺之則亡。
　　口為章第三
　　口為玉池太和宮，
　　口中液水為玉津，一名醴泉，亦名玉漿，貯水為池也。百節調柔，五藏和適，皆以口為官主也。一本作太和宮，於文韻不便也。《大洞經》云：心存胃口，有一女子，嬰兒形，無衣服，正立胃管，張口承注魂液。仰吸五氣，當即藏滿口中，內外津液，滿口咽之，遣直入玄女口中，五過畢，叩齒三通，微呪日：玉清高上九天九靈，化為神女，下入胃清，金和玉映，心閑神明，服食日精，金華充盈。
　　漱咽靈液災不干，
　　靈液真氣，邪不件正。
　　體生光華氣香蘭，
　　不食五穀，體無滓穢。
　　卻滅百邪玉鍊顏。
　　肌膚若冰雪，綽約若處子。
　　審能修之登廣寒，
　　廣寒，北方仙宮之名。冬至之日，月伏廣寒之宮，其時育養月魂於廣寒之地，天人探精華之綵，以辨日月之光。
　　晝夜不寐乃成真，
　　動修靜定，則為真人。
　　雷鳴電激神泯泯。
　　調神理氣，精魄恬愉，雖震雷而不驚懼。又曰：雷為電激，為叩齒存思，乃是神用，不得言泯泯也。
　　黃庭章第四
　　黃庭內人服錦衣，
　　黃庭內人，謂道母；黃庭真人，謂道父，身備有之。錦衣具五色也，即謂五藏之真氣也。三庭之中，備有之故也。
　　紫霞飛裙雲氣羅。
　　《十方經》云：高上玉皇衣文明飛雲之裙，即神仙之服也。
　　丹青綠條翠靈柯，
　　五色雜氣共生枝條仙衣之所。
　　七筵玉籥閉兩扉。
　　外象喻也。七竅開合，以喻關籥，用之以道，不妄閉也。筵，籥之飾也。存神叉閉目，日閉兩扉。
　　重掩金關密樞機，
　　金，取堅剛也。老子經云：善閉無關鍵而不可開，言養生善守精神不妄泄。
　　玄泉幽闕高崔鬼。
　　玄泉者，口中之液也，一曰玉漿，一名玉液，一名玉泉。兩目間為闕庭，兩腎問為幽闕，如門之左右象巍，中然為道，腎在其內，故曰幽闕也。據腎在五藏之下，而云高者，形伏存神則在丹田之上，故曰高也。
　　三田之中精氣微，
　　內指事也。丹田之中，神氣變化，感應從心，非有非無，不可為也。象贏入妙，鈴基有條，故以氣則用心為主，因立象至靜至微，不可以數求之。《道機經》云：天有三光日月星，人有三寶三丹田。丹田中氣左青右黃，上白下黑也。
　　嬌女窈窕翳霄暉。
　　《真誥》云：嬌女，耳神名也。言耳聽朗徹，明掩玄暉。
　　重堂煥煥揚八威，
　　重堂，喉嚨名也，一曰重樓，亦名重環。本經云：絳官重樓十二級。絳官，心也。喉嚨在心上，故日重堂，喉嚨者，津液之路也，流通上下，滋榮一體，煥明八方。八方之神曰八威也。
　　天庭地關列斧新，
　　兩眉間為天庭。紫微夫人呪日：開通天庭使我長生。列斧新，言勇壯也。
　　靈臺盤固永不衰。
　　心為靈臺，言有神靈居之，靜則守一，動則存神，神具體安，不衰竭也。
　　中池章第五
　　中池內神服赤珠，
　　膽為中池，舌為華池，小腹為玉池，亦三池之名。《膽部章》曰：龍旂橫天擲火鈴。赤珠，言火鈴也。
　　丹錦雲袍帶虎符。
　　丹錦雲袍，心肺之色也，在膽上，故曰雲袍虎符也。《九真經》云：黃老君之服，玄龍、神虎符，帶流金之鈴，並道君之服也。
　　橫津三寸靈所居，
　　內指事也。臍在胞上，故日橫津。臍下三寸為丹田，真人赤子所居也。
　　隱之翳鬱自相扶。
　　謂男女之形體也。隱鬱交合，自然之道。按《內外神芝記訣》云：五藏之液為芝。即隱芝也，又名內芝。
　　天中章第六
　　天中之嶽精謹修，
　　天中之嶽，為鼻也，一名天臺。《消摩經》云：鼻欲數按其左右，令氣平也，所謂灌溉中嶽，名書帝錄也。
　　靈宅既清玉帝遊。
　　面為靈宅，一名天宅。以眉目口之所居，故為宅。修之精通則神仙遊矣。《大洞經》云：面為尺宅。又或云赤澤。
　　通利道路無終休，
　　《太素丹景經》云：一面之上，常欲兩手摩拭之，高下隨其形不息，則通利耳目口之氣脈故也。
　　眉號華蓋覆明珠，
　　明珠，目也。
　　九幽日月洞虛元。
　　《五神行事》云：眉上去引刊劃堂紫闕，左日右月。又《玉歷經》云：　　太清上有五色華蓋九重，人身亦有，當存目童如日月明也。
　　宅中有真常衣丹，
　　真龍心神，即赤城童子也，亦名真一，亦名赤子，亦名子丹，亦名真人。存見之常在目前，與心應，而象心氣色也。
　　審能見之無疾患。
　　元陽子曰：常存心神則無病也。
　　赤珠靈裙華倩榮，
　　心神之服色，外喻也。
　　舌下玄膺生死岸。
　　內指事也。玄膺者，通津液之岸也。《本經》云：玄膺，氣管受精符也焉。
　　出清入玄二氣煥，
　　謂吐納陰陽二氣，煥然普明。
　　子若遇之昇天漢。
　　人能善遇吐納之理，即成天仙。
　　至道章第七
　　至道不煩決存真，
　　專之則至。
　　泥丸百節皆有神。
　　神者，妙萬物而因象立名。
　　髮與蒼華字太元，
　　白與黑謂之蒼，最居首上，故曰太元也。
　　腦神精根字泥丸。
　　丹田之宮，黃庭之合，洞房之主，陰陽之根，泥丸腦之象也。
　　眼神明上字英玄，
　　目喻日月，在首之上，故曰明上。英玄，童子精色也。內指事。
　　鼻神玉朧字靈堅。
　　隆隴之骨象如玉也，神氣通天，出入不竭，故曰靈堅也。
　　耳神空閑字幽田，　　
　　空閑幽靜,　　聽物則審神之所居，故曰幽田。
　　舌神通命字正倫。
　　咽液以舌，性命得通。正其五味，各有倫理。
　　齒神鍔峰字羅千，
　　牙齒堅利，如崿刃鋒摧，羅眾物而食之。
　　一面之神宗捉丸。
　　腦神，丹田百神之主。
　　妮丸九真皆有房，
　　《大洞經》云：三元隱化則成三官，三三如九，故曰三丹田。又有三洞魚合上一二元為九官，中有九真神，三九二十七神氣和人當存之，亦謂九皇。九魂變九氣，以為九神，各居一洞房也。
　　方圓一寸處此中。
　　房有一寸，腦有九瓣。
　　同服紫衣飛羅裳，
　　九真之服，皆象氣色，飛猶輕故也。
　　但思一部壽無窮。
　　存思九真，不死之道。
　　非各別住居腦中，
　　丹田之中，泉神所居。
　　列位次坐向外方。
　　神統丹田，而外其面，以捍不祥。《八素經》云：真有九品，向外列位，則當上真上向，高真南向，太真東向，神真西向，玄真北向，仙真東北向，天真束南向，虛真西南向，至真　　西北向。天真者，不視而明，不聽而聰，不言而正，不行而從也。
　　所存在心自相當。
　　心存玄真，內外相應。
　　心神章第八
　　心神丹元字守靈，
　　內象喻也。心為藏府之元，南方火之色，柄神之宅也，故曰守靈。
　　肺神皓華字虛成。
　　肺為心之華蓋，皓白也，西方金之色。肺色白，其質輕虛，故曰虛成也。
　　肝神龍煙字含明，
　　肝位木行，東方青龍之色也，於藏主目。日出東方，故曰含明也。
　　翳鬱道煙主濁清。
　　翳鬱，木象，得火而煙生，得陽而氣清，清即目明，濁即目暗。
　　腎神玄冥字育嬰，
　　腎屬水，故曰玄冥。腎精為子，故曰育嬰。
　　脾神常在字魂停。
　　脾中央土位也，故曰常在，即黃庭之宮也。脾磨即食消，神力象壯，故曰魂停也。
　　膽神龍曜字威明，
　　膽色青光，故日龍曜，主於勇悍，故曰威明。外取東方青龍雷震之象。
　　六府五藏神體精。
　　資保一身，廢一不可，故曰神體精。心肝脾肺腎叔五藏，胃大腸小腸膀胱三焦膽為六府。所言府者，猶府邑之府，取受物之義，故曰府也。藏者，各具一質而共藏於身，故為藏也。言三焦者多矣，而未的其真，蓋心肝腑三藏之上，而係管之中為三焦。《中黃經》云：心肝肺三焦。當指其所也。又據五方之色，脾為五藏之主，而今其以心為主，何也？答曰：心居五藏中，其質虛受，是神識之體，運用之源，故偏方而得其主，動用而獲其神，不可以象數言，不可以物悉取，皆自然之理也。
　　皆在心內運天經，
　　以五藏六府各有所司，皆法象同天地，順陰陽，自然應攝之道，故曰運天經也。
　　晝夜存之自長生。
　　依此五神服色思存，不拾不死之道。仙經：存五藏之氣，變為五色雲，當頂上覆蔭一身，日居於前，月居於后，左青龍，右白虎，前朱雀，後玄武，即去邪長生之道也。
　　肺部章第九
　　肺部之宮似華蓋，
　　金官也，肺在五藏之上，日葉如蓋也。
　　下有童子坐玉闕。
　　童子名皓華，肺形如蓋，故以下言之。玉闕者，腎中白氣，與上肺連之也。
　　七元之子主調氣，
　　元陽子曰：七元之君負甲持符，辟除凶邪而布氣七竅，．主耳目聰明。七元，七竅之外元氣也。
　　外應中嶽鼻齊位。
　　中嶽者，鼻也。又為齊，齊為崑崙。鼻為七竅之門戶，位猶主也。
　　素錦衣裳黃雲帶，
　　素，肺膜之色也。黃膜蔓延羅緒，有象雲氣也。
　　喘息呼吸體不快。
　　有時而然。
　　急存白元和六氣，
　　白元君，主肺官也。《大洞經》云：白元君居洞房之右是也。
　　神仙久視無災害，
　　邪不干正。
　　用之不已形不滯。
　　常存此道，形氣榮華。至誠修鍊之所及也。
　　心部章第十
　　心部之宮蓮含葉，
　　火官也，心藏之質，象蓮花之未開也。
　　下有童子丹元家。
　　心神，丹元也，守靈神在心內。而云下者，據華蓋而云之也。
　　主適寒熱榮衛和，
　　寒熱，陰陽靜燥之義也。人常和適以榮衛其身。老子經云：靜盛寒，燥勝熱，清靜為天下之正是也。
　　丹錦衣裳披玉羅。
　　心象離。丹錦，衣裳外陽也。披玉羅，內陰也。
　　金鈴朱帶坐婆婆，
　　金鈴，內藥之象也。朱帶，血脈之象也。坐婆婆者，言神安靜也。《九真經》云：黃老君帶流金之鈴也。
　　調血理命身不枯。
　　心安體和，則無病矣。
　　外應口舌吐五華，
　　心主口舌，吐納五藏之津，識五行之味，故言外應五味也。
　　臨絕呼之亦登蘇，
　　人有病吃，當存丹元童子，朱衣赤冠以救護也
　　久久行之飛太霞。
　　常修此道，能獲飛仙。
　　肝部章第十一
　　肝部之宮翠重裹，
　　木官也，肝色蒼翠，大小相重之象也。
　　下有青童神公子。
　　肝，東方木位，主青，故曰青童。左位為公子，一名含明，上有華蓋，故日下也。
　　主諸關鏡聰明始，
　　肝主春三月，陽之本始，竅主目，五行之關鏡，故日聰明始也。
　　青錦披裳佩玉鈴。
　　青錦，肝之色。玉鈴，白脈垂象也。《昇玄經》云：三天五帝皆帶大玉之珮。《素靈經》云：靈耀君衣青錦丹裳，皆神仙之服也。
　　和制魂魄津液平，
　　內指事也。束春和煦，萬物生也。
　　外應眼目日月精。
　　肝外主眼，左日右月也。
　　百病所鍾存無英，
　　諸疾荐之，但存無英公子。
　　同用七日自充盈。
　　五藏兼存，故言同用。几七日為一竟者，一遊也。
　　垂絕念神死復生，
　　垂死，存念肝神青衣童子還，得活愈。
　　攝魂還魄永無傾。
　　《太微靈書》云：每月三日、十三日、二十三日夕，三魂棄身遊外，攝之者常仰眠，去枕伸足，交手心上，暝目閉氣三息，叩齒三通。畢，存心中有赤氣如雞子，從內出於咽中，赤氣轉大，覆身變成火，以燒身使匝，覺體少熱，呼三魂名，日爽靈、胎光、幽精，即微呪曰：太微官中黃始青，內鍊三魂，胎光安寧，神靈玉寶，與我俱生，不得妄動，監者太虛，若欲飛行，唯詣上清，若有飢渴，得飲玄水玉精。又每月朔望晦，光魄盛總交通，存思精鍊反還之法，當此乃仰眠伸足，掌心掩兩耳，令指根繞於項上，閉息七遍，叩齒七通，心存鼻端白氣，如小豆大，須臾漸大，冠身上下九重，氣忽變成兩青龍，在兩目中，白虎在兩鼻孔中，朱雀在心上，蒼龜在左足下，螣蛇在右足下，兩玉女著錦衣，手把火光當兩耳門。畢，咽液七過，呼七魄名：屍狗、伏矢、雀陰、天賊、毒穢、臭肺，即呪日：素氣九還，制魂邪奸，天狩守門，嬌女執關，鍊魄和柔，與我相安，不得妄動，看察形源，若有飢渴，聽飲月黃日丹。
　　腎部章第十二
　　腎部之宮玄闕圓，
　　水官也。玄闕圓者，兩腎之形狀也。玄，水色。內象喻之也。
　　中有童子冥上玄。
　　腎為下玄，其神玄冥，字育嬰。心為上玄幽遠，氣與腎連，故言冥上玄。
　　主諸六府九液源，
　　九液交連，百脈流通，廢一不可。五藏六府，乃九竅之津液也。
　　外應兩耳百液津。
　　腎宮主耳，氣衰則聾，陰陽和合，則百脈津液流通也。
　　蒼錦雲衣龍舞蟠，
　　蒼錦，腎色之象也。雲衣，腎膜之象也。龍蟠，腎脈之象也。《九真經》云：道君常服青錦之衣、蒼華之裙也。
　　上致明霞日月煙，
　　腎氣充之，耳目聰明不衰，外象喻也。
　　百病千災急當存。
　　元陽子曰：寒暑相生，男女相成，腎中二神，裳衣華清，左男戴日，右女戴月，存想見之，永無息故也。
　　兩部水王對生門，
　　腎藏雙對，故日兩部。腎宮水王則化為赤子，故日對生門。
　　使人長生昇九天。
　　赤子化為真人而昇九天，九天常謂九氣青天，其氣主生也。
　　脾部章第十三
　　脾部之宮屬戊己，
　　土官也。戊己，中央辰。
　　中有明童黃裳裹。
　　明童，謂魂停。黃裳，土之色。
　　清穀散氣攝牙齒，
　　脾為五藏之樞也。脾磨食消，生氣乃至，齒為羅千，故攝牙齒。
　　是為太倉兩明童。
　　太倉，脾府。此明童謂脾神，名混康也。
　　坐在金臺城九重，
　　注念存思神狀常然。
　　方圓一寸命門中。
　　即黃庭之中丹田之所也。
　　主調百穀五味香，
　　口中滋味，脾磨食之所政。
　　辟卻虛贏無病傷。
　　內指事也。
　　外應尺宅氣色芳，
　　尺宅，面也。飢飽虛贏，應形於面色也。
　　光華所生以表明。
　　是以知虛實也。
　　黃錦玉衣帶虎章，
　　脾主中黃，謂黃庭真人服錦衣也。《玉請隱書》云：太上道君佩神虎玉章也。
　　注念三老子輕翔。
　　三老者，謂無老玄老君也。念脾中真人，自然變化。子，謂受黃庭之學也。
　　長生高仙遠死殃。
　　莊子日：方生方死，方死方生，方可方不可，方不可方可。以此而談，其理均也。故長生者不死，寂滅者不生，不死不生則真長生，不生不死則真寂滅，何死殃之所及也。
　　膽部章第十四
　　膽部之宮六府精，·　　
　　六府，已解於上。《太平經》云：積清成精，故膽為六府之精也。
　　中有童子耀威明．o　　
　　經云：膽神龍耀，字威明，勇悍之義也。
　　雷電八震揚玉旌，
　　八方雷震，謂膽有威怒之象也。玉旌，則氣之貌。
　　龍旅橫天擲火鈴，
　　膽色青，龍旅，威戰之具也。火鈴者，膽邊內珠之象也，怒則奮揚，故言擲也。
　　主諸氣力攝虎兵。
　　膽力主於悍難，故攝虎兵。
　　外應跟瞳鼻柱間，
　　內指事也。心之喜怒，應於眉端也。
　　腦髮相扶亦俱鮮。
　　人之震怒，髮鈴衝冠。
　　九色錦衣綠華裙，
　　青錦，東方九氣之色。綠華裙者，膽膜之象。佩金帶玉龍虎文。膽神威明之服飾也。
　　能存威明乘慶雲，
　　內象喻也。思存膽神不倦，則仙道也。
　　役使萬靈朝三元。
　　三元道君名處三清上，諸天神仙並朝宗也。
　　脾長章第十五
　　脾長一尺掩太倉，
　　太倉，胃也。《中黃經》云：胃為太倉。元陽子曰：脾正橫在胃之上也。
　　中部老君治明堂。
　　脾，黃庭之官也。黃者，老君之所治，上應明堂。明堂，眉間入一寸是也。
　　厥字靈源名混康，
　　脾磨食消，內外相應。大腸為胃之子，混元陽受納之，安康也。
　　治人百病消穀糧。
　　胃官榮華，則無病傷。
　　黃衣紫帶龍虎章，
　　脾居胃上，故日黃衣也。紫帶龍章，胃絡之象也。
　　長精益命賴君王。
　　太倉混康，為君為王。
　　三呼我名神自通，
　　存思脾胃之神，則心靈洞鑒之。
　　三老同坐各有朋，
　　上元老君居上黃庭官，與泥丸君、倉華君、青城君、及明堂中君臣、洞房中父母、及天庭真人等共為朋也。又，中元老君居中黃庭官，與赤城童子、丹田君、皓華君、含明英玄君、丹元真人．等共為朋也。又，下元老君居下黃庭官，與太乙君、魂停君、靈元君、太倉君、丹田真人等共為朋也。常存三老和百神，流通部位營衛，無有差失也。
　　或精或胎別執方。
　　按《玉曆經》云：下丹田者，元命之根本，精神之所藏，五氣之元。在臍下三寸，附著脊，號為赤子府，男子以藏精，女子以藏胎，主和合。赤子，陰陽之門戶也。其丹田中氣，左青右黃、上白下黑也。
　　桃核合延生華芒，
　　太乙君名字也。處中使神氣盈美也。
　　男女迴九有桃康。
　　丹田下神名桃康，主人之精胎，能迴通三田，成九神之氣。
　　道父道母對相望，
　　陰陽兩半成一，故對相望。
　　師父師母丹玄鄉。
　　道與宗師，陰陽之主也。丹玄鄉，為存丹田之法。
　　可用存思登虛空，
　　學仙之道。
　　殊途一會歸要終。
　　合三以為一，散一以為三，此道之要也。《玄妙內篇》云：兆欲長生，三一當明也。
　　閉塞三關握固停，
　　經云：口為天闡生神機，手為人關把盛衰，足為地關生命扉。又臍下三寸為關元，亦日三關，主固精護氣，不妄施泄也。
　　含漱金醴吞玉英，
　　金醴玉英，口中之津。《大洞經》云；服玄根之法，心存胃口有一女子，嬰兒形，無衣服，正立胃管，張口承注魂液，仰吸五氣，當漱灌口，內外津液滿口吞之，遣入玄女口中，五過畢，叩齒五通，咽液七過也。
　　遂至不飢三蟲亡。
　　《洞神訣》云：上蟲白而青，中蟲白而黃，下蟲白而黑。人死則三蟲出為尸鬼，各化為物，與形為央，擊之衝破也。其餘諸蟲皆隨人而亡。故學仙者清謹，備五清之氣，然後服藥物以去三蟲。又云：上尸名彭珊，使人好滋味，嗜慾癡滯；中尸名彭質，使人責寶好喜怒；下尸彭矯，使人愛好衣服，就淫女色，是以三名蟲也。
　　心意常和致忻昌，
　　道通無碍。
　　五嶽之雲氣彭亨，
　　五藏之氣為五嶽之雲。彭亨，流通無壅之稱也。
　　保灌玉旁以自償，
　　玉旁，鼻廬也。三蟲、既亡，真氣和合，出入玄牝，綿綿不絕，故曰自償。
　　五形完堅無災殃。
　　五體與五藏之形也，存練道成，虛室生白，五藏堅完，自然災病不生，神氣自應。
　　修真十書黃庭內景玉經註卷之五十五竟
　　修真十書黃庭內景玉經注卷之五十六
　　黃庭內景玉經註
　　梁丘子註
　　上睹章第十六
　　上睹三元如連珠，
　　三元，為三光之元日月星，非指上中下之三元辰也。
　　落落明景照九隅。
　　三光在上而下燭，九隅，九方也。言常存日月，洞照一身也。
　　五靈夜燭煥八區，
　　五靈，謂五星也。燭煥羅列一身，常能存之，則與天地同休。
　　子存內皇與我遊。
　　大道無心，有感即應。
　　身披鳳衣銜虎符，
　　仙官之服御也。
　　一至不久昇虛無。
　　一者，無二之稱也。學道傳一，與靈同體，則神仙可到也。《南華真經》曰：人能守一，萬事致畢矣。方寸之中念深藏，方寸之中為下關，關在臍下三寸，方圓一寸以藏精。
　　不方不圓閉牖窗。
　　方靜圓動，不動不靜，但當杜塞，不妄泄也。
　　三神還精老方壯，
　　還精神於三田，則久壽延年矣。
　　魂魄內守．不爭競。
　　魂陽魄陰各得其一。《易》日：一陰一陽之謂道。
　　神生腹中銜玉噹，
　　內守不洩，神生銜噹，腹中內明，口吐珠玉。按《五神行事訣》云：兩眉問直入上三寸為玉噹紫關。
　　靈注幽闕那得喪。
　　腹中神生，靈氣流通，故不亡也。固精闕於腎，腎主水，色黑，氣通於耳。雙立闕者，象於峻極也。
　　琳條萬尋可癮仗，
　　身隨眾靈，森然交映，如萬尋玉樹可　　陰庇也。外象喻也。琳條，玉樹條也。萬尋，高遠也，象身形洞真神明所庇陰。
　　三魂自寧帝書命。
　　修身神安，帝書下召。真道既成，名書帝錄，則久視之也。
　　靈臺章第十七
　　靈臺鬱靄望黃野，
　　心日靈臺，脾為黃野，常專一存見黃庭也。
　　三寸異室有上下。
　　三丹田上中下三處各異，每室方圓一寸也，故云三寸。今人猶謂心為方寸，即其所也。
　　問關榮衛高玄受，
　　三田之問各有閒關榮衛，部分至高至低，心當受以存念也。
　　洞房紫極靈門戶。
　　《大洞經》云：兩眉問入三分為雙丹田，入骨際三分為奎關。正深七分，左有心房，右有紫戶。卻入一寸為明堂官，左有明童真君，右有明女真君。卻入二寸為洞房，左有無英君， 右有白元君，中有黃老君。卻入三寸為丹田官，亦名泥丸宮，有上元赤子居之，右有帝卿君。卻入四寸為流珠宮，有流珠真神居之。卻入五寸為玉帝宮，有玉清真母居之。又當明堂上一寸為天庭宮，有上清真女居之。洞房上一寸為極真官，有太極帝妃居之。丹田上一寸為玄丹宮，有中皇太一真君居之。流珠上一寸為太皇宮，有太上真君居之。故曰靈門戶也。
　　是昔太上告我者，
　　我者，槫桑大帝自謂也。言我道成，承昔道君授以黃庭之時也。言此道不遠，止在丹田，故即言是昔也。
　　左神公子發神語，
　　鋸《大洞經》云：左有無英，此云公子，亦互言耳。發神語者，用心專一，則神教之以道也。
　　右有白元併立處。
　　左右，為學道者之持。
　　明堂金匱玉房問，
　　皆上元之官，釋如上說也。
　　上清真人當吾前。
　　上元部神，悉在天庭之際也。
　　黃裳子丹氣頻煩，
　　謂中元童子處於赤城。頻煩，氣盛不衰竭也。
　　借問何在兩眉端，
　　明堂之所。
　　內挾日月列宿陳，
　　《五辰行事袂》云：太上真人招五辰洞房，南極元君傳授。每夜半坐外，心存西方太白星，在兩眉問上直入於一寸玉噹金闕，左日右月。又次存北方辰星在帝鄉玄官，玄官在髮際五分直入一寸也。又次存東方歲星在洞闕朱臺，朱臺在目後直入一寸是也。又次存南方熒惑星在玉門華房，在目眥五分直入五分是也。又次存中央鎮星在金室長谷，在人中直入二分是也。並存之如綴懸於上，畢，叩齒三通，咽液五過，微呪曰：高元紫闕，中有五神，寶耀發輝，放光衝門，精氣頓生，化為老人，首巾素容，綠帔絳裙，右帶流鈴，左　　佩虎符，手把天罡，散輝飛辰，足躡華蓋，吐芒鍊身，三景保守，令我得真，養魂制魄，乘颶飛仙。其事內象法也。
　　七曜九元冠生門。
　　七曜，七星，即人之七竅。九元，九辰，即人之九竅。廢一不可，故曰冠生門也。
　　三關章第十八
　　三關之中精氣深，
　　謂關元之中，男子藏精之所也。又據下文口手足為三關。又，元陽子以明堂、洞房、丹田為三關。並皆可以文義取之而存也。
　　九微之內幽且陰。
　　《大洞經》云：三元隱化則成三官，是名太清、太素、太和，三三如九，故有三丹田，又有三洞房，合上三元為九官。官有精微，故日九微，言幽玄而不可見也。
　　口為天關精神機，
　　言發於情，猶樞機也。
　　手為人關把盛衰，
　　縱擒由己。
　　足為地關生命扉。
　　言運用己身而生也。
　　若得章第十九
　　若得三宮存玄丹，
　　三丹田官，故曰三官。玄丹，丹元也。存思在心，故偏指一所也。
　　太一流珠安崑崙。
　　太一流珠，謂目睛。《洞神經》日：頭為三台，君為崑崙，指上丹田也。又云：臍為太一君，亦為崑崙，指上丹田也。言心存三丹田，神皎然在於目前。《本經》云：子欲不死修崑崙是也。
　　重重樓閣十二環，
　　謂喉嚨十二環，相重重在心上。心為絳官，有象樓閣故也。
　　自高自下皆真人。
　　高下三田十二樓閣，皆有真人。釋如上說。
　　玉堂絳宇盡玄宮，
　　絳官明堂，上下相應，皆官室也。
　　璇璣玉衡色蘭玕，
　　喉骨環圓，轉動之象。蘭玕，其色一也。
　　瞻望童子坐盤桓。
　　存見赤城童子子丹真人。坐，言其神安靜也。
　　問誰家子在我身，
　　言己有之。
　　此人何去入泥丸。
　　與上元諸神上下相應。經云：腦為泥丸官。
　　千千百百自相連，
　　神本出於一，一生二，二生三，三生
　　萬物，變化不離其身心也。
　　二十十似重山。
　　存見萬物重疊安坐。山，象坐之形也。
　　雲儀玉華俠耳門，
　　雲儀玉華，鬢髮之號，言耳居其間。《大洞經》日：髮神名蒼華。几言華者，猶草木之華者也。
　　赤帝黃老與我魂。
　　赤帝，南方帝君也。黃老君，中央君也。魂為陽神，魄為陰神，陰陽相應，故言與魂。《太微靈書》云：人有三魂，一曰胎光，二曰爽靈，三曰幽精，常呼念其名，則三魂常不離其身。
　　三真扶胥共房津，
　　魂與赤帝、黃老為三真，言相應扶胥，同津共氣。
　　五斗煥明是七元。
　　五斗，五星北斗。《洞房訣》云：存七元辰者，或眠起、初外、食畢後呪曰：五星開通，六合紫房，迴元隱道，豁落七辰，生魂者玄父，變一成神，生魄者玄母，化二成身，攝吾筋骨者公子，為吾精氣者白元，長生久視，飛仙十天。
　　日月飛行六合間，
　　天地內為六合，存念身中日月星辰森羅萬象，如一天之間了然也。
　　帝鄉天中地戶端，
　　眉上髮際五分直入一寸為帝鄉。又，明堂上一寸為天庭，即天中。又，鼻為上部之地戶。心存日月星辰等，諸神常在其端，謂鼻之上髮際之下也。
　　面部魂神皆相存。
　　內外心神目相應也。
　　呼吸章第二十
　　呼吸元氣以求仙，
　　探飛根玄暉，吞五芽抱九霞，服食胎息之道，謂天地陰陽四時五行之氣。
　　仙公公子似在前。
　　此洞房訣也。洞房官左為無英，一名公子。仙公，直指黃庭。學者黃庭仙公能行洞房之訣，而存其公子，故言在前也。
　　朱烏吐縮白石源，
　　朱烏，舌象。白石，齒象。吐縮，導津液，調陰陽之氣，流行不絕，故曰源也。
　　結精育胞化生身。
　　本己之所以從來也。
　　留胎止精可長生，
　　《 真語》 日：上清真人口訣，夫學道之人安心養神，服食治病，使腦官填
　　滿玄精不傾，然後可以存形神，服霞呼吸二景。若數行交接漏洩，施者　　則氣穢神亡、精靈枯竭，雖佩玄挺玉籙金書太極者，將何解於能生乎？昔在先師常心戒斯事云：學生之人，一接則傾一年之藥勢，二接則傾二年之藥勢，已往則不傾之藥都亡於身，是以真仙常慎於此。蓋以為生生之大忌於此者也。
　　三氣右迴九道明。
　　三氣，為三丹田之氣也。右迴，言周流順緒，謂和陰陽則四關、九竅通流，明朗而無疾也。
　　正一合華乃充盈，
　　含正守一，神氣華榮，故能充滿六合，乘物而能變之也。
　　遙望一心如羅星。
　　存見赤城子居在城中，如星之映羅穀也。
　　金室之下不可傾，
　　謂心居肺下，主金，其色白，故金室常能存之，長生不死。
　　延我白首返孩嬰。
　　內指事。謂童顏不死。
　　瓊室章第二十－
　　瓊室之中入素集，
　　謂上元清真。瓊室，體骨之象也。
　　泥丸夫人當中立。
　　經云：洞房中有父母，母則夫人，亦名道母。泥丸、洞房，上已解釋。
　　長谷玄鄉繞郊邑，
　　長谷，鼻也。玄鄉，腎也。郊邑，為五藏六府也。言鼻中氣出入下為腎運，周繞藏府、居赤城，存想內郭外郊，故為象喻也。
　　六龍散飛難分別。
　　言六府之氣微妙玄通難分別，而想存之。
　　長生至慎房中急，
　　氣亡液漏，髓枯精竭。益以涓滴，而洩以尾閒，不可不慎也。
　　何為死作令神泣。
　　房中不慎，傷精失明，故神泣也。
　　忽之禍鄉三靈沒，
　　禍鄉，死地也。三靈，三魂也。謂胎光爽靈，幽精亡沒。
　　但當吸氣錄子精。
　　呼吸吐納，閉房止精。
　　寸田尺宅可治生，
　　謂三丹田之宅，各方一寸，故曰寸田。依存丹田之法以理生也。經云：寸田尺宅，彼尺宅謂是面也。
　　若當央海百讀飲。
　　謂房中淫洩，不知閉止。
　　葉去樹枯失青青，
　　象人死無生氣。
　　氣之液漏非己形。
　　仙經云：閉房鍊液，不遠唾、不多言是也。
　　專閉御景乃長寧，
　　專閉情慾，存日月光。老子云：善閉無關鍵而不可開。又《上清素文靈書》有探氣根之法：當以日初出束向叩齒九通，陰呪曰：日魂珠景，照韜綠映，回霞赤童，玄炎颼象。呼此十六字畢，暝目握固，存五色流霞來接一身，於是日光流霞俱入口中，名曰飛華玉胞，水母也。尚日吞霞四十五咽，又咽液九過。
　　保我泥丸三奇靈。
　　泥丸，上丹田也。《大洞經》云：三光隱化，則成三官，一曰太清之中三君也，二曰三丹田神，三曰符籍之神，故曰三奇靈也。
　　恬淡鬧視內自明，
　　謂存思丹田之法。並如上說。
　　物物不干泰而平？
　　行道真正，邪物不干。
　　慇矣匪事老復丁，
　　猛獸不據，獲烏不搏，老者返壯，少者皆強，慇矣鈴然。
　　思詠玉書入上清。
　　精研內景，鈴獲仙道。
　　常念章第二十二
　　常念三房相通達，
　　三房，謂明堂、洞房、丹田之房也。與流珠、五帝、天庭、極真、玄丹、泥丸、太皇等諸官，左右上下皆相通也。
　　洞視得見無內外。
　　有想三三如九，合九為一，明徹天上，無有內外。
　　存漱五芽不飢渴，
　　靈寶有服御五芽之法。五芽者，五行之生氣，以配五藏元精。經云：常以立春之日，雞嗚時入室，束向九拜，平坐叩齒九通，想東方安寶、華林、青靈、始老君九千萬人下降室內，鬱鬱如雲之覆，已形從口中入直下肝府、呪曰：九氣青天，元始上精，皇老尊神，衣服羽青，設御天官，煥明歲星，散輝流芳，淘溉我形，食咽朝霞，服飲木精，固養青芽，保慎於零，肝府充溢，王芝自生，延年潤色，顏返孩嬰，五氣混合，天地長并。畢，引青氣九咽，便服束方赤書玉文十二字也。
　　神華執巾六丁謁。
　　神華者，《玉曆經》云：太陰玄光五女，道之母也，衣五色朱衣，脾藏之上，黃雲華蓋之下。六丁者，謂六丁陰神玉女也。《老君六甲符圖》云：六丁各有神，丁卯神司馬都玉女，足月之。丁丑神趙子王玉女，順氣。丁亥神張文通玉女，普漂之。丁酉神蔣文公玉女，得喜。丁未神石叔通玉女，寄防據。丁巳神崔巨卿玉女，聞心之。言服探飛根者，漱黃芽之道，成則役使六丁神故也。
　　急守精室勿妄泄，
　　精室，謂三丹田上下相連而不絕，制之在於心，心即中丹田也。緩急之所由，真妄之根本。
　　閉而保之可長活。
　　積精之所致也。
　　起自形中初不闊，
　　謂心使氣，微妙無形。
　　三宮近在易隱括，
　　括謂三丹田中真官近在人身，隱括精氣，當以心為君主者。
　　虛無寂寂空中素，
　　外指事也。素有二說。
　　使形如是不當汙。
　　使形輕靜，如懸縑素於空中也。又身中空素，使如器輕。素，虛靜常然。汙，謂有外事也。
　　九室正虛神明舍，
　　九室，謂頭中九官室及人之九竅。使上官榮華，九竅真正，則眾神之所止也。《洞神經》云：天有九星，故稱九天。地有九官，故稱九地。人有九竅，故稱九生。言人所由而生之也。
　　存思百念視節度。
　　存念身中有百神，呼吸上下，一如科法。又云千千百百似重山，皆神象也。
　　六府修治勿令故，
　　按《 洞神經》 云：六府者，謂肺為玉堂官為尚書府，心為絳官元陽府，肝為清玲官蘭臺府，膽為紫微官無極府，腎為出牧官太和府，脾為中黃官太素府。異於常六府也。
　　行自翱翔入雲路。
　　謂昇仙形化也。
　　治生章第二十三
　　治生之道了不煩，
　　無為清簡，約己守正。
　　但修洞玄與玉篇。
　　洞玄，謂洞玄靈寶。玉篇真文，乃黃庭也。
　　兼行形中八景神，
　　《玉篇經》云：五藏有八卦，天神宿衛，太一使者王八節一為九官。八卦外有十二樓，樓為喉管也。臍中為太一君，主人之命。一名太淵，一名崑崙，一名太極，主身中萬三千精光。
　　二十四真出自然。
　　天有二十四真氣，人身亦有之。又三丹田之所三八二十四真人，皆自然之道氣。
　　高拱無為魂魄安，
　　行忘坐忘，離形去智。
　　清靜神見與我言。
　　能清能靜則心神自見，機覽無外。與己言之，即謂黃庭真人也。
　　安在紫房幃蟆問，
　　紫房幛模，一名絳官，赤城中童子所安之處，存思心神，其狀如此也。
　　立坐室外三五玄。
　　謂八景乃二十四真神榮衛人身，則三田五藏真氣調柔，無其災病。
　　燒香接手玉華前，
　　玉華，則華蓋之前也，謂眉問天庭也。一日神之宗元、真人之窟宅，當從文而存之。
　　共入太室遊璣門。
　　據《洞房真經》云：天有太室、玉房、雲庭，雲庭，中央黃老君之所居也。玉房一名紫房，一名絳官，通名黃堂。有華蓋束西官洞通左右黃庭之
　　內，人身俱有之，如上文說。漩璣，中樞名也。
　　高研恬淡道之圓，
　　研精恬淡，真氣來遊。
　　內視密盼盡見真。
　　入靜思存，百神森然。
　　真人在己莫問鄰，
　　《玉臺經》云：老子者，天之魂，自然之君，常侍道君在左右。人身俱有之。
　　何處遠索求因綠。
　　經云：大道汎兮其可左右。言之不遠。
　　隱景章第二十四
　　隱景藏形與世殊，
　　學仙之士含光藏輝，滅其逵，匿其端。
　　含氣養精口如朱。
　　肌膚若冰雪，綽約若處子。
　　帶執性命守虛無，
　　虛靜恬淡，寂寞無為。
　　名入上清死錄除。
　　得補真人，則象玄名。
　　三神之樂由隱居，
　　理身無為則神樂，理國無事則人安。三神，三丹田之神是也。
　　倏欽遊遨無遺憂。
　　倏效，疾發也，下文云：駕效接生妄東蒙，或云：倏效龍名無遺憂，謂懸解之也。
　　羽服一整八風驅，
　　八風，八方風也。先驅掃路也。羽服，仙服也。按《 上清寶文》 ：仙人五色羽衣，太乙真人衣九色雲飛之羽章，皆神仙之服，故名也。
　　控駕三素乘晨霞。
　　外指事。三雲九霞，乃神仙之所。
　　金輦正位從玉舉？
　　《元錄經》云：上清九天玄神八聖，縿駕九鳳龍車。九天玉舉、金筆，皆仙人之服器。
　　何不登山誦我書。
　　書則黃庭言也。
　　鬱鬱窈窈真人墟，
　　山中幽邃。
　　入山何難故躊躇，
　　情志不次。
　　人問紛紛臭如帘。
　　疾穢人問不足戀。帑，至臭也。
　　五行章第二十五
　　五行相推返歸一，
　　五行，謂金木水火土。相推者，金生水，水生木，木生火，火生土，土生金，周而復始。互相剋法：火剋金，金剋木，木剋土，土剋水，水剋火，周而復始。相推者道也。返歸一，一者，一，水數也，五行之道，萬物之宗，老子云：道生一，一生二，二生三，三生萬物。及《易》 有太極是生兩儀。太極，一也。兩儀，天地。天地生萬物，萬物又返而歸一。一者，無之稱也，萬物所成，故日返歸一也。
　　三五合氣九九節。
　　《妙真經》云：三者，在天為日月星，在地為珠玉金，名日三寶，在人身為耳口鼻，名為三生。天地人為三才，而各懷之。五者，帝精也，故云三五合，三三為九也。夫三五所懷，順眾類也，和調萬物，治化陰陽，覆載天地，光明四海，風雨雷電，春夏秋冬，寒暑溫涼，清濁之氣，諸生之物不得三五合，不立也。故日：天道不遠，三五復返。三五者，天地之絮藏，六合之要會，九官之氣節，九九八十一為一章耳。
　　可用隱地回八衛，
　　九官中有隱遁變化之衍，太上八氣奔宸隱書，是日八衍。又太極八蘊之衍，＂太極中有三君．．一日太上皇君，二日天皇君，三日黃老君。三元之氣、混成之精，出入上清太虛之官，隱遁無形，故能長生之道也。
　　伏牛幽闕羅品列。
　　伏牛，腎之象也，腎為幽闕。《中黃經》云：左腎為玄妙真，右腎為玄元君，羅列品位，存思則見也。
　　三明出於生死際，
　　天三明日月星，地三明文章華，人三明耳鼻口，是生死之際也。
　　洞房靈象斗日月。
　　存三元於洞房。洞房、明堂已釋於上。
　　父曰泥丸母雌一，
　　明堂中有君臣，洞房中有夫婦，丹田中有父母。泥九，腦神名。老子經云：知其雄，守其雌。雌無為，一也。
　　三光煥照入子室。
　　明白四達。
　　能存玄真萬事畢，
　　莊子曰：人能守一萬事畢。
　　一身精神不可失。
　　常存念之，不拾須臾。
　　修真十書黃庭內景玉經注卷之五十六竟
　　修真十書黃庭內景玉經注卷之五十七
　　黃庭內景玉經註
　　梁丘子註
　　高奔章第二十六高奔日月吾上道，
　　吾，道君也。上清紫文吞日月氣法，一名赤丹金精石景水母玉胞經云：其法常以日出束向叩齒九通，心微祝日中日魂五帝名字，呢日：日魂朱景，照韜綠映，回霞赤童，玄炎颺象。呼此十六字畢，暝目握固，存五色流霞俱入口中。又，《上清靈書》 有吞月精法：月出西向叩齒十通，心微祝月中五魂五夫人名字，呪曰：月魄藹蕭，芬艷翳寥，婉虛靈蘭，鬱華結翹，淳金精熒，昊容臺標。呪此二十四字畢，握固暝目，存月中五色精光俱入口中。又月光中黃氣月華玉胞之精也，能修此道，則奔入日月神仙。
　　鬱儀結璘善相保。
　　鬱儀，奔日之仙。結璘，奔月之仙。同聲相應，同氣相求，故二仙來相保持也。
　　乃見玉清虛無老，
　　升三清之上，與道合同也。
　　可以迴顏填血腦，
　　魂魄返嬰，得成真人。
　　口銜靈芝攜五星，
　　口吐五色靈氣，光芝四照，與五黃老君周遊六合。
　　腰帶虎錄佩金噹，
　　仙人之服也。《九真經》云：中央黃老君，腰佩玄龍神虎符，帶流金之鈴，執紫麾之節。錄，符也。
　　駕欽接生宴束蒙。
　　欽倏，言乘風忽發而往也。束海仙境之山，接生之方，長與生氣相接連，欽然而遊其處也。
　　玄元章第二十七
　　玄元上一魂魄煉，
　　寶一以煉神，神煉以合一。
　　一之為物頗卒見，
　　一者，無稱也。心恬淡以得之，而不可見。
　　須得至真乃顧盼。
　　守真志滿，一自歸己。
　　至忌死氣諸穢賤，
　　凡飛丹煉藥、服氣吞霞等事，皆忌見伏屍掩穢之氣，此謂生處之共患也。然則道沖虛，本無淨穢，家獲真正則淨穢有殊，殊而不齊，則是非起於內，生死見於外。故清淨者生之徒，濁穢者死之徒，故養生之所忌。
　　六神合集虛中宴。
　　六甲六丁六府等諸神，皆在身中，虛空則宴然安。
　　結珠固精養神根，
　　結珠，謂咽液先後相交如珠。固精，不妄泄。神根，形軀也。夫神之於身，猶國之有君，君之有人。人以君為命，君以人為本，互相資藉，以為生之而調養之也。
　　玉笆金籥常完全。
　　老子云：善閉無關鍵而不可開。籥，鎖也，茂，或為匙。
　　閉口屈舌食胎津，
　　屈舌通津液，食津而胎仙，故日胎津。
　　使我遂煉獲飛仙。
　　精功勤誠之所致也。
　　仙人章第二十八
　　仙人道士非有神，
　　修學以積精，治氣以為真。
　　積精累氣以為真。
　　固精守氣，積煉成真，修學以得之。
　　黃童妙音難可聞，
　　黃童，謂黃庭真人也，一名赤城童子。妙音，謂黃庭道之妙音也。
　　玉書絳簡赤丹文。
　　《皇庭經》，一名《太帝金書》，一名《束華玉篇》 。
　　字曰真人巾金巾，
　　真人，則黃童也。金色白，在西方，主肺，色白在心故日巾。《九真經》云：束方青帝有之衣青玉錦衣，被蒼華裙，建符芝丹，冠巾金巾。元陽
　　子曰：真人馮午倨子，履卯戴酉。酉者，金也。
　　負甲持符開七門。
　　《老子六甲三部符》云：甲子神名王文卿，甲戌神名展子江，甲申神名扈文長，甲午神名衛上卿，甲辰神名孟非卿，甲寅神名明文章。存六神之
　　名者，則七竅開通，故無有疾病。
　　火兵符圖備靈關，
　　《赤童斬邪錄》，皆使役三五火兵。又《衛靈神阮》曰：南方丹天，三氣流光，熒星轉燭，洞照太陽，上有赤精，開明靈童，總禦火兵，備事三官。即火兵三五家事也。符者，八素、六神、陰陽、玉胎、煉仙、陰精、飛景、黃華、石景、內化、洞神、藍乾等諸符也。圖者，《六甲玉女通靈圖》、《太一真人圖》、《東井沐浴圖》、《老子內視圖》、《西昇八史圖》、《九變含景赤界》等諸圖。可以備守虛關。關即三關、四關等，人身中俱有之。
　　前昂後卑高下陳。
　　列位之形象也。
　　執劍百丈舞錦膳，
　　神兵嬸劍之形狀也。
　　十絕架空扇紛紜。
　　空中作氣，障曄揮霍也。
　　火鈴冠霄墜落煙，
　　金精火鈴，冠徹霄漢，部伍隊陣，狀如落煙屯雲之勢。
　　安在黃闕兩眉問，
　　存思火兵氣狀，俱在天庭。天庭，一名黃闕，在兩眉間是也。
　　此非枝葉實是根。
　　學仙之本。
　　紫清章第二十九
　　紫清上皇大道君，
　　亦名玉宸官。
　　太玄太和俠侍端，
　　太玄、太和，真仙之臺號也。
　　化生萬物使我仙，
　　道氣之功致也。
　　飛昇十天駕玉輸。
　　乘欽而往。
　　晝夜七日思勿眠，
　　至誠至感。
　　子能修之可長存。
　　延年神仙之道。
　　積功成鍊非自然，
　　學以政其道也。
　　是由精誠亦守一。
　　守一如初，成道有餘。
　　內守堅固真之真，
　　從等卻也。
　　虛中恬淡自致神。
　　神以虛受故也。
　　百穀章第三十
　　百穀之實土地精，
　　土實日穀，陰之類也。
　　五味外美邪魔腥。
　　非清虛之真氣。
　　臭亂神明胎氣零，
　　胎氣，謂無味之味，自然之正氣也。服氣有胎息之正法度。零，猶失也。
　　那從返老得還嬰。
　　髮白返黑，齒落更生。此一句應在自政神之下起，此之不類也。
　　三魂忽忽魄糜傾，
　　忽忽，不恬淡。摩傾，朽敗也。
　　何不食氣太和精，
　　進服煉之道。
　　故能不死入黃寧。
　　黃寧，黃庭之道成也。
　　心典章第三十一
　　心典一體五藏王，
　　神以虛受，心為棲神之宅，故為之王。
　　動靜念之道德行。
　　念，謂念丹元童子也。夫念為有，志為亡，念則易心而後語，亡則灰心而全神，故道德行也。
　　清潔善氣自明光，
　　常念之故。
　　坐起吾俱共棟梁。
　　神以身為屋宅，故云共棟梁。吾，丹元童子也。
　　晝日耀景暮閉藏，
　　莊子曰：其覺也魂開，其寐也魂交之閉也。
　　通利華精調陰陽。
　　謂心神用捨，與目相應。華精，目精也。心開則目開，晝陽而暮陰，故云調陰陽也。
　　經歷章第三十二
　　經歷六合隱卯酉，
　　寺舉心之用拾，陰陽之所由也。晝為經歷，夜為隱藏。六合，天地上下四方。卯酉，以北為暮，幽隱屬之也。
　　兩腎之神主延壽，
　　腎神玄冥。育嬰，所屬北方，主暮夜，人能精心則主長壽。河上公曰：腎藏精也。
　　轉降適斗藏初九。
　　九，陽數也。斗，北辰也，主降陽，謂陽氣下與陰合。《易》日，乾吉在元首， 藏之也。
　　知雄守雌可無老，
　　守雌，則藏九之文也。
　　知白見黑見坐守。
　　老子經月：知其白守其黑，知其雄守其雌。此藏九文也。
　　肝氣章第三十三
　　肝氣鬱勃清且長，
　　肝位束方木，主春，生氣之本也。清長，氣色象也。
　　羅列六府生三光。
　　存想生氣遍照五藏六府，如日月星辰，光曜明初也。
　　心精意專內不傾，
　　能知一也。雨潤萬物，玉漿乃潤百體也。
　　玄液雲行去臭香。
　　真氣周流則無災病。
　　治蕩齒髮煉五方，
　　雲行雨施，無所不通，故曰五方五藏也。
　　取津玄膺入明堂。
　　咽液之道，必自玄膺下入喉嚨。喉嚨，一名重樓，重樓之下為明堂，明堂之下為洞房，洞房之下為丹田。此中部也。
　　下既喉嚨神明通，
　　身命以津氣為主者。
　　坐侍華蓋遊貴京。
　　華蓋，肺也。肝在肺之下。貴京，丹田也。
　　飄諷三清席清凍，
　　三帝，三丹田之道君也，亦名真人。言肝氣者，氣飄飄周流三丹田之所也。肝氣為目精，故席清涼也。
　　五色雲氣紛青蔥。
　　肝氣與五藏相雜者為雲。
　　閉目內盼自相望，
　　常存念之，五藏自見。
　　使諸心神還自崇。
　　赤城童子為心藏真人，合契同府，共相尊敬。
　　七玄英華開命門，
　　七竅流通，無留滯也。
　　通利天道存玄根。
　　身為根本。
　　百二十年猶可還，
　　當急修行，時不可失也。
　　過此守道誠甚難。
　　去死近也。
　　唯待九轉八瓊丹，
　　九轉神丹，白日昇天。《抱朴子· 九丹論》云：老覽養生之書，嗚集久視之方，曾以授涉篇千計矣，莫不以還丹金液為大要焉。又《黃帝九鼎神丹經》云：帝服之而昇仙，與天地同畢，乘雲駕龍，出入太清。八瓊，丹砂、雄黃、空青、硫黃、雲母、戎鹽、隱石、雌黃是也。
　　要復精思存七元。
　　雖服神丹，兼為黃庭之道。七元者，謂七星及七竅之真神。又，五帝元君及白元無英君，變為七元道君。《洞房訣》云：存七元者，其咒曰：回元隱道，豁落七辰。七辰，七元也。
　　日月之華救老殘，
　　左目主曰，右目主月，目主肝，死東方，木行也。木位春，春為生氣，故云救老殘。
　　肝氣周流終無端。
　　莊子曰：脂窮為薪而火傳，生得納養而命藏焉。
　　肺之章第三十四
　　肺之為氣三焦起，
　　《中黃經》云：肺首為三焦，肺之為氣謂氣漱，氣起自三焦。說三焦者，多未明其實，倒以為三藏之上系管為三焦。焦者，熱也，言心肝肺頭熱之義矣。
　　視聽幽冥候童子。
　　童子，心神，赤城中者。元陽子日：閥離天下存童子。童子，目童也。謂人欲知死生，以手指拄訾，有光則生，無光則死也。候其目光。
　　調理五華精髮齒，
　　五華，五藏之氣。仙經日、．髮欲數櫛，齒欲數叩。
　　三十六嚥玉池裹。
　　口為玉池，亦日華池。咽液入丹田，所謂灌溉靈根也。
　　開通百脈血液始，
　　身中血液，以口為本始也。
　　顏色生光金玉澤，
　　百豚開通。
　　齒堅髮黑不知白，
　　返老還嬰。
　　存此真神勿落落。
　　專神不惰。
　　當憶紫宮有坐席，
　　紫官，謂肺官也。坐席，神之所安《中黃經》云：肺首為三焦玄龍君之所居。
　　眾神合會轉相索。
　　眾神相聚，豈有邪精。
　　隱藏章第三十五
　　隱藏羽蓋看天舍，
　　此明脾官之事。脾官為丹田黃庭，中央戊己土行也。仰觀肝肺如蓋之舍者也，是故脾之所也。
　　朝拜太易樂相呼。
　　眾神次於脾官，神敬太上神仙，喜樂相召也。謂魂與眾仙合會也。《靈素經》云：太上神仙有太易君、太虛君、皓素君，群仙宗道，遊樂之也。
　　明神八威正辟邪，
　　八靈神有明德，正法而去邪，保守脾官也。八威，八靈神也。《真誥》日：北帝殺鬼呢曰：七政八靈，太上皓兇，長顱巨獸，手把帝鍾，素臬三乘，嚴駕夔龍。此守衛之法，滅邪去兇者也，宜誦之。
　　脾神還歸是胃家。
　　脾為胃用，故神歸之。脾神名常在，字魂停。脾磨食消，胃家之事也。《中黃經》曰：胃為太倉，太倉脾藏也。
　　耽養靈根不復枯，
　　修黃庭神，愛養性命，不復枯朽。脾為黃庭，人命之根本也，專心養之，延年神仙也。
　　閉塞命門保玉都。
　　身為玉都，閉丹田命門，保精也。元陽子日：命門者，下丹田精氣出入神之處也。身為玉都，神聚其所，由都邑也。
　　萬神方昨壽有餘，
　　眾靈降福，能延骯也。昨，報也。萬神以養見報，故壽有餘也。
　　是為脾建在中宮。
　　脾主中官，土德位也。
　　五藏六府神明王，
　　黃中以脾為主者也。
　　上合天門入明堂。
　　存五藏六府之氣上合天門。天門在兩眉問，即天庭也。眉問入一寸為明堂也。
　　守雌存雄頂三光，
　　老子經云：知其雄，守其雌。雌，　牝，柔弱也。三光，謂日月星也。
　　外方內圓神在中。
　　外方內圓，明堂之象，脾神與真一居中也。
　　通理血脈五藏豐，
　　神恬心清。
　　骨青筋赤髓如霜。
　　百骸九竅，悉皆真正。
　　脾救七竅去不祥，
　　脾通胃氣以應外竅，禦邪辟惡。脾磨食消，耳聰目明。
　　日月列布設陰陽。
　　氣分布兩眉，左陽右陰。日陽主男，月陰主女也。
　　兩神相會化玉漿，
　　陰陽和會生精，化其男女。陰陽，自然之津液也。
　　淡然無味天人糧。
　　神能合會，當味無味。
　　子丹進饑殽正黃，
　　童子用黃氣為食而養之。撰，氣也。子丹，真人也，丹田之真氣。脾為中黃，脾磨食也。
　　乃日琅膏及玉霜。
　　津液精氣之色象也。
　　太上隱環八素瓊，
　　喉嚨曰重樓，名太上隱環，中有八瓊素液也。涵八素瓊液，絳官重樓十二環也，中有八素致津。
　　溉益八液腎受精。
　　能滋八液入腎為玉精，咽液流下入腎官，化於玉精。
　　伏於太陰見我形，
　　腎為太陰，陽伏其問，是胎之形也。太陰，洞房。謂觀瓊液之形象。
　　揚風三玄出始青，
　　腎屬三冬，色玄，陰極則生春，發陽出青氣。揚風，感化也。陰陽二氣與腎氣為三，三生萬物微妙，故日三玄。出始青，言萬物生色青。《太平經》云：積清成青也。
　　恍惚之問至清靈。
　　三玄性生，其氣微妙，不可以形質求之，乃於恍惚之問，得至清虛之境，陰陽之氣至微妙。
　　戲於颼臺見赤生，
　　遊於颼臺之上，見赤子真人也。謂和暢之氣，化為赤子。赤子，真人。颶臺，神仙之遊集所也。
　　逸域熙真養華榮，
　　傲戲颶臺，是為逸域仰真聖。怡英華物外真氣，是自然養生也。
　　內盼沈默鍊五形。
　　希睹真聖，還視內觀，修煉形體，神氣長存。
　　三氣徘徊得神明，
　　內盼煉形，三田氣行，得與神靈相通。三丹田之氣也。
　　隱龍遁芝雲琅英。
　　肝膽為隱龍，竅脈為內芝。脾氣化眾液，並為玉英也。仙經日：肝膽為青龍，故日遁芝雲琅英者，脾氣之津液也。
　　可以充飢使萬靈，
　　芝英能使不飢，驅使眾靈。服氣道成，役使鬼神。
　　上蓋玄玄下虎章。
　　服煉道成，天降神虎玉章也，神仙之服御也。《元錄經》云：仙人有玄羽　　之蓋、神虎之章。
　　沐浴章第三十六
　　沐浴盛潔棄肥薰，
　　此已後入靜持經之法也。盛字，古之淨字。肥，魚肉五辛也。
　　入室束向誦玉篇，
　　向大帝也。大帝在束。
　　約得萬遍義自鮮。
　　遍數既足，功多則義自明，不出身中。
　　散髮無欲以長存，
　　瀟然無欲，而得長年。仙經日：服九霞叉先散髮。又胎息法云：仰外散髮。或云：先外情欲，散髮令枕高一寸二分，屈兩手大拇指，握固閉目，閉目伸兩臂，去身五寸，漱滿口中津液，咽之滿口，徐徐微以鼻內氣引入，五六息則吐，一呼一吸為一息，至十吐，氣可頻伸，伸訖復為之，滿四十九為一竟矣。尋觀文意，此散髮非專此道也，蓋散髮無為自得之意。
　　五味皆至正氣還，
　　神凝液流，正氣入藏，成五味而俱至也。合五為一，自然之道。
　　夷心寂悶勿煩冤。
　　不見有心，自然無悶。悶，靜也，寂然清靜。老子日：其政悶悶，其民淳淳。
　　過數已畢體神精，
　　過數已畢，身入虛妙，專誠所致。
　　黃華玉女告子情。
　　丹田之神，示其經意，丹田陰神與其言也。
　　真人既至使六丁，
　　黃庭神至，役使六丁。真人，指學道者。神至，謂精至也。六丁，前文已解說也。
　　十讀四拜朝太上，
　　拜太上老君也。《玉清真訣》云：誦《束華玉篇》者，必十讀四拜。玉篇，乃此文也。
　　先謁太帝後北向，
　　太帝在東，七元居北。
　　黃庭內經玉書暢。
　　如上修習朝拜，則使黃庭道成，玉經理通。
　　授者日師受者盟，
　　此言持經功著，可以為師授人也。斯文堪重也。
　　雲錦鳳羅金纏。
　　斯物為盟誓之信也。
　　以代割髮肌膚全，
　　古者為盟，誓不妄傳，當割髮歃血，今代以雲錦，使全肌膚也。
　　攜手登山敵液丹，
　　如傳丹經，歃血立誓。學神丹金液者，必先重盟而後傳授。
　　金書玉景乃可宣。
　　立盟乃可宣傳神仙法也。信向之者授之。
　　傳得審受若三官，
　　三官者，天地水。
　　勿令七祖受冥患。
　　授非其人，七祖受殃。
　　太上微妙致神仙，
　　可尊可貴。
　　不死之道此其文。
　　此經長生之道，一心敬受奉行。
　　修真十書黃庭內景玉經注卷之五十七竟