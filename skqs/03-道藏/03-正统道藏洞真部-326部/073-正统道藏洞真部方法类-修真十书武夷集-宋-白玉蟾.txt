修真十書武夷集卷之四十五
　　海南白玉蟾著
　　武夷重建止止庵記
　　武夷之為山，考古秦人《列仙傳》，蓋錢鏗於此鍊丹焉。錢鏗進雉美於堯，堯封於彭城，後謂之彭祖，年及七百七十七歲而亡。生平惟隱武夷山，茹芝飲瀑，能乘風御氣，騰身踴空，豈非仙也耶？鏗有子二人，其一日錢武，其次曰錢夷，因此遂名武夷山。三十六峰第一峰九曲溪頭，最初曲其地也，始則有太姥元君即其地以結廬，次則張湛繼其蹤而入室。其後有如魚道超、魚道遠，皆秦時之女真，入此而隱焉。然此地其深邃不可言，四圍皆生毛竹，人有樵採而見之者，因毛竹而目此二魚焉，毛女至今稱之。晉人婁師鍾、唐人薛郵，皆於此地鍊真養元而去，本朝又聞東京李淘真、洛濱李鐵笛、燕山李磨鏡，相踵於其地卜築也。丞相李綱亦嘗訪此三李，而符其夙昔夢雪之夢，蓋欲於此而建吏隱亭焉。由是而後，有尼師數代，人名其庵日禪庵，號其地日禪巖。嗚呼，奇人異士，不世而出自爾，庵亦傾壞，地皆荊榛。但聞所謂止止之名，而無稽考之邊。山南曾孫詹玫夫，其字美中，蓋世代簪紱而胸宇英傑之人也，一日一嘆曰：太史公窮九疑，韓文公登太華，是皆思古而感慨者焉，豈好奇之謂也，濁世仕路多呃塞，不知結方外友以為井鼇砂汞之學，夫其或者可飛昇焉，可尸解焉，仙有可求，豈不容力，非曰能之，願學焉。忽有瓊琯白玉蟾自廣閩出而至武夷，適有披榛、誅茆之意，蓋亦契券詹美中之臆素，從而搜訪止止庵之地，闢幾百年不踐之苔，刻三五里延蔓之草，於是得其地焉。歲在嘉定丙子之王春始鳩工斷梓，俱夫運號。然而開創之難。未幾，而白玉蟾拂袖天台雁蕩矣！玉蟾言旋而庵始成，美中固欲挽之以為三李隱居之設。玉蟾蓋憚朱紫之往來，而膏車秣馬，適所以廢吾事而汨吾心。且自謂美中曰：庵成，皆子之餘財餘力故也，不彈指頃，堂宇落就，非霹靂手誰能如是，今但擇其道寧心耐志、守素樂靜之士，延而居之，使其開墾數時、花木繁盛。而玉蟾此去羅浮入室，回必永身以住持之。美中曰：然。又曰：然則生先既去也，寧不為我記其庵，而盟他日之再來乎？玉蟾曰：唯。然是庵背倚幔亭峰，面對虎嘯巖，左則天柱峰，右則鐵視蟑。入去不數舉武，則有朱晦庵仁智堂；出來纔一喚地，則有魏王會真廟。其問有沖佑觀脩廊數百問、層樓數十所，玉岌錦囊，舉皆御書，瓊櫝琅寵，悉儲仙蛻。大雲金身之招提，實左右乎止止之庵。側後則瀑布懸崖，萬丈雪化，前則碧流盈溪，龍揪蛟浴。上有天鑑池，可以通弱水，下有昇真洞，可以透蓬萊。若武夷千巖萬壑之奇，千山萬水之勝，莫止止庵之地若也。雲寒玉洞，煙鎖琪林，紫檜封丹，清泉洗玉，猿隨羽客，鶴唳芝田。鐵笛一聲草仙交集，螺盃三飲步虛泠泠，蓋可以歌太空紫虛之洞章，吟玉靈羽翮之仙曲。然則塵埃不礙眼，古今皆一時，而絳幔虹橋之事，猶宛然矣。奇哉，青草青，百烏吟，亦可暮，亦可琴。有酒可對景，無詩自詠心。神仙渺茫在何許？武夷君在山之陰，孤舟隻棹歸去來，瓊花滿洞何處尋。豈非止止庵清絕勝妙處也？詹美中定知玉皇將再宴，白玉蟾亦將鍊七返九還之丹，此日此文不徒作也。則然若異日有異事，猶見止止庵不徒建也。嘗記元祐盛時，人在霍童山建一茅庵，謂之寂寂，不數年而庵之束已蛻矣，而此庵遂泯。至隆興間，再有人啟之，一二年而所啟之人乃遇向日先創庵者，於是皆仙去。事皆《集仙傳》。今而美中之事，又蹤跡頗類之。蓋止止者，止其所止也，《周易》艮卦兼山之義，蓋發明止止之說，而《法華經》有止止妙難思之句，而莊子亦日：虛室生白，吉祥止止。是知三教之中，止止為妙義。有如鑑止水、觀止月。吟六止之詩，作八止之賦，整整有人焉。止止之名，古者不徒名，止止之庵，今人不徒復興。必有得止止之深者，宅其庵焉。然則青山白雲，無非止止也，落花流水，亦止止也，啼烏哀猿、荒苔斷蘚，盡是止止意思。若未能止止者，參之已有止止所得者，政知行住坐臥，自有不止之止，非徒嘮枯木死灰也。予特止止之輩也，今記此庵之人，同予入止止三昧，供養三清高上天，一切眾生證止止。止止非止之止止，實謂止其止之止而已矣。海南白玉蟾識。先野後人幔亭曾孫龜峰詹玫夫立銘。
　　贈知宮王南紀洞章
　　古熙策雲，南飛庚伏。正拌晴槐舞薰新，蜩噪晚止錫琳宫。仰惟宮宰真人，江山態度，風月襟懷，神仙中人，不易得也。嘗摭草仙家譜舊矣，王棋則老聰之薪著高弟也，王楠則蒙莊之函蘇道契也。鬱單無量天，則王雍御雷岌；梵監須延天，則王紹識運曆。魯人王碩，鍊玉雲丹於浮雍山，秦人王喬，鍊九神丹於天華洞。其後王長、王敏出於漢晉，王茂、王載卿出於魏唐。近世雲鶴子作三一靈篇，煙松子作金丹樞要，逍遙子作還丹結集，清虛子作丹道指迷，皆其族人也。其門天人隱顯，殆莫一二。且云：丹山之鳳必生鸞鷥，赤澤之馬必生麒麟。有如仙裔繩繩，名仙至人層見鱗出，千百歲下，挺生真人，坐董洞天，星弁左右，葆毓天粹，扶剔幽奧。咀太元之精，採真一之氣。其治心也，如鏡內像，其應世也，如水中月。休功丕德，光前絕後，當世道俗，曳手俯額，目爭視，手爭指，莫不曰：其道如是，其德如是。乃作洞章以歌之。歌曰：
　　黃道珠纏闕一點，方寸無人洞門掩。桑田未變海水減，琪樹開花綠苒苒。
　　小有瑤章落龍虎，月壇香玲宮誰主。真人颺下神霄鸞，天騶慘慘歸紫府。
　　千山萬山鎖青煙，三樹兩樹啼斷猿。風飛楊花三月寒，人在城門煙水村。
　　生而神靈長威武，笑攜一卷黃庭去。坐斷琳宮主奸粥，星弁霞裙滿堂廡。
　　四海橫香航燭人，肘行膝步來如雲。愛河翻波渺無際，花生鐵柱鄭都春。
　　把握陰陽一呼吸，長嘯一聲鬼神泣。仗劍喚雨輕撼環，化篆召雷略舉筆。
　　當年檄赴內道場，黃麻紫墨星爭光。歸來百廢喜具舉，規模輪奐重鋪張。
　　翻思龍漢元年事，撞破混元識行李。滿鼎鉛霜火焰飛，綠顏雪齒君知否。
　　松竹瀟瀟生玲風，白鶴一去草廬空。
　　謁仙行贈萬書記騶
　　懈管飛葭方孟籥，青女仍前夜行惡。連日束風生峭寒，黃鵬聲斷梅花落。
　　客來武夷訪靈蹤，八字洞門無鎖鑰。溪頭昨夜添新雨，桃片滿溪紅灼灼。
　　蒼苔滿地空綠勻，芳草無言煙漠漠。搗藥聲乾丹井寒，虹橋一斷收霞幕。
　　千古松風學鳳笙，向晚清客滿林壑。山光不動舊松竹，洞中慘慘悲猿鶴。
　　機巖學館空無人，紫嶺丹丘久蕭索。霧暗平林虎長嘯，碧潭生花老龍躍。
　　峭崖飛烏不敢過，萬丈蒼瓊真峻削。山中金蟾不可尋，石邊且取黃芝嚼。
　　我生逍遙事落魄，泉石煙霞得真樂。身披綠麻戴青篛，橫擔碧華躡芒層。
　　只愛山林馱城郭，卻猒膏粱愛藜蒮。冷眼石上入華胥，夢見太虛無斧鑿。
　　謁來洞中未半餉，轉盼又覺經旬朔。今朝雲頭雨收腳，欲歸又被溪山縛。
　　欲作此地三問茅，朝餐紅霞慕飲瀑。已有神仙分定綠，定知道外無乾坤。
　　只愁天上多官府，九轉丹成未敢吞。
　　畫中眾仙歌
　　不興飲盡孫權酒，正欲畫屏筆脫手。一點凝墨狀生蠅，剔之不飛心始驚。
　　獻之興來拈起筆，筆如解飛自鉤掣。戲染松煙作牸牛，脫似偃角眠莎丘。
　　蕭賁探得鶴三昧，胸中不與造化礙。一幅素銷如片天，雪翎欲起凌蒼煙。
　　僧縣醉後劓夠睡，睡起濡墨作石塊。擘山裂巖而舉雲，或如伏虎如露拳。
　　愷之畫蘭藏玉筍，開而視之已飛去。安得翠葉成寒叢，四景常使飄春風。
　　聞道南齋宇文煥，精筆妙墨掃蘆瘍。低頸吸水昂頸飛，仿象荷枯沙瘦時。
　　唐有處士昊道元，丹青之餘多畫猿。狀出抱子落寒泉，又如彎弓遠樹奔。
　　季成畫虎常作怒，鬼神不敢正眼觀。但見紙上生猙獰，開口解嘯風悲嗚。
　　葉公好龍故學畫，不覺心孔開一罈。紙上筆畫方似龍，風髯浪鬣來爭雄。
　　韓幹畫馬得滋味，霜啼巧作追風勢。可憐張口嘶無聲，只惜風稜瘦骨成。
　　江頭細草為誰綠，只有風煙相管束。阮瞻收拾草精神，筆端與草私為春。
　　畫魚古有康靈叔，擲頭擺尾萬鱗足。紅鰭紫鯉成隊行，躍碎瑁璃跳上冰。
　　仁老胸中有雪月，畫出梅花更清絕。魯直嗅之嫌無香，幻出江南煙水鄉。
　　張臻虛心而學竹，風雨瀟瀟生錦軸。風枝雨榦欲化龍，不堪裁杖扶葛洪。
　　錢覲畫松掃煙雨，松梢鶴立飛不去。凌風傲雪玲幾時，翠色不改常清奇。
　　王維筆下多山水，千山萬水一彈指。萬頃玻辦碧欲流，千層翡翠波上浮。
　　有時畫出幾枯木，一片落霞問飛騖。有時畫出古澗泉，浪花衮衮人不聞。
　　有時花落烏啼處，正是千林偯秋雨。有時日暮鴉嗚時，煙際鍾聲催月遲。
　　有時移卻瀟湘岸，移入洞庭彭蠡畔。有時攘過天台山，相對鴉蕩煙雨寒。
　　古人去後無人學，學者往往得皮殼。鬼神卻易狗馬難，匠世未能窺一斑。
　　見君丹青與水墨，筆下剜出心中畫。一發纔精百發精，留取後世不死名。
　　拙庵
　　笑擁黎杖倚寒松，現世神仙一拙翕。冠簡投關離玉闕，天人推出鎮琳宮。
　　身居星弁露倨上，心在煙都月府中。豈是摩掌令髮黑，不須服餌自顏紅。
　　百年贏得十分訥，萬事算來俱是空。解識蜘蛛空結網，能言鸚鵡被樊籠。
　　閑將世味閑中嚼，靜把天機靜處窮。學巧不如藏巧是，忘機不與用機同。
　　虛空不語虛空廣，造化無聲造化公。六賊奈人閑不得，十魔見我懶相攻。
　　凝神多得佯呆力，養氣無非守口功。欲雨只消呼淦況，要雷略自召靈窿。
　　人間若也不容住，學騎白鶴乘天風。
　　修真十書武夷集卷之四十五竟 
　　修真十書武夷集卷之四十六
　　海南白玉蟾著
　　贊歷代天師
　　第一代天師正一靜應真君，諱道陵，字輔漢。
　　雲錦山前鍊大丹，六天魔魅骨毛寒。一從飛鶴歸玄省，煙雨瀟瀟玉局壇。
　　第二代嗣師，諱衡，字靈真。
　　光和初載大丹成，有甚工夫事漢靈。夜半玉輿飛紫露，春風春雨滿陽平。
　　第三代係師，諱魯，字公期。
　　笑把銅章尹漢中，隱山斗米顯神功。魏兵四畔臨河岸，彈指波心萬丈峰。
　　第四代諱滋，字元微。
　　鄱陽策杖抵巖顛，舊有丹爐鎖暮煙。今古一雙龍虎石，侍郎仙去是何年。
　　第五代諱昭成，字道融。
　　數千里外露陽神，丹寵灰寒結紫雲。兩虎歸林人不見，數枝菌草鶴穿墳。
　　第六代諱椒，字德馨。
　　丹書玉札隱琅函，雲幾飛空鶴幾縿。告別門人歸去後，夜來素月落寒潭。
　　第七代諱仲回，字德昌。
　　當年辟穀鍊仙丹，召雨呼雷譬似閑。四海有人膺法錄，笑攜節去鶴嗚山。
　　第八代諱迥，字彥超。
　　丹篆纔書泣鬼神，年瑜九十脫紅塵。至今巖上結廬處，夜半鳳凰棲綠筠。
　　第九代諱符，字德信。
　　上饒山水甲江南，一錫橫飛欲結庵。忽遇至人煙靄外，歸來無語隱松巖。
　　第十代諱子祥，字鱗伯。
　　滿室神光夜欲闌，靈丹吐出掌中看。當時鶴唳佳城外，空有霓裳掩玉棺。
　　第十一代諱通，字仲達。
　　閉戶凝神四十年，青鸞赤重策雲軒。瓊棺數月金軀玲，滿室天香酊一樽。
　　籠十二代諱仲常，字德潤。
　　鶴書曾詔赴宸京，歸作分形化景人。昨夜飲酣曾吐酒，醒來又薄甕頭春。
　　第十三代諱光，字德昭。
　　幾年辟穀學飛行，撞破秋空一點青。纔到暮林風月夜，洞天隱隱步虛聲。
　　第十四代諱慈正，字子明。
　　丹鼎能乾活水銀，舉家一念贍貧民。空中動破雲韶樂，白鶴飛來風雨春。
　　第十五代諱高，字士龍。
　　丹臺一點玉髯翁，千古天師張士龍。招弄谿山詩技巧，吐吞風月酒神通。
　　第十六代諱應韶，字治鳳。
　　一畝閑雲獨自耕，草廬寂寂誦黃庭。又言辟穀歸山後，月夜時聞鐵笛聲。
　　第十七代諱順，字仲孚。
　　貴谿一尉隱家山，靜結茅廬三兩閒。九十歲時尸解日，時人猶見是童顏。
　　第十八代諱士元，字仲良。
　　神水華池養白鴉，玉爐進火結丹砂。仙家妙用無人識，頃刻能開桃李花。
　　第十九代諱修，字德真。
　　玉局瑤篇龍鳳文，三元開度士如雲。翻身踏著蓬萊路，浴罷焚香自入墳。
　　第二十代諱諶，字堅德。
　　吸乾酒海一須臾，冠冕元壇百歲餘。不食人問煙火氣，能傳天上電花書。
　　第二十一代諱秉一，字溫甫。
　　入腹金龜夢正疑，琳房初誕謫仙兒。丹傳祖印百來歲，執簡歸仙地震時。
　　第二十二代諱善，字元長。
　　參遍名山謁洞天，相逢卻是活神仙。歸來換骨回陽日，屈指人問九十年。
　　第二十三代諱季文，字仲歸。
　　玉盂祝水起波雲，筆下雷聲泣鬼神。龍虎山前山後問，先生活盡幾多人。
　　第二十四代諱正隨，字寶神。
　　人在犁鋤煙水鄉，結茅高外小松崗。勁封真靜先生號，一巷仙經一灶香。
　　第二十五代諱乾曜。
　　橫握鎮娜入洞天，洞天漠漠掩寒煙。仁宗親問金丹訣，笑指斜陽噪亂蟬。
　　第二十六代諱嗣宗。
　　朱砂鼎裹鍊金晶，默禱天皇入紫冥。月落半山丹井水，猿聲驚斷滿天星。
　　第二十七代諱象中，字拱辰。
　　仁皇恩賜紫衣時，方是寧馨七歲兒。閑把洞章歌一闋，不知鸞鶴滿天飛。
　　第二十八代諱敦復，字延之。
　　棘圍戰罷笑歸來，一寸功名心已灰。白鶴何年歸洞府，夕陽影裹野猿哀。
　　第二十九代諱景端，字子仁。
　　當年仙去鶴巢空，萬壑千崖夕照紅。人在丹丘玄圃外，瀟瀟松桂夜來風。
　　第三十代諱繼先，字遵正。
　　築著成都人姓劉，丹成蛻跡入羅浮。瓊樓數紙御書在，虛靜先生已掉頭。
　　第三十一代諱時修，字朝英。
　　是箇清都一散郎，凝神聚氣鍊丹陽。片雲孤鶴無蹤跡，半夜風寒萬里霜。
　　第三十二代諱守真，字遵一。
　　鶴頸電腮骨已仙，星壇長嘯誦瓊篇。自從闕下歸仙後，一枕清風幾萬年。
　　木郎祈雨睨并註
　　乾晶瑤輝玉池束，
　　乾者，亥方也，西北之位，為天門也。天中之晶，乃瓊華瑤輝之境，梵氣之上，玉符之中，有玉池，束際乃空洞之城，是雷神所居之所也。
　　盟威聖者命青童。
　　九天有元極盟威真人，乃聖者也。真人行號令，召命束方蠻雷神將，姓朱名青童。
　　擲火萬里坎震宮，
　　擲火萬里，乃雷師之威也。流鈴八衝，乃雷母之權也。自坎之震，乃自北而束也。地從束北而生，故束北乃雷府之官，故《易》曰：雷在地中復也。
　　雨騎迅發來太濛。
　　雷車、雨騎、風駕、雷轅，皆雷神部從也。奮迅自空中而來，故日來太濛也。
　　木郎太乙三山雄，
　　太乙碧玉之府，乃木郎皓靈神君居其左，主析雨，瑞華東靈神君居其右，主析雪。左官有三山，右官有四壘。木郎乃太乙府左官三山之雄神也。
　　霹靂破石泉源通。
　　雷神陝雷槌雷斧破石，通其旱涸之泉源也。
　　坤震巽土皓靈翕，
　　坤屬西方，震屬束方，巽巳屬南方。以西方．之金剋東方之木，以束方之木生南方之火，生中官之土。土能尅水，水師乃皓靈翁也。欽火神居西方，主帥辛判官在束方，邵陽雷公在南方，五方蠻雷會於玉樞使相之中官，玉樞乃斗樞也。斗中有都水使者，乃皓靈黃也。是故激厲如是。
　　猛馬四張欽火衝。
　　雷神四方馳猛馬，中官效火飛空下，乃雷呢中語。流精鬱光奔祝融，水神名玄淇，字流精。雨神名沸況，字鬱光。火神名回祿，字祝融。以　　水神、雨神驅奔火神也。巨神泰華登蕾買中。泰華乃束嶽上卿，巨神乃西嶽白虎神主也，奔迸於雲中也。
　　墨嬸皂蠢揚虛空，
　　墨嬸皂鴦，狀似陰雲，飛揚虛空，沛然下雨。
　　掩曦蒸雨屯蕾買濃。
　　屯聚濃雲，掩隱炎曦，釀陰雨也。
　　關伯撼動崑崙峰，
　　南方熒惑星君下有闆伯神君，撼動崑崙之山，頂有天河也。此言火神動山嶽、傾天河也。
　　幽靈翻海玄瞑同。
　　水神名玄淇，波神名翻海，江神名幽靈。此言波神用力，與江神用力，而水神亦同力行雨也。
　　馮夷鼓舞長呼風，
　　六波天主帝君，乃馮夷也。鼓舞長呼，起風雨也。
　　蓬萊弱水興都功。
　　蓬萊有都水使者，弱水有水功使者。
　　龍鷹捷疾先禦兇，
　　雷府有火龍之車、火鷹之騎，先禦炎兇也。
　　朱髮巨翅雙目彤。
　　欽火律令鄧大帥，有朱髮，兩畔肉翅，銀牙耀日。
　　雷電吐毒驅五龍，
　　雷公電母吐威毒之氣，驅五海之龍。
　　四俱諼鍵羅陰容。
　　四海黯靄，森羅陰色。
　　一聲四海改昏蒙，
　　霹靂一聲，則四海之內，改炎熱而為昏蒙。
　　雨陣所至川流洪。
　　雨騎如陣，飛空而至，川流洪水。
　　金光流精斬旱虹，
　　金光流精，乃西南雷神。人首神身，仗火劍，斬蠟練也。
　　洞陽幽靈召璽窿。
　　洞陽幽靈，乃束北雷神。人首魚身，號召雷師靈霪也。
　　玉雷浩師變崆峒，
　　玉雷浩師，乃束南雷神。人首龜身，變陰黑之色，滿雷府崆峒之城也。
　　虛皇泰華掃妖熾。
　　虛皇泰華，乃西北雷神。人首蛇身，掃蕩為旱之妖爞。
　　羣梁玄黃號前鋒，
　　羣梁玄黃，乃風神也。風神號於雷陣之前鋒。
　　祠泉恣蜃威天公。
　　祠者，禱也。泉者，龍潭也。恣者，縱也。蜃者，蛟此也。威天公者，施行天公之威也。
　　欽火律令翻穹窿，
　　欽火律令鄧元帥，飛衝於穹窿虛空之表。
　　鞭擊妖魅驅蛇蟲。
　　旱魁旱妖，乃為旱之鬼魅。異蛇怪蟲，乃倦晦之隱龍。
　　勾婁吉利炎赫蹤，
　　婁吉利之言，在雷府，乃火龍之字，言火龍有炎炎赫赫之蹤。事見方丈王侍宸《紫微雷書》。
　　登僧澤頤悉聽從，
　　登僧澤頤之言，在雷府乃火車之字，言火陣元帥聽從五雷之號令也。事見方丈王侍宸《雷書》。
　　織女四哥心公忠。
　　織女四哥之言在雷府乃霹靂大仙。其心公忠，為民析雨。
　　輔我救旱助勛隆，
　　雷神、風神、雨神、電神，助吾救旱。按《法書》云：救旱一次，以其陰功陞轉一階，准活一百二十人。大旱過兩旬者，遷三階。
　　赤鸚紫鵝飛無窮。
　　唐天師葉法善《雷書》中，有赤鷂紫鵝之符，投於束南水甕中，誦木郎咀，可致風雨。事見方丈法書。
　　攝虐縛祟送北鄧。
　　攝虐龍、縛旱祟，送於北陰天獄，以考其亢旱之咎。
　　動紫虛元君降攝，急急如火鈴大帥律令。紫虛元君，乃玉樞使君。火鈴大帥，乃關伯神君也。
　　修真十書武夷集卷之四十六竟
　　修真十書武夷集卷之四十七
　　海南白玉蟾著
　　法曹陳過謝恩奏事朱章
　　上清大洞寶錄弟子、五雷三司判官、知北極驅邪院事臣白玉蟾稽首再拜上言。臣聞太極仙翕有言曰：學法之士，如赤體摻白刃耳。臣觀此言，莫不戰慄。虛靜先生張繼先有言曰：人生百年一彈指，閉眼風刀即立至。臣觀此言，愈增驚悸。臣末學庸輩，濫居道闖，措心立教，朝夕駭憂，自愧疏愚，戒德違缺。四方學者來如牛毛，設若普接而授之以道德，又恐泄露天機。苟若不納而驚之以戒條，則是障拒後學。或若擇善拔尤而問度一二，復慮庸者隙進，鄙者薄來。臣夙荷師恩叨傳法奧，寶佩心印，未嘗輕慢，仰遵科戒如履薄冰，晦邊遁名莫敢彰露。臣童髻何知自護毛羽，仰惟三寶洞察愚衷，豈容飾辭，委實真檮，以今吉辰伏地，貢章一通，上詣三天曹。謹據太上三五都功、正一盟威弟子施某等，昨各已錄心詞上奏天庭，乞行傳度，已為謄申部省，依科給帖，充授法職。尋即擇日建壇，剖符破券，撥將統兵，分司隸事。然後以藥殿琅書，心傳口訣。玆則同發誠心，謹取今月某日，虔就武夷山昇真玄化洞天，修設三界高真謝恩清醮幾分，延奉上真，仰酬玄造，更析景既及臣等身。臣愚輒以己見為陛下陳之。夫法士有大不易者七，有深可畏者六，何哉？謂如世俗澆漓，風教飧墮，迷迷相指，以盲指盲，此則遇真師之難，所以為大不易者一也。文書謬誤，訣法乖舛，呈中落步，呎中漏句，此則得真法之難，所以為大不易者二也。科戒嚴明，條律警肅，難行易犯，迷真者多，此則奉真戒之難，所以為大不易者三也。室火焚和，淫風鼓善，正氣斷喪，元精凋敗，此則全真氣之難，所以為大不易者四也。上真威儀，神將服色，方寸難思，一念不純，此則存真想之難，所以為大不易者五也。天神地祇，正直威儀，監功建節，斜察絲毫，此則辦真心之難，所以為大不易者六也。朝昏告急，寒暑請行，不敢苟財，愈當戮力，此則立真功之難，所以為大不易者七也。所傳法書、符圖、印訣，妄示非人，必招風雷地獄、鋒戟裂體之報，此乃深可畏一也。所稟戒律非時，外色輒有侵犯，必招灰池地獄、火焰烙體之報，此乃深可畏二也。欽奉三寶，朝謁靈真，不知避忌，必招火網地獄、風刀考身之報，此乃深可畏三也。神將香火，朝夕不虞，號召失節，必招寒冰地獄、黃繩束頸之報，此乃探可畏四也。用心輕！重，處事高低，或勤或惰，必招鐵丸地獄、犁牛耕舌之報，此乃深可畏五也。行法既顯，必有襯賄，多致貪婪，必招黑暗地獄、萬苦遏身之報，此乃深可畏六也。以此七之大不易、六之深可畏言之，使臣煉肩縮頸，心痛鼻酸。臣一介昏庸，仰賴太上慈悲，許容臣等披肝瀝膽，雪罪首愆，苟有愆尤，俱蒙赦釋。臣所奏前件受法弟子幾名，伏望聖慈特賜動旨，允臣所奏，付太玄都省檢照，前後所申，即行遍報諸司合屬去處。仍乞指揮差撥，法中合干將帥，部領兵馬，統轄吏典，應時降赴法官姓某等各人法壇、香火衙治之所，駐剖防禦，聽候呼召。兵隨印轉，將逐符行，凡遇行持，遂依法令發遣符命。析禱驅禳，大闡靈通，明彰報應，名標玉籍，職領金班，膺掌握將兵之權，淮斜察鬼神之政，代天行化，為國救民，斬妖除魔，芟邪立正。得蒙允可，且喜且驚，勉勵身心，私自積累，三千功滿，八百行圓，別詣仙都，各期遷選。九玄七祖，同獲善功，六道三塗，普沾善果。臣愚謹因二官直事正一功曹，左右官使者，陰陽神央吏，呈風騎置吏、驛馬上章吏、飛龍騎吏等官，各二人出操。臣所為施某等進拜法壇傳度，首過謝恩奏事朱章一通，上、詣三天曹，請進太上虛元丈人宮、太清曹治紫靈宫，伏願告報。臣誠惶誠恐，頓首稽首，再拜以聞。太清玄元太上元極大道太上道君、虛元丈人、太上老君、太上丈人、天帝君、天帝丈人、九老仙都君、九黑丈人，百千萬億重道熙，千二百官君，太清玉陛下：臣姓白，係金闕選仙舉進士，見在沖佑觀東南隅醮壇所，伏地聽命。
　　懺謝朱表
　　上清大洞寶錄弟子、五雷三司判官、知北極驅邪院事臣白某右某言。伏以紫鸞嘯月，青皇垂羽葆於樞宫，白鶴呼雲，赤帝降霓旌於機舍，奉金闕絲綸之詔，下瑤臺契券之符，與黔庶以赦愆，為草黎而彌禍。辦棗栗柏松之能腆，仰楓槐柳杳之星壇，建破甲庚，推側魁呈之象，坎離子午，步占晦朔之踱，以心詞上讀於龍顏，願聖意下觀於蟻牘。恭惟北極紫微中天太皇大帝：陛下道媲元始，德契昊天，煙殿垂衣，霜臺降輩。陽明大聖，統廉貞武曲以贊襄；陰精明君，協文曲祿存而毗輔。洞明掌威福之柄，隱元隸生殺之權，破軍居水位之尊，北極領星河之政。有禍皆禳，而有罪皆懺，無病不洽，而無邪不摧。臣崇安縣武夷山沖佑觀管轄道士施某叨屬人倫，幸沾聖化，凡胎肉質，火宅塵勞，六根招貪愛之愆，三業致昏迷之譴，八卦有方隅之干犯，五行慮運度之變更，三官追魂，四府隸咎。述澶頻併，疾厄綿延，發露愚衷，僭干天聽。瓊輝俯燭，璧耀分輝，驚羊神王驅命位身宮之厄，陀羅使者珍年述月賽之憂，北斗六十曹官電掣七傷八難，南陵七千神將雷轟九橫三災，斗中天呈斬妖邪而息禍，踱外太乙消兇毒以潛蹤。天關飛晨，丹元合景，玄冥除瘟疫之孽，瑤光滅水火之災。卻神煞土氣之侵凌，糾司命鼇君之注射。鄧都削籍，嶽府除名，官符、病符、口舌符頓然隕滅，報障、業障、煩惱障自此驅除。法療功曹，錫梵府六晨之藥；天醫使者，降仙都九轉之丹。五炁周流，六脈安靜，三宮升降，七液沖融，榮衛寧和，經絡爽暢，勾陳隱景，華蓋藏形，酌水獻花，不勝虔切。跼天踏地，願賜厲洪。謹爾敷陳，、早希昭報，臣謹具表奏以聞。臣誠惶誠恐，頓首稽首，謹奏謹白。太歲丙子、嘉定九年正月日，上清大洞寶錄弟子、五雷三司判官、知北極驅邪院事臣白某表奏。臣姓白，係金闕玉皇選仙舉進士，見在醮壇所，伏地聽命。
　　表奏法壇傳度首過謝恩朱章
　　泰玄都正一平炁係天師、清微天化炁南嶽先生、赤帝真人：神霄玉府五雷副使、上清大洞經錄弟子臣某，稽首再拜上言。臣竊謂陳章奏牘，所以開懺謝之門也；飛神御氣，所以入朝謁之路也；傳真度妙，所以襲正一之風也；陞秩登班，所以按薦舉之法也；承流宣化，所以闡驅禳之教也；芟邪立正，所以崇清諍之道也。臣得以言之，方寸未澄徹者，豈知道之清掙；訣法未靈驗者，豈知教之驅禳；言行未純粹者，豈知法之薦舉；真偽未辨明者，豈知風之正一；形神未洞融者，豈知路之．朝謁；迷愚未警悟者，豈知門之懺謝。故玆不易之理也。臣乃知之，俊心首過然後可以陳章奏牘，凝心聚神然後可以飛神御氣，鞭心學道然後可以傳真度妙，正心誠意然後可以陞秩登班，盡心利物然後可以承流宣化，洗心潔己然後可以芟邪立正。陛下以為然耶？否耶？臣之所以陳章奏牘者，越起乎太虛寥寞之問，若是而飛神御氣者，亦無他故，蓋於五濁惡世之中，為陛下擇賢選德，僅有一人焉，必欲因是而傳真度妙，使之陞秩登班，承流宣化，芟邪立正，設有片善寸長，足以少裨天政。雖臣之功也，皆陛下之事也。如是而顯揚道法，如是而表率世俗，昭然於人天耳目之間，則地貢章一通，上詣三天曹，伏為九紫離宫，斗牛分野，大宋國施某詞稱命係某生，上屬某星，係天師某治某炁，言被中元三黑君召，即日謹資香信，叩頭詣道自陳。竊念某叨居盛世，獲篷玄邦，濫綴簪裳，幸傳教法，雖勤講究，未悟靈真，忝遇師綠，輒細臆捆，虔誠俯地，發露盟天，願傳天上九靈飛步章奏大法一階，騰神飛章，朝謁關奏。復自稽顆興嗟，希有難遇，併傳太上紫樞玉晨洞陽飛梵鍊度大法一階，攝召幽靈，行持鍊度。拜章既爾，鍊度復然，苟有驅禳，以何感應？仍受太上五雷大法一階，禱雨祈晴，呼風召雪，封山破洞，伐廟除邪，斬誠蛟龍，制伏狼虎，驅除旱魑，掃蕩蝗螟，療病禳災，賞善罰惡。盡肘步膝行之切，願心傳口授之真。臣按如詞言，不容杜隱，昨為謄申都省，已嘗飛奏天庭，幸玉籍以標名，必金班而註秩，擇日建壇而度法，依科撥將以交兵，敵血飲丹，剖環析券，尚慮告盟之際，及當傳授之問，揣已何堪，捫心有愧，或萬一褻真而獲譴，故再三對帝以陳情。
　　念蠢爾之愚厲，賴惠然而貸宥。臣以某七生罪青，三世愆尤，願開無垢之門，使有自新之路。尋真義妙法，學到於希夷；鍊靜凝虛，心自然於清淨。顧領戶化民而眼勉，願登仙度世以逍遙。七祖先亡成希超度，諸司將吏併乞榮遷，三界蒙恩，萬靈獲福。苟非太上大闡慈悲，豈許小臣輒申捆幅。臣愚謹因二官直事正一功曹、左右官使者、陰陽神決吏、呈風騎置吏、驛馬上章吏、飛龍騎吏等官，各二人出操。臣所為施某進拜法壇傳度。首過謝恩朱章一通，上詣三天曹，請進太上虛元丈人官、太清曹治紫雲宮，伏願告報。臣誠惶誠恐，頓首再拜以聞太清玄元太上元極大道君虛元丈人、太上老君太上丈人、天帝君天帝丈人、九老仙都君九炁丈人、百千萬億重道炁千二百官君太清玉陛下。太歲年月日具位，臣白某表奏。臣姓白，係金關玉皇選仙舉進士，見在沖佑觀聽命。
　　雷府奏事議勳丹章
　　泰玄都正一平炁係天師、清微天化炁天嶽先生、赤帝真人：上清大洞寶錄弟子臣白某，稽首再拜上言。臣乃神霄典雷小吏也，粗諳雷霆所典之事，忝佩雷霆所授之書，飽識雷霆所行之法。然於其問，紀述或訛，傳授或泛，是以繁中指迷，謬中訂正，玄處得訣，妙處得呎，難知而易行，難傳而易學。臣所學臻此，悉為陛下言之。臣聞陰陽二炁結而成雷，既有雷霆，遂分部隸。九天雷祖因之以剖析五屬，神霄真王用之以宰御三界。質之於金岌，考之於玉錄，謂如五雷者，嘗有疑焉。玉樞之雷書曰:一乃天雷也，二乃神霄雷也，三乃水官雷也，四乃龍雷也，五乃社雷也。神霄之雷書曰:一乃風雷也，二乃火雷也，三乃山雷也，四乃水雷也，五乃土雷也。大洞之雷書曰:一乃聖充威靈震動雷也，二乃震雷哮吼霹靂雷也，三乃八靈八猖邵陽雷也，四乃波捲水雷也，五乃正直霹靂閃電大洞雷也。仙都之雷書日:一乃天雷也，二乃地雷也，三乃風雷也，四乃山雷也，五乃水雷也。北極之雷書曰:一乃龍雷也，二乃地雷也，三乃神雷也，四乃社雷也，五乃妖雷也。太乙之雷書曰:一乃束方青氣木雷也，二乃南方赤氣火雷也，三乃西方白氣金雷也，四乃北方炁氣水雷也，五乃中央黃氣土雷也。紫府之雷書曰:一乃春雷也，二乃夏雷也，三乃秋雷也，四乃冬雷也，五乃軒轅雷也。．玉晨之雷書曰:一乃紫微雷也，二乃鄧都雷也，三乃扶桑雷也，四乃嶽府雷也，五乃城隍雷也。太霄之雷書曰:一乃甲乙雷也，二乃丙丁雷也，三乃戊己雷也，四乃庚辛雷也，五乃壬癸雷也。太極之雷書曰:一乃神霄雷也，二乃地府雷也，三乃水官雷也，四乃九州雷也，五乃里域社廟雷也。太上所傳雷書，若夫前件十本所載，各有異同。古之五雷，未審以何為正者也。世傳三十六雷，猶可疑也，抑又可議也。一日玉樞雷，二曰玉府雷，三曰天卜玉柱雷，四日上清大洞雷，五日火輪雷，六日灌斗雷，七曰風火雷，八日飛捷雷，九曰北極雷，十日紫微璿樞雷，十一日神霄雷，十二日仙都雷，十三曰太乙轟天雷，十四日紫府雷，十五曰鐵甲雷，十六日邵陽雷，十七日欽火雷，十八日社令蠻雷，十九日地祇火鴉雷，二十日三界雷，二十一日斬壙雷，二十二日大威德雷，二十三日六波雷，二十四日青草雷，二十五曰八卦雷，二十六日混元鷹犬雷，二十七日嘯命風霆雷，二十八日火雲雷，二十九日禹步大統攝雷，三十曰太極雷，三十一曰劍尖雷，三十二曰內鑑雷，三十三日外鑑雷，三十四曰神府天樞雷，三十五曰大梵斗樞雷，三十六曰玉晨雷。此而謂之三十六雷，是耶？非耶？所謂五雷，則雷法何其多耶？抑神仙至人役使異妙耶？抑經錄文書紀錄不一耶？謂如天洞天真之神，畢火畢真之神，天烏天鎮之神，威猛丁辛之神，冰輪水缽之神，流光火輪之神，滴昔喝伽之神，太乙元皇之神，咬網雀舌之神，天雷風領之神，火猜炁犬之神，火鷹腥煙之神，天關霹靂之神，鐵甲飛電之神，仙都火雷之神，山雷火雲之神，風火元明之神，火伯風霆之神，勾婁吉利之神，織女四歌之神，玉雷浩師之神，洞陽幽靈之神，四明公賓之神，火光流精之神，虛乘太華之神，金精清思之神，蒼牙鐵面之神，散煙靂炁之神，雷主關伯之神，木狼奎光之神，欽火律令之神，邵陽火車之神，狼牙猛吏之神，六波捲水之神，飛鷹走犬之神，流金火鈴之神，此之三十六神，或日三十六雷，不容無疑焉。今而摭之於丹霄景書，則箕星所以掌天雷也，房星所以掌地雷也，奎星所以掌水．雷也，鬼星所以掌神雷也，婁星所以掌妖雷也。天雷屬箕星，故有天烏、天鎮、天洞、天真之神，地雷屬房星，故有雷主、關伯、火伯、風霆之神，水雷屬奎星，故有木狼、洞陽、金精、浩師之神，神雷屬鬼星，故有欽火、律令、邵陽、狼牙之神，妖雷屬婁星，故有丁辛、滴昔、喝婁、伽夜之神。故臣獨以此為正也。古今所傳雷法，凡數階矣，其彰靈著驗，赫赫然於天下後世。夫雷霆，不可掩之物，人誰不知其有雷也。雷霆者，所以彰天威，所以發道用。天威無所彰，則幽明異致，孰為之禍福也？道用無所發，則陰陽二氣，孰為之生殺也？陰陽二氣而發道用所可以彰天威，以幽明異致而彰天威則可以發道用。是故緞不晦賞也，眚不匿罰也。若夫毗祠列社，皆祭祀也；靈壇古跡，皆鬼神也。其間必有慈孽也。富室賤隸，皆享受也；端人詭士，皆流輩也。其間必有善惡也。鬼神有罪則流輩何以訴之？流輩有釁則鬼神何以嗚之？於戲，皇天所以建雷城、設雷獄、立雷官、分雷治、布雷化、示雷刑、役雷神、統雷兵、施雷威、運雷器，是皆斡賞罰之柄，宰生殺之權。以之於陰界，可以封山、破洞、斬妖、域毒；以之於陽道，可以除兇、誅逆、伐奸、戮虐。宜乎發道用也，彰天威也，此陰腸二氣得其施設也，幽明異致得其影響也。天地之內，萬物峙立，未有不稟陰陽而生生者也。所以有形、有想者為人，無形有想者為鬼，人處於陽，鬼處於陰，以是而出入四生，循環六道，苟非天有雷霆，則何以示刑憲而訂頑砭愚者乎？念臣夙生慶幸，叨篷雷班，誓願行持，未嘗少懈，以今吉辰，伏地貢章一通，上詣三天曹，謹遣啞法中風火元明君、火伯風霆、雷主關伯神君、火鈴霹靂天仙、蒼牙鐵面大仙、龍雷捲水神君、風火龍騎震天沸海神君、霹靂火光銀牙耀目神君、欽火律令大神、雷公火車元帥、三五鐵面火車大將軍、三五邵陽主帥將軍、霹靂火車腥煙使者、四聖聽察迴車使者、浮雲降雹力士、橫身飛雲使者、移山翻海鐵甲使者、洞風鼓震天威赤文使者、風雹金鈴火鈴使者、五雷飛捷使者、雷陣左右使者、散雲送火禁炎使者、西臺雷雨吏、負天擔石太微令威劍震靈吏、四季風雨令玉光金精上吏、吞魔啖妖天甲神吏、丹元刑部都吏、擒龍捉孽撼山神君、吹海颺波靈華猛吏、飛雲走電神吏、太歲將軍、掌疫癘使者、五方雷公將軍、天雷晃光將軍、水雷電光六龍將軍、玉樞殿下左右二神將、北極殿下左右二神將、蓬萊雷霆司左右二神將、三十六雷鼓力士、嘯命風雷大將、五雷諸司將帥、五雷諸司吏兵、五方蠻雷使者，隨章同詣都宮，閱量勛烈，磨勘功勤，註者為升，授者為轉，差者為除，選者為擢，約以今年十二月辛亥日，遣令五雷官吏將兵，預赴元應太皇府錄功紀績，併於丙子年正月初一日天臘之晨，徑上玉清朝謁乞，於三月初七日得預天曹舉選賞會，至於正月初一日甲子之晨，太乙簡閱神祇之旦，使五雷將吏各獲一功，聽候，正月十五日上元天府官賜福之晨，悉赴北極紫微璿樞宮例出一職，各轉一資。臣當願九玄七祖同獲昇遷，三界鬼神咸沾福利，然後願臣祈晴檮雨，召雪興雲，攝電呼雷，驅風降雹，封山破洞，伐廟除魔，誅斬蛟龍，制伏狼虎，驅禳水火，遣逐早蝗，為民禳災，驅邪治病，行遣符命，顯現報應。臣伏望陛下降注紫靈玄一之黑，流入臣身中三焦五臟之內，灌溢三元九官之中，令臣心廣體胖，神清氣爽，學道得道，求仙得仙。臣愚謹因二官直使正一功曹、左右官使者、陰陽神訣吏、科車赤符吏、罡風騎置吏、驛馬上章吏、飛龍騎吏等官，各二人出為臣操，今辰所上雷府奏事議勳丹章一通，謹上詣三天曹，請進太上虛元丈人宮、都候曹治太白宮，伏願告報。臣誠惶誠恐，稽首再拜以聞太清玄元太上元極大道太上道君虛无丈人、太上老君太上丈人、天帝君天帝丈人、九老仙都君九炁丈人、百千萬億重道黑千二百官君，太清玉陛下。
　　維皇宋太歲乙亥嘉定八年冬十有二月二十七日辛亥吉時，於武夷山沖佑觀之西南隅，再拜上。臣姓白，係金闕選士，見在拜章所聽命。
　　修真十書武夷集卷之四十七竟
　　修真十書武夷集卷之四十八
　　海南白玉蟾著
　　先生曲肱詩
　　昔在青華第一宮，柢緣醉後怒騎龍。傾翻半滴金瓶水，不覺人間雨發洪。
　　玉皇有勃問神霄，誰去騎龍亂作妖。自別雷城一迴首，人間天上已相遼。
　　謫居塵世意徘徊，鍊盡金丹待鶴來。歸去神霄朝玉帝，依前命我掌風雷。
　　五雷深鎖玉清宮，白鶴呼風唳碧空。說著這般辛苦處，三千玉女蹙眉峰。
　　太一天皇謁紫清，翠娥百萬擁雲餅。當時不合抬頭看，忽見天丁叱火鈴。
　　我不生瞋怨玉皇，翠娥無復舞霓裳。如何天上神仙女，染污清都一散郎。
　　夢斷南柯覺昨非，因綠盡處兩分飛。寒松空鎖翠娥夢，我獨于今未得歸。
　　玉府官僚無甚人，上皇憐我最辛勤。忽然詔下催歸去，猿叫萬山空白雲。
　　瑤池王母宴草仙，兩部笙歌簇綺筵。誤取一枚仙李喫，又來人世不知年。
　　我到人間未百年，恰如頃刻在三天。向來我本雷霆吏，今更休疑作甚仙。
　　往昔逍遙在太華，朝餐玉乳看瓊花。當年身著六銖服，不識人問有苧麻。
　　做到天仙地位時，三遭天譴落天墀。卻嫌天上多官府，且就人問洞府嬉。
　　白雲隨我見天台，又趁金華路上迴。棲鳳亭中留不去，武夷山下野猿哀。
　　說與清風明月知，揚州有鶴未能騎。夜來五鳳樓前看，天上白雲空自飛。
　　胱足蓬頭破衲衣，悶來飲酒醉吟詩。塵中走遍無人識，我是東華大帝兒。
　　這回空過二十年，肉重不能飛上天。抖擻袖頭還自笑，囊中也沒一文錢。
　　我有隨身一顆珠，見時似有覓時無。金雞叫罷無人見，月射寒光滿太虛。
　　不識看經不坐禪，飢來喫飯困來眠。玉皇若不開青眼，卻是凡夫骨未仙。
　　不把雙眸看俗人，五湖四海一空身。洞天深處無人到，溪上桃花幾度春。
　　桑田變海海成田，這話教人信也難。只有一般輸我處，君王未有此清閑。
　　題棲鳳亭
　　亭前綠密玉成叢，鳳宿枝頭煙雨空。簫管一聲人未寢，滿林明月浸清風。
　　聲傳琴瑟風生枕，影瀉琅玨月滿庭。白鳳飛來枝外宿，夜深點破一林青。
　　竹也多年管風月，鳳兮幾夜宿雲煙。林間有客吹簫去，竹化成龍鳳入天。
　　潘氏亭前飲一宵，酒酣對竹嘯瓊簫。不知棲鳳來多少，鳳去人歸竹寂寥。
　　清勝軒夜話
　　殘燈結花滿堂紅，酒興未已詩興濃。寒雲蠹星鎖翠空，一林幽竹夜呼風。
　　逸士倚樓嘯玉龍，蟬聲泣露落梧桐。把手論文開心胸，黑甜相催話未終。
　　香篆飛蛇穿簾攏，鄰雞喚曉何處鍾。摩掌醉眼欄干束，茶鐺無火召玉童。
　　三子芒鞋七尺節，踏破青山綠幾重。
　　夜宴清勝軒昤呈倪梅窗吳道士隱南
　　山前浩歌覺聲乾，長嘯直入碧雲關。梅窗主人攜百壺，一夜談話秋雨寒。
　　燈紅吐出玉虫巧，道人大嘯拍床吼。連榻隱南昊庚契，要看紙上生蛇走。
　　停盃撐眼發詩顛，橫捉一筆半欲眠。笑把崑崙蘸滄海，寫出新詞數萬篇。
　　題清勝軒壁
　　奇花兩朵香一爐，片心無事便清虛。壁頭有琴床有劍，浩歌梵曲聲虛徐。
　　物外志趣本不俗，山軒清勝萬事足。自勸之酒三兩盃，無爭之棋三兩局。
　　再題清勝軒
　　滿林幽竹夜來風，南極一點飛寒空。玉爐異香遠琳宮，此間知有神仙翁。
　　清勝軒中頗幽絕，白鬚道士持檀笏。眉毛掀起溪上雲，眼光爍破峰頭月。
　　瓊房壁上掛瑤琴，把劍舞罷千古心。蓬萊一別醉吹笛，今日一見歌長昤。
　　天祇呵道綠煙起，滿前王趙皆珠履。倦虬縮尾青蛇死，彈指傾倒天河水。
　　砂篆一揮走神鬼，雷電霹靂動天地。信知妙用古所無，猶未收拾歸天衢。
　　月冷風清白鶴唳，寶嬸飛霞遠玉壺。武夷散人好詩酒，昔者見君今番無。
　　題清虛堂
　　月移花影來窗外，風引松聲到枕邊。長劍舞餘烹茗試，新詩吟就抱琴眠。
　　酒酪初潑青螺髓，香篆常燒紫馬鞭。九曲溪頭沖佑觀，清虛堂裹有神仙。
　　初見懶翁詩
　　一掬精神迥出塵，懶翕自是不凡人。淵明松菊逕猶綠，靈運池塘草正春。
　　已把芝田栽枸杞，不將苔砌輾蒲輪。家傳衣缽歸龍鳳，自指冰壺嗣穎濱。
　　賦詩二首呈懶翁
　　驚秋鏡裹鬢邊星，到處溪山皆洞庭。怒雨打蓮欹沼綠，顛風掣竹過牆青。
　　趁船紫燕辭芹渚，縮頸白鷗眠寥汀。荷笠欲尋懶翕去，帶些爽氣入疏櫺。
　　懶翁老白結忘年，秋入淡煙疏雨天。醉把黑甜圓箇夢，時將草聖放些顛。
　　杖藜還盡溪山債，盃酌結交風月綠。梭督青童馳訥塹，鱗煩柴吏績雄篇。
　　金華都似一揲大，卻貯兩枚詩酒仙。
　　六言六首呈懶翁
　　倦子冷居姑射，居士高臥毗耶。鈍置詩盟酒約，只自焚香喫荼。
　　酒惡頻將花嗅，睡酣便把茶澆。秋到梧桐枝上，夜來風雨瀟瀟。
　　金體青如竹葉，玉娥白似蓮花。聞君微恙脫體，杖藜欲訪君家。
　　蓮藥嫌風狼藉，稻苗得雨精神。翻憶武夷九曲，去秋蟻棹溪濱。
　　醉時枕上化蝶，睡起筆下生蛇。日長心下無事，飢來只是餐霞。
　　秋雨識愁成段，暮雲過眼生花。棲鳳亭中寂寞，武夷舊有仙家。
　　暮抵懶翁齋醉昤
　　旋開白酒買蓮房，滿瀉桐膏炤玉缸。月女玲窺青斗帳，風神輕撼碧紗窗。
　　公疑我是今皇甫，我恐公為昔老龐。醉後唾珠粘紙面，笑將筆力與人扛。
　　白蓮詩
　　淵明歸西天，不作東林社。不見張昌宗，無人舉此話。
　　誰家栽綠荷，薰風漾碧波，波底水晶空，化出玉垣娥。
　　嫣然玲無語，冰肌外曉雨。東君如夏日，此花不受暑。
　　一點天然香，隨風入畫堂。折之置坐隅，窈窕弄玉郎。
　　忽然心緒變，如睹佳人面。寄語明月樓，莫貯雙飛燕。
　　鍊丹不成
　　八兩日月精，半斤雲霧屑。輕似一鴻毛，重如千枰鐵。
　　白如天上雪，紅如猩猩血。收入玉葫蘆，祕之不敢泄。
　　夜半忽風雷，煙氣滿寥泬。這般情與味，啞子咬破舌。
　　捧腹付一笑，無使心腦熱。要整釣魚竿，再斫秋筠節。
　　修真十書武夷集卷之四十八竟
　　修真十書武夷集卷之四十九
　　海南白玉蟾著
　　贈王太尉
　　笑曳華倨出禁廷，一聲長嘯萬山青。歸來車馬如雲擁，掃去簪星似夢醒。
　　紅碼瑙盃斟白酒，碧珊瑚枕倚朱屏。也須趁取些強學，作箇唐人五達靈。
　　復盧艮庵韻
　　擬占朝班最上頭，官清冷似一天秋。風花雪月千金子，水竹雲山萬戶侯。
　　海客盟鷗終不動，塞翁失馬更何求。明窗諍几華胥外，蝴蝶翩翩自夢周。
　　題張知丞脩然軒
　　不著人間一點塵，翛然一室貯幽人。清宵甕下酒中聖，白晝筆頭詩泣神。
　　芳草惜鋤憐綠浄，落花慵掃愛紅勻。棋聲隔斷華胥路，自把博山燒暮春。
　　和葉宰韻題震無咎齋
　　蝸角蠅頭既可憎，如何又問利和名。學他太古先天妙，合取中庸一點誠。
　　乾坤所謂日月祖，坎離乃是天地精。工夫學到震無咎，隻字拔茅乘泰亨。
　　立秋有懷陳上舍
　　沒巴沒鼻落一葉，發顛發狂何處風。九十日暑掃地去，滿懷汗珠尋已空。
　　卻煩察判潘孺子，說與上舍陳友龍。來宵無雨必好月，一樽還要與君同。
　　夢中得五十六字
　　醉醒曳杖訪松關，正在黃昏杳靄間。既去復來秋後暑，似無還有雨中山。
　　澗邊幾葉晚花落，天際一鈎明月彎。自覺餘煙埋屐齒，行行印破蘚痕斑。
　　胡中隱庵中傷春
　　盡把天工付祝融，東皇歸去太華宮。稜稜山色聳蒼玉，湛湛波光浸碧銅。
　　楊柳入天鳩要雨，海棠落地蝶嫌風。好將杖屨西園看，萬紫千紅一夜空。
　　寓息庵送春
　　筆下自然詩料飽，天工仃出好山溪。魚知水暖不勝躍，鶯見花飛只管啼。
　　樹頭鳩使婦喚雨，屋後竹教孫出泥。太白十盃人酩醉，碧桃洞口日銜西。
　　胡子贏庵中偶題
　　道人慣喫胡麻飯，來到人問今幾年。白玉樓前空夜月，紫金殿上起春煙。
　　閑傾一盞中黃酒，悶掃千章內景篇。昨夜鍾離傳好語，教吾且作地行仙。
　　贈天台老樊
　　別後俄驚幾許春，相逢一笑抱南薰。灰頭土面無人識，不食草衣嫌俗紛。
　　在浙之台今已久，姓樊名邴寂無聞。為君傳此新詩去，寄與鉛山趙翠雲。
　　贈吳草裘
　　聞道青城有老昊，話頭入耳十年餘。偶同姿女無憂客，來到天台撞見渠。
　　身上衣衫惟素布，口中談吐盡丹書。想君已是千餘歲，誰道神仙世上無。
　　寄蘇侍郎
　　往古來今如換肩，我疑公便是坡仙。滿城都沒箇伯樂，一日可能無樂天。
　　方且論文俄判袂，不知握手又何年。忽然鐵笛一聲響，響到金華古洞邊。
　　天開書樓圖
　　層簷疊嗽入蒼冥，千山萬山相送迎。晴雲已抹收未了，溪尾更濯餘霞明。
　　化工朝暮費點染，丹青變態墮深淺。凭欄展空千里眼，卻愁此軸難舒卷。
　　贈危法師
　　曾見先生在九華，朝餐玉乳著瓊花。鹿冠夜戴青城月，鶴氅晨披紫府霞。
　　偶攜劍在人間世，未把琴歸仙子家。一笑相逢松竹裹，炷香新話啜盃茶。
　　遊楊梓巖
　　天半秋風嗚萬松，羌花半落夕陽紅。寮煙暗鎖仙壇古，野草深藏丹鼇空。
　　人採紫芝何處覓，我來白晝不相逢。一聲簫管笑揚袂，秋色滿懷詩興濃。
　　燕巖遊罷與巖主話別
　　西風吹作此巖遊，滿目松筠翠欲流。玉燕不飛明月夜，石鍾一振曉霜秋。
　　惜乎分手便南北，忽爾回頭欲去留。且去人間辦丹料，卻來山頂結茅休。
　　題舒氏難老亭
　　別是人間一洞天，樁松鬱鬱起祥煙。德同桂種不知歲，福與水流無盡年。
　　萱草堂前千古事，蓮花池上兩神仙。萊衣戲綵人無恙，結盡溪山風月綠。
　　三十三天第一天，玉皇殿下裊輕煙。不知劫數今何代，方是延康第二年。
　　弱水無船歸似箭，華胥有夢且遊仙。擁節難老亭前坐，且結焚香淪茗綠。
　　贈琴客陸元章
　　手持一枚寒水晶，十指擊戛如玉嗚。曲彈白雪陽春調，調有高山流水聲。
　　松梢鶴唳恰夜半，寒煙寂寂風泠泠。紙衾瓦枕冷如水，展轉無夢睡不成。
　　起來搔首撫一闕，吟罷滿山秋月明。
　　題棲仙館
　　好松好竹好溪山，車馬駢闐自往還。行客聞篘新酒白，入門踏破嫩苔斑。
　　我言物外清幽地，卻似鏖中闔闠間。穀粟桑麻空潤屋，主人陪接不曾閑。
　　雨中題旅館
　　風攪長空秋雨懸，路如苔滑懶搖鞭。入門指僕買杯酒，磨墨倚窗吟一篇。
　　黃竹遠簷黃蟻戰，白蘆映水白鷗眠。一聲長嘯便歸去，回首孤村空暮煙。
　　仙巖金仙閣
　　寒煙鎖斷梵王家，一篆博山飛玲蛇。滿天秋雨落瓊花，清溪漲綠浸平沙。
　　老松㧐石巖爭聳，青蘿拽樹牽雲遮。竹根倒出烏翅斜，夜半寒風攪宿鵶。
　　木魚喚粥蝴蝶醒，巖頭殘月沉丹井。
　　慵庵
　　絳闕清都舊姓名，此生落魄任天真。橫窗古硯前朝水，掛壁閑琴幾日塵。
　　幽草莫鋤沿石靜，落花不掃襯苔匀。倩風來作關門僕，借月權為伴酒人。
　　書史無言古滋味，關山不動畫精神。有茶不作蝸牛戰，無夢可為蝴蝶身。
　　一得自家慵底事，幽禽簷外一般春。
　　怡齋
　　逸士幽居松竹林，小堂偃枕北山陰。夜深冷月寒蓬戶，曉起清風爽楮衾。
　　把劍更餐盃面酒，收書破動壁頭琴。自從一見羲皇面，千古誰知養浩心。
　　天谷庵
　　半天突出一奇峰，小小茅庵滋味濃。夾道新松招夜月，滿林幽竹喚秋風。
　　迎人野烏間關語，惱客巖花爛熳紅。策杖且隨流水去，柴門時借白雲封。
　　降真室
　　瓊鍾發響綵磨飛，窗外青烏半夜啼。松竹無言爭地靜，星辰可摘覺天低。
　　黃雲屋角騰金輦，素月簷頭放玉梯。稽首紫皇初宴罷，步虛聲斷乞刀圭。
　　贈慵庵盧副官
　　山色凝雲翠幾重，烏聲驚落夕陽紅。要擔琴去彈秋月，且攘棋來著晚風。
　　一度醉眠知事少，數番吟暢覺心空。慵庵不與人相與，關上柴門滋味濃。
　　盧叔裕清貧軒
　　一味逍遙不管天，日高丈五尚閑眠。溪魚村酒別般味，野簌山般不用錢。
　　甕牖華門關小逕，乾柴白米煮清泉。有時拄杖青松畔，便是人間快活仙。
　　劣隱
　　世態炎凉覺鼻酸，洞門空掩綠煙寒。仗三尺劍臨風舞，把一張琴對月彈。
　　斫竹數竿容水過，倚松半日執經看。山林心緒得閑處，好鍊長生不死丹。
　　修真十書武夷集卷之四十九竟
　　修真十書武夷集卷之五十
　　海南白玉蟾著
　　思微堂
　　訪靈寶觀，詠思微堂靈寶中盟鐮，有思微定志券，因以命名，取為之昤曰：
　　思微堂裹自沖虛，高士閑居興味殊。月冷花開數朵靜，風清烏過一聲孤。
　　誰知心上工夫妙，欲覓人間俗累無。九轉內丹成也未，快騎白鶴去天衢。
　　題上清法堂壁
　　秋雨懸天風作寒，冷煙鎖住屋頭山。半巖飛烏一聲過，峭壁斷雲千古閑。
　　世俗不知幽靜處，神仙隱在有無間。夜來小艇篙脫手，醉把霜竿入翠灣。
　　太虛堂
　　滿堂冷靜爽精神，不著人間一點塵。簷鵲噪風呼薄晚，庭花飄露落殘春。
　　華胥上國今無夢，龍漢元年古有身。香篆飛從窗外去，雲梢孤鶴唳何人。
　　三華院還丹詩
　　絳宮無事絕塵埃，坎虎離龍戰幾回。白雪飛空鉛藥綻，黃雲覆鼎汞花開。
　　龜蛇抱一成丹藥，烏兔凝真結聖胎。夜半瀛洲寒月落，冷風吹鶴上蓬萊。
　　送江子恭三首
　　我欲楊村結草廬，不知蹤跡又江湖。回觀咫尺如天遠，自別豐標僅月餘。
　　忽一二時思故舊，整千百里望音書。憶君不忍忘懷處，一片青雲點太虛。
　　春來行盡爛田畦，雲滿春空水滿溪。風漾碧波翻麥瓏，日晴紅雨落桃蹊。
　　杜鵑聲斷驚寒兔，蝴蝶夢殘聽曉雞。人在江束寄歸信，海棠花謝燕銜泥。
　　子到鉛山我信州，筍輿軋軋又歸休。數程細雨斜風路，一片落花啼烏愁。
　　何必便為阮籍哭，不來相伴赤松遊。他年我到蓬萊去，一粒金丹汝去不？
　　送張大師
　　自從汝離武夷來，險阻艱難歷幾回。江左旅中連值雨，春深路上滑成苔。
　　烏啼花片落流水，風慘猿聲嘯古臺。舉眼四山如壁立，教君歸去也心灰。
　　贈杜省元
　　海外三山一洞天，金樓玉室有神仙。南柯國裹柯巖叟，白馬江邊馬自然。
　　鯨脯味甘供老廣，黃麻飯熟飼彭錢。金丹鍊就爐無火，桃再開花經幾年。
　　淡庵倪清父
　　地僻人閑春晝長，了然物我兩相忘。薄披明月歸詩肆，細切清風入醉鄉。
　　蠟味溪山閑裹嚼，薹羹松竹靜中嘗。把琴彈破世間事，浄几明窗一灶香。
　　倪敬父柯山
　　暮雲橫翠夕陽斜，啼罷歌樓林外鴉。綠竹弄搖風裹影，碧桃開遍雨中花。
　　三盃淡酒邀明月，一局殘棋驚落霞。人在柯山山上詠，笑揮管筆走生蛇。
　　酬蔣知觀所惠詩
　　新雁飛來一朵雲，讀之毛骨聳寒鱗。展開大句幾鉤墨，存想先生滿面春。
　　榻上賓朋談盛德，山中冠褐混凡身。來朝盥手灶香去，恐是蓬萊相識人。
　　贊鐘
　　聞道琳宮欲範鍾，上皇勃賜萬斤銅。一模脫出等閑事，千古要知陶鑄功。
　　敲得星飛驚落月，撞教雲破響呼風。子今欲為吾皇壽，笑指瓊樓貼碧空。
　　靖通庵
　　靖通庵外鎖晴雲，壁瑩飛瓊瓦疊鱗。野烏無心一聲曉，巖花有意四時春。
　　鑿開風月長生地，占斷煙霞不老身。虛靖當年仙去後，不知丹訣付何人。
　　澹庵
　　平生只要樂清虛，占斷人間靜處居。古壁空懸三尺劍，幽窗閑卻一床書。
　　遠山喜色日初染，枯木凉聲風自梳。細嚼清閑滋味別，雲霞收拾作糧儲。
　　假山
　　一林幽竹幾時栽，怪石花磚砌綠苔。羽客遊巖乘雨至，仙翁採藥破雲來。
　　天臺猶在眉毛聳，馬蕩依然眼睫開。昨夜摘珠人報道，海邊失卻小蓬萊。
　　美周都監禱雨驗
　　旱魑為妖欲請雩，真人問雨幾時無。先將鳳表投金闕，擬向龍潭下鐵符。
　　彈指雷嗚三霹靂，舉頭雲起一須臾。笑將斗柄輕輕序，倒瀉銀河萬斛珠。
　　別句呈庚契吳高士
　　一笑相逢在翠微，綠槐高柳借凉時。只將水竹煙雲興，說與風花雪月知。
　　日落三盃無事酒，人閑八句自然詩。來朝雲過青山外，回首空聞猿鶴悲？
　　蒙谷
　　淡煙輕鎖數株松，夜靜瀟瀟古谷風。雲掩草舒青洞綠，烏銜花落碧巖紅。
　　神仙去後無金劍，仕宦來時有玉桐。不知此後誰人隱，寂寞南來幾朵峰。
　　梅窗
　　南窗屋數楹，一點陽和生。枝上雪粒瘦，牆頭風作清。
　　霜天酒自煖，月夜夢難成。何處人吹笛，黃昏送幾聲。
　　張進甫靜寮
　　脫俗臥雲眠，胸中別有天。壁間五六榻，屋上兩三橡。
　　風月真滋味，溪山舊面綠。靜中有真靜，猿嘯暮林邊。
　　立秋有感
　　流年急似箭，日月跳如丸。炎皇初解印，白帝又彈冠。
　　方且喜無暑，教人又怕寒。人生只如許，不覺鼻頭酸。
　　雷怡真小隱送春
　　天不欲留春，東君暗歸去。碧梧枝上看，瀟瀟風送雨。
　　旅邸睡起
　　雲為山積翠，雨倩草添青。一覺南柯夢，俄然烏喚醒。
　　詠四仙
　　韓湘
　　白雪滿空夜，黃芽一朵春。藍關歸去後，問甚世間人。
　　陳七子
　　一卷無人識，千鍾對客談。桃花開欲謝，猶自戀寒巖。
　　何仙姑
　　闈苑無蹤跡，唐朝有姓名。不知紅玉洞，千古夜猿聲。
　　曹國舅
　　竊得玉京桃，踏斷京華草。白雪滿蓑衣，內有金丹寶。
　　題胡運幹別墅
　　悶來愛竹把花嫌，無事看山高捲簾。好烏一聲飛過簷，清風著力送銀蟾。
　　博山一灶小蛇寒，無人獨自坐蒲團。柴門卻倩玲風關，簷外白雲時往還。
　　詠韓湘
　　汝叔做盡死模樣，雪裹出來無意況。賴有當年花一籃，至今推與閑和尚。
　　孤螢
　　夜靜乘凍坐水亭，草頭隱映見孤螢。瞥然飛過銀塘面，俯仰浮光兩點星。
　　修真十書武夷集卷之五十竟
　　修真十書武夷集卷之五十一
　　海南白玉蟾著
　　龍虎山祈雨早行有作
　　兩三條電復無雨，六七點星微上雲。
　　鞭起臥龍我騎去，揮戈叱問五雷君。
　　中秋月
　　風吹玉露洗銀河，爽氣平分桂影高。把笛倚樓人不寐，此心直擬數秋毫。
　　錢塘江上雪飛花，人在天邊泛海搓。烏鵲一聲星斗落，垣娥梳洗去誰家。
　　千崖爽氣已平分，萬里青天輾玉輪。好向錢塘江上望，相逢都是廣寒人。
　　臥雲
　　滿室天香仙子家，一琴一劍一盃荼。
　　羽衣常帶煙霞色，不惹人間桃李花。
　　織機
　　試神童日，韓郡王令其賦之。
　　天地山河作織機，百花如錦柳如絲。
　　虛空白處做一疋，日月雙梭天外飛。
　　舟行
　　山鎖曉煙迷紫翠，花凝宿雨間青紅。
　　快帆幸自泛新綠，乞與一篙東去風。
　　上清宮方丈後亭
　　三四聲猿叫落月，六七竿竹呼起風。
　　夜靜無人知此味，還他方丈拙庵翁。
　　贈吳道士
　　香篆之餘，玉童薦觴，對譚詩味，心思風清，僭有一絕，斤斧可也。
　　延陵大士詩中虎，接武黃陳肩李杜。
　　無盥爭敢陋西施，也向雷門聲布鼓。
　　贈何道人
　　冠褐滿天下，幾箇能賢賢。忽來龍虎山，結這粥飯綠。
　　方丈最高處，幽居今幾年。一雙岩電眼，識盡地行仙。
　　又
　　汞虎鉛龍煉氣神，黃芽昨夜一枝春。
　　刀圭底事如何會，伏虎朱砂匱水銀。
　　贈張知堂
　　清河知堂武當來，左日右月雙眼開。
　　高臥雲堂留夢醒，笑騎白鶴歸蓬萊。
　　贈雲谷孔全道
　　凝神爽氣煉金丹，七返從來有九還。
　　昨夜一聲雷霹靂，不知人己在泥丸。
　　贈胡葆元
　　業儒為見儒多恨，學道綠吾道化賢。
　　且把功名權架閣，抱琴隨我去修仙。
　　贈薛氏繩歌
　　其青節如竹之青，其白氣如梅之白。
　　有時抱置假山邊，被人喚作謫仙客。
　　贈薛氏振歌
　　麒角獨異鳳毛輕，得龍之秀龜之清。
　　麟鳳龜龍謂四靈，爾曹骨氣同崢嶸。
　　與趙寺丞
　　汞鉛不在身中取，龍虎當於意外求。
　　會得這些真造化，何愁不曉煉丹頭。
　　題潘察院竹園壁
　　夜雨洗開千翡翠，春風撼碎萬琅玕。
　　滿林鴉鵲卧明月，鐵笛一聲煙正寒。
　　贈徐翔卿之別
　　桃花落地雨漫漫，子乃擔雙過萬山。
　　臨別有些无盡意，篇詩送子到崇安。
　　題莫干山
　　封到半天煙靄間，一卷仙書一粒丹。
　　城北城南元老樹，又吹竹笛過前山。
　　題胡子山林擒坡
　　洞賓踢碎金葫蘆，夜半垣娥下藥珠。
　　但見滿天盡角角，不知春去鬼椰偷。
　　頤庵喜神贊
　　江月射雙眼，岩雲飛兩眉。自是上饒一團和氣，點化自家方寸真機。
　　能落筆，作泣鬼神之詩；能坐石，下爛柯之棋。
　　千人萬人瞻禮不已，笑騎白鹿獨步天墀。
　　隸軒真贊
　　骨氣已神仙，玄圃挺生賢。面上四時春，心次一壺天。
　　人皆就法門，楝梁上綽他光景；我道隸軒高士，志趣飄然。
　　若也未知涯挨，為君指出言詮。丹成若未歸蓬島，且結溪山風月綠。
　　潘龍遊喜神贊
　　龍章鳳姿，既非嵇叔夜；彎頷虎頸，又非斑定遠。
　　機嗚籟動，聽其自然。虛心何物，何增何損。
　　花滿一壺春色好，半斑頓露與人看。
　　郭信叔喜神贊
　　萬丈崖頭立一梯，百丈竿頭垂一手。
　　綿團曩鐵雲包月，麒麟海裹翻筋斗。
　　回天拓地立教門，斬新氣槃鼎乾坤。
　　倪王人指碧溪水，盡是渠儂元盡恩。
　　誰乎沖靖之上足，郭信叔者也。
　　薛直歲喜神贊
　　和風滿面紫芝春，雙臉常如酒半醺。
　　法錄把除符券柄，宗門立盡棟梁勳。
　　鳳冠夜戴瓊林月，鶴氅朝披玉洞雲。
　　自是神仙真氣象，多生曾是薛真君。
　　弔劉心月
　　劉妙清入水而逝，我來弔以一章。
　　汨羅江上水嗚咀，魚鼇不知老龍泣，徒棹龍舟何處尋，何不辦取屈原生前一枝楫。大昊江邊伍侯廟，夕陽滿樹聞啼烏，行人過此焚紙錢，何不辦取子胥生前一盃酒。屈伍死後今寥寥，其名千古如一朝。江邊垂淚知幾人，冰魂雪魄不可招。哀哉道人劉心月，其身貧甚其性烈。少年雖落風塵中，末後猛省自擺脫。其心雖美其名腥，一旦死于武夷溪之濱，卻將九曲溪中水，洗卻千愁萬恨身。曹娥尋父屍赴水，死作婦女英靈鬼。柳翠蕭瓊俱水亡，但見渺渺一溪水。汝何不自忍些憂，又卻結憤滿心頭，冰肌玉膚落潭碧，黃昏風慘水空流。武夷溪九曲，無人垂鈎水空流；武夷三十六峰巒，無人結草惟在山。月明尋之不知處，尚自哀猿聲不住。那堪一夜瀟瀟雨，使人吟盡哀慘句。休休心月君亦賢，人生不死空百年。掀翻四大驚魚龍，踏破碧潭深處天。李白騎鯨去捉月，知章水底眠霜雪。古人猶自水中逝，皆得水化超生訣。吾與心月係渠師，來此慘慘煙正飛。天空水寒千山暗，酌水一酹心含悲。西風吹此兩行生鐵汁，去作笛中聲又急。
　　化修造仙掌
　　一溪橫綠，滿林幽竹戛琅訐；兩岸環青，帀地蒼苔鋪翡翠。
　　乃飛錫登鸞之所，作留雲駐鶴之居。翻蓋鴛鴦化現，瑠璃宮殿雕粒。
　　蝴蝶森羅碼瑙垣牆。相逢皆是神仙中人，必竟會得山林下事。
　　為人與煙壺高士求翠虛妙悟全集書一幅
　　即斯時江上，一葉楓向淡雲新月之外，狀出秋意，山林中人心境兩清爽矣。嘗於水雲中慕韓景李之久，南風北枝，未之面面。海南先生言：煙壺高士沖鍊太和，白膏盈體，天女散花，道候真淨，古熙口與心。言瀛山道院，聞有翠虛妙悟全集，正在渴中能周旋，此人回否？秋氣滿杖屨，況此六百里清妙溪山。鞭青牛，邇汗漫，訪我於崆峒之問否乎？睥睨論金蘭，翹首望胎早圓，雲鶴一長笑耳。
　　修真十書武夷集卷之五十一竟
　　修真十書武夷集卷之五十二
　　海南白玉蟾著
　　懷仙吟
　　神童往矣，仙佩遠矣。惜乎失話別於交臂之頃，令人不能忘懷。有激于中，遂作《懷仙吟》，以表區區慕用之誠。時嘉定八年七月二十七日也。
　　我懷仙兮神仙侶，霞裾搖曳兮居何所？見鶴長吟猶可覆，蓬萊果在半步許。
　　空留墨寶落人問，字字成行秋鴈序。正心誠意語尤奇，誰識忘形相爾汝。
　　見鶴吟
　　午吟三華院，忽有仙鶴十二隻玄裳縞衣，飛嗚盤舞於其上，因作《見鶴吟》，呈倪梅窗盧副宮。時七月二十三日也。
　　紙上畫仙掛古壁，朝朝暮暮被煙燻。泥塑鍾離木雕木，不是元皇大道君。
　　近來塵世無丹訣，啞口道人俱不說。武夷散人不辱仙，只圖一日三埦雪。
　　白鶴白鶴何方來，丹墀絳闕幾時開。空中莫作嘹唳聲，片雲冷風何快哉。
　　鶴作聲時我無耳，鶴振羽時我無眼。蓬來只是半步許，一生且做老擔板。
　　題玉隆宮壁
　　旌陽歸去大康年，石鼇灰寒古洞前。笑斬白龍橫蓼岸，醉騎黃鶴步雲天。
　　金丹玉屑不復得，鐵日石函猶宛然。四十二口家何在，猿嘯西山柏樹煙。
　　倪昭卿賦贈葉神童
　　葉神童棄儒衛從赤松子遊，道高德粹，而形骸土木，豐神峻拔，不事修飾，其神仙中人也。邂逅檮雨來歸，深以不及，款陪清高之論為歉敬。裁斐句寓鄉慕之誠，切幸教之。
　　神童之貌清且奇，神童之道傳希夷。入室三年丹已熟，肌膚綽約光離離。
　　結繒自覆有餘樂，曄曄紫芝堪療飢。跳入壺中人莫見，朝遊五嶽暮瑤池。
　　有時混世來塵境，短髮鬍髻滿面垂。頃刻龍蛇生筆下，為將高興寄新詩。
　　我疑虛靜樂山水，來歸舊隱掛冠矮。願策浮雲飛碧落，致身絳闕長相隨。
　　又
　　神童天縱何聰明，十幅一息增榮名。若非唐朝李太白，靖通真人當復生。
　　擊石轟雷驚四座，寶卷拈出安群情。八卦五行有妙用，金丹大藥自然成。
　　布袖蝙歷賤羅綺，銀鉤婉娩鬼神驚。仙山便好留仙佩，何必蓬萊頂上行。
　　憶神童歌
　　高懷落落如可羈，芳辭歲蘿誰摘奇。我獨一覽如醉癡，恨不快睹紫芝眉。
　　望美人兮天一涯，面不相識心相知。青牛不跨策羨華，金波停飲忘醇釀。
　　句高耿耿橫虹蛻，列星北斗不敢輝。玄猿號木驥縮蹄，霜鵲孿翼鬼神悲。
　　天籟自嗚非噓吹，肯與蛙蚓漱污泥。何當握手談玄機，蟠桃未熟香難期。
　　金牌玉字空陸離，碧雲饅鎖騫林枝。謫籍塵寰辭玉墀，凡埃俗氣非所宜。
　　世緣未了如沸糜，徒將詫女媒嬰兒。丹霄玉韶何時飛，青鸞久約宴瑤池。
　　他年騎鹿相追隨，玉筍山前同採芝。
　　跋語
　　嗟予慕道今幾年，檢盡丹書要學仙。鉛汞混融無法度，求金交結欠因緣。
　　抽添徒泥《傳道集》，沐浴不解《悟真篇》。從來玉訣不傳注，莫將紙故徒窮研。
　　半語輕逢至人授，要斷江山一回首。精勤作用有陰陽，反覆短長分前後。
　　黃婆媒娉豈因脾，金晶飛躍不在肘。若能奪得天地真，始與天地同長久。
　　修職郎、新建寧府崇安縣尉、翠雲子趙汝渠，焚香稽首跋。
　　修真十書武夷集卷之五十二竟