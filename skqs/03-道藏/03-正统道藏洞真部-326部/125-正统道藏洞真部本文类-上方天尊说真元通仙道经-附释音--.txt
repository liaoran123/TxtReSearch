上方天一尊說真元通仙道經
　　經名：上方天專說真元通仙道經。撰者不詳。一卷。底本出處：《正統道藏》洞真部本文類。
　　上方天一尊說真元通仙道經
　　太極降德上篇
　　粵有上方真元浩浩，一炁化均之天，九清自然之國。生三秀之草，植七寶之樹，赤城慶藹以騰騰，玉樓輝煌而赫赫，翠華闕庭，紫真宮掖，碧瑣彤扉，龍樂鳳樂，絳霞溶溶，青雲疊疊。皆太元凝結，真元變化，禁中之宸，獨尊其內。爾時天宸尊稱十號，所為我上方乾元至聖天師，中皇太元上真法王，九陽太皇真元教主，元上三洞開化仙君，十天清衍聖才慈憫大常· 妙道化均上帝，諸天應號清諍赦罪上德至尊，上方無極太上靈寶天尊，上方無極太上道德天尊，上方褊慈救苦天尊，上方玉虛明皇天尊。其皇闈神女，制禮侍奉，樅法鼓，鏗華鍾。次諸天女，執舍虛散絲殊妙之慶，持朱纓青綬絳雲之節，建九天華芝，開五明羽扇。天尊升千光雲殿，登七珍寶座，於藤光洞明白金顥色瑤席之上。俄爾，上方無極飛天神王長生大聖，無量上品好生度人至真大神，三十二天君臣輔佑星官真人，大鈞消災彌羅比天神仙靈官，無鞅之眾，皆奉天顏，來朝几前。護道神人劍鐵鏘鏘，驅邪仙戍旌旗赫赫。是時金闕發真香，騰于太漠，飄揚于一炁之上。射天光，照于道域，晃朗于八紘之中。
　　於是十華仙君，各瞻帝光，乘雲龍而來格大羅飛梵之門。歸命侍晨，引朝鳳墀。自然天風肅肅，吹九龍之花。仙樂嗈嗈，嘯八鸞之曲。靈飈鼓黃英之律，神淵著青華之色。諸君設禮，瞻望聖顏，猶朱霞暉曖，煌煌奕奕，深居尊嚴之像，眩晃而奚能仰視。
　　於是，上方大明仙君，出斑告曰：臣等伏觀天尊上帝，陸降流暉之殿，出入凝華之闕，施張四時之運，掌握七政之司，仙文示清真之風，法令警神元之化。慈光普炤，聖恩均被。臣等稽首，來朝帝廷。欲望皇慈垂憫，敢問太極之運，非上帝至高至明，安得赫然垂訓乎？臣等恭聽上聖玉音。
　　於是天尊蘊玄冥於虛無，凝寂默於自然，混真元於有間，理太素於無生。泯以名色之誥，契以希夷之篇。良久已而言曰：上德何從來？蓋降於太極。夫太極也者，大包天地之表，先居混沌之中。自虛而產有，因濁而復清。歸之則罔窮其所，播之則咸著其像。故見曜羅宿，茂毓方物，功資一炁，澤被九垓，是以化物所至，無不由之。莽莽者，帝真也。浩浩乎，元一焉。以其安三才而臣五行矣。且長天久地，賓居太極之問。陽日陰星，熙朝真元之下。故得之大者，遂沖和而久視。失之鮮者，漸桔槁而夙已。但大方之內，有名之屬，莫不通其變而仰其化。蓋真一元炁，生化蕩蕩，吾未名其然，強名曰道。道之德大，不可無＃１，吾稱肇于玄聖。其德廣之，攸論昭然，肖真光燦彩，雖神書祕札，復何其加焉。
　　曰：玄聖成章，神哉無疆。示天上人問，其德無間。奈臣倥恫，不足以解天猷。今者幸甚，伏遇上帝隆德聖才，太明洞鑒。臣輩今欲聞其大教，上干宸造，敢望曲貽天聽。
　　曰：夫玄聖所尚，其德者三。始一論上德，次一論明行，又一其所論，又行而禁非。然三者之為教，亡所不同。各觀其論，則名異也。名雖或異，而未嘗有違於太極，率同降德，為通玄微妙之變，吾上方貴之。如其弗從玄變，固欲進真元之道，噫嘻也歟，將安能乎？
　　於是，上方仙君，而子廣靈，仰讚宏論，稱揚愒言：天淵蒼蒼，雲宮皇皇。中有聖才，攸啟龍章。太極浩蕩，真元琳琅。德降有名，通變無疆。高論昭昭，玄迪揚揚。能承之者，臣朝上方。
　　於是天尊復為三羅仙曹之眾曰：夫天功所貴，導誘為先。普度天人，咸臻至妙。離於有像，適於無為。免生化陸降之苦，得精真元靈之道。今將擬訓紫霄，兆等還能逝夫。
　　於是，眾仙願奉帝裁。時鑪停瑞謁，花發祥煙。仙兵征路，執旌旗而翼翼。天丁導引，持劍鐵而恍恍。仙君之屬，奉承法駕。鳳蓋飄飄，龍車颳。上陸五雲之鑾輿，臣馭九斑之鱗蚪。丹輸徘徊兮，雲霞捧出。白鶴翱翔兮，風煙晻映。黃闕參差，碧天杳渺。擊磬初鳴，舉仙音而宛轉。鈸鍾纔散，作天樂而鏗鏘。玉女麾幢，肇從玄漠之中。金童鼓節，來臨紫虛之上。
　　上方天一尊說真元通仙道經
　　德歸素無中篇
　　若夫紫清之境，碧雲之鄉，仙雲之中，爰有太皇。憑黃龍之玉几，天姿穆穆。處白鱗之金轄，鑾聲間間。真人翼轅，飛行煙轂。神仙導駕，從履雲颼。風飄飄而龍旗，雲苒苒而繞鶴氅。步闕清陽飛神之天，入三景紫霄妙真之界。忽聞華音，清聲飄逸。諸仙邇聽，廣靈遙觀。則雲捧鶴臺而遠，風引星旗而班。於中主者，號清都仙君。瞻望雲輿，參禮几前：恭惟至聖，仙遊紫清。曲迴九陽之車，垂軴十華之雲。今者伏遇，臣之幸甚。敢希天造，賜降臣所。伏丐留神，少加矜憫。
　　於是，天尊抑如其檮。是時，諸真奉翠華仙仗，降自皇宮，擎紫清帝輦，來履王府。自然凝結，雲山巍峨。道炁流化，仙苑澔涆。太霞之京，祥煙之宇。廊應杳靄，宮廷暉耀。瓊花飄落於雲間，絳節繽紛於庭下。蒼龍獻寶于池沼，白鹿銜芝于欄檻，神鸞穿卉于丹墀，天麟噴香于玉砌。上帝升座于瑤局，雲官侍奉于金殿。
　　於是，仙君上香奉膳，以逮諸真，設齋既已，天尊上帝而謂仙君曰：吾受命玉清之主，獲任上方之尊，樂大通景真之理，統天政泛元之道。俯視群生，也不猷何略？失德迷元，亡歸太素。陸降罔息，吾深悼之。然後飛靈瑞之光，以召諸天之眾。欲計萬真，遊行九天，勁之真官，將施教化。且聖君之教，以化契德。其德也者，故地天以之泰，品彙以之生，人若由之，以其登仙。昔聖君之德教時，天人無喻者，惟真皇識之，書于玉京。原其大宗，以德為貴。如十方仙君，其於真文則未聞，及其德也則大成，今階列仙府，蓋德之至也。
　　曰：臣竊惶懼，虔仰尊儀，出九霄金闕之上，會諸仙玉京之隅。特章太猷，降誨臣等。願聞十天君者，昔作奚善，今為天王，臣匪知其然也。欲望上聖曲賜矜憐，臣惶駭之至，謹埃天裁。
　　曰：夫建德者，太上所貴也。失德者，上帝其禁之。是故應德成之者，及乎調守交鍊。愛凝神氣者，然後而朝玉宸矣。匪其行行累功者，天位安得而有之。夤乃有訊於諸君，故我可肆於上善。積善諸君，昔在人間，皆通三墳之典，亦明七部之經。廣德兼濟，神昇十方。夫上方皇極太洞天府沖虛仙君者，嘗作上德，慈愛國人。下方針中萬化天府崇德仙君者，昔為德政，忠事聖君。東華青陽神化天府晨暉仙君者，嘗行孝悌，救生之行心南極丹陽炎明天府朱暉仙君者，夙為善德，出世之功。西靈太素顥德天府清和仙君者；明解悟之法，行清高之行，述三乘之範，開四宗之猷。北真太淵玄一天府元冥仙君者，鍊內外之丹，從陰陽之衛，演四輔之源，宗三洞之奧。艮鄉太昱中成天府明文仙君者，任天運之俯仰，齊時物之興衰，誦三皇之教，行五常之道。巽界大寧丹華天府進道仙君者，建像宇而度生，行科教而濟死，弘九天之法，受三境之籙。坤域廣寧承柔天府朱華仙君者，初祖述於通玄仙伯之書，終宗法於洞靈真人之旨。捐有害而取利性，處無為而推自然。間導引以資氣味，時呼吸以還元精。晉洞真洞玄之理，符始神妙化之源。乾維太昊清樂天府幽源仙君者，嘗進心於司命天尊之訓，亦勤志於混元大道之科。知黑白而用玄牝服天炁而傳精神。餌仙藥以制伏陰魄，鍊神丹以點化陽魂。納二景七元之爽，抱八宏五緯之和。於是，存真一元一之炁，辨初九上九之爻，故得丹成於中已，而行完於外如。諸君昔者皆鍊神鍊氣，鍊形鍊質。飲餌匪疑，學炎帝之文。調攝有理，習軒后之書。故德備下方，思清厭世，身化神蛻，白書仙去。逐乘雲路，逍遙紫極，所歸太素之元。為無以加況猶未聞雲篆真文。
　　於是清都仙君，仰荷天恩曰：廣哉德也，而臣等均受教矣。是時，上方紫虛真人，道炁清偉，仙顏神秀，綠髮黃冠，鶴氅雲裳，出班設禮，上白天尊曰：臣切伏觀吾師上帝，聖德暉宣於鳳闕，神章振發於雲天，集眾妙之源，極廣靈之聽。臣意願法駕貺降崑崙，普垂慈誨，大啟法言。望賜聖裁，天威特許。
　　曰：夫變微通妙者，述先師之正真。發言弘道者，錫後聖之命元。既子有訊，務在度人。斯為勝善，吾寧拒之？時命九霄之君、十極之王，衣山紋之服，列星旗之隊，上方天兵神仙之師。奉翠華天仗，步紫虛雲路。琅音初輟於天關，簫聲齊啟於地戶。凝結宮廷而復本，流化池沼以還元。雲旋靈，風行熠熠。遙指崑崙，仙遊而適矣。
　　上方天一尊說真元通仙道經
　　真元通仙下篇
　　夫惟九清渺邈，蘊崑崙之天。一炁混凝，秀琳谿之峴。天山嵯峨，谿水潺湲，清流環引，神閣雲城o 煙雲之中，諸天之眾，儀仗列翠華之節，壎箎
　　和玉石之音。衹奉天帝法駕，俱入玄華靈囿。皆紫煙神變，雲闕龍庭。陽精結化，仙官鳳墀。上升玉壇，而登寶座，天真侍衛，欽承几前。
　　於是，紫虛真人及仙宮侍晨，鏗鍾擊磬，焚香散花，歌玉音之章，進金幣之儀，稽首歸依，恭俟誨焉。我上方天尊，而為紫虛真人之眾曰：昔淵兮真元，來從大道，肇虛玄之首，神一而容不書；開太初之際，上九而凝成篆。其識之者，自然尊也。冊妙無上帝，先啟之鴻濛之運；命天真皇人，亞紀之龍漢之年。則雲章建言，為仙京所貴，非囂囂之辭，乃郁郁之文。吾幸承大洞之訓，輒行開化之科。如汝發問，今將論之。
　　是時，真人聞師慈誨，再拜長跪，稽首而言：臣聞天德至玄，開道無窮。若夫德元，既聞明訓，擬請雲篆，幸蒙恩許。瞻望聖德，特降法音。
　　曰：盛矣哉，如子之問也。不有玄思，孰能訊之以此。然前言略明，其道未若，今為爾再廣之。夫大空無極，真人自然。寥廓渾淪之妙，太虛矇昧之奧，明像明忘之主，妙無妙有之宗。非視聽而可知，雖傳用而曷得。惟無形真神之珍，乃太素元精之源。故珍源之炁，神而無間。君哉炁也，其通者一，上為浩浩之飈，下承沃沃之氾。風澤之中，元炁存焉。大哉玄虛，靈陽天淵。玄一名父，稟雄一無英之炁。元真＃２洞陰坤柔。真一稱母，受雌一白元之精。兩半同成，合為太一。太一布化而神變，三一生成於玉嬰，分列九一以全像，臣朝帝一以為尊。是以一氣混凝，九陽肇基，其炁清虛，幽渺惚悅。杳冥運播，太和數生，變易初化，有古真人。次號無上高真，於有古之時，胚判混沌，勸神帝降運，以分清濁。故非能而能，非然而然，然後演道，遂明靈篆，紀書垂訓，亦號雲章。安鎮天境，主持中央，統御八極，生成五常。故三才九炁，恩被真元。洞真化神水木火土金之運，成形于地。元靈輪風火暑濕燥寒之炁，布玄于天。變流於時，物生固有。厥陰、少陰，太陰之徙；少陽、陽明、太陽之繼。終而復始，肖循連環。為至神之宗，妙化之君者也。後洞神混元太極之帝，分輝於世時也。洞真元尊復命玄皇大道君，特書雲章，署為真文。言亡英誕之華，理蘊玄冥之旨。刻赤晶之玉，賁碧霞之字。乃天倫之訓，非世常之辭。盛以丹銷之囊，置以青霞之岌。神光降集，狀若雲煙。祕封神霄天真王玉府。中相太虛仙，統帥剛烈天兵，營衛寶科雲篆真文。至開皇之劫時，高上大有之尊，詔下鈞天，特旨宣吾。命太玄都省仙公、天樞上相真君，發寶華之岌，取未傳之書，遂錫於我。受謝而退，即得開導無窮，而何教矣。此大羅天尊至神太奇之篆，非若孰能當之。如臨大運，遇時九六，其力進之年也。迺能發雲軒，從風駟，垂斯雲篆，永以為訓，普行度人，不亦可乎。使夫天人誦解，由之一日行完。夫惟下詔，則拜帝宣越人世。離滔天之苦海，凌不夜之仙墟。乘青鸞之輿，入紫冥之京，朝丹闕之宮，遊玄圃之苑。遂道炁通真之元，樂不神妙無之化。惟此聖功，寧無佳乎。
　　於是，委皇極祚靈，掌書仙者，傳太無赤玉之書，光芒榮射，集然而成華色，以付紫虛真人。真人受之，神伏雅祝，彰聞天尊：上德巍巍，欲廣雲篆之奧，故示天人之眾。救時之昧弊，肖道之化均。則天慈教育，固特行憫賜。切念臣力，雖訣未備。蓋承天旨，何敢不遵。今謹奉命，恭為宣揚。
　　曰：必欲弘玆古篆雲章，以明洞真元始玄通之道。德洽仙經，非若無可。與我全功，應運度人。誠如子言，不其偉歟。
　　洞真元文雲篆玄科道源開題之章三天雲篆，玄一妙真。莽莽默默，杳杳冥冥。悅惚綿綿，有無繩繩。道大茫茫，自然亡名。溟涬奚極，洎五太成。寂兮寥兮，神炁肇伸。靜兮動兮，應變重清。玄君造物，黃母孕魂。沖和氤氳，甄像丕分。始青開盟，標題八門。通生萬彙，液濡有情。皇元奭墿，非文而文。靡所不在，方方緯經。炁運徧毓，古今繼承。仙人德洽，行惟混凝。制澤固嶽，點真炁根。泥丸帝一，丹元陽嬰。絳宮赫奕，太和黃庭。功行俱足，雲昇上京。大羅渺渺，玉清之宮。教主垂訓，粵亡粵存。九真既啟，命元邃明。
　　有無妙一之章
　　雌雄元一，炁變生神。真常太始，玄源化煙。
　　細入妙有，巨處乾坤。鬱想聖君，保真真靈。
　　陰晨泰始，陽華炁尊。光浮梵瑞，隆遊汶迎。
　　空洞攸尚，囊迪寶此。神鳳鼓舞，瑤田素金。
　　三華丹玄，九閽羅天。神哉大化，咸度長生。
　　洞真元道之章
　　空洞通真，無英白元。廣靈躍出久五帝廓仙。振貸九淵，妙變通生。體與凱為，符契神源。中逸雲，青霞紫靄。遼邈混融，猷晶高。精鍊六秀，修黃祕。永載形神，上易廣大。，。颩，。，奭。諹遆，邡志乎。、，。鹵津暠暠，妙玉凝波。大炁浩浩，獲真元道。
　　於是，紫虛真人仰辭而退。驅神騘兮，踐破雲霞之色。鼓仙樂兮，振開天籟之聲。出青幢黃旛之士，引星弁雲衣之吏。從官之屬，皆蹈翠煙。煙雲苒苒，放鑰天關。時諸天真神仙之眾，屢受虛皇大慈高論。稱：臣等幸甚，伏遇聖恩。宣真神變化之妙，明元炁通生之道。故大眾諒伏，巍巍德音。遂讚揚步虛，同聲舉唱，若天仙雲，飛出洞天。
　　縹緲自然國，逍遙靈寶尊。在昔開皇劫，傳今雲篆文。明哉貫玄理，或然敷洞真。大通流妙元，神變適清冥。玆義將何如，爰由欲度人。人能歸至化，雲昇侍帝宸。
　　諸仙辭謝而退，乘雲各還天府。是時，玉龍蹻首兮，吟出帶霞之勢。金鸞引吭兮，鳴成舞天之歌。鈞天神仙，威儀肅然。擢九宮寶劍、飛十絕靈旛。我上方帝尊，熙怡如也。乘神龍之玉轄，建和鑾之寶蓋。天女娥娥，持芙蕖之玉壺，清香馥郁。仙姬倩倩，執妙洞之金鑪，瑞馤氤氳。麾大化觀妙之幢，鼓真華瑤光之節。侍晨歌吹，音樂鏗鏘。神戍征路，旌旗飄揚。祥飈飁飁兮，動襟袖而鳴珮玉。慶雲苒苒兮，擁軒轂而繞霓裳。欲返天闕之中，先進星河之上。於是，青編紀鳳文之籙，丹鼎息龍篆之香。噫，崑崙雲飛兮，雨桂華以悅然。宮壇凝散兮，鈸金聲而安在。天極妙化之像，神淵杳冥之狀。非風非露之鄉，如存如亡之奧。真元歸太初之基，沖虛復無名之本。
　　上方天尊說真元通仙道經竟
　　太清時公告子明曰：吾聞學因徒進，道在師傳。徒弟雖然從師發蒙，尋其至理，出自天性。故伯樂不能御駑聆為麒驥，良匠不能伐檸礫為棟梁。蓋其朽木不可彫也，糞土之牆不可村也。《真元錄》稱：教祖先師，恬淡無為，專以長生為務。奈何眾生迷責愛之綠，烏得無罪。上聖運慈悲之化，常善救人。如人在世，身體違和。輕則作疾，重則成病。逮諸災咎，或介鬼魔。即當面向西北天門，焚香禮念十位尊號。初號上方乾元至聖天師，次號中皇太無上真法王，又其次號九陽太皇真元教主，四號無上三洞開化仙君，五號十天清衍聖才慈憫大常妙道化均上帝，六號諸天應號清淨赦罪上德至尊，七號上方無極太上靈寶天尊，八號上方無極太上道德天尊，九號上方徧慈救苦天尊，十號上方玉虛明皇天尊。
　　伏以道藏琅函，仙謚天尊之號。塵寰福地，人弘太上之經。禮念恭信，則見存獲慶；香花供養，則已往生天。普願世人，同霑明驗。及請符水，仍得救治。是故符者，天之信也。水者，道之一也。若生道入腹，自然康寧。但遇甲子、甲寅、甲辰、甲午、甲申、甲戌等日，志心敬禮上方有智神王、均天天大將軍、真元藥仙上靈童子之眾，望賜降臨，行神布炁，治病驅邪，殄滅災咎。謂諸下文，所祝意願，皆全此例，不須復稱。當三元八節之辰，青書上方真元雲篆。
　　呪：
　　元始自然，青陽鬱冥，玄化空洞，無量無形。
　　結炁凝國，芬世為名。總覆諸天，普植萬靈。
　　雲房金羅，嵯峨上清。十二極品，標題元精。
　　玉音徹微，玄響朗瓊。吟詠發出，帝真臨庭。
　　曲映垂條，我享上靈。與天齊位，三景合明。
　　永保太空，隨劫無傾。急急如太上帝君律令敕。
　　每於各人六十甲子旬中，式用悉全。次於乙丑、乙卯、乙巳、乙未、乙酉、乙亥等日，志心敬禮有力神王、天力將軍、上玄童子之眾。
　　又其次，於丙子、丙寅、丙辰、丙午、丙申、丙戌等日，志心敬禮有慧神王、大威將軍、上元童子之眾。
　　繼於丁丑，丁卯、丁巳、丁未、丁酉、丁亥等日，至心敬禮有威神王、天上將軍、上虛童子之眾。
　　紹於戊子，戊寅、戊辰、戊午、戊申、戊戌等日，志心敬禮有相神王、天通將軍、上空童子之眾。
　　及於己丑、己卯、己巳、己未、己酉、己亥等日，至心敬禮有德神王、天光將軍、上仙童子之眾。
　　兼於庚子、庚寅、庚辰、庚午、庚申、庚戌等日，至心敬禮有靈神王、天智將軍、上真童子之眾。
　　重於辛丑、辛卯、辛巳、辛未、辛酉、辛亥等日，至心敬禮有畏神王、天靈將軍、上智童子之眾。
　　再於壬子，壬、，壬辰，壬午、壬申、壬戌等日，至心敬禮有見神王、天果將軍、上相童子之眾。
　　復於癸丑，癸卯、癸巳、韋癸酉、癸亥等日，至心敬禮有通神王、天蓋將軍、上德童子之眾。
　　以上六甲旬中，敬禮真元神仙之眾。所祝意願，悉同無異。救護群品，安樂果。
　　如人吞之，可以消災。非惟消災散禍，兼善瘳疾愈病。但專一志心之信，感授九真之方。
　　有人佩之，可以護身。非惟護身保神，及能降福除殃。抑亦金名紫簡，綠字玉京者也。凡人既得康寧，名曰大福田也。於福田中可修無上真元之道，行滿而昇仙矣。謹按《聖紀經》云：若人每月二十九日，禮念上方天尊十號者，將來不墮地獄之中。又《預修經》言：善者臨終之時，薪祖上方自然國內，隨願往生。其次《天官圖序》 云：夫道本虛無，因悅惚而有物＃３ 。物炁元沖，始乘運化而分形。精象玄著，列宮闕於清境。幽質潛凝，開洞府於名山。元皇先乎象帝，獨化卓乎真宰。湛爾冥寂，感而通焉，皇矣夫。《玉京經》稱：十華諸仙集，紫煙結成官。明哉聖人，道德乃成。故宣王無可而無不可，太上無為而無不為。玄皇乘白鹿昇天，黃帝跨火龍出世。高居金殿，燕處瑤臺，皆知長生之道，以此諒不誣矣。
　　夫修道作德者，凡有其五焉。一修道於身者，所謂心閑性恢，愛氣養神，少私寡欲，益壽延年，諸偽咸盡，其德乃真人之行。一修道於家者，所謂父慈子孝，兄友弟順，夫信妻賢，上下和睦，其德乃有餘之方。一修道於鄉者，所謂尊奉耆艾，撫育童幼，教誨愚鄙，而百姓和集，上下信向，其德乃久長矣。一修道於國者，所謂君信臣忠，朝不壅塞，禮樂自興，百官稱職，禍亂不生，萬寶豐熟，其德乃充實矣。一修道於天下者，所謂不言而化，不教而治，平易而無為，和一而大通，比屋可封，化被異域，其德乃周普矣。如進道建德者生，違道反德者死。故天有四司之星，在虛危之間，人星之側，以司於人。司命二星，主人之功過、年壽、賞奪。司祿二星，主人之祿秩、衣食。司危二星，主人之僑佚不正。司非二星，主人之邪惑多私。明哉，天惟顯斯，陸降厥士。日鑒在玆，豈不爾思明乎哉。
　　上方天一尊說真元通仙道經
　　釋音
　　上篇
　　栥。音節。摐。音窗。翇。音弗。比。音瑟。戍。傷遇切。吹。尺偽切。告。音梏。有間。吉莧切。無間。同上。見音現。馤。於蓋切。軴。中戍切。
　　中篇
　　羾。音貢。澔。音浩。涆。音汗。絫。力委切。黅。音金。衣。於既切。熠羊入切。
　　下篇
　　峴。胡典切。闍。音都。思。相史切。汜。音似。斁。音亦。奭。音適。墿。音液。櫜。音高。。音戒。。音待。。音無。。音太。。音悅。。音造。。音初。。音迪。。音中。。音汰。颩。音器。。音乾。。音芒。。音繩。。音九。。音有。。音赫。。音。。音氣。。音杳。。音宮。。音會。。音亡。。音暘。。音晨。奭。音昊。。音申。諹。音青。。音惶。。音抱。邡。音相。忐。音醜。乎。音仙。。音誥。。音陰。。音上。。音明。。音素。。音粵。。音隆。。音洞。。音奧。鹵。音魯。暠古老切。。音考。蹻。其虐切。吭。下浪切。。吐臥切。。音皇。
　　＃１不可無：疑當作『不可無名』
　　＃２『元真』 上疑缺二字。
　　＃３『物』字據上下文義補。