通占大象曆星經
　　經名：通占大象曆星經。撰人不詳。二卷。底本出處：《正統道藏》洞真部衆術類。
　　通占大象曆星經卷上
　　原缺文一張
　　四輔四星，抱北極樞星，主君臣禮儀，主政萬機，輔弼佐理萬邦之象，輔佐北辰，而出入授政也。
　　六甲六星，在華蓋之下，扛星之旁，主分陰陽，而配於節候，出入故在帝座旁，所布政教，而授農時也。
　　鉤陳六星，在五帝之下，為後宮大帝正妃。又主天子、六軍將軍。又主三公。若星暗，人主凶惡之象矣。
　　天皇●
　　天皇，大帝一星，在鉤陳中央也。不記數，皆是一星在五帝前坐，萬神輔錄圖也。其神曰耀鬼寶，主御草靈也。
　　柱下●
　　柱下史，在北辰東，主左右史，記過事也。
　　五尚書，在東南維，主納言，夙夜諮謀事也。
　　內廚
　　●
　　內廚二星，在西北角，主六宮飲食，后妃第宴飲，廚府也。
　　天床六星，在宮門外聽政之前，亦主寢宴、會讌、息床、星傾，天子不安，失位也。訣曰：火入紫微官中，天下大亂，帝王失位。
　　北斗星，謂之七政，天之諸侯，亦為帝車。魁四星為璇璣，杓三星為玉衝，齊七政，斗為人君號令之。主出號施令，布政天中，臨制四方。第一名天樞，為土星，主陽德，亦曰政星也。是太子像，星暗亦經七日，則大灾。第二名遊，主金刑陰女主之位，主月及法。若星暗經六日，則月蝕。第三名璣，主木及禍，亦名金星。若天子不愛百姓，則暗也。第四名權，主火為伐，為天理伐也。無道天子，施令不依四時則暗。
　　第五名衝，主水為煞，助四時，旁煞有罪，天子樂婬則暗。第六名闓陽，主木及天下倉庫、五穀。第七名瑤光，主金，亦為應星。訣曰：王有德，至天則斗齊明，國昌總；暗則國有灾起也。右斗中子星少，則人多婬亂，法令不行。木星守貴人，繁天下亂也。火星守兵起，人主灾，人不聊生，棄宅走奔諸邑。，守斗西，大饑，人相食。守斗南，五果不成。五星入斗，中國易政，又易主，大亂也。彗孛入斗中，天下陝，主有大戮，先舉兵者咎，後舉兵者昌。其國主大灾，甚於彗之禍。右旁守之咎重，細審之所守。樞入張一度，去北辰十八度也。衡去極十五度，去辰十一度。
　　華蓋十六星，星在五帝座上，正，吉，帝道昌。星頃邪，大凶。扛九星，為華蓋之柄也。上七星，為庶子之官。若星明，匡主天下。不明，主亂期八年，國無主也。
　　五帝內座，在華蓋下，覆帝座也。五帝同座也，上色政，吉。色變，為灾凶也。
　　御女四座星，在鈞陳北，主天子八十一御女妃，也后之官。明吉，暗凶也。
　　天柱五星，在紫微宮內，近東垣，主建教等二十四氣也。
　　女史●
　　女史一星，在天柱下史北，掌記禁中傳漏動靜，主時要事也。
　　陰德二星，以太陰在尚書西，主天下綱紀、陰德、遺周、給惠、賑財之事。
　　大理二星，在宮門內，主刑獄事也。自北極已下，五十星並在紫微宮內外。占日：彗孛入中宮，有異姓王。火星入守北極，臣下煞君。木星入守北極，國有大衰。若分守，久有逆臣反亂。土星犯乘之，大人當之，太子有罪。五星聚在中宮，改立帝王。五星及客犯守鉤陳者，大臣凶，所守犯之座，皆受其殃咎也。
　　輔星●
　　輔星像親近大臣輔佐與而相明。若明大如斗者，則相奪政兵起。若暗小，則死免官。若近斗一二寸，為臣迫脅主。若五六寸四遠客及彗孛入斗中，諸侯爭權，逼天子。月暈斗，大水入城，兵起主有赦。北斗第六、七損角，第四、五、六指南，第一、二指觜，二十有九星。
　　內階六星，在文昌北，階為明堂頭。
　　文昌七星，如半月形，在北斗魁前，天府主營計天下事。其六星，各有名六，司法大理。色黃光潤，則天下安，萬物成。青黑及細微，多所殘害。搖動移處，三公被誅；不然，皇后崩。文昌與三公攝提軒轅，共為一體通占。木、土星守之，天下安，火星守，國亂兵起。金星守，兵大起。若彗孛流星入之，大將返叛亂也。
　　三公星三，在斗杓東，和陰陽，齊七政，以教天下人。一星亡，天下危，二星亡，天下亂，三星亡，天下不治也。
　　天桔五星，不用明，明則天下兵起，斧鉞用鎗。棓八星，皆非常也。入氏一度，去北辰二十八度。
　　天槍三星，在北斗柄東，主天鋒武備，在紫微宮右以御也。
　　傳舍九星，在華蓋奚仲北，近天河，主賓客之館。客星守之，兵起，令四方館也。
　　天廚六星，在紫微宮東北維，近傳舍北。百官廚，今光祿廚像之。星亡，君子賣衣，民人賣妻子，大饑。客守之，大饑荒。
　　天一●
　　天一星，在紫微宮門外右曰南，為天帝之神，主戰鬬，知吉凶，星明吉，暗凶。若離本位，而乘斗後，九十日必兵大起也。光明，陰陽和也，萬物盛，天子吉。星亡，天下亂，大凶也。
　　太一●
　　太一星，在天一南半度，天帝神，主十六神，知風雨、水旱、兵馬、饑饉、疾病、灾害。若在其國也，星明吉，暗凶。離本位，而乘斗者，九十日必兵大起也。太一星入翰十度，去北辰十五度半，太一星去北辰十一度。
　　天牢六星，在北斗魁下，貴人牢占，為貫索同，主禁思慕姦志。火星守入之，人民相食之，應有赦也。
　　東方七宿，三十三星，七十五度，并中外宮輔座等。
　　角二星，為天門壽星金星，春夏為火，秋冬為水，蒼龍角也。東方首宿南左角名天津蒼色為列宿之長。北右角為天門，黃色中間名天關，左主天田，右主天祇，十三度，八月日在北，南去北辰九十一度。凡日月五星！皆從天關行。此為黃道，入黃道為旱。其角南二度為太陽道，入陰道為水。角宿北二度，為陰道。角宿直指辰，即是耕種。次為農官。若明，大王道，太平。若暗及亡角播動，王者失政。星微小，國弱失政，王道不行。春日月入角暈者，王失政。日月角中蝕者，其邦不寧。木星守，七斤夸赦，忠臣用。火星守，忠臣賢相受誅，繒帛貴，有鬥戰，萬人兵起期以日，宮中盜賊內亂。火守角宮道不通大環遠鉤已者國大饑。火犯之，必戰。火守左角，太尉死國危。守右角，五穀不熟，大水灾。犯左右角，旱臣謀戰不成，伏誅。土守，內主喜，六十日國有忿爭。金守，天下兵大盛，國有爭事。金火合守，太白居後，被軍將殺。水守，王者刑罰急，有水灾疾疫。客彗孛入角色白者，國有兵起，及大喪，亦軍敗城堵。客守，四十五日早，五穀焦，風雨不時，蝗蟲起。星流出角門；天子發使出外。從他宿入角門，外國使入中京，或為近臣殺，主戰死。月蝕熒惑，有亂臣在宮，非賊而盜。月入天市及河而暈，三重兵起，天下道斷，軍將失利。
　　天理四星，在北斗杓中，主貴人，為執法官。星不欲明，明則貴人被罪。
　　執法四星，在太陽首西北，主刑獄之人，又為刑政之官。助宣王命，內常侍官也。太陽●
　　太陽，守在西北，主大臣將，備天下不虞事。星明吉，暗凶。星移，天下兵起，中國不安之應也。入張十三度，北極四十五度。
　　相●
　　相星，在北極斗南，總領百司，常邦教，以佐帝王，安撫國家，集衆事，冢宰之佐。星明吉，暗凶。亡相死。不然，流出。太陽入張十三度，去北辰四十五度，相入翼一度，去北辰三十一度。
　　平道二星，在角間，主洛道之官。
　　進賢●
　　進賢一星，在平道西垣，卿相、薦舉、逸士、學官等之職也。星明，賢士用進，暗，小人用。
　　天門二星，在左角南，主天門，侍晏、應對之所。
　　天田二星，在角北，主天子畿內地，左對疆界城邑邊塞。
　　周鼎三星，足狀云，鼎足星，在攝提大角西，主神鼎。
　　庫樓星，二十八星庫，樓十五，柱十五星，衡四星，在角南，軫東南，次器府東，一日文陣兵車之府，中繁衆，則大兵起。庫中無星，下臣逆謀兵盡出天下無灾居者庫中柱動，出兵戈四夷狄。柱半不具，天子自將半兵出。木星守，人饑，米貴。西入軫一度，去北辰四十九度，昏中西去北辰八十九度。
　　攝提六星，在角亢東北，主九卿為甲兵携紀綱建時節祥。火星守天下更主。金星守，兵起。
　　大角●
　　大角一星，天楝在攝提中，主帝座。金星守，兵大起。月蝕。王者惡忌之。入亢三度半，去北辰五十九度也。
　　帝席三星，在大角北，星暗天下安。星欲不明，明則王公凶。
　　亢池六星，在亢北，主度送迎之事。
　　折威七星，在亢南，主詔獄斬殺邊將死事。
　　陽門二星，在庫樓東北，隘塞外寇盜之事。
　　陣車三星，在氏南，主革車兵車。
　　亢四星，名天府，一名天庭，總領四海，名火星，春夏水，秋冬金。暗，國內亂弱。大明，天下安乎。日月蝕亢，中國有事。五星犯亢逆行，君憂失國，大臣不用。木星守，留三十日已上有赦，年豐；久守，其國米貴，人多疾病、水灾。木與火星同，穀不成，人死如草木，水灾。火星守，多雨，天下兵盡返大起。水星守，其分米貴；久守，多病，大水灾也。土星守，萬物不成，多病。金星守，天下道不通，兵起、盜賊、水灾傷人。金星行入南上道，五穀傷赤色旱人流走。彗孛犯之，其國兵起，大臣作亂一年。月暈圍光，士卒自將，百里不遂，士卒死。
　　梗河三星，梗在大角帝座北，主天子鋒，又主胡兵及喪決日。梗河去也，相去吉，相向兵起。客守，世亂矣。
　　騎官二十七星，在氏南，主天子騎虎賁，貴諸侯之族子弟，宿衛天子，令三衛之像。星衆，天下安。星少，兵起。五星守之，兵起西北。入北辰一百十五度。
　　車騎將軍●
　　車騎將軍星，在騎宮東南，主車騎將軍之官。
　　車騎三星，在騎宮南，總領車騎行軍之事。
　　西咸四星，在氏東，主治淫佚，南星入氏五度，去北辰九十三度。
　　七公七星，在招搖東、氏北，為天相，主三公十政善惡。星明，則衆議詳審。星入河中，米貴，人相食。金星守，天下兵起亂。西星入氏四度，去北辰四十九度。
　　前下積卒星十二，在氏東南，星微小吉，如大明及搖動，主朝廷有兵。微小吉，一星亡兵半出，二星亡兵大半出，三星亡兵盡出。五星守，兵起。星西入氏十三度，去北辰一百二十四度。
　　房四星，名天府，管四方，一名天旗，二名天駟，三名天龍，四名天馬，五名天衡，六為明堂，是火星，春夏水，秋冬火。房為四表，表三道，日月五星常道也。上第一星，名為右服次將，其名陽環上道。二星名右膠上相，其名中道。三名左服次將，其名下道。四名左膠上相，總四輔。左縿、左服，云東方及南方可用兵；右膠、右服，云西方、北方不可用兵。
　　玄戈●
　　玄戈一星，在招搖北，一名臣戈。五星守，兵起。星明動，胡丘起。入氏一度，去北辰四十二度。
　　招搖●
　　招搖星，在梗河北，主胡兵。芒角動，兵革起行。入氏二度，去北辰四十一度。
　　顓頊二星，在折威東南，主治獄官⺗囚憎杖察真偽也。
　　氏四星，為天宿宮，一名天根，二名天符，木星，春夏木，秋冬水，主皇后妃嬪。前二大星正妃，後二左右大明，為臣奉事君寧，暗，失臣勢，動，臣出國。日月氏中，君犯惡之。木星守之，后喜。守二十日，有王者之所，行不利疾，則治遲，行臣職。主守，必有諸侯並王。火守，大臣相讚逆。行而赤色，大臣亡。久守，六十日有大赦。火星入之，有賊臣為亂，近期一年，遠二年。金星守者，有兵起，將軍有封爵者火之位。水守，有大水漂浸宮館，萬物不成。水入貴臣憂，有獄事。客守，布帛貴。土星守，有立太子。久守，八十日已上，國有兵起。彗孛行入氏中，後宮有異兵。動，不出一百八日，內遭水。東平月暈圓氏，大將軍殃，人多疾病。
　　鉤鈴二星，主法，去房宿七寸。第一名天健，二名天官。籥開藏，若近夫妻同心遠者，夫妻不和。大明，則群臣奉職，天下道洽。暗，則羣臣亂政，王道不行。日月蝕房中，王者亂昏，大臣專權。木星守，天下和平。留四十日，五穀豐、人安吉，無疾病。天子有令，德期在四月。火星守，有兵起，七日有大喪及赦。十日守，大夫灾。二十日不去，必臣反及君子，天子憂亂，王者惡之，天子兵旱。守止一日，大臣亂。土星守有妾，王亦亂旱及地動。久守，其有兵。金守陪脇，君大有土功事，國亂，布帛貴。久守，人饑易主。火守，姦臣謀王，大臣相譖暴誅，臣佐天下。乖離若出房心中問，地動。客守，米貴十倍。日月五星犯之，色青，國憂兵喪。色白，大兵相殺，積尸如丘。彗孛入房，國危，人亂相殘。流星入房西行，為狂夫，王殺忠臣，臣殺主，輔臣亡，遠期三年，常以三月候。房日月出表南，大旱、喪；出表北，灾及萬里，兵亂、陰雨。若出中道，太平許徐、穎州。月暈圍房心，灾疫、凶，五度九月日。此上去北辰一百四度半。
　　罰三星，在東咸西下，南北而列，主受金罰贖，市布租也。
　　東咸四星，在房東北，主防婬佚。木在北守而搖動，天子婬佚過度。星南入心二度，去北辰一百三度也。後則不過百八十日，遠則不過三年，起於宋汴等州。
　　天乳●
　　天乳星，在氏北，主甘露。十五度十二中西南星，去北辰九十六度。北件屬前項天乳別。
　　貫索星九，在七公前，為賊人牢，牢口一星為門，門欲開，開則有赦。若赦，主人憂。若牢，門閉及口星入牢中，有自絞死者，以五子日夜候之。一星亡，有喜事；二星亡，有爵事，三星亡，有赦。甲庚期八十日，丙辛期七十日，戊壬期六十日。星入河中，人相食。右九星總見，獄事煩。水星守，水灾。火星守，米貴。有大星出牢，大赦。小星，即小曲，思降，慮口舌。右星入尾一度，去北辰五十五度也。
　　巫官二星，在房西南，主醫巫之職事也。
　　天福三星，在房西，主鑾駕乘輿之官也。
　　鍵閉●
　　鍵閉星，在房東北，主管籥星，不欲明，明則內亂，門扉不禁，姦婬至行於女也。
　　心三星，中天，王前為太子，後為庶子，火星也。春夏木，秋冬水。一名大火，二名大辰，三名鶉火。中星明大赤，為照天子德行，暗小失常色，為王微弱不能自斷。星不欲直，直則主失計。動搖，天子憂。木星守，天下安。久守，而絕犯者，臣謀主，大兵起。火星守，地動。守二十日，臣謀主。色黑，主崩之像。土守，聖帝出謀臣，天下太平。有云：國有赦久守不去憂賊天下大旱有金星守，山崩，四方兵起。久守二十日已上，去心三寸，兵起鉤戰上殿。期八十日，亦有大蟲灾，人饑灾也。水星犯，有水灾及旱、兵起，布帛貴。客守犯，大旱，赤地千里。日月五星經心，失積。赤暈虹蜺背向蝕，人饑、兵起、臣反、國易、主喪。使客月貫心，內亂。彗孛入心，主憂有喪，大臣廢黜心變。期急不過七日之應也。
　　天市垣五十六星，在房心北，主權衡，一名天旗。大明，則米貴。市中星衆，則歲實。五星入市門，則兵起。芒角色赤，赤氣入，大灾。火守，米貴。所守坐犯，皆當之門。左星入尾一度，去北辰九十四度也。
　　候　●
　　候星，在市東，主輔臣，陰陽法官。明則輔臣強，小暗輔微弱。入箕三度，去北辰七十二度。
　　宦星四星，在帝座西南，侍帝之傍，入尾十二度。
　　斗五星，在宦星西南，主稱量度。明斗西，後則豐。若斗亡，仰不熟。入尾十度。
　　宗人四星，在宗政東，主司享先人。星動，帝親致憂。
　　宗正二星，在帝座東南，主宗正卿大夫。暗室位室族有事。
　　通占大象曆星經卷上竟
　　通占大象曆星經卷下
　　屠肆二星，在帛度北，主屠煞之位也。
　　市必市樓六星，在市門中，主闤闠之司，令市曹官之職。
　　斛四星，在北斗南，主斛食之事。已上諸星並在市中也。
　　女床三星，在天紀北，主後宮生女事，侍帝及皇后。明則宮人自恣。入箕一度，去北辰五十三度。
　　帝座●
　　帝座一星，在市中，神農所貴。色明潤，天子威合行。微小，凶；亡，大惡之。入尾十五度，去北辰七十一度。
　　宗二星，在候東，主宗室，為帝血脈之臣錄呈家親族等級。星明則族人有序，暗則族有憂。
　　列肆二星，在斛西北，主貨珍寶金玉等也。
　　東肆二星，在宮門門垣左星之西，主市易價直之官。
　　帛度二星，在宗星東北，主平量也。
　　天紀九星，在貫索東，主九卿萬事綱紀，掌理怨訟。與貫相連有索，即地動，期二年。星不欲明，即天下有怨恨生。亡，則國政壞。西入尾五度，去北辰五十一度。
　　天棒五星，在女床東北，主忿爭刑罰，以禦王難，備非常。明大，有憂；微小，吉不用明。火星守，兵起。入箕八度，去北辰十二度。春夏火，秋冬水，主八風之始。一名析木。
　　天維三星，在尾北斗杓後，若星散，則天下不微名也。
　　天江四星，在尾北，主太陰。明動，大水不禁，兵起不具，天下津梁不通。南星入尾六度，去北辰一百十一度。
　　天龜六星，在尾南漢中，主卜吉凶，明君臣。若火星守，旱撈灾。入尾十二度，去北辰一百四十一度。
　　天魚一星，在尾河中，主雲雨，理陰陽，明河海。出天魚搖，暴水灾。火星守，南旱北水。
　　龍尾九星，為後宮。第一星后，次三夫人，次九嬪，次嬪妾。一名后族，水星也，二風后，三天雞，四天狗，五太廟，皆欲明。大小相承，則官多子孫。《傳》說曰：一星在第二東二寸，小者是長。其星明則輔臣忠政，暗則陪臣亂邦。木星守，立太子，三十日必后族逆兵，妾賣權，臣亂國。火星守，兵相向，大臣憂。火興水合守箕尾間，名九江口，必有赦。若勝踴折絕者，天下亂及旱灾。土星守，多盜賊、旱，宮有廢黜。土入，魚鹽貴，兵起，大將出征。土火星金守準上合星入守，人亂，大臣變易失政。水守入，天下水灾，江河央，魚米貴。客守，賊暴貴。客入，天下大饑荒亂，人相食，疾疫死，竄他方，不耕織，君子貨衣，小人賣妻子。日月蝕於尾，貴臣。中相刑反暈，虹晲背向尾，將相憂亂，后有喪。彗孛行犯，貴臣誅，內寵亂政，幽州、定、冀、遼東等之應也。
　　箕四星，主後，別府二十七世婦，八十一御女，為相天口后也，亦為天漢九江口，主梁在漢邊，金星，春夏金；秋冬土。箕后動，有風，期三日也。前二星為后也。箕入河中，大饑，人相食。箕前，亦名糠星，大明，歲豐；小微，天下饑荒，天下無米。木守宮，有口舌。火星守，天下饑。久守，環達成鉤已，大臣被誅。火守，大水灾，平溢澤。若十月守之，大水，米倍饑。土水二星守，萬物不成，饑。久守，兵起，或米貴，或赦。金星入守，兵起，有赦，更主。久守，風旱，防內亂兵起攻政。水星守，穀不豐入，大人憂。客守，天下大饑，米貴十倍，人相食，流亡他邑，不耕識。色赤，大風雨，亂客在南，旱。訃日月五星入之中天，下兵起滄州、洛陽；玄兔，廣陵等應之也。
　　建六星，在南斗北，天之都開三光道也。主司七耀行得失，十一月甲子冬至大應治政之宿所起也。木星守，水灾，米貴，多病。金星守，萬物不成。久惡等守，惡。水星守，人饑恓。星入斗七度，去北辰一百十三度。
　　天弁九星，在建近河，為市官之長。暗凶，無萬物。明大，萬物與衆，主市易也。
　　狗二星，在斗魁前，主卿臣移處，卿臣為亂。
　　狗國四星，在建東南，主鮮旱烏丸。明，邊兵起也。
　　天籥七星，在斗杓第二星西，主關籥開閉。明吉，暗凶灾。
　　天鱉十五星，在斗南，主太陰水蟲。不在漢中，有水火灾。白，衣食。星大，人喪。火守，旱。水星即火灾。右入斗一度，去北辰一百二十七度。
　　漸臺四星，屬識女東足，主咎漏律呂陰陽事。
　　輩道五星，屬識女西足，主天子遊宮嬉樂之道也。
　　杵三星，在箕南，主杵臼舂米事。星動，人失釜甑，修田橫，大饑荒。守之，天下饑。北星入箕一度，去北辰一百四十三度。
　　農丈人一星，在斗南，主農官正政司農卿等之職。
　　北方七宿三十五星，九十八度七十五度五十杪。
　　南斗六星，主天子壽命，亦云宰相爵祿之位。巫咸氏云；木星，春夏木，秋冬水，一名天斧，二名天闕，三名天機。大明，王道和平，將相同心，帝命壽，天下安。暗，大臣失位，天下驚。芒角動搖，國失忠臣，天下愁。木守，六十日大臣增、壽一爵祿。木逆行入魁中，大臣逆。久守，兵起，水灾，大饑，人相食。火守，國有內變，相輔不安，兵起。火逆行順守者，及遠城鉤已，將相崩死，國灾。火久守，國絕嗣。土星守，入斗中，有王者不用兵昇大位。守之，九十日兵起，水灾。金星守，執法大臣作逆，國亂兵起，有赦。火星、金俱入斗中，名曰鑠，必有臣子逆。久留遲，火經過速出者，禍難速平。水星守，水灾。火人斗，兵起於昊越，人大饑。守客，有兵絕道卒有大水，賊盜多亂，喪弟攻兄，子殺父，或主崩，米貴。久守，國絕嗣。客守第二星，大水，人相食。客赤色入斗一中，兵起，軍將死。日月入斗，大臣失位，或被戮。若斗中蝕者，日帝惡月后惡暈圍斗之，人流千里，江、池、舟、楊、越、廬、洪地等應也。
　　天泉十星，在鼇東一日大海住，灌鄉溝渠之事也。
　　識女三星，在天市東綸天女，主苽果、絲帛，收藏珍寶及女變。明大，天下平和。常以七月、一月六七日見東方。色赤精明，女功善。一星主兵起，女人為役。常向扶匡，即善；不向，則絲帛倍貴。火星守，布帛貴，兵起十年乃息，公主憂。客守，絲帛等貴。入二十七，去北辰五十一度也。
　　牽牛六星，主闔梁工，異主大路，中主牛。木星，春夏大，秋冬火。中央火星為政始，日月五星行起於此呰，携星遠漢，天下牛貴。明、亦貴。暗小，賊入漢中井役死直米穀價牛曲米貴。失常色，牛多死，穀不成。木星守，天下和平。久守，水灾，人凍死，米貴，賣子，虎害人，臣謀主。木逆久守，有水，道不通。火星守，老臣逆，牛貴十倍，人相食，兵起，將軍死，大水灾，津梁不通。土星守，臣謀主，君有失位臣。金星守，地氣泄，兵起至城，天下人多死。水守辰星，常頃冬朝牽牛，若不朝，來年五穀不熟，大水損害。客守，二十日兵起。彗平行牛中，兵越，有自王者。彗出牛中，七十日有政更像。虹蜺出牛，必有壞城臨淮。月暈十圍牛，損小兄，灾變也。八度八月昏中氏中，去北辰一百十度。
　　扶匡七星，在天柱東，主桑蠢之事。
　　天夕天雞二星，在狗國北，主異烏。火星守，兵起。土守，人饑相食，流亡。
　　河鼓三星，中大星為大將軍，左星為左將軍，右為右將軍。星直吉，為羽軍幹能。曲，即凶，為失計奪勢。左右旗各九星、並在牛北枕河，主軍鼓達者聲音，設守險。以旗表亡動，兵起。左旗黑色，主陰幽之處，備警急之事。河鼓有芒角，為將軍雄強百盛也。
　　天浮四星，在左旗南北烈，主漏刻天鼓。若暗，漏刻失時；明則得所吉。
　　九坎九星，在牛南，立溝渠，水泉流通。明，灾起；暗，吉。五星守及犯之，水泛溢。西入斗四度，去北辰一百二十六度。
　　天田九星，在牛東南，主畿內田苗之職。
　　羅堰二星，在牛東，星不明、暗， 吉。大明，馬被水淹浸。
　　須女四星，主布帛為珍寶藏，一名婆女天女。水星，春夏水，秋冬火。大明，女功有就，天下甚熟。小暗，天下不足，庫藏空虛。日月蝕女中，天下女功不為邦，憂患。木星守，歲多水，有喜女主人多凍死。火星守，產婦多死，布帛貴蒙。土星守，人相嫉惡，有錢人暴貴，有女喪。金星守，臣下謀主，兵起人多死，女多寡，府藏出珍帛。水星守，有水灾，萬物不成，布帛貴。客守，諸侯進妓女，布絹貴，有女暴貴。彗孛行犯，國兵起，女亂，常海西郡、姿州、台州等。月暈，國主女死也。十二月日在此，二月旦中西星去北辰一百六度。
　　離珠五星，在女北，主藏府，以御後宮。移則亂。西入女一度，去北辰九十四度也。
　　瓜瓠五星，在離珠北，敗瓜五瓜南。星明，大熟。主陰謀後宮，天子果園。星不具播動，有賊害人。木水客星等守，魚鹽貴。瓜瓠入女一度，去北辰七十一度。
　　璃瑜三星，在秦代東南列北，主王餓衣服。
　　虛二星，主廟堂哭泣。金星，春夏水，秋冬金。一名玄桿，二名顓頊，三名大卿，亦臨官星欹枕斜上下不比則嚮祠失禮。木星守，昭穆失序，人饑，多病。木星與土合守，名陰陽盡，為大水灾，魚行人道，民流亡，不居其處。期三年，當大旱，赤地千里，火星守，赤地千里，女子多死，萬物不成，有土功役天子之兵。久守，人饑米貴十倍。土守，風雨不時，大旱多風，米貴。金星守，臣謀王國政急，兵起殺人流血。水星守，旱，萬物不成。其客守其分，有灾役。若凌犯，環遠鉤已，才國亂。彗孛行犯久，有兵入相殺，流血如州，屍如丘。大星如半月守，名天賊，為帝主者奉郊廟以銷灾齊州。日圍虛，兵動，人饑。
　　越一星，在婺女之南。
　　鄭一星，在越星南。
　　趙二星，在鄭之南。
　　齊二星，在越之南。
　　周二星，在越星東。
　　楚二星，在魏星南。
　　燕一星，在楚星南。
　　秦二星，在周星東南。
　　魏二星，在韓星北。
　　韓一星，在晉星北。
　　晉一星，在代星北。
　　代二星，在秦星。
　　右件星色黑、變動、流亡，五星凌犯，則其國各當咎也。
　　司命、司祿、司危、司非，各二星，已上在虛北，司祿次司命北，司危次司祿北，司非次司危北。右各主天下壽命、爵祿，安泰危敗，是非之事。
　　天津九星，在虛北河中，主津讀、津梁，知窮危浪濟度之官。星明動，兵起。參差，米貴。星大，津不通。三，河水為害。星十，河溢覆。赤氣入之，旱灾。黃白氣入，天子有令德。火星守，天下大亂及旱。西入牛二度，去北辰四十九度也。
　　危三星，主官室祭杞。土星，春夏水，秋冬火。動而暗，天子宮室土功事興。
　　墳墓四星，在危下，主山陵悲慘事。暗，失本位。小不見，則山陵毀，椊宮刳割事也。日月蝕危中，主殿宮崩陷，大臣殺逆，天下作。木星守，祀不敬，天子別造宮室。土火守，人多役死不葬，歲儉，南方有兵。久守東，大兵逆國敗政，人饑，旱，米貴十倍。土星守，土功起，旱，損急兵。金星守，罷兵，將軍喜慶。水星，皆臣下亂謀敗破被刑法官有憂國，有水灾。日月五星入，天下亂，來年大饑。客守，國政主王侯事，米貴。彗孛行犯，國返兵起。流星入，天下不安，近半年，遠三年，蔡州、太原郡。月暈圍色，人多病。
　　營室二星，主軍糧。離宮上六星，主隱藏。木星，春夏火，秋冬水，一名官，二名室。明，國昌，動搖，兵出起。日蝕室中，王自將出征不伏。月蝕，歲饑，百姓絕種。上六星，名離官，主六官妃后位，為掖求卷。若危乘守入城，鉤已環遠左右，逆行往來於宮者，為妃后廢黜；或主崩，后黨被誅；或宮女外通，以時占之。木星守在南東有善事北即憂，四，米貴。火星守，將軍凶。久守成鉤已者，主失官位，大臣陰謀憂，旱，米貴十倍，大臣作逆，守經二十日已上，至久九十日，臣亂，殺君篡位，天子惡之。土星守，主陰造宮室起土功，將軍益封。金星守，兵革散。久守，軍兵滿野。水星守，水灾，民為主，欲敗亡候之，不出四十。客守，有軍出，失兵法，主民得地人，米貴，人散。彗孛星出，天下亂，國易政，卒為績廣政。彗孛犯之前，起兵者為弱，亦不守，鬥戰必敗，淫衛、甘、秦州。月暈圍室壁，下人謀成。起謀不成，婦兒多病死者，應之時，取占之應也。
　　奚仲四星，在天津北，帝王東宮之宮也。
　　鉤九星，在造父西河中，星移，主地動之應。
　　車府七星，在天津東近河，主官車之府也。
　　哭二星，在虛南，主死哭之事。
　　泣二星，在哭星東，已上並主死悲泣之事。
　　造父五星，在傳舍南，主御女之宮，則馬貴。
　　蓋屋二星，在危宿之南，主宮室之事也。
　　虛梁四星，在危南，主國陵寢廟，非人居處。
　　天壘十三星，如貫索狀，在哭泣之南，主北夷丁零匈奴之事也。
　　敗曰四星，在虛危南，主政治始哭泣亡，人賣釜飯，出鄉宅、客守，人亂西南。入女十三度，去北辰一百三十一度。
　　人五星，在危北，主天下百姓亡，官有詐偽，作詔勃之。人為婦人，凶亂者也。
　　杵三星，在人傍，主舂軍糧。臼四星，在杵下。若杵臼不相，當軍事，饑。臼仰，歲熟豐；傾覆，大飢也。
　　土吏三星，在室西南，主鋪故司過農事。
　　天錢十星，在虛梁南，主錢財庫，聚天下財，安庸調之輩司，今左右庫藏是也。
　　騰蛇二十三星，在室北枕河，主水蟲。暗，國安。移南，大旱。移北，大水，客守，水灾。頭入室一度，去北辰五十度也。
　　大海十星，在壁西南。守之，水涌溢浸溺入邑。
　　雷電六星，在室西南，主興雷電也。
　　雲雨四星，在雷電東，主雨澤，萬物成之。
　　霹靂五星，在雲雨北，主天威，擘萬物。
　　北落●
　　北落師門一星，在羽林軍西，主候兵星，明大而角，軍兵安。小暗，天下兵。五星犯，兵起。金水木星守，尤甚。木土犯，吉。火星守，人兵羽不可固，國殘朝亡。入危九度，去北辰一日二十度。
　　天剛二星，在北落西南，主天繩張漫，野宿所用也。
　　八魁九星，在北落東南，主獸之官。五星及客守之，兵起。金火星守，尤凶甚。
　　鈇鑽三星，在八魁西北，一名斧鐵，主斬刈亂行，誅誑詐偽人。暗，吉；移處，兵起。
　　東壁二星，主文章圖書也。土星，春夏金，秋冬土。一名天術。失色大小不同，天子將封鄙土，而失天下。過日蝕壁中，國不用賢士，失文字。月蝕中，大臣憂，文者死。木星守，五經仕人被用朝廷興。火星守，大臣謀君，歲早不熟，米貴不顯，內外勝政，兵起。土星守久，賢臣國用，文章道術興行，國君延壽，天下豐熟太平。火星入中街，君崩五日則相薨。若不死則流散。土星守逆行入壁，萬物不成。守經九十日已上，大兵起，百姓有立王者。金星守，天下不通，王者急刑罰，有兵，大臣憂。水守，水灾，道不通。客守，多風雨，及水灾，臣下賊王者，政刑事內明。通明，有政事內清。月暈壁，其久國亂。彗孛行犯，兵起。火守，火灾大廟門，天下有兼并者，辟明王道興，有君子在位。星暗，王道衰，人得用武，蘭、涼、衛州等分也。
　　羽林軍星四十五星，壘辟十二星，並在室南主栩衛天子之軍人安。飛將星，欲威明，天下安。星暗，兵盡失。西入室五度，去北辰一百二十三度也。
　　王良五星，在奎北河中，為御馬官。漢中四星，天駟旁一星，名王良，主疾及路為天橋，主急兵也。星不具，津河不通。移向四方，隨方有兵起也。
　　策●
　　策一星，在王良前，為天子僕，策御馬。云：王良策馬，軍騎滿野，大兵起。火守良，兵起。明則馬賤，暗即馬貴。西入壁半度，去北辰四十二度。
　　土公二星，在壁南，主營造宮室起土之官等類也。
　　天廄十星，在壁北，主天子馬坊廄苑之官也。
　　通占大象曆星經卷下竟