破迷正道歌
　　經名：破迷正道歌。一卷，原題正陽真人鍾離權迷，當出於唐后期至五代時期。底本出處：《正統道藏》洞真部方法類。
　　破迷正道歌
　　若非符契天綠事，故把天機訣與君。片言半句無多字，萬卷仙經一語通。
　　一訣便知天外事，掃盡旁門不見蹤。若言此理神仙道，天地虛無上下空。
　　說破木金無間隔，真鉛真汞豈有形。誰知這箇天機理，便會日月得高奔。
　　也無坎離並龍虎，也無烏兔各西束。非肝非肺非心腎，不干脾胃膽和精。
　　非思非想非為作，不在三田上下中。豈干夾脊至崑崙，不是精津黑血液。
　　不是膀胱五臟神，此物在人身中出。四時春夏及秋冬，先天先地誰人識。
　　二物相和重一斤，弦望晦朔合本數。循環晝夜不曾空，依時採取知老嫩。
　　片餉之間併甲庚，只在西南產本位。慢慢調和入艮宮，試把天機輕撥動。
　　真時時聚太空，謀得乾坤為鼎器。顛倒宇宙任縱橫，南辰移入北辰位。
　　金烏飛入玉蟾宮，太陽裹面藏玉兔。太陰加減自和同，前弦之後尋藥物。
　　後弦之前停勻，兩弦之間為採取。先後存定祖和宗，他是主時賓是我。
　　我若浮時你卻沉，調得浮沉歸一處。沐浴潛藏總是空。離坎本來無南北。
　　震兌豈則在西束。若遇神仙親指訣。捉住北斗周天輪，撮得陰陽歸掌內。
　　頃刻之問萬物生。這些金液還丹訣。不遇仙師莫強攻。果然採得先天。
　　日月擒來兩手中，晝夜打交成一塊。自有龍吟虎笑聲。初時上下風聲吼。
　　漸凝漸結紫雲生，雲滿山中遮日月。此時一陣似朦朧。默默自然雲霧動。
　　定裹時聞霹靂聲，紫鳳烏兔交一處。金烏玉兔自相爭，虎繞龍蟠尋至寶。
　　金公女結婚姻，這番子母裏相會。神歸根合本真，一點最初真種子。
　　入得丹田萬古春，先天先地歸一處。混沌未分豈有痕，生發自然合聖理。
　　綠來紅花一色新，上下水火自澆灌。二交結產胎嬰，自然白日生神象。
　　自有超凡出死生，果然百日防危險。血化為膏體似銀，果然百日無虧失。
　　玉膏流潤生光明，真薰蒸無寒暑。可為無上道高人，炎炎鍛鍊三百日。
　　驟雨顛風滿太空，電光晃耀無窮數。雷震天關鬼神驚，掀翻宇宙飛白雪。
　　倒捉乾坤不夜春，換骨回陽身不朽。九還七返化真形，辛苦都來十箇月。
　　內外虛明表裏真，聚則成形散則。返本還元太虛同，變化往來人莫測。
　　祖祖相傳古到今，一理便合天地理。神仙口訣不為虛，更若保守一二載。
　　百千萬億劫無窮，會得金液種形法。乘鸞跨鶴自飛騰，出有入無無阻礙。
　　蓬萊三島任縱橫，若更萬年百千劫。海變桑田貌亦同，堪嗟無限學仙者。
　　總是天仙道不同，俱被野狐涎昧定。鬼言妖語怎生聽。雲遊四海參玄妙。
　　盡是邪門小法功，愚迷執強難教化。依然一盲引眾盲。有如餐松並服餌。
　　如何脫免死生根，有如忘形習定息。如何百脈盡歸宗，有如呼吸想丹田。
　　到底胎仙學未成，有如息氣為先天。至老無成也是空，有如口鼻為玄牝。
　　恰似滿網去包風，有如思心為方寸。怎得歸元見祖宗，更有積精為鉛汞。
　　轉與金丹事不同，有執氣神為子母。亦隔天仙萬里程，有如開頂為鍊養。
　　枉施功力饅勞神，更有縮龜並鍊乳。正是邪門小法功，更有行為火候。
　　九載三年侯了人，鼻頭閉息服元。引得邪風肚裹嗚，假若識心並見性。
　　到頭終久做陰靈，知他多少閑門戶。勞漉空動骷髏形，止念降心為清淨。
　　下梢終久是頑空，晝夜專行子午法。天地豈有惡時辰，孤修閉息行存想。
　　執定舌根做赤龍，更有周天行卦象。更有種頂作黃庭，更有指腎為造化。
　　執定尾閭為命根，更有還元服水火。更有採補吸婬精，更有仰天吸日月。
　　便道地魄是天魂，更有咂津為造化。斷除五味是修真，晝夜一餐為日用。
　　身體尪贏似鬼形，曲身偃仰叩玉戶。抱元守一運雙睛，竦肩縮項思脊骨。
　　搬運流珠想太陰，更有書符並念咒。破券分環學隱形，按摩吁呵六字訣。
　　瞻星禮斗受辛勤，入清吐濁為丹本。陽關緊勒火飛騰，炎炎遍身通透熱。
　　呼作天真大道根，看讀念讚持科籙。設壇拜醮望飛騰。三千六百傍門法。
　　不識隨形晝夜人。有緣遭遇明師指。頃刻之問造化生，一循環無阻礙。
　　散在萬物與人身。達人採得先天。一夜雷聲不暫停，電光燜燜無窮數。
　　二相交豈有形。摧塌天關無可比。雷電風雨一齊生，顛倒顛時交換位。
　　無量火亂崢嶸，虎繞藥鑪爭造化。龍蟠金鼎要飛騰，四象五行歸戊己。
　　烹鍊金液混元晶，萬朵紫雲籠北海。千條百脈撞崑崙，真輝輝星斗暗。
　　紅光赫赫太陽昏，加減自然分進退。前弦後弦定其真。丹頭老嫩須亦認。
　　抽添運用片時中。結胎火候有時刻。真火炎炎燒宇宙，乾坤上下盡通紅。
　　一水一火分爻象，一升一降自浮沉。一來一去分賓主，一前一後有君臣。
　　一陰一陽為天地，一剛一柔自均勻。冬夏二至為節候，春秋二分定寒溫。
　　往來上下無形象，循環晝夜有時辰。若非土祖相傳訣，豈知大道片時功。
　　驅回斗柄玄關理，斡轉天關萬象通。片餉龍虎頻頻鬥，二物交合頃刻中。
　　擒得猩猩俱鵲突，混混沌沌未分明。此時木金交併法，真鉛真汞天地晶。
　　只此火候金丹訣，全憑交結在黃庭。混元一千年藥，萬劫常存不夜春。
　　三千刻內嬰兄象，百日功夫造化靈。十月鍊成純陽體，自然寒暑不來侵。
　　瑞氣彩雲遮五體，鸞鶴對舞面前迎。玉女雙雙持紫詔，名曰方號喚真人。
　　金光罩體人難視，節制儀威左右行。仙鶴接引朝元去，白日飛昇謁上京。
　　破迷正道歌竟