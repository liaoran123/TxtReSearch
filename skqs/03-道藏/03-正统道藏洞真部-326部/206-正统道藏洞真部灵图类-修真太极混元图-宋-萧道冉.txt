修真太極混元圖
　　經名：修真太極混元圖。一卷。宋蕭道冉撰，施肩吾傳。底本出處：《 正統道藏》 洞真部靈圖類。
　　修真太極混元圖序
　　夫金丹者，上聖不傳之秘，實大道之源，包羅天地。其大無外，其小無內，運行莫測。立天立地，與人同焉。非聖人之不傳而閉塞仙路乎，乃世人澆漓，人物蔑劣，而緣生分淺，安可之傳乎！經」石：以四萬劫一傳，非上天之所惜，在得人而傳，蓋不容輕泄。上至三清，中至上聖，下及群仙，皆因煉金丹而至聖也。豈不祕乎!予謂宿緣流慶，叨荷師資，非為用心而致斯也。昔年已宿志不回，遍遊諸方，參傳至道，遂遇先師，憫余勤苦，遂將金火返還，刀圭符火之祕授予，不勝喜悅，遂歸試鍊，則一息之間，龍虎爭鬥，而追軒轅，撼崑崙，過扶桑。神哉！堪笑今之學徒，不悟大道之源，止求空寂，認為了達。雖能入定出神，奈何精神屬陰，宅舍難固，豈能聚三花而回五氣，絕陰換骨，駕景乘鸞，而純陽之仙乎？然而情明性寂者，則為清靈之鬼仙也。余以九丹者，金液為上，然九轉之功，純陽之數足矣!故得陽神踴躍，魂長魄消，造化與天地同焉。其問鼎器萬物，吉凶消長，浮沉主客，抽添鉛汞，癸生消息，陽龍陰虎，升降水火，百端機含者，其問不出龍虎交媾，溫養癸生，捉出坎陽，去補離陰，潛龍衰浪，一撞三關，此乃一息之功能奪天地造化。然而二六時中，要審觀微妙，知機下手，不許昏朦，錯時亂刻，不合符節，則嚴冬大暑，夏月濃霜，而造化獎矣！因觀祖師施真人《修鍊太極混元圖》者，其問天地人三才定位，鍊丹節要者，玄哉明矣！前輩日：既得兔魚而忘棄蹄荃。今作是圖，私自生歡，知此身之不可死，故知了悟者，其來久矣！．遂述序而為諸同志幸為一覽，章貢混一子蕭道存謹序。
　　修真太極混元圖
　　欲扣玄關，須憑匠手，不遇真師，難明大道。僕遊江南，於南京，遇華陽真人施肩吾施聖者，青巾紫履，皂帶寬衣，光彩射人，望之儼然可畏。及其交談，指諭天機，開陳大道，古今不特見有矣！．遂授《 修真指玄》 ，顯然明白，可謂真仙之祕寶。遂依師指，不敢隱匿自用，乃繕其本，傳諸好道者君子。勿示非人，不同凡世之書矣，古杭竹坡金全子傳。
　　三景之圖
　　此乃大道之始，出乎自然，而居三十六天之上。本無形狀，見於有象，上列三清，下分五太。玉清聖境，元始所居玉山上京之下,而有上清真境，太上道君所居。其下有太清仙境，老君居之，而下有太虛之界。太虛之界內有太無之界，太無之界內有太空之界，太空之界內有太質之界，太質之界內有天地混沌之形，而分玄黃之色。若人奉行真道，一超三清之界，不墮輪迴。
　　議曰：三清者，人之三田也；五太者，人之五行也。鍊五行秀氣而為內丹，合三田真氣而為陽神，內丹就則長存，陽神現則昇仙矣，. 
　　三才定位分道圖
　　《 玉華經》曰:一氣分而列二儀，二儀既定而布三才。輕清而上者天也，重濁而下者地也。天有九霄，地有九泉。以人中自下而上，風霄雲霄，煙霄氣霄，霞霄之上，有名無形，蓋純陽也青霄碧霄，丹霄景霄，乃天之際以中為度，自上而下，塵泉沙泉，泥泉石泉，源泉之下，有名無形，蓋純陰也。黃泉黑泉，幽泉窮泉，乃地分也。天地分際之中，風塵之內，乃人世也。人世積福積業，不出九泉也，輪迴人世，奉道奉真，可昇九霄。
　　西山議日：比之內事，氣如人心，心上無陰是也。源泉如人之腎，腎下無陽是也。使心腎交合，二氣無差，昇降自可安樂延年，一如積福之比也。鍊心腎真氣而結內丹，自可長生不死，亦如奉道之喻也。
　　天地陰陽昇降之圖
　　《靈寶真一經》云：天如覆盆，陽到難昇，積陽生陰。所以生陰者，以陽自地中，暗負真陰而上升故也。地如盤石，陰到難入，積陰生陽。所以生陽者，以陰自天，暗包真陽而下降故也。陰極陽生，陽極陰生，陰陽逆生，而天地之道反立故也。若人識陰陽升降之
　　理，悟天地反立之道，自可修鍊鍊氣而結真精，精中生氣，我氣也；氣中生神，我神也。
　　劉議日：心如天而腎如地，氣如陽而液如陰，氣不相交而不合，精在婦人之子宮，即日生人，精在男子之黃庭，即曰生神。神集氣聚而胎氣出殼，而昇仙矣!
　　日月弦望圖
　　《太上隱書》 日：日月之形，周圍各八百里。日者，太陽之精，而行乾策；月者，太陰之精，而行坤策，東西出沒，以分晝夜，南往北來，以定寒暑。日得月魄而清，月得日魂而明。清明者，日月之氣也；精華者，日月之質也；陰陽者，日月之道也；烏兔者，日月之象也；卯酉者，日月之路也；晝夜者，日月之度也；交合者，日月之用也。往來不差，所以萬古不虧不損。若悟日月之道，亦可比之而浩劫不死。乾策以九為數，坤策以六為數，一九一六，而計十五，所以為弦望晦朔，不出三百六十日也。
　　西山十二真人議日：以外見內也，天地如人心，日如人之真陽，陽非腎氣也；月如人之真陰，陰非心氣也，真陽真陰，乃人之真水火也。上水下火而日既濟，既濟了為陸地神仙；前火後水而日火候，畢自可以丹成仙也。
　　天地日月時候與人參同圖
　　《西山參同契》 曰：天地日月人之理，並無差矣。天地有二十四氣，日月有二十四踱，人之有二十四時。天地有八節，日月有八候，人之有八卦。天地有春夏秋冬，日月有弦望晦朔，人之有子午卯酉，大小莫不同矣!惟人不悟天地日月矣，若人悟天地陰陽昇降之理，自知心腎有交合之處。若人悟日月往來之數，自知肝肺有傳送之時。以心氣為火，依日之踱度，加臧自無差矣！以腎氣為精，依月之出沒，抽添自無失矣！天地日月，無綠獨得長久，我自法效，當亦不死。
　　不知修鍊耗散走失圖
　　《清靜經》日：大道無形，生育天地；大道無情，運行日月；大道無名，長養萬物。萬物之中，最靈最貴者，人也。人亦道之所生，何得不比天地之長久，日月之堅固？蓋以七情亂於中，六慾誘於外。上則重樓浩浩而出，下則金龜續續而泄。氣生之時，不解養；氣旺之時，不解採；氣散之時，不解收；氣弱之時，不解補。以至氣亂而病，氣衰而老，氣絕而死。
　　議曰：使氣和而不亂，自有胎息使氣堅而不衰，自有煉氣之使氣真而成神，自有煉神之訣。未絕嗜慾，自有少女之術，倦於行持，自有外丹之訣。
　　人世七十二福地之圖
　　《福地記》曰：福地不在山，而在人世之中。上等一十二福地，富貴貌壽，子孫興焉。下等三十六福地，貧賤夭陋，刑疾並焉。中等二十四福地，禍福不常，貧富無準，或夭而有子，或陋而多疾。貴賤反覆，得失循環。若人積行，止得昇遷，如人作孽，當得墮落。奉行大道，超出輪迴，如有仙路可登，不知修煉，轉轉失墜，當生異路，永在苦海。
　　議曰：上等福地，人之上田也，煉神棄殼之比也。中等福地，人之中田也，煉氣反老之比也。下等福地，人之下田也，煉精住世之比也。以外見內，將假認真。
　　海中三島十洲之圖
　　《十洲記》 曰：風塵之外而有四海，四海之中而有三山，三山之中而分十洲。上島而日方丈、蓬萊、瀛洲，中島而曰芙蓉、闈苑、瑤池，下島而日赤城、玄關、桃源。中有一洲，而日紫府。紫府者，太微真君所居，句管神仙功行之所也。若人鍊氣成神，棄殼昇仙，先見太微真君，契勘鄉原，對證功行，先居下島，次以昇遷。
　　議日．一塵世如人之腹，福孽因果，如人造化五行，止得安樂長生而已。三島如人肘後三關，棄殼昇仙，非五行之效，當飛金晶，先補泥九，髓實骨健，自可升騰。又況神水下降，漸出金光，指日棄殼，而作仙矣！
　　虛無洞天圖
　　《洞天記》曰：若人奉行大道，煉精為丹，自可長生。煉氣成神，殼昇仙。先居三島，若以厭居二且復來塵世，轉為傳道度人，行滿功成，受紫詔丹書，自三島而入洞天。洞天在虛無之問，是天仙所居之位也。若以厭居洞天，效職以為仙官，上曰天官，中日地官，下日水官。於天地有大功，於今古有大行，當為真君，而昇陽天，不復再到人世。
　　議日：塵世福地，如人運五行，不出心腎之內。海外三島，如人肘後般三氣，不離三關之中。虛無洞天，如人鍊神入頂，漸有昇仙之期。故知五行，下手在三田也，見功超脫，三關是也。
　　生死路邪正圖
　　夫名利不可不求，求之自有分定，識破者，自無縈絆；恩愛不可不濟，濟之自有分綠，識破者，自無牽纏。世人不悟，堆金積玉，將為萬劫常存；愛子憐孫，顯望永生共聚。殊不知金玉滿堂，病來著甚抵當；滿眼兒孫，氣斷誰能替換。憂愁不絕而疾病生焉，疾病不止而衰老至焉，衰老未了而死亡及焉。人若解迴心奉道，先當養氣，氣壯而形自堅固。次當鍊神，神清而命自長生。然後結內丹而純陽氣生，鍊真氣而元神自現，當得超凡入聖，免使傍道輪迴矣！
　　信心入道仙凡圖
　　議曰：學道不難而師人為難，師人不難而識法為難。世人不達此理，望風師人，不辯真假。或師於道貌古顏，或於辯辭利口，或師於虛名假像，或師於狂蕩風魔，終身竟不獲一事，空嘆福力之薄。主如傳法，指肝為龍而肺為虎，如何交合？認高為汞而坎為鉛，如何抽添？咽津為藥，如何造化？聚氣為丹，如何停留？高談大論，一向虛無，口耳之學，何足為用？差年錯月，廢日亂時，不知三才首尾，安識五行根蒂？由是復入輪迴，反稱神仙為虛語，不死為妄言。蓋世人自恨，非先師之不用心而教人也。
　　三田五行正道之圖
　　《洞微經》日:一氣既分，上中下而列三才；二儀既判，束西南北中而布五位。五位傳送一氣，三才交合一道，自古及今，循行不差，而大道故無生滅。
　　西山議日：比之內事，胎完氣足，三百日與母分別之後，四脈百脈，外形既備，上中下而有三田，如三才之比也。腎屬水，而肝屬木，心屬火，而肺屬金，脾日土矣!五臟之氣，會合而為丹，丹就自可長生不死。下田精，中田氣，上田神，三寶之氣合會，而道成。道成自可入聖超凡。太上有訓：玄中有玄，是我命中有精，是我氣中有氣，是我神中有神，自然之道也。故知五行三田之證道，非此不合玄微，徒勞神用心耳。
　　五行配象之圖
　　《上清識語》日：人身之中，萬象存焉!以九州言之，腎為冀州，膀胱為徐州，肝為青州，膽為兗州，心為揚州，小腸為刻州，肺為梁州，大腸為雍州。以八卦言之，腎為坎卦，膀胱為艮卦，肝為震卦，膽為巽卦，心為高卦，小腸．為坤卦，肺為兌卦，大腸為乾卦。此是比象立號，不可勝紀。及夫玄中又玄，而腎氣為嬰兒，心液為姥女，脾之殘液而日黃婆，肺之餘氣而曰金翁。是此亦為玄矣!至如腎氣之中，暗藏真一之水，而日陰虎；心液之上，暗負正陽之氣，而日陽龍。龍虎交媾，而日內丹。頂水下降，而曰神水；丹中真氣上升，而日正火。
　　真五行顛倒圖
　　《龍虎中丹經》曰：腎，水也，水中生火；心，火也，火中生水；肝，木也，旺於西方；肺，金也，生於束方。此是五行顛倒之理。世人若悟此理，自可養之不亂，補之不耗，乃有延年之效。腎水也，水中生火，火內自有真一之水，而曰杳杳冥冥，陰虎之象也。心火也，火中生水，水內自有正陽之氣，而曰恍恍惚惚，陽龍之象也。世人若悟此理，自可長生不死。以下田反上田，以上田反中田，非止五行顛倒，而此三田反復。三田反復，自可棄殼昇仙。故先師訣日：五行不顛倒，龍虎不交媾，三田不反覆，胎仙不氣足。
　　真五行交合傳送圖
　　《天元正曆》日：五帝傳一氣，而天地之道不差，五臟傳一氣，而人物之道不差。故知人之真氣，大運隨天地。春在肝而夏在心，秋在肺而冬在腎。人之元氣，子時而腎氣生，丑末寅初，腎氣以膀胱氣，傳送入肝氣；卯時肝氣生，辰末巳初，肝氣以膽氣傳送入心氣；午時心液生，未末申初，心液以小腸液傳送入肺液，酉時肺液生，戌末亥初，肺液以大腸液傳送入腎液。即液生氣，周而復始，運行不已。善修煉者，會合五行之氣，而日還丹。採取陰陽之氣，而日內丹。丹就，長生氣足，棄殼則昇仙矣！
　　匹配陰陽胎息訣圖
　　修真太極混元圖竟