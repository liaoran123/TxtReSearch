修真歷驗鈔圖并序
　　經名：修真歷驗妙圖。未署撰人。一卷。底本出處：《正統道藏》洞真部靈圖類。又《雲笈七籤》卷七十二所收《真元妙道修丹歷驗妙》，題『草衣洞真子凝迷』，即此書。草衣洞真子，當係唐末五代人。
　　修真歷驗鈔圖并序
　　夫至道真旨，以凝性鍊形長生為上。所謂凝性者，心靈也。乃內觀不動，湛然元為焉。雖云凝心一也，乃有二得。二得者，謂住心，空心。若凝住心，則身境與道同，形性俱超，此真得長生不死，高真妙道也。若凝空心，即性超而身沈，此得脫腔尸解之下法也。蓋凝住心，無心即真道自會，名曰虛元之身，實有之質。若凝空心，忘空即空元自合，名曰虛有之身，實無之質。此得性遺形之妙，不得鍊形之要，名謂清靈善爽之鬼。故經訣云下仙者，脫腔尸解之法是也。凡此二說，成道之旨。若得性遺形，雖速成，然不契真道之旨。蓋上士保生者，以為斃法，而不修也。若凝住心，形性俱得者，壽延萬歲，名曰仙人。又鍊身成氣萬年，名日真人。又萬年鍊氣成神，名曰神人。又鍊神三千年，名日至人。又鍊至人三千年，成道人而證高真之果。此道為上品之真耳，及三萬六千年，至道方具。然初學凡人，習之者如毛，成之者如角，於是元上法母，為太上道君，說《元精經》，令救度好生保命之人。蓋古有《龍虎經》，指天地自然默生還丹。夫自然還丹者，按上經說一千八十年，生真金礦。真金礦一千八十年，生真丹砂。真丹砂一千八十年，生真水銀。真水銀一千八十年，成還丹。為得天地陰陽，五行真氣，都合四千三百二十年，元精結成，出名山幽靜巖石之問，自成。成時光照千里，上真仙官降下採之，凡學者難得之。又元精法母，慈念修行之人，遂令以時代年，採虛無之氣，成真金。金成丹砂，砂成水銀，合三才為－甩，以法促捉四千三百二十年陰陽元氣，就十二箇月感應，而生成還丹備矣。服之便證無上至道，白日昇天。又古仙得道聖人，猶恐初學之士，一年之內，寒暑侵傷。又令將初地聖藥，製凡藥成靈藥，生小紫河車，天生黃芽，為延駐還丹，服餌者定命長生，漸可登真，唯末有珊化之大功。此並依師口訣，及解真經之要妙，不顯者，今略而顯之，以凡證聖，以外曉內，述易鑒難。集為圖論，將俟好生君子比驗矣。立一十二圖，表一十二辰位，全聖功神明之道。《陰符經》日：日月有數，大小有定，聖功生焉，神明出焉。此之謂也。及各證注如後。
　　三十輻共－轂圖
　　經日：三十輻共一轂。河上公日：古者之車，三十輻共一轂，中有孔，故輻共輳之，法一月之數也。蓋以小制大，以寡御眾。《陰符經》云：日月有數，大有定是也。當其無，有車之用。莊子曰：無用之為用，大矣。一輻者，凡車亦
　　無用也。日月要訣三十七字法曰：一爻，三爻，五爻，七爻，十爻，十三爻，十五爻，十七爻，二十一爻，二十三爻，二十五爻，二十七爻，三十爻。周而復始，四千三百二十年，元氣生此。歌曰：時代日月替成年，周而復始道自然。十月脫胎九轉滿，卯卯者，玉兔之位，火木，為赤日，陽符用事也。酉酉者，金雞之位，金水，為黑月，陰符用事也。二意左旋右轉也。對相看。三萬六千神氣足，正元在內正元者，四千三百二十年元氣也。共成丹。驅除邪毒因玆盡，服之便上大羅天。
　　日火月火法
　　今法及元君、陰君、古嵩子、碧通子等，行符開落，三花在上弦，花即符也。古法開落，三花在下弦。
　　法曰：律呂者，陰陽之位也。陽為律，陰為呂。青霞子曰：一陽生為春夏，一陰生為秋冬。陰終坤，陽終乾，子丑寅為春，卯辰巳為夏，午未申為秋，酉戌亥為冬。凡此圖者，日月火境之要妙也。若不悟此法象，即還丹遠矣。
　　採真鉛汞圖
　　夫鉛著，玄元之泉也。泉者，水之源也。人但見泉水，流出于石窟之中奔騰，莫知泉源自何而至也。亦如元氣生育，萬物成熟，莫見元氣從何而來也。故道經云：微妙玄通，深不可識。夫唯不可識，故強為之容，是謂無狀之狀焉。夫天輸左旋，五星與日月右轉，火鉛象日，朱汞象月。月行其疾，一日一夜行十三度。日行其遲，一日一夜行一度。月一月一周天，日一年一周天。凡日月一年十二合成歲。生化萬物，要在十二卦，周而復始，而九還氣足，鉛汞神具，而成金丹矣。故經云：日月有運疾，藥性有燥縵。此之是也。歌曰：遲為日，疾為月，何用多囉亂分別。真鉛本是火宗精，真汞好飛含赤血。男精女血既相包，血生肉兮精產骨。全藉良媒與結婚，養成赤子方堪悅。汞者，洪元之光，萬物之宗也。汞宗者，赤龍也。赤龍者，即丹砂也。非凡丹砂，乃太玄流液，二千一百六十年元氣所成，號曰虛無真丹也。
　　六通圖
　　六者，六候，一月之法也。通者，
　　通十二辰，知龍虎行藏，六合六律六呂，產見一十二周之要也。
　　知陰陽六候昇降訣
　　三日，兌越于庚，微明。八日，震起于丁，上弦暫停。十五日，乾健見滿于甲庚。十六日，巽損入于辛。二十三日，艮上離麗于丙，下弦。三十日，坤順徇，陷于坎革，革者隔也。夫此日魂月魄，若交精萬化，在天生萬象，在地生萬物，在人生萬神，在藥生萬靈矣。要假三花力，四子共相經。欲知黃老意，祕妙在中庭。此言俱說畢，學人醒不醒。
　　陰陽交映圖
　　夫此日魂月魄若交精，萬物自化生。要假三花力，四子共相經。欲知黃老意，祕妙在中庭。此言俱說畢，學人醒不醒。
　　古今大同小異配合
　　崔君使天鎮星，呼辰星，會乾坤。立兩弦，生育萬物三姓子，與崔君法同。
　　又元君亦有此法。使此法者，當日天地元氣交，立道之本，本即丹田也，經曰：本立而道生是也。
　　諸仙君使熒惑星，呼辰星，兩箇七十終三旬，元氣始交大同，不離辰星為元首。日月交，鉛汞合。故經曰：和其光，同其塵，是謂玄同。又曰：復歸其明，此之謂也。
　　涎壇圖
　　涎者和也，壇者土也。經曰：涎壇以為器，當其無，有器之用。謂和土以為內外之器，內者鼎器也，非凡用之鼎器也，乃受神汞之鼎器也。故《陰符經》曰：爰有奇器，是生萬象，八卦甲子，神機鬼藏，此之謂也。鬼者，癸氣也。無用者，凡不用之器焉。
　　留精于鼎，內成三魂。魂者龍也，龍者木精之神光也。按《元精經》云：大道君曰：太陽元精，是左正之靈，與道合并，服之身輕而長生。又曰：火能固物，堅存元氣，服元精者，氣質永固，神合元和，以通靈焉。元者，則真火之精也。
　　鑪郭圖
　　鑪郭者，外涎壇也。如人之城邑，居君民也。故陰陽萬神，憑鑪郭感應，而立聖功，而成還丹，三極之道備矣。
　　夫北斗隨天輪，一日一夜一周行，八方鼎轉八門，同遊十二辰，生化萬靈，二精交感，四象相生，五行相剋相反，萬物生矣。龍虎還丹，萬靈具矣。
　　留髓于鼎，內載七魄。魄者虎也，虎者金精，金液之神也。故玄女謂太一帝君曰：以金液金水，流注五藏，堅滑四肢，調養百神，潤澤六腑，變易毛骨，延久生形，其力至神足矣。
　　神室圖
　　經曰：鑿戶牖以為室，當其無，有室之用。服上九轉丹，居上三天。服中九轉丹，居中三天。服下九轉丹，居下三天。蓋道氣神感而然矣。
　　夫室者，非凡室也，謂三清神室也。三清者，經云太清、上清、玉清之宮室也。謂紫微宮、紫霞宮、紫晨宮，三宮者三丹田也，上中下三品也。三品者，小還、中還、大還三丹，立三官。三宮中各三神，呂二成九，宮生三九，謂大九轉之室，小九轉之田，中九轉之宮，乃神道所居，真人出入居遊之門戶，睹視之窗牖也。皆有八卦大神，營衛扶持聖道，制惡興善之境也。故《內景經》曰：瓊室之中八素雜。素者本也，八者別也，室者青真之室也，瓊者霞晨微，同體異名也。夫曉之者即修生，修生者必成真人焉。又雜者，九天之氣合集之景也。
　　三丹神室
　　大九轉
　　第一品紫晨室
　　淺黃地淺綠 
　　中九轉
　　第二品紫霞室
　　，紅地，綠中黃 
　　下九轉
　　第三品青真室一曰紫微室
　　淺青地中黃 
　　周易七十二候圖
　　周者三周也。三三生九周，九周者九還也。要在三周，日周、月周、年周。產七十二候，四時八節，二十四氣。二十四氣者，旦暮一月二氣，十二月法產足，即運育鉛汞，成還丹之功也。
　　從外第一暈第二筆並淺黃第三暈淺青星斗紅色
　　包胎證混元圖
　　在胎成人證，在藥成神證。
　　夫包者，始爻也。始爻者，五陰之下一陽，潛龍建子之初卦也。謂一生二，二者丑也，一者子也。子至丑，丑即臨卦也。至寅三陽成胎，胎者泰也。陰陽二氣，并和氣，三也。故經云：一生二，二生三，三生萬物。三謂子丑寅，發生之氣也。故胎者泰也，在混沌為天地，在人為精血，在藥為水火也。鼠化牛，牛化虎，此三象者，希夷微也。三者混沌，出《太一經》云爾。
　　並黃色 
　　雞子石英證含光圖
　　在人證精血成形，在藥證鉛汞成丹。
　　雞者，證金也。子者，證水也。金水者，鉛汞也，陰符中男少女之道。石者，堅汞止，止艮卦也。謂殘金衰木。含光之諭也。英者暑也，清諍一物，含五色玄英之令象也。故引凡而諭。此英出蜀岷山及中國華山，即白石英是也。映日而光玉矣。
　　瑾瑜證神寶圖
　　瑾瑜者，五色玉，出西海密山，即生還丹之類也。以證木色之真鉛矣。《山海經》云：瑾瑜之玉為良，黃帝是食是饗，乃軒轅服而仙也。又經四五色發作，說寶玉之符彩玉，子靈符曰應。赤如雞冠，黃如蒸栗，白如凝脂，青如秦碧，黑如玄漆，說此之五德五氣，以諭還丹金木水火土之色。故引為神寶之證，神寶即鉛汞也。
　　還丹五行功論圖
　　還者，還其本體。丹者，赤色之名。五者，五星五帝，五藏五性，五經五味，五金五氣，五方五色，五嶽五行。行者，亨布也。功者，通曉之用也。論之如後。
　　西方庚辛金，色白，五音商，卦兌，神白虎，令主秋，五金銀，五味辛，氣臭腥，象傷，星太白，嶽華，五藏肺，通口，性主義，五經《書》，始數四，成數九，白元精，服之補肺府。經曰：肺為玉堂尚書府，制鍊七魄，益言氣增性義，可通外，五金邪氣并害器不能傷，德伏虎，金宿不能窺，謂金精神帝，靈元之益也。
　　東方甲乙木，色青，五音角，卦震，神青龍，令主春，五金鉛，五味酸，氣臭羶，象生，星歲，嶽泰，五藏肝膽，通目，性主仁，五經《詩》，始數三，成數八，青元精，服之補目及內二府。二府者，肝為清玲官蘭臺府，膽為紫微宮元極府。滋三魂，明貌目，令人遠視，益性仁，木氣不能淘并害，器不能擊隔，德伏龍，木曜無能窺。蓋因木精神帝，靈元益也。
　　北方壬癸水，色黑，五音羽，卦坎，神玄武，令主冬，五金鐵，五味鹹，氣臭腐，象閉，星辰，嶽恆，五藏腎，通耳，性主智，五經《易》，始數一，成數六，黑元精，服之補耳益腎神。經云：腎為出故官名太和府。固添髓血滋洞聽，令人性智聰潤，鍊肌毛髮綠。陰邪摺水不能漂溺，通太陰而合隱，出不遊門，月輝中無影，水曜不能見，蓋恃水玉鉛精，紫微帝君，靈元之益也。
　　南方丙丁火，色赤，五音徵，卦高，神朱雀，令主夏，五金銅，五味苦，氣臭焦，象盛，星熒惑，嶽衡，五藏心，通目，性主禮，經亦《禮》，始數二，成數七，赤元精，服之補心神，益陽光，鍊固肌骨，化陰滯。經云：心為絳宮元陽府。內滋此府，外滋目威，令人性禮真行，不踐邇輕騰凌陽。是火等不能燒，是陽毒不能熱，身與太陽通元而合，現化日光，類中無影，火曜不能察。蓋恃炎帝，靈元之益也。
　　中央戊己土，色黃，五音宮，卦坤，神后土，令主四季，五金黃，五味甘，氣臭香，象含，星鎮，嶽嵩，五藏脾，通鼻，性主信，經主《樂》，始數五，成數十，黃元精，服之補胃益脾神。經云：脾為中黃宮太素府，益志氣，滋性信，練五形，和九氣，加聖惠，伏萬幽，親五老，地不能埋閉，土曜不能傍窺。蓋恃五星帝威，得靈元之益也。
　　夫還丹者，極一沖，二和，三舉，四旋，五通，六達，七政，八靈，九極，十具元上之真，豈豈#1不明明，可睹其義乎。凡人有才貌不可學，若過大丹，即變見如意。故經云：元可元不可，皆可矣。按《參同契太易誌圖革一。一象，此圖含眾美，方得通靈。又古經及元君訣，并草衣子、碧通子變化圖，皆鍊丹之名。或號如意珠。天帝得之為絳宮珠，天龍得之為頂上珠，鑄劍則伏萬邪萬凶，壽杖則殺活自由。以一粒磨凡銅鐵鏡，能別一切精魅魍魎，古藏之物。昔黃帝寶鏡亦是也。元君曰：以一粒書符，作法尸解，及召集五嶽，靈神立至，驅策自由。元陽子曰：乾動還丹成，枯樹得再榮。人服而長生，雲遊紫府庭。又古先真曰：土石五金，悉化成寶。枯骨再反，朽肉重甦。又古嵩子曰：服之者，日月長而命益延，大海竭而神轉壯。又貞白先生白服之，飛騰于太清之上，逍遙于造化之中，看海水為丘陵，睹凡生如聚沫，此非天地之功，實是還丹之力。又葛洪真人曰：余學道三十餘年，覽諸經訣，萬有餘卷，上古已來高真上仙，無有不以還丹金液為大要也。又《元君金液訣》曰：服之一橡斗，立成紫磨金身。故《黃庭》曰：五符參差同根節。又曰：三五合氣其本一。又八仙歌曰：一物含五彩，永作仙人祿。又三景訣曰；至藥一氣不足，與瓦礫無殊。何以言之，蓋人以五藏元神，生命扶身。若五藏皆真益，則藏府氣和，身命益昌，鍊質存精，元氣自固，肌膚光瑩，神性虛凝，永無沈蕩之昧矣。若五氣不和，則勝負刑性超而身墜，性既相歸空，身即沈淪。是以強弱奔散，闕足欺傷，不交沖和，終無久視之道。且如凡人身也，一脈乖則眾脈亂而患生，瓦五行靈元闕一者乎。夫四黃八石五金等，非不是天地之精，蓋綠五氣不全，孤陰寡陽，頑硬之物，不具五行，皆無定性，故不可為至藥也。可以理病之效，無冀長生羽化之用。若欲羽化長生，須服五色鉛汞，丹砂黃芽之藥，包含五色五味五行者，乃是內明，始無而真有也。蓋道經曰：視不可見，聽不足聞，用不可既。又魏君．曰：綿綿不斷，謂之黃芽。變化不窮，名曰丹砂。又云：服之一生不死，造化之汞，了明留根。又青霞子云：黃是砂精，芽是鉛腳。但了宗枝，用即不錯。又古經曰：金丹留形，保命全神。萬般別法，徒為苦辛。然若不遇師傳，不易措手。是故石藥損命，悔奚及哉。學人君子，幸請審之，證略#2無陋焉。
　　修真歷驗妙圖竟
　　＃１『豈豈』疑衍一『豈』字。
　　＃２『略』字上原缺一字。