修真十書悟真篇卷之二十六
　　悟真篇序
　　嗟夫，人身難得，光景易遷，罔測短脩，安逃業報，不自及早省悟，惟只甘分待終。若臨岐一念有差，墮三塗惡趣，則動經塵劫，無有出期，當此之時，雖悔何及？故老釋以性命學開方便門，教人修種以逃生死。釋氏以空寂為宗，若頓悟圓通，則直超彼岸，如其習漏未盡，則尚徇於有生。老氏以鍊養為真，若得其要樞，則立躋聖位，如其未明本性，則猶滯於幻形。其次《周易》有窮理盡性至命之辭，《魯語》有毋意必固我之說，此又仲尼極臻乎性命之奧也。然其言之常略而不至於詳者，何也？蓋欲序正人倫，施仁義禮樂之教，故於無為之道未嘗顯言，但以命術寓諸易象，性法混諸微言耳。至於莊子推窮物累逍遙之性，孟子善養浩然之氣，皆切幾之。迨夫漢魏伯陽馴訕引易道交媾之體，作《參同契》以明大丹之作用，唐忠國師於語錄，首叔老莊言以顯至道之本末，如此，豈非教雖分三，道乃歸一。奈何後世黃緇之流，各自專門，互相非是，致使三家宗要，迷沒邪歧，不能混一而同歸矣。且今人以道門尚於修命，而不知修命之法理出兩端，有易遇而難成者，有難遇而易成者。如鍊五芽之氣，服七耀之光，注想按摩，納清吐濁，念經持呎，噗水叱符，叩齒集神，休妻絕粒，存神閉息，運眉問之思補腦還精，習房中之術以至服鍊金石草木之類，皆易遇而難成。已上諸法，於修身之道，率多滅裂，故施力雖多，而求效莫驗。若勤心苦志，日夕修持，止可以辟病，免其非橫，一旦不行，則前功漸棄，此乃遷延歲月，事必難成，欲望一得永得，還嬰返老，變化飛昇，不亦難乎？深可痛傷。蓋近世修行之徒，妄有執著，不悟妙法之真，卻怨神仙饅語。殊不知，成道者皆因鍊金丹而得，恐泄天機，遂托數事為名。其中惟閉息一法，如能忘機絕慮，即與二乘坐禪頗同，若勤而行之，可以出定出神。奈何精神屬陰，宅舍難固，不免長用遷徙之法。既未得金汞還返之道，又豈能迴陽換骨，白日而昇天哉？夫鍊金液還丹者，則難遇而易成。要須洞曉陰陽，深達造化，方能超二氣於黃道，會三性於元宮，鑽簇五行，合和四象，龍吟虎嘯，夫倡婦隨，玉鼎湯煎，金鑪火熾，始得玄珠有象，太乙歸真，都來片餉工夫，永保無窮逸樂。至若防危慮險，慎於運用抽添，養正持盈，要在守雌抱一，自然復陽生之氣，剝陰殺之形，節氣既周，脫胎神化，名題仙籍，位號其人。此乃大丈夫功成名遂之時也。今之學者，有取鉛汞為二氣，指藏府為五行，分心腎為坎離，以肝肺為龍虎，用神氣為子母，執津液為鉛汞，不識浮沉，寧分主客？何異認他財為己物，呼別姓為親兒，又豈知金木相剋之幽微，陰陽互用之奧妙？是皆日月失道，鉛汞異鑪，欲望結成還丹，不亦遠乎？僕幼親善道，涉獵三教經書，以至刑法書籌、醫卜戰陣、天文地理、吉凶死生之術，靡不留心詳究。惟金丹一法，閱盡草經及諸家歌詩論契，皆云日魂月魄。庚虎甲龍，水銀朱砂，白金黑錫，坎男離女，能成金液還丹，終不言真鉛真汞是何物色，不說火候法度、溫養指歸。加以後世迷徒恣其臆說，將先聖典教妄行箋注，乖訛萬狀，不唯素亂仙經，抑亦惑誤後學。僕以至人未遇，口訣難逢，遂至寢食不安，精神疲頓，雖詢求遍于海嶽，請益盡於賢愚，皆莫能通曉真宗，開照心腑。後至熙寧己酉歲，因隨龍圖陸公入成都，以夙志不回，初誠愈恪，遂感真人，授金丹藥物火候之訣。其言甚簡，其要不繁，可謂指流知源，語一悟百，霧開日瑩，塵盡鑑明，校之仙經，若合符契。因念世之學仙者十有八九，而達真要者未聞一二，僕既遇真荃，安敢隱默？罄所得，成律詩九九八十一首，號日《悟真篇》。內七言四韻一十六首，以表二八之數，絕句六十四首，按《周易》諸卦，五言一首，以象太乙，續添《西江月》一十二首，以周歲律。
　　其如鼎器尊卑、藥物斤兩、火候進退，.主客後先，存亡有無、吉凶悔吝，悉備其中矣。於本源真覺之性有所未盡，又作為歌頌、樂府、及雜言等，附之卷末，庶幾達本明性之道盡於此矣。所期同志者，覽之則見末而悟本，捨妄以從真。時熙寧乙卯歲旦，天台張伯端平叔叔。
　　丹房寶鑑之圖
　　陽
　　真土
　　陰
　　汞
　　鉛
　　參妻臣水銀流珠玉掖神水姹女玄女木掖白雪碧眼胡兒青衣女子東海青龍交梨浮陰火白賓客民子天魂丹基黑龜精陽中真陰下弦銀半斤
　　名
　　已上汞之異名
　　金丹大丹內丹還丹神丹真鉛大藥嬰見谷神聖胎刀圭七返玉壺丹紫金丹鋒雪丹赤赫金丹龍虎大藥金液還丹玉液還丹九轉丹紫金霜真黃芽真陰陽真玄牝真父母真龍虎真種子真主人真鉛汞真一字宙之主秋石河車金公金妃陽丹金魚君黃男三五一美金花庫尼珠白馬牙水中金玉藥金砂神符白雪跑精鳳優兔．烏肝日魂月魄壺中日月先夭地精太一含真氣
　　鉛
　　商夫君金掖金華．玉池華池嬰兒黃男金精黃芽白頭老子素練郎君西山白虎火棗沉黃芽鉛主人父母地魄丹母赤鳳體陰中真陽上弦金八兩
　　已上鉛之異名
　　巔周圍一尺五寸，中虛五寸，長一尺二寸。狀似蓬壺，亦如人之身形。分三層應三才。魚身腹通直，令上中下等均勻！入鑪八寸，懸於奮中不著地。懸胎是也。又謂之朱砂魚，張隨注云：又名太一神爐。
　　滿庭芳
　　真鐵牛兌，形容醜惡，性劉偏好爭馳。人人皆有，那箇解牽騎。種就黃芽滿院，更須用、神水澆之。中宮農，若無此獸，安得似嬰兒。乾坤，真動靜，生成家活，總較於伊，釩憤虎健，揭飲水銀池。夜半牽車進火，震光迸，海底騰輝。牧童笑，華池宴罷，乘筒月鑪月偃明歸。
　　鑪面周圍約一尺二寸，明心，橫有一尺，立唇，環匝二寸，唇厚二寸，鑪口偃開鍋釜，又如仰月狀，故名偃月鑪也。張隨注云：又名威光鼎也。
　　挨排四象生真土詩
　　東方青龍西白虎，南面朱雀北玄武。四獸猙獰不可當，定計將軍能作主。兩手擒來合戰時，正見中秋月當午。殺氣驚天動鬼神，用盡周星震區宇。須臾戰罷兵器收，產顆明珠號真土。
　　鍊鉛火候
　　三十文爻七十武，二百六十分明數。首尾須教用武烹，中問文火溫溫煮。鑪中鍊出五彩光，赫赫一粒大如黍。將來掌上和殼吞，逍遙永作真仙倡。
　　火記六百篇
　　火記六百篇，十月如轉轂。朝昏各一卦，屯蒙相趁逐。子時發陽火，二百一十六。午時起陰爻，十八八箇足。鉛消汞自乾，黑蒸丹已熟。陰盡變純陽，體貌如瓊玉。
　　沐浴
　　刑德同生殺，加臨二八門。丹砂宜沐浴，神水灌靈根。閉兌留金汞，禁關養魄魂。不須行火候，鑪裹自溫溫。
　　抱－
　　國富民安後，修成體屬乾。凝神歸妙道，抱一守丹田。去住渾無礙,昇
　　騰任自然。九年功滿日，獨步大羅仙。
　　七言四韻凡一十六首
　　一
　　不求大道出迷塗，縱負賢才豈丈夫。百歲光陰石火爍，一生身世水泡浮。只貪利祿求榮顯，不顧形容暗悴枯。試問堆金等山嶽，無常買得不來無。
　　二
　　人生雖有百年期，壽夭窮通莫預知。昨日街頭猶走馬，今朝棺內已眠屍。妻財遺下非君有，罪業將行難自欺。大藥不求爭得遇，遇之不鍊是愚癡。右二章真人以此感悟世人，惟恐或後，故列之於首。
　　三
　　學仙須是學天仙，葉士表曰：仙有千種，天仙者形神俱妙，與道合真，聚則成形，散則成氣。學此道者當內外虛明，表裹瑩徹，如立一塵，則成滲漏。
　　惟有金丹最的端。
　　李荃曰：還丹之衍百數，此謂金丹者，金液大還丹也。 《參同契》曰：金來歸性初，乃得稱還丹。蓋金為藥母，金吐其液復還丹田，謂之金液還丹也。 魏師呂《先天大學書》曰：夫金丹者，先天一氣之祖，後天而生兩儀三才，萬物之母。《易》曰：乾元者，始而亨者也。萬物資之以始，能以美利利天下，而不言所利者，有剛健中正純粹之德，功
　　成退位居偏。乾居亥位，寄體北方水中，坎之中爻是也。聖人能返而歸根復命，與元神道合，生生無窮，總括萬象，謂之得一，故強名曰丹，非法衍也。是乾道變化，陰陽不測之謂也。象易太極無上至真之妙，包含性命之宗。《內易》曰：中爻之義，是謂造化。《金碧經》曰：神室者，丹之樞轄，在坎離一二數。 《參同契》曰：金來歸性初，乃得稱還丹。謂之金液歸真，形神俱妙之道，至簡至易，．一得永得。所以萬論千經，能變化自然生神，得其口訣，雖至愚小人，立躋聖位。是以天機祕惜，不許授之非人，輕泄妄傳，
　　殃及九祖。是知金丹者無上至真之徑路也。黃帝修之以登雲天，後世成真合道，頓超生死，盡因金丹而成。 真人曰：屈指從今飛步者，盡因金液出塵寰，即此義也。
　　二物會時情性合，五行全處虎龍蟠。
　　真一子曰：金者，情也；水者，性也。金生於水，猶情生於性，水隱於金，猶情復於性，或曰金為母，何得謂之情邪？而《參同契》曰：金為水母，母隱子者是也。交會則金水混融，全聚則虎龍蟠結，故下章云：既驅二物歸黃道，爭得靈丹不解生 《參同契》曰：坎為水為月，在人為腎。腎臟生精，精中有正陽之氣，炎升于上，精陰氣陽，故鉛柔而銀　　剛。虎性屬金，而金能生水，顛倒取之，母隱子胎，故虎向水中生也。虎乃配鉛，陰中之陽也。離為火，為日，在人為心。心臟生血中，有真一之液，流降于下，血陽液陰，故砂陽而汞陰。龍性屬木，而木能生火，顛倒取之，故母隱子胎，龍從火裹出也。龍亦配汞，陽中之陰也。
　　本因戊己為媒娉，遂使夫妻鎮合歡。
　　葉士表曰：坎離納戊己，戊己坎離中氣。言前二物因中氣升降，生成配合也。 無名子曰：戊己屬土，謂之黃婆。龍虎，金木間隔，束西，黃婆使之會合，豈非媒娉乎？只候功成朝北闕，九霞光裹駕祥鸞。
　　只候功成朝北關，九霞光裹駕祥驚。
　　四
　　此法真中妙更真，都綠我獨異於人。自知顛倒由離坎，誰識浮沉定主賓。
　　葉士表曰：五位相得，而名有合，乾納甲壬一九成十，坤納乙癸四六成十，艮丙震庚三七成十，巽辛兌丁二八成十，坎離戊己共得十五。顛倒上下不變，所以顛倒升降皆由之也。
　　沉汞浮，況者為主，浮者為客。○袁公輔曰：惟其如此，是以古之真仙上聖皆知陰陽顛倒在坎離兩卦，但世罕有識得浮沉主賓者。故高象先云：舉世無人識河車是也。
　　金鼎欲留朱裹汞，玉池先下水中銀。
　　葉士表日；此言浮沉主客也。離火生汞，坎水生金，汞因鉛結，鉛制汞伏，乃子母相應也。 《參同契》曰：河上媳女靈　　　而最神，得火則飛，不見埃塵，鬼匿龍潛，莫知所存，將欲制之，黃芽為銀。真一子曰：黃芽，鉛也，此兩句正應得上文顛倒坎離之說。 《大易誌圖》曰：陰中有陽者，象鉛中有陰也。黃芽產於河車之中。歌曰：黃芽鉛汞造，陰殼含陽華。篇意謂：鈴先驅龍下就虎之氣，然復方得二氣交合，可以施功鍛鍊，結成真一之精也。
　　神功運火非終夕，現出探潭日一輪。
　　葉士表日；天地運神功以生萬物，人能法天地以運符火，不待旦夕之問，元海陽光生也。真人謂：一時辰內管丹成，即此義　　　也。○無名子曰：火即二弦之氣，非終旦者，明一時之中金丹之成也。此法外藥法象也。
　　五　
　　虎躍龍騰風浪贏，中央正位產玄珠。果生枝上終期熟，子在胞中豈有殊。
　　葉士表曰：坎離之氣如雲龍風虎，奔騰飛躍，至中官產元珠也。珠者金母，所生真汞。 《參同契》溫養子珠是也，如生枝上、子在胎中，待其數足也。 袁公輔曰：騰躍浪贏者，言二物難調伏之狀，若中官能正其位，故能吸引二物之精，於中官生長真汞，如果生枝上，子育胞中，待其數足而成也。 《資生經》曰：臍下三寸為下丹田，方圓四寸，著脊梁兩　腎中問，左青右白，上黃下黑，中央赤，名大海，而貯其血氣，亦名大中，極言取人身上下四向，最為中也。中央正位，即丹　田金胎神室也。
　　南北宗源翻卦象，晨昏火候合天樞。果
　　葉士表曰：坎離上下有既濟、未濟之象，朝屯暮蒙，一一合天之樞機也。 象川翁曰：子為六陽之首，故為晨，用屯卦，直事，進火之侯也。午為六陰之首，故為昏，用蒙卦，直事，進水之候也。一日之問用兩卦直事，至三十日終於既濟未濟二卦，終而復始。一日兩卦直事，連牝牡四卦，一月計六十四卦，一卦六爻，六十四卦計三百八十四爻，一年並閏餘之數，皆依斗建而運之，故曰合天樞也。 無名子曰：閏餘之數，乾之初九起於坤之初六，乾之策三十有六，六爻計二百一十有六。坤之初六起於乾之初九，坤之策二十有四，六爻計一百四十有四。總而計之，三百六十，應周天之度。日月行速，一月一周天，日行遲，一歲一周天。天樞者，斗樞也，一晝夜一周天，而一月一移也，如正月建寅，二月建卯是也。且如正月建寅，立春時指艮，雨水戌時指寅，故曰：月月常加戌，時時見破軍。上古至人，知日月盈虧，明陰陽上下，行子午符火，曰戌有晝夜數月，應時加喊，然後暗合天度，故曰合天樞也。至道至妙，妙在於斯，坎離升降，生產靈藥，結成黃芽。 袁公輔曰：子午為坎離之宗源，循歷十二位，翻諸卦爻，朝屯暮蒙，為六十卦符火之首要，一一合天之樞機也。
　　須知大隱居酈市，何必深山守靜孤。
　　葉士表曰：此言得法與不得法。得法者，雖居市朝可為也。 袁公輔曰：苟得其法，雖不在深山窮谷，可修持也。
　　六
　　人人盡有長生藥，自是愚迷枉擺拋。
　　葉士表日；人之初生，均受一點元陽之氣，為養命之本，男子自二八而真精泄，女子自二七而天癸降，然後有夫妻之欲。眾　　生迷蒙，醉於情愛，日夜漏泄，不知其幾何也。本去根桔，之死爻矣。世人但知養生止於禁慾，殊不知一念若動，氣隨心散，精逐氣亡。為此道者當心體大虛，內外如一，然後可以論金液大還丹之道也。
　　甘露降時天地合，黃芽生處坎離交。
　　葉士表曰；天地相合以降甘露，人身抱沖和之氣與天地等，若能離形去智，淡然無慾，則真氣流行，上徹天谷，如甘露降矣。坎離升降，生產靈汞，結成黃芽。 袁公輔曰：天地相合以降甘露，坎離相交以生黃芽，真人以四者取譬，盡乾坤坎離也。
　　井蛙應謂無龍窟，籬鷗爭知有鳳巢。
　　葉士表曰：此喻無知小人所見卑淺，不信大丹有換骨回陽、超凡入聖樂於勺水，籬鷗居於寸地，不知大海有龍官之富，鄧林　　有鳳巢之廣也。 袁公輔曰：蓋世之愚迷之徒，不至死壞而不悔，如井蛙不知有大海，籬鷗不知有鄧林也。
　　丹熟自然金滿屋，何須尋草學燒茅。
　　葉士表曰：金丹大藥，本天地虛無自然之氣，從無質而生。丹熟則體變金玉，發現神光，巍巍堂堂。證真金相，豈同世俗尋草探藥、易銅鐵之質哉？ 袁公輔曰：藥成之後，金光透體，奚用尋草燒茅，以事假偽邪？
　　七
　　要知產藥川源處，只在西南是本鄉。
　　葉士表曰：此言運符產藥也。西南，坤地，乃太陰本鄉。月三日生魄於西南，故丹藥自坤而產也。鉛遇癸生須急採，金逢望遠不堪嘗。葉士表曰：癸亦坤，坤納癸，言藥本太陰之氣，隨月初生便當探也，十五以後，月虧氣喊，不宜探矣。太陰，即太陽炁也。月本無光，因日生明，一陽為震，月初生也，二陽為兌，月上弦也，三陽為乾，月盈滿也。 袁公輔曰：自月初生為一陽，起震卦，至十五為三陽，屬乾卦，陽極陰生，故十五已後，月虧氣喊，以應三陰，秋冬肅殺之氣，不宜探也。苟於十已後探之，是為孤陰。《易傳》云：獨陰不生，獨陽不成。 象川翁曰：鉛遇癸生須急探，金逢望遠不堪嘗，言鉛與金，即金丹也。以癸日子時用功急探，不得逾時也。葉文叔以為坤納癸，誤矣，一本作癸日子時者，是矣。蓋癸日遁得壬子時，天壬地癸會于北方，故朱震《易傳》曰：晦日朔旦，坎月離日，會于壬癸。坎月，戊也；離日，己也。又曰：三日暮震象，月出庚。八日兌象，月見丁。十五日乾象，月盈甲壬。十六日旦，巽象，月退辛。二十三日艮象，月消丙。三十日坤象，月喊乙藏癸。晦日朔旦坎水流，戊日中離火就己。 無名子曰：鉛遇癸生，癸生者，時將丑也。金逢望遠，望遠者，月將虧也。月之圓，存乎口訣：時之子妙在心傳，周天息數微微數，玉漏寒聲滴滴符。此真人口口相傳之密旨也。
　　五
　　送歸土釜牢封閉，
　　葉士表曰：此言一日所得之藥。土釜，中官也，封閉使真熙不泄耳。 《參同契》曰：三者既關鍵，緩體處空房，委歸虛無，無念以為常。 袁公輔曰：修神丹者，能順則天地神機妙用，取而法之，不差於時，不失於偏，又能閉塞中官，不致滲漏，始能與真汞相匹偶也。次入流珠廝配當。葉士表曰：此言次日再運流珠入鼎，與昨日所結之藥合和也。 無名子曰：既得黍珠之後，餌丹歸丹田土釜中，固濟胞胎不泄，運火飛珠之汞以配之，則靈胎始結矣。藥重一斤須二八，調停火候托陰陽。葉士表曰：此言一鼎之火。几一鼎火計三十日三百六十時，以應易數。蓋易有六十四卦，計三百八十四爻。乾坤坎離四卦，為鼎器、藥物言之也。若時日有虧，爻符不足，則藥不成矣。 《參同契》曰：火記不虛作，演易以明之。偃月法鑪鼎，白虎為熬樞。汞日為流珠，青龍與之俱。舉束以合西，魂魄自相拘。上弦兌數八，下弦數亦八，兩弦合其精，乾坤體乃成。二八應一斤，易道正不傾。銖有三百八十四，以應火候爻之數。 袁公輔曰：藥須二八方成，上下兩弦合一斤之數。故得金虎木龍之精，化為真丹。人非陰陽兩備，道不可成，又非得火候調和烹鍊，終不成大丹也。真人切於付囑云。 象川翁曰：烏肝八兩，兔髓半斤，合成一斤，故日須二八也。 《大易誌圖》曰：凡用火，五日一候，一月六候，十二月七十二侯，以終一年之功。一日有十二時，三十日有三百六十時，每日合一月用火，象一年小周天，十二月象十二年，大周天而畢矣。
　　八
　　休鍊三黃及四神，若尋眾藥便非真。
　　葉士表曰：混沌未判，中具兩儀，兩儀則五行生成之數也。有性無形，及乎太極既分，則甲己之熙化真土，乙庚之黑化真金，丙辛之無化真水，丁壬之熙化真木，戊癸之炁化真火。此五者，散而為物類也。大丹之法，無質生質，亦若此矣。為此道者，知先天一炁之祖，體虛無自然之數，則造化不難，奚假眾藥。 《參同契》曰：近在我形，不離己身，抱一毋拾，可以長存，配以服食，雌雄設陳，挺除武都，八石棄捐。陰陽得類歸交感，
　　二八相當自合親。
　　《參同契》曰：類同者相從事，乖不成寶。二八，金木也，金木相交則為夫妻，所謂金伐木榮是也。 袁公輔曰：陰陽得類，蓋歸之交感而然，正如金木二八相交而成，上下兩弦自合親者，蓋不期然而然矣。
　　潭底日紅陰怪滅，山頭月白藥苗新。
　　時人要識真鉛汞，不是凡砂及水銀。葉士表曰：几藥，歸中官凝結者，為陽，在外生產者，為陰。譬如月因日而有虧而日光元不動也。 袁公輔曰：潭底日紅陰怪滅者，謂太陰極於坤位，再得太陽交合，則山頭徒現黃芽也。此真鉛真汞，非凡砂水銀之比。
　　九
　　莫把孤陰為有陽，獨修一物轉羸廷。
　　葉士表曰：此言習性砷於頑空，不知造化者，固多枯坐，氣血修澀，轉見贏旭矣。 鍾離先生曰：無心兀兀坐多年，將謂神仙已有緣，不解龍吟並虎嘯，謂之枯坐又徒然。又曰：有無交入名丹本，隱顯相符是水金，莫謂此身俱是道，獨修一物是孤陰。 象川翁曰：場裹陰精者，己之真精是也。精為生氣，氣能生神，榮衛一身，莫大於此。故古人戒之曰：油枯燈　　滅，髓竭人亡。此言精氣實一身之根本也。奈何此物屬陰，其質不剛，其性好飛，不受制鍊，若不得混元真一之陽以制之，則無由凝結以成變化。 鍾離先生曰：涕唾精津氣血液，七般物事總為陰。若將此物為丹質，怎得飛神貢石金。
　　勞形按引皆非道，鍊氣飧霞總是狂。畢世饅求鉛汞伏，何時得見虎龍降。
　　《大易誌圖》曰：夫修金丹，言刑殺者是也，更相制伏也，若無制伏，則神氣不交。故李荃云：金丹之衛百數，其要在神水華池，是陰一而制陽一之道，華池之義也。 《參同契》曰：白者金精　是陽一，黑者水基是陰一。水者，道樞，其數名一，是為三。一，金丹是也。 ○無名子曰：但將白虎擒龍，自有青龍制虎，二熙相吞而產金丹。既得此丹，復將此也。內之真龍真虎既降，則世外龍虎自伏。內鍊神魂鬼魄既聖，則世外鬼神自欽。非道隆德助，孰能與於此哉？
　　勸君窮取生身處，返本還元是藥王。
　　葉士表曰人受生之初，在胞胎之內，隨母呼吸，受氣而成。及乎有生，剪去臍蒂，一點元靈之氣聚於臍下，日復一日，神出氣離，離其本源驅馳外務，不知返本還元之道，聖人指性命之根，令人收神聚氣，還返往來，歸根復命也。 袁公輔曰：世人妄認父母精血為本來面目，生身之處，非也。殊不知人稟先天一炁而生，須認母之母，識真鉛之祖宗可矣。且如稻遇六月，至午時開花，其中有精，如一點水，便是戊己，一感真陽之熙，隨即結秀，百日成熟。所以世人日食無厭者，蓋稼穡作甘，洪範為土，能資培一身。不酸，不辛，不苦，不鹹，甜淡其味，加之日飧茗一熙也。既集欲散，故男子自二八而真精泄，女子自二七而天癸降，然後有夫妻之慾，一有感合，則結成胎孕。子在胞中，隨母呼吸，受氣而成十月數周，胎完氣足，靈光入體，脫出其胞。及乎剪去臍蒂，一點元靈之氣聚於臍下，日復一日，神出氣移，虧散真源，離其本根，終致死壞耳。真人愍夫世人流浪生死，沉溺愛河，作為歌詩，直指性命之根，以勉世人，其意若曰：始因父母二氣，無質生質，既長養成為乎？今也既解生身之處矣，欲要不可。 象川翁曰：真龍真虎者，二八是也。真鉛真汞者，二弦氣是也。但學者多以旁門小徑、非類之物為鉛汞，故仙翁直指所產之處，返此之本，還此之元，為藥王也。
　　十
　　好把真鉛著意尋，莫教容易度光陰。
　　葉士表曰：鉛者，，北方正熙，一點初生之真陽，為藥母也。太上曰：以鉛為君，以汞為臣，鉛若不真，汞亦難親。故鉛為造化之主。
　　但將地魄擒朱汞，自有天魂制水金。
　　袁公輔曰：欲得真鉛，但將地魄擒朱汞，陰求陽也，便見天魂制水金也，乃陽求陰也。
　　可謂道高龍虎伏，堪言德重鬼神欽。已知永壽齊天地，煩惱無由更上心。
　　葉士表曰：龍虎，即鉛汞也。鬼神，魂魄也。
　　十一
　　黃芽白雪不難尋，達者須憑德行深。四象五行全藉土，三元八卦豈離壬。
　　葉士表曰：四象，青龍、白虎、朱雀，玄武也。五行，金木水火土也。因一坎離戊己而造化。三元，支干納音也。八卦，乾坤坎離艮震巽兌也。皆不離混沌之中。壬者，妊也，天壬地癸會于北方，故萬物妊娠於子。 袁公輔曰：四象，龍虎雀武也，五行，金木水火土也，皆非戊己真土，不能鑽簇而成丹基。三元，天地人也，八卦，乾坤坎離艮震巽兌也。皆自水數一中生出，故不離於混沌之中。壬者，妊也，天壬地癸會于北方，萬物妊娠於子，故金丹亦自混沌中生也。 無名子曰：壬者，水也，真一之水，即真一之精界，天地之母，陰陽之根，水火之本，日月之宗，萬物之祖也。
　　鍊成靈質人難識，消盡陰魔鬼莫侵。欲向人問留祕訣，未聞一箇是知音。
　　葉士表曰：非立談之事。
　　十二
　　草木陰陽亦兩齊，若還缺一不芳菲。初開綠葉陽先唱，次發紅花陰後隨。
　　葉士表曰：萬物負陰而抱陽，缺一不可，陽先陰後，如鉛生汞也。○袁公輔日:萬物負陰而抱陽，雖草木亦然，缺一不可。也，卻是陽先唱；次發紅花乃陽也，却是陰陽後隨。
　　常道只斯為日用，真源返覆有誰知。報言學道諸君子，不識陰陽莫強嗤。
　　袁公輔曰：道之常，每在日用之問，而真源返覆之理，孰有知之者，真人謂學道之人不識陰陽相互代謝，徒嗤鄙也。
　　十三
　　不識玄中顛倒顛，爭知火裹好栽蓮。
　　《參同契》曰：金入猛火，色不奪光。日受月化，體不相傷。此言火裹栽蓮，乃陰歸陽室也。 無名子曰：日離屬陽反是女，月坎屬陰反是男。此類倒也，此二物顛倒而生，卻以此丹點己之汞而結聖胎，是謂男兒有孕，猶火中栽蓮也。故仙翁《讀參同契》曰：五行逆兮丹體常靈常存，言水逆而土，土逆而木，木逆而金，金逆而火，火逆而水，此類倒顛之義也。
　　牽將白虎歸家養，產箇明珠似月圓。
　　葉士表曰：白虎金精也，探歸鑪鼎之中，溫養成丹，陰化純陽也。 無名子曰：修丹之法，先取上弦西畔半輪月 ，得陽金八兩，次取下弦東輪月 ，合氣而生丹，故得金丹一粒似月圓也，兩箇八兩，合成一斤，此仙翁言月圓之意，比喻外丹法象也。及得此丹吞入己腹中，則金丹卻為白虎矣。又牽此白虎歸己腹中養配戊己土，然後運陰符陽火，循歷六十四卦，鍊成金液還丹一粒，亦重一斤、似月圓矣。此比喻內藥法象也。內藥所以似月圓者，蓋運火之卦，一卦有六爻，六十四卦計三百八十四爻，象一斤重三百八十四銖也。故真一子曰：上下兩弦一斤之數，分三百八十四銖，以應火候，爻之計也。仙翁指祖月圓之意，但欲學者同明造化之旨，分內外二八之數，不可一揆而論也。
　　饅守藥鑪看火候，
　　葉士表曰：世人三年九載鍛鍊金石，覬欲點化，此謾守也。
　　但看神息任天然。
　　葉士表曰：天地有自然之熙，熙有自然之數，人稟天地而生，氣數與天地等。修真之士，窮造化之原，知升降之路，但安神定息，一念不生，湛然無欲，則神熙周流，自然造化。老子曰：綿綿若存，用之不勤。
　　羣陰剝盡丹成熟，跳出凡籠壽萬年。
　　葉士表曰：真一之熙，陽之郭也，人食五穀窒塞之，不能周流造化，所以一身俱屬陰也。聖人能忘形養熙，忘熙養神，忘神養虛，使坎離消長於一身，風雲發泄於七竅，真熙流行，生產丹藥，換骨回陽，與天地同久也。
　　十四
　　三五一都三箇字，古今明者實然稀。
　　葉士表曰：三五，十五也，一者，言三五歸於一處也。○袁公輔曰：三者，木也，為離女朱汞。一者，水也，為坎男白金。五者，土也，為中官戊己之位。《易》曰：三五與一天地精，《參同契》曰：本之但二物兮末之為三五，三五並為一兮都集應二所是也。關子明《易傳》曰：陰陽三五者，陽三陰二，相參成五，皆始生於先天一炁之中也。
　　東三南二同成五，北一西方四共之，戊己自居生數五，三家相見結嬰兒。
　　葉士表曰：木數三，火數二，一五也；金數四，水數一，二五也，土數五，三五也。三五歸一則結而成丹。嬰兌，言純陽也。○無名子曰：龍屬木，木數三，居束，木能生火，故龍之弦氣屬火。火數二，居南，二物同元，故三與二合而成一五。虎屬金，金數四，居西，金能生水，故虎之弦氣屬水。水數一，居北，二物同官，故四與一合而成二五。二五交於戊己中官，屬土，土數五，是成三五也，三五合而成丹。丹者，一也。此三者結成嬰兒，實希有也。
　　嬰兒是一含真炁，十月胎圓入聖基。
　　葉士表曰：五行聚於此處成丹，如子在胞胎，數足成形也。超几入聖，此為基本。
　　十五
　　不識真鉛正祖宗，萬般作用枉施功。休妻饅遣陰陽隔，絕粒徒教腸胃空。
　　葉士表曰：休妻絕粒，學道人本分事也。真人之意恐人不識真鉛，止以休妻絕粒為盡於道，故有隔陰陽、空腸胃之說。如有妻亦不鈴休，若淡然無欲，則與無妻者同矣，有食亦不鈴絕，若真氣滿足，自然不思飲啖矣。今人動而亡上，則止於剋化而已，一氣何自而生成耶？其問亦有謂之夫婦雙修者，如劉安王、許旌陽、張同空、劉綱者，殊不知此輩聞道在有妻之後，正愚所謂不叉休也。若果在於有妻，真人安得有自然有鼎烹龍虎，何爻擔家戀子妻之句？○袁公輔曰：天地未分，形若雞子中混沌真一之熙，即炁鉛也，故真鉛為天地萬彙之先，天地既分，則一數生水，二數生火，三數生木，四數生黑鉛也。金丹之道始以水母為丹基，即汞母也，水母復生真水銀，故謂之歸一還源也。真一子曰：金本生水，故謂水之母謂金，常藏形於水，乃隱子胎也。水為金之子，謂黑鉛變質之後，寄位西方，為白虎金，胎水復藏母胎中，為水銀，真汞也。○《參同契》曰：金來歸性初，乃得稱還丹。是知真鉛者，即汞之祖宗也。人能識真鉛之旨而修之，即與天地齊年，其他休妻絕粒，嚥納存想之衛，皆在用工夫，與丹道殊異矣。
　　草木金銀皆滓質，雲霞日月屬朦朧。
　　葉士表曰：草木金銀，皆有質之物，雲霞日月，乃客外之氣，豈能回陽換燒丹，精選珠琉作大還，將謂外丹化內藥，元來金石不相干。又曰：日魂月魄天地精，探之得法尚非真，蓋緣不是自家物，所以教君護苦辛。
　　更饒吐納並存想，總與金丹事不同。
　　十六
　　萬卷仙經話總同，金丹只此是根宗。依他坤位生成體，種向乾家交感宫。
　　葉士表曰：月出於西南坤位，言藥隨太陰而生。真人曰月者，藥之丹是也，乾陽也。種於乾家，以汞投鉛，陰歸陽室也。○袁公輔曰：西南坤位，乃太陰所生之方，太陰一月一周天，太陽一歲一周天，每遇朔前半夜子時，運行陽火之初，日月合璧於畢勗之上，故一歲十二次，交合生育萬物也。一歲十二月，分大小盡者，蓋奇耦數也，奇為陽，耦為陰。又謂消長盈虛之理，日月皆循黃道而行，一升一降，一浮一沉，日受月化，體不虧傷也。至三日，則月感日之魂，而纖魄生焉。《龍虎上經》曰：神功變成震，三日，月出庚。則乾交坤之下爻，而為震卦，故至三日現於庚方。此《易》所謂西南得朋之時也。卯酉為日月出入之方，金木之正位，自六日至八日而成上弦。《龍虎上經》曰：坤再變成兌，八日，月出丁，故上弦金半斤也。乾交坤之中爻而為兌卦，則月光得半弦，平如繩，而月現於丁方，喻鼎中金火各半也。自十一日至十五日，三陽備矣，圓照東方甲位，謂之月望，是月魄全得日魂而滿也。至金水壯盛之時，為乾健之體，至此太陽之精盛滿神室之內，金火之黑化而為汞，汞與其母兩相留戀，以變金體。蟾蛛兔魄，互相包裹，光耀鼎中，金氣漸榮而變成丹也。陽極陰將生矣，《龍虎上經》曰：十六轉相喊，乾初缺成巽。則坤交乾之下爻而為巽卦，陽火初退，陰符始生，平明則現於辛方，亦如陽火初進之時。月生三日同也。又曰：乾再損成艮，二十三下弦。故下弦水半斤也，自二十一日陰符再退，至二十三日坤交乾之中爻而為艮卦，則月現於丙方，復與上弦同義。蓋鼎中金水各半也，上下兩弦相合，共得一斤之數。○《參同契》曰：兩弦合其精，乾坤體乃成是也。又自二十六日至二十八日，坤交乾之上爻而為坤卦，月光將盡，則月現於乙方，至于束北，此《易》所謂東北喪朋之時也。二十八日至三十日，陰符到此消盡，陰陽之氣各停，土與木金和而為液，太陽之熙不合於月，則太陰之體全黑。自此又復循環不窮矣。夫月，純陰也，不感日之純陽，烏能滅而復生？人亦純陰也，要得歸根復命、長生久視，須是依他坤體種向乾官，以汞投鉛，陰歸陽室也。豈非金丹根宗之旨乎？○無名子曰：至當歸一，莫不以龍虎二八初弦之炁，以為丹之質。但依坤母生成之理，逆而修之，得丹之後，種在乾父交感之官以運符火。蓋修真之要妙不出鉛火二字。至哉，平叔翁泄盡天機於此。
　　莫怪天機俱漏盡，都綠學者盡迷蒙。若人了得詩中意，立見三清太上翁。
　　修真十書悟真篇卷之二十六竟
　　修真十書悟真篇卷之二十七
　　絕句上六十四首
　　先把乾坤為鼎器，次傳烏兔藥來烹。
　　真一子曰：太易太素之前，含靈至妙，未見萌兆，太極太一之際，有物混成，中真一之精為天地之祖，萬物之始。一炁既形，二儀斯析。然後有乾坤、陰陽、五行、三才、萬物眾名，故配乾坤為天地紀綱，運陰陽為炁造化棄籥；是以乾坤，立而陰陽行乎其中矣。金液大丹與造化同途，故以乾坤為鼎器，同其大冶；以坎離為藥物，比其化權。餘六十卦布為火候也。○《參同契》曰：乾坤者，易之門戶，眾卦之父母。坎離，垣郭，運轂正軸牝杜四卦以為棄籥。覆昌陰陽之道，猶工御者執街轡、準繩墨，隨軌轍，處中以制外。故在於曆紀，月節有五六，經緯奉日，使兼並為六十四卦，剛柔有表裹。○《契祕圖》曰：離納己為日，為火，為心，為丹砂，為龍，為汞；坎納戊為月，為水，為腎，為鉛，為虎，為氣。離卦內陽而外陰，外剛而內柔，赫日乃陽，玄烏乃陰，言陽中有陰也。坎卦外陰而內陽，外柔而內剛，月魂乃陰，兔魄乃陽，言陰中有陽也。然《北斗經疏》又云：烏三足，陽數也，兔四足，陰數也。蓋三乃木之生數，四乃金之生數，所以配木公金母也。龍汞屬木，虎鉛屬金，木從火出，金向水生也。
　　既驅二物歸黃道，爭得金丹不解生。
　　葉士表曰：二物，言前坎離所產之藥，黃道中官也。二物既得中官，得火候養育，無不成丹也。
　　二
　　安鑪立鼎法乾坤，鍛鍊精華制魄魂。
　　葉士表曰：混沌未判，乾坤一六位乎上下，坎離十五位乎兩閒。太極既分，象亦如此。故丹道法天地造化，以乾坤鼎器鍛制日月也。
　　聚散氤氳為變化，敢將玄妙等閑論。
　　葉士表曰：真氣需蒸，往來升降，或聚或散，不可名狀。
　　三
　　休泥丹鼇費工夫，鍊藥須尋偃月鑪。
　　自有天然真火用，不須柴炭及吹噓。葉士表曰：兩腎狀如偃月，中混元丹。鼎為造化之根，有天然真陽之火，生產丹藥。○無名子曰：葉文叔指兩腎為偃月，誤矣。蓋此鑪之口偃仰，開如偃月之狀，即陰海是也。此中有自然真火，不須柴炭吹噓之勞。袁公輔曰：憑丹電以燒金鍊銀，破耗資財，積累成月，萬無一成。金丹之法，當以偃月為鑪，用天然真火烹鍊，然後可成。○《參同契》曰；偃月法鑪鼎，白虎為熬樞是也。人之中官，取象太陰之魄，苟能領攬真陽之界，於內則亦如太陰生魄，慚變乾陽之體，生產丹藥也。
　　四
　　偃月鑪中．玉藥生，朱砂鼎內水銀平只因火力調和‘後，種得黃芽漸長成。
　　葉士表曰：玉藥，藥之初生者。朱砂鼎，言水銀從其中而出，用火調養，則凝結成質。○袁公補曰：玉藥，初生自日汞，和平而致，又因火候調和，所以漸長養黃芽也。外藥還如內藥，真有旨哉。○無名子曰：偃月鑪，陰鑪也。中有玉藥之陽熙，即虎之弦氣也。朱砂鼎，陽鼎也，中有水銀之陰氣，即龍之弦氣也。金丹，即此二火之熙調停和合之後，種得真一之氣在黃家，漸漸抽芽結成黍粒矣。
　　五
　　嚥津納氣是人行，有藥方能造化生。鼎內若無真種子，猶將水火煮空鐺。
　　葉士表曰：真種子，中官金母也。有母然後繁生，真汞造化成丹。○《參同契》曰：植禾當以粟，覆雞用其子。又曰：枝莖花葉，果實垂布，正其根株，不失其素。
　　六
　　調和鉛汞要成丹，大小無傷兩國全。
　　葉士表曰：陽汞陰鉛，陽尊陰卑，故有大小兩國之喻。聖人恐修丹之士有大過不及之息，偏陰偏陽之失，放及此也。
　　若問真鉛是何物，蟾光終日照西川。
　　真人曰：西者金之方，月者藥之用。○道光禪師曰：蟾光終日照昏衢，漏月黃芽無數。
　　七
　　未鍊還丹莫入山，山中內外盡非鉛。此般至寶家家有，自是愚人識不全。
　　葉士表曰：鉛，身中之物，非山林可求，識此，然後入山為之也。○《參同契》曰：委附去害，依托丘山，循游寥廓，與鬼為鄰。○王道曰：凡七修金液神丹，先須認藥物根源，次驗其火候進退。｀陽升陰降，不離子午之方；日往月來，鈴在卯酉之位。用坎離而行水火，使龍虎變作夫妻。還尸精於月窟，則鉛內產砂，戲朱雀於離官，則砂中生汞。情性相抱，夫妻相春，自然而成金液也。故人之情性不離於身，丹之砂汞俱生鉛內，情性於人，非外物也，砂汞於鉛，非雜類也。故大丹之道，全在陰陽二炁，相須而成至藥。《丹砂訣》云；鍊神者合於至道，是知金丹不用金銀、土石、草木、灰霜而造也。
　　八
　　竹破須將竹補宜，覆雛當用子為之。萬般非類徒勞力，爭似真鉛合聖機。
　　葉士表曰：几外藥，如他財別姓，非。若自己真鉛氣類相投也。○《參同契》曰：欲作服食仙，當以同類者。類同者相從，事乖不成寶。○袁公輔曰：竹，非竹不可補；雞，非卯不可抱。人之氣血衰耗，鼎鑪破敗，非天地真鉛之炁，不可補也。
　　九
　　用鉛不得用凡鉛，用了真鉛也棄捐。此是用鉛真妙訣，用鉛不用是誠言。
　　古歌曰：鉛為芽母，芽為鉛子，既得金花，拾鉛不使。蓋鉛是中官金母，繁生真汞，汞結為丹，鉛則不用，如萬物之種子也。○無名子曰：真鉛即真一之氣也，夫人元陽真氣逐日走散，無由凝結而成聖胎，故聖人鍊真鉛以制之，使凝結成砂，逐日運火，漸漸添汞，汞漸多鉛熙漸散，故抽鉛添汞也。十月功足，鉛盡汞乾，化為金液還丹，則形化為純陽矣。故曰：用了真鉛也棄捐。用鉛不用之語，豈有虛言哉。
　　十
　　虛心實腹義俱探，只為虛心要識心。莫若鍊鉛先實腹，且教守取滿堂金。
　　葉士表曰：虛其心，實其腹，虛心養黑，實腹養丹。○袁公輔曰：鍊汞當先鍊鉛，鍊鉛先實其腹，則汞自生。老子曰：虛實相通，是謂大同。世人往往實心虛腹，與此背馳，是致死壞耳。○無名子曰：虛心則無我，萬物皆空清，其天若也。實腹則鍊鉛乾汞，無搖其精。精者汞也，守汞以實其腹，則金玉滿堂矣。一者丹也，抱一以空其心，心空則塵不立。方其實也，鍊鉛以制之，汞乾形化，于以抱一以空其心，心空神妙，與道合真。修丹之士未鍊鉛金，母搖汝精，精少則還丹不成矣。
　　十一
　　夢謁西華到九天，真人授我指玄篇。其中簡易無多語，只是教人鍊汞鉛。
　　袁公輔曰：此一篇即高象先歌意，更不復注。
　　十二
　　道自虛無生一炁，便從一炁產陰陽。陰陽再合生三體，三體重生萬物昌。
　　葉士表曰：虛無生一炁，一熙生陰陽，陰‘陽交萬物，萬物生生無窮。如人混元神室之中，一點真精為母，升降二炁，二炁交合生藥，藥之相生也。○袁公輔曰：真鉛居混沌杳冥之先，始生一炁，一無生兩儀，兩儀生三才，三才生萬物，萬物生生無窮也。
　　十三
　　坎電烹轟金水方，火發崑崙陰與腸，二物若還和合了，自然丹熟遍身香。
　　葉士表曰：金水之方，中官也。火發崑崙，燒山符子也。陰與陽合，生產丹藥，其味香美。○袁公輔曰：坎電烹轟，陰中之陽也；火發崑崙，陽中之陰也。二物皆已聚合於中官金水之位，藥熟之後，自然香透肌骨也。○高象先曰：絳官蒸入肌膚紅，何止遍身香而已哉？○無名子曰：坎電者，水中之火，謂之陰火，即虎之弦熙也。金水方者，西北乾方，即龍是也，西北又是天門，謂之玄門。此虎以陰中之火烹鍊乾龍，龍即發崑崙之火以應之，二物之火相併和合了，則真一之精自然凝結，即時探取服之，則百骸俱理而香矣。既餌丹後，復運陰陽符火，虎以陰中之火爍此玄門也，龍即發崑崙之火以應之，一物合和了，則金液還丹自然成熟，滿身增輝而香美矣。此詠內外二象也。
　　十四
　　離坎若還無戊己，雖含四象不成丹。只綠彼此懷真土，遂使金丹有返還。
　　葉士表曰：離為火，火從木生。坎為水，水自金出。坎離雖含四象，不得戊己中熙往來升降，終不能生產神丹矣。《參同契》曰：坎戊月精，離己日光。蓋坎離納戊己也。○袁公輔曰：坎藏六戊，為月之精，雄陽之位，居於北方。月，陰也，戊，陽也，乃陰中之陽，象水中之生金虎也。離藏六己，為日之光雌，陰之位，居於南方日陽也，己，陰也，乃陽中之陰，象火中之生汞龍也，《參同契》曰：坎戊月精，離己日光。《龍虎上經》曰；坎，雄金精，離，雌火光是也。日月若無戊己中黑往來升降，雖含四象之炁，不能生產神丹、明照宇宙。人能會返還之理，使戊己正位，召集三光五行之氣，生產丹藥，亦能長生久視矣。○無名子曰：離己日光，坎戊月精。故離之己，象龍之弦無也，坎之戊，象虎之弦炁也。龍虎懷戊己之真土，是以龍虎交，而戊己合為一體，四象會而丹成也。故曰返還。
　　十五
　　日居離位翻為女，坎配蟾宮卻是男。不會箇中顛倒意，休將管見事高談。
　　葉士表曰：離為日，中有畢月烏，外陽而內陰也。坎為月，中有房日兔，外陰而內陽也。故離納己坎納戊。○袁公輔曰：日中有畢月烏，陽中有陰也，月中有房日兔，陰中有陽也。萬物生于天地問，類皆如此，苟或不然，終不能造化生成。學道之士不能會此中顛倒之意，區區恃頰舌之辭者，甚無謂也。
　　十六
　　取將坎位中心實，點化離宮腹裹陰。從此變成乾健體，潛藏飛躍盡由心。
　　袁公輔曰：坎交離之中爻，則成乾卦。坎為月，離為日。○《參同契》曰：日受月化也，而乾龍變化，潛藏飛躍，皆自中爻。則人之變化超凡亦由真土也。○無名子曰：離外陽而內陰，坎外陰而內陽，以內陽點內陰，即成乾卦，喻如金丹是至陽之炁，號日陽丹，結在陰海之中，取來點己之陰汞，即化為純陽之身，然後運火抽添進退，皆由我心之運用也。
　　十七
　　震龍汞自出離鄉，兌虎鉛生在坎方。
　　二物總因兒產母，五行全要入中央。
　　葉士表曰：離火生木汞，坎水生金鉛，母憶子胎也。不得中官，不能鑽簇。○袁公輔曰：木本生火為母，金本生水為母，今震龍卻出於離，兌虎卻出於坎者，乃母隱子胎也。二物總因兩相慕戀，類倒而得，若又非五行之黑鑽簇於中官，亦不能成。○無名子曰：汞為震龍屬木，木為火母，火為木子，此常道之順五行也。＇然朱砂屬火，為離，汞自砂中生，卻是火反生木！故日兒產母，此五行之類倒衍也。鉛為兌虎，屬金，金為水母，水為金子，此常道之順五行也。然炁鉛屬水，為坎，銀自鉛中生，卻是水反生金，故日兒產母，此亦五行之類倒衍也。不言銀者，鉛中銀謂之真鉛。中央下丹田，大中極也。
　　十八
　　赤龍黑虎各西束，四象交加戊己中。復娠自玆能運用，金丹誰道不成功。
　　葉士表曰：赤龍黑虎雖有東西之名，皆本於戊己中氣也，能以子午爻符升降運用，無不成功也。○王道註《龍虎上經》曰：日有三照，月有三移。日月出於束而光耀於西，則西方白虎金德之正熙，入於玄冥之內，化而為六戊。日月之於西而光耀於束，則東方青龍木德之正熙，入於玄冥之內，化而為六己。日月當於午而光耀於北，則南方朱雀火德之正炁入於玄冥之內，就土成形，化為黑鉛，常居天地杳冥之先，為天地萬彙之根本。○《參同契》曰：日潛道而況彩，月施德以舒光，日受月化，體不虧傷。修丹之士，苟能明復詬爻符升降運用，則金丹無不成之理也。○無名子曰：四象交加戊己，中而結真一之精，得此真精一粒，服餌之後，卻運火始自復卦子時起首，進陽火，至午時詬卦，進陰符。復娠是陰陽首卦，即冬夏二節之至也，陰符陽火自此起首，抽添運用，一一依法，不令差殊，孰謂金丹之事
　　不成耶？
　　十九
　　西山白虎正猖狂，東海青龍不可當。兩獸捉來令死鬥，鍊成一塊紫金霜。
　　葉士表曰：鉛象金水虎者，況而在下者也，汞象木火龍者，浮而在上者也。二物相擒制伏，則化為紫金丹藥也。兩獸者，龍虎也。
　　二十
　　華嶽山頭雄虎嘯，扶桑海底牝龍吟。
　　葉士表曰；華嶽，西方也，扶桑，束方也。虎龍各自其所生之鄉而動也。○袁公輔曰：華嶽，雄虎，陰中陽也。扶桑，牝龍，陽中陰也。《參同契》曰：坎離精光，陽戊陰已，兩土合圭，黃道通理。
　　黃婆自解相媒合，遣作夫妻共一心。
　　葉士表曰：黃婆，戊己也，能使龍虎配合而為夫妻也。《古文龍虎經》曰：土居官中，籠罩四方，三光合度，以至太平。
　　二十一
　　月纔天際半輸明，早有龍吟虎嘯聲。
　　袁公輔曰：月至上弦，金水各半，為陰陽兩停之時其中已龍吟虎嘯也。
　　便好用心修二八，一時辰內管丹成。
　　袁公輔曰：既官上弦，又須待下弦，方合二八一斤之數。○《參同契》曰：上弦兌數八，下弦數亦八，兩弦合其精，乾坤體乃成。便宜則而修之，金丹之妙，不在三年九載之遙，於一時之內便見玄珠形兆矣。是宜古仙上聖促於一時之問者，此之謂也。○無名子曰：月之半輪者，一八之數也，仙翁指示龍虎皆一八之數，合成二八也，此時水源至清，有熙無質也。一年之中止有一日，一日之中止有一時，一時之中分為六候，下工不出兩侯，立得金丹一粒服餌。餘四候別有妙用，此皆天機，仙翁不敢成文漏露，但寓意在篇中，混而言之日．．一時辰內管丹成。
　　二十二
　　先且觀天明五賊，次須察地以安民。民安國富方求戰，戰罷方能見聖君。
　　《陰符經》曰：觀天之道，執天之行盡矣。天有五賊，見之者昌，五賊者，在天為五星，在人為五行，謂之賊者，隱顯莫測也。若能明此五者，可以奪天地造化之妙。土地者，自己也。民者，身中之神也。神安則氣血和平，然後行功進火，以戰陰鬼，陰鬼退則我身帝王，無為安逸也。《參同契》曰：帝王永御，千秋常存。○無名子曰：國者身也，民者精熙也。民為邦本，本固邦寧，邦苟無君，則民何歸，君苟無臣，則國罔治。是以聖人以丹為君，以火為臣、丹火相須，君臣慶會，則天下太平治，精民安樂，則一身之國富矣。
　　二十三
　　用將須分左右軍，饒他為主我為賓。大凡臨陣休輕敵，恐喪吾家無價珍。
　　葉士表曰：此論二物交感，如用將分其左右主客，以真鉛為主，於內運離汞，自外而入也。老子曰：禍莫大於輕敵，輕敵則喪吾家之寶。此言運火抽添不可不慎也。○袁公輔曰：此一章真人以用將主賓為戒為喻，將之用兵，苟不分為行陣，紛亂無統紀，分一軍為左右者，然後可以教陣而取勝。本以陰陽二者為喻，'’不復更為五軍之文，苟兩軍不一，叉致敗蛆矣。客之見主，當容貌端莊，進止恭肅，故能致主人之尊禮。若舉措倉惶，語言錯雜，則鈴為所鄙矣。運火亦然，從其在彼者為主，我為賓客，但符火不失其節，陰陽不致於偏，安神定息，一念不起，綿綿若存，用之不勤而已，又奚致於喪失耶？○無名子曰：此篇明火候作用也。將者，火也，左為文火，右為武火。夫運火，自子至巳六辰為陽，象春夏發生之德，故文火居左，謂之陽火；自午至亥六辰為陰，象秋冬肅殺之刑，故武火居右，謂之陰符。火，主為陽而雄，好爭，賓為陰而雌，好靜。饒他為主我為賓，即是守雌而不雄，持靜而不爭，此慮險防危之意也。喻如賓之見主，進退恭饉，而不敢妄動也。夫運火者先定刻漏，以分子午，次接陰陽，以為化基。般六十四卦於陰符，鼓二十四氣於陽火，天關在手，地軸形心，曰七十二候之要津，鑽歸鼎內，奪三千六百之正氣二輻嗅胎中，謹戒抽添，精專運用，慮其危，防其險，不使一項刻參差，分毫差武，故得外接陰陽之電符，內生真一之體。苟或運心不饉，騙節候差殊，即妮女逃亡，靈胎不結，而還丹無價之寶失矣。
　　二十四
　　木生於火本藏鋒，不會鑽研莫強攻。禍發只因斯害己，要須制伏覓金翁。
　　葉士表曰：此言自鉛取汞也。汞藏鉛中不見其形，如火生於木，不見其.明也。若不得抽添之法，莫強攻取，恐有害也。蓋禍息之發，綠火候不慎，要須得金母在內，然後汞見鉛伏，若無其主汞復何求。○袁公輔曰：木中生火，蓋木得火而旺，為木之精魂，本以藏其銳，不歡發見於外，苟有所動，則反為木之所焚矣。可《陰符經》曰：火生於木，禍發鈴剋；奸生於國，時動鈴潰。知之修鍊，謂之聖人。欲得木之鎮靜，須假金以伐之。《參同契》曰：金伐木榮是也。
　　二十五
　　金翁本是東家子，送向西鄰寄體生。
　　葉士表曰：金翁，鉛也。鉛乃白金之母，始因汞凝結而成，故日束家子也。以五行言之，金受胎於卯。西鄰者，月三日生魄於西方也。○無名子個：青龍白虎，俱是真一之精，變為二物，分位束西，實同出而異名也。真一精屬汞，汞為龍，在束。白
　　虎本是真一精之子，寄體西方也。認得喚來歸舍養，配將詫女作親情。葉士表曰：知鉛因汞所產，藏於中官，復運靈汞入而配合也。
　　二十六
　　詫女游從自有方，前行須短退須長。
　　葉士表曰：此言真汞隨太陰而生，自有方位須索也。短，陰爻也，長，陽爻也。午前索陰而為陽，午後索陽而為陰，如坤化為復，乾化為娠之類是也。○袁公輔曰：妮女，木汞也，而與之游從者，乃太陰，言汞隨太陰而生，自有方位，自三日月現庚·方，至上弦初八，只居于五六日之閒，豈非前行須短乎？，復自十五至細二十三下弦，卻乃在八九日之後，豈非退行須長乎？前而短，退而長，陽而陰，陰而陽，如此方能生生不窮。真人種種開說，只是論一中字。○無名子曰：妮女，汞也，謂之汞火。游從有方者，前行是外藥作用，一時中用兩候，故云須短，後行是內藥作用，一時中用四侯，故云須長。有此兩用，故曰自有方．。聖人下工鍊金丹之初，運汞火不出半箇時辰，立得真一之精，大如黍米者吞服，故日前行須短也。及乎服丹之後，又運己汞火，卻有十月之功，故曰後須長也。
　　歸來卻人黃婆會，嫁箇金前作老郎。
　　葉士表曰：靈汞游從上下，歸於中官，與鉛配合，亦結為鉛。○袁公補曰．．一月數終，復歸于坤。嫁箇金翁者，言陰汞又來，隨陽鉛生沒，循環無窮也。王道云：開闢已來，循環無端，可謂老郎矣。
　　二十七
　　縱識朱砂及黑鉛，不知火候也如閑心大都全藉維持力，毫髮差殊不作丹。
　　葉士表曰：雖知朱砂產汞，黑鉛生銀，不知火候，亦不能生成造化。蓋元精者，鼎中神靈真精，天地之炁，視之不見，搏之不得，而能港隨化機，生成萬物。既杳冥之難測，叉立符證以則之，倘或汞鉛不定，分兩違則，剛柔亢行，不相投入，則丹不成矣。故真一子曰：或陽火過刻，水旱不調，則凝冬變為大暑。或陰符失節，寒暖相侵，則盛夏反為濃霜。金官既砂汞之不萌，一鼎則蟲螟互起，大則山崩地圯，金虎與木龍沸騰，小則雨暴風飄，坎男共離女奔逸，以此觀之，縱識鉛汞二物，不曉火候，亦徒然耳。○王道曰：金液神丹全在火候，火是藥之父母，藥是火之子孫。○魏師吕曰：夫能盡性命之道者，無出於黃帝金丹。金丹之妙，在乎火記，火記之妙，象乎坎離相交而生變化神明也。是知鉛汞非火候不能成丹明矣。昔崔翁授呂真人以《天元入藥鏡》，是鈴令究其火功，學者當宜盡心。
　　二十八
　　契論經歌講至真，不將火候著於文。要知口訣通玄處，須共神仙子細論。
　　道光禪師曰：聖人傳藥不傳火，從來火候少人知，莫將大道為兒戲，須共神仙子細推。是知火侯非遇至人。傳心授，不可曉會。○無名子曰：火記六百篇，篇篇相似，出入貫穿，與天合度。天之所祕，聖莫傳之，遭遇尊師，勿自鹵莽。
　　二十九
　　八月十五飯蟾輝，正是金精壯盛時。若到一陽來起復，便堪進火莫延遲。
　　葉士表曰：太陰月月圓滿，惟八月十五最明者，太陰極也。月為金，金旺於酉，陰極陽生，故久進火也，象日中亥末子初之時。世人以八月十五取圭丹者，非也。○袁公輔曰：丹為金，金旺於酉，故至八月十五乃金水旺盛之時，為最明也。天下之理，盛叉有衰，陽鈴有陰，至十月坤卦，陰符將盡，緣陰無可絕之理，陽將生焉。冬至起復卦，故又進火循環，接一年之候也。丹道亦然，若能準乾坤陰陽相代之理修之，無不成者。亥上見六，乃十月老陰之位，陰氣至此方極。六者，陰數也，且乾坤為陰陽造化之主，故七汨來復也。建子之月，天輪左轉，地軸右旋，炁交感，生於萬物，明年冬至，各反其本。故二炁言之，則是陽進而陰退也。夏至陽氣復於巳，冬至陰氣復於亥，故謂之反本。
　　三十
　　一陽纔動作丹時，鉛鼎溫溫照幌帷。受氣之初容易識，抽添運用且防危。
　　葉士表曰：中冬至，乃夜半子時也。真鉛，鼎室之中陽炁隨陽而長溫溫然如燈光透於帷幌之問也。受氣之初者，言其所稟也，如金胎於卯，木胎於酉，火胎於子，水土胎於午。此雖易知，其抽添運用不可不慎也。○袁公輔曰：此言下手工夫也。受氣之初，其得甚易，而抽添運用，有安有危，不可不慎也。《參同契》曰：立表以為範，占候定吉凶，發號順時令，勿失爻動時。○無名子曰：一陽子時造丹鼎內真鉛被火鍛鍊，光透簾幃。一時中得之甚易，及乎在內卻有十月之功，運用抽添，防危度險也。
　　三十－
　　玄珠有象逐陽生，陽極陰消漸剝形。十月霜飛丹始熟，想時神鬼也須驚。
　　葉士表曰：玄珠者，汞也，隨陽熙而生，如月假日而明也。陽盛則陰熙剝滅。十月者，言丹藥在鼎，如子在胞，待其數足，熟則體化純·陽，鬼神驚伏。《參同契》曰：類如雞子，黑白相扶，縱橫一寸，以為始初，四支五臟，筋骨乃相，涉歷十月，脫出其胞。
　　三十二
　　前弦之後後弦前，藥味平平氣象全。採得歸來鑪裹鍛，鍛成溫養似烹鮮。
　　葉士表曰：前弦之後，後弦之前，桂魄澄滿之時也，當此時，藥熙平和，氣象全足，下工探鍊，而後溫養。烹鮮者，言如治小魚也，進火不可有太過不及之息，亦不可撓之，當任其自然而熟。老子曰：治大國，若烹小鮮是也。○袁公輔曰：前弦之後，後弦之前，乃十五也，此時桂魄澄滿，氣象全足，若人能依法太陰，自立神鼎修鍊一體無異也。蓋太陰自坤變震兌而至乾陽，亦是溫養而來，自柔至剛也。進火之法，如煮小魚相似，苟或火盛，則太剛而易炊，火緩則太柔而不能熟。溫養者，火力有節也。○無名子曰：初八日二陽生，名兌卦，此時魄中魂半，其平如繩，故日上弦。前屬陽，其後屬陰，陰中半陽，得水中之金八兩，其味平平，其氣象全。至十五日三湯以備，象乾卦，此時陰魄之水消盡，陽魂之金盈輪，是以團圓，純陽無陰，故曰望也。夫陽極則生陰，故十六日純陽輪中生一陰，象巽卦，漸漸缺，至二十三日二陰生，象艮卦，此時魂中魄半，其平如繩，故日下弦。此弦之前屬陰，其後屬陽，陽中陰半，得金中之水半斤，其味平平，其氣象全。故聖人喻此二八，歸造化鑪中烹鍛，真一之炁，變成一粒吞歸五內，又別運既望之火，烹煎而成金液還丹也。
　　修真十書悟真篇卷之二十七竟
　　修真十書悟真篇卷之二十八
　　絕句下
　　三十三
　　長男乍飲西方水，少女初開北地花。若使青娥相見後，一時關鎖住黃家。
　　葉士表曰：此論火侯也。震為長男，兌為少女。巽為長女，屬木，日青娥，艮坤屬土，為黃家也。言震一變為兌，神水生也，兌一變為乾，金花凝也，乾一變為巽，自巽一陰生其藥，皆含護於中宮也。○《參同契》曰：三日震動，八日兌行，三五德就，乾體乃成。巽繼其統，固濟探時，艮生進止，不得喻時。六五坤承，清恬終始，輕春眾子，世為類母。○袁公輔曰：長男，震卯也，為太陽。少女，兌酉也，為太陰。乍與初，皆始也，太陽自初一日入酉，初三日太陰便生纖魄。北地花者，乃自陰而生陽也，震一變為兌，二變為乾，兌乾皆屬金，故三日為金花初開。青娥，木汞也，至十五圓照甲方，若太陰與甲相見之後，自此從乾變巽，復歸坤位也。真人以此喻鼎中當金水壯盛之時，正陰陽兩停之際，便宜則而象之關防羅網，使真汞無所逃遺，一時之內可立就也。正如上文云：便好用工修二八，一時辰內管丹成。
　　三十四
　　兔雞之月及其時，刑德臨門藥象之。到此金砂須沐浴，若還加火必傾危。
　　葉士表曰：卯酉，二八門，日月出沒之所。卯為刑，刑主殺，蓋四陽之位，陰不勝陽，陰道將離，故陽道隨陰而落，象金砂落在胞中也。酉為德，二主生，蓋四陰之位陽不勝陰，陽道將離，故陰氣隨陽而落，象金水滋液於鼎內，故《參同契》曰：二月榆死，八月麥生，當此之時，住火忽符也。○袁公輔曰：日月至卯酉二月，正刑德臨門之時，卯酉為日月出入之門，謂至本位也。豈非及時乎？日主刑殺，月主德生，二月榆死，陽中有陰，八月麥生，陰中有陽。故太陰之魄象之。謂上下兩弦，金水炁停，到此金砂陰汞居三陰三陽之際，故沐浴也，如人休沐。火主動，倘有所動，叉致傾危矣。○無名子曰：兔二月為德，雞八月為刑，此兩月號．為沐浴，當罷火，若進加火，爻反政傾危矣。魏真人《鼎器歌》曰：首尾武，中問文。言火侯首尾也，當晦朔用武火，中問當月望金水逾盈之際，須防變護失，故用文火也。
　　三十五
　　日月三旬一遇逢，以時易日法神功。
　　葉士表曰：一年有三百六十日，一月有三百六十時，真人以時易日，法天地之神功也。日月一月一交會，此則一日一交會也，蓋神也者，不疾而速，不行而至。○無名子日：太陰太陽一日一次相交，聖人則之，故移一月之侯在一日之中，又移一日之候分在一時辰之內，般運符火，守城則沐浴罷功，野戰則龍虎交合，抽添進退，知吉知凶，慮險防危，無忽無怠，故得靈砂凝結也。
　　守城野戰知凶吉，增和靈砂滿鼎紅。
　　葉士表曰：守城者，退火守藥也。野戰者，進火探藥也。修丹之士能審察進退，知其吉凶，則丹熙不耗，日盛一日也。○袁公輔曰：守城者，靜也，野戰者，動也。故吉凶常存於動靜之問。運符火之士，能知吉凶動靜之理，則鼎內靈砂安得不成丹哉？○無名子曰：苟或陰陽‘錯亂，日月垂戾，外火雖動而行，內符閉息不應。有道之士進火退火，知吉知凶，旋斗歷箕，暗合天度，自然靈胎密運，神鼎增輝。
　　三十六
　　否泰纔交萬物盈，屯蒙二卦受生成。箇中得意休求象，若究旱爻饅役情。
　　葉士表曰：否泰，陰陽等也。屯蒙，六十卦符火之首也。朝屯暮蒙，日用兩卦，兩卦計十二爻，以應十二時，舉一以為例也。當陰陽兩平之時，真熙盈滿，屯蒙二卦生成藥物。聖人以卦符為則，不泥乎爻象也。○袁公輔曰：天地之熙，一交則萬物豐盈，屯蒙為六十卦符火之首，屯蒙受卦，便稟生成。真一子曰：立創鼎器，運動天機，初則全無形質，一如鴻濛之中，既經起火，運符便應，元年滋產，日居月諸，龍虎體就是也。苟於此中得其幽玄，不鈴泥易求象索爻，徒勞神思耳。○無名子曰：陽熙到天地之中，陰陽相半，不寒不熱而溫，故為泰卦，亦如月之上弦氣候也。此時陰陽二無自然相合，故聖人於此不進火候，謂之沐浴。至陰降天地之中，陰陽相半，不熱不寒而凍，故為否卦，亦如月之下弦熙侯也。此時陰陽二炁自然相交，聖人不進火候，亦謂之沐浴也。若能於屯蒙否泰四卦中得意，何鈴究拿爻而勞心役思哉？
　　三十七
　　卦中設象本儀形，得象忘言意自明。後世迷徒惟泥象，卻行卦黑望飛昇。
　　葉士表曰：聖人立卦設象，顯造化萬物之理，學者得象忘言可也。鍾離先生詩曰：大道安能以語通，伯陽假易作參同，後人不識神仙喻，執著荃蹄便下功。○袁公輔曰：聖人作易畫卦，設三百八十四爻，顯造化萬物之理，學者得象忘言可矣，苟迷執爻象，望卦以飛昇，不亦遠乎？
　　三十八
　　天地盈虛自有時，審觀消息始知機。由來庚甲申明令，殺盡三尸道可期。
　　葉士表曰：盈與息，陰化為陽也；虛與消，陽化為陰也。二者各有其時，人能審觀消息盈虛之理，始知造化之機矣。庚甲者，三日月出於庚子，五月滿於甲，當此之時，探藥進火，如人君申明號令，以殺伐陰鬼，真道可期也。○無名子曰：純陰坤卦，凍變為寒，日冬，萬物收藏之時，故曰虛也，天地盈虛，因月而見，月從日生，初三日震庚生形，初八日兌丁上弦，十五日乾甲圓滿天地，盈之時也。十六日巽辛受統，二十三日艮丙下弦，三十日坤乙消滅天地，虧之時也。
　　三十九
　　要得谷神長不死，須憑玄牝立根基。
　　葉士表曰：人抱真一之熙，如谷函至虛之神，雖日無形，扣之則應，若欲真無不絕，當以玄牝為根基也。玄牝者，陰陽門戶，天地之根也。真精既返黃金室，一顆靈光永不離。葉士表曰；玄牝之官，即中官也，中藏真一之炁，生金精也。真熙生產金精，復還其室，則靈光不離於己。靈光，神也。積精生神，世人泄之於外，所以精竭人亡也。○無名子曰：金精，乃華池中神水之真金也，又名金胎。神室，乃丹田混元官，中有真一之精，在天為天一之水。
　　四十
　　玄牝之門世罕知，休將口鼻妄施為。饒君吐納經千載，爭得金烏栩兔兒。
　　葉士表日：此一篇論根蒂也。老子曰：谷神不死，是謂玄牝，玄牝之門，是謂天地根。世人見門一字，遂尋其穴，有以口鼻為之，有以舌下兩竅為之，有以兩勝為之，有以男女為之。蓋門者，出入之謂也，人原父母一點精黑，先結為丹元，然後生五臟六腑，兩腎中問，混元一穴是也，真無從此而出，及其生藥，又流入於此。《龍虎上經》曰：徑寸之質以混三才。《參同契》曰：縱橫一寸，以為始初。○袁公輔日：玄牝之門者，日月出入之門也。世罕有知者，若能知之，則會合陰陽，不為難耳。○無名子曰：玄牝之門，為天地根葉，文叔誤指為兩腎中問混元一穴，殊不知玄牝二物，若無此二物，安能有萬物哉？故內外二丹從此而出，聖人秘之，號日偃月鑪，懸胎鼎是也。金烏，金丹也，金丹制己汞，如描搏鼠，如鷹捐兔，不能逃走矣。
　　四十一
　　異名同出少人知，兩者玄玄是要機。保命全形明損益，紫金丹藥最靈奇。
　　葉士表曰：老子云，此兩者同出而異名，蓋論大道有無之體。有人借亂此以論鉛汞二物，鉛生汞，汞生鉛，是異名而同出也，可以保命，可以全形，人當明其損益也。不明者泄之於外，故有所損。明者寶於內，故有所益。
　　四十二
　　始之有作無人見，及至無為眾始知。但見無為為要道，豈知有作是根基。
　　葉士表日：有作者推排符火，烹鍊丹藥，無為者形神俱妙，與道合真。○袁公輔曰：始之有作者推排符火，烹鍊丹藥，豈人之所見者，及至於無為之地，謂形神俱妙，與道合真也，眾始知駭也，但見無為為道之要妙，豈知有作實道之根基也歟？
　　四十三
　　黑中有白為丹母，雄裹藏雌是聖胎。
　　葉士表曰：黑中有白，鉛內產銀，鉛為丹之母也。雄裹藏雌，砂中有汞，汞為胎中之子也。○袁公輔曰：黑中有白，陰中陽也。雄裹藏雌，陽中陰也。只此便是丹母聖胎可以養育生成。老子云：知其雄，守其雌，為天下谿。常德不離，復歸於嬰兒，知其白，守其黑，為天下式。常德不武，復歸於無極是也。○無名子日：腎色黑，故象黑鉛，鉛中產銀。心色赤，故象丹砂，砂中有汞。
　　太一在鑪宜守慎，三田聚寶應三台。
　　葉士表曰：太一，含真之熙也，守而慎之，恐走失也。上田泥丸，中田絳官，下田丹室。積聚其藥，三田充滿，如天有三台之星也。○袁公輔日：太一在鑪者，如天地鴻濛之初，又如子在母胞，相似庶幾可以慎守不致走失。三田寶聚，言兩土合圭而化真金，如北斗之有三台星也。
　　四十四
　　恍惚之中尋有象，杳冥之內覓真精。有無從此自相入，未見如何想得成。
　　葉士表曰：老子云，恍兮惚，其中有物，杳兮冥，其中有精。恍惚，陽之體；杳冥，陰之體。言二者生產丹藥，非存想所能成也。有者坎之中爻，無者離之中爻，取將坎位中心實，點化離官腹裹陰，此有無相入也。四十五四象會時玄體就，五行全處紫金明。脫胎入口通身聖，無限龍神盡失驚。葉士表曰：脫胎入口者，數足成丹，飛上天谷，降落口中也。○袁公輔曰：四象五行之炁全聚，則玄體就而紫金明。真一子以謂火運四時五行之熙，以資奉神胎是也。脫胎者，謂跡歷十月，脫出其胞也。入口者，·如吕真人云：當時自飲刀圭之類。身通聖者，形神俱妙，與道合真也。當此之時，龍神豈不驚伏耶？
　　四十六
　　華池飲罷月凝輝，跨箇金龍訪紫微。
　　葉士表曰：華池，混元丹鼎也，藥本太陰之熙，聚於丹鼎，如月之凝輝也。跨箇金龍，言脫胎神化，飛昇而朝紫微也。從此眾仙相識後，海潮陵谷任遷移。葉士表日：此言通身聖也。
　　四十七
　　要知金液還丹法，須向家園下種栽。不假吹噓并著力，自然丹熟脫真胎。
　　葉士表曰：家園，自己也。先得真鉛藥母，為種於內，然後用天地自然之數，生產靈汞，結成真胎也。○袁公輔曰：金液還丹，非丹電外藥可成，蓋自己也。吕真人曰：七返還丹，在人先須鍊己待時是也。須得真鉛藥母為種於內，然後用天然真火烹鍊，生產靈汞結成真胎也。
　　四十八
　　徒施巧偽為功力，認取他家不死方。壺內旋添留命酒，鼎中收取返魂漿。
　　葉士表曰：此藥可以返人之魂、留人之命也。○袁公輔曰：護施姦巧詐偽之衍，法丹道愈遠而有真不死之方，須細認也。酒與漿，乃鼎中之金水，可以返魂奪命也。
　　四十九
　　雪山一味好醞酬，傾人束陽造化鑪。若過崑崙西北去，張騫方得見麻姑。
　　葉士表曰：白色言其色，醞酬言其味。自泥丸降而傾入陽鑪之中，造化也，若過自崑崙，然後匹配，如古張騫乘搓自黃河逆上，至天河女宿之度矣。西北，天門也。○袁公輔曰：此言西方金水投束方木火，陰取陽也。若復自乾坎西北而去，則陽後見陰也。本是金生水，木生火，如三五一生成之數，聚集於中官戊己之位便是，今如此論者，正合逆為丹用之旨。
　　五十
　　不識陽精及主賓，知他那箇是疏親。
　　房中空閉尾閒穴，恨殺閻浮多少人。葉士表曰：陽精，太陽流珠也。主賓，鉛汞也。疏者可去，親者可學也。學道者既不識陽精及為主為賓者，又奚知何者可疏何者可親哉？及有流入於三峰御女之衛，傳習不絕，往往至死而不悟邪正，烏可不辨邪？鍾離先生曰：修真不識祖來根，錯用身心向外尋，堪歎三峰黃谷子，浮生侯殺幾多人。○無名子曰：陽精是真一之精。至陽之黑，號曰陽丹。己之真熙屬陰，為一身之主，以養百骸。及陽丹自外來，以制己之陰汞，即是陽丹反為主，而己汞反為賓矣。二物相戀結為金砂，自然不飛不走，然後加火鍛成金液還丹也。故陽丹在外，謂之疏，己之陰熙在內，謂之親，反此親疏，以定賓主，即道成矣。
　　五十一
　　萬物芸芸各返根，返根復命即長存。知常返本人難會，妄作招凶眾所聞。
　　袁公輔曰：萬物之滋茂，與夫草木之生植，未有不返其根者，苟或不然，何以能凋發榮枯乎？人能返本還元，即長存矣。葉文叔曰：常者，自然也。老子曰；不能常，妄作凶。
　　五十二
　　歐冷親傳鑄劍方，莫耶金水配柔剛。鍊成便會知人意，萬里誅妖一電光。
　　葉士表曰：歐治合和金水，配合柔剛，鑄成寶劍。真人喻修丹之士亦以金水合和也。丹成逆知＇未來，邪不能近也。○袁公輔曰：右一章，真人以歐冶鑄劍為喻，予之鑄劍也，合和金水，配匹柔剛，鍊成堅利，飛以擊物，莫不吹毛斷鐵。修丹亦以金水和合，丹成逆知未來，飛騰變化，無不如意，故能掃蕩妖氛，雖千里之遙，如一電光之頃也。
　　五十三
　　敲竹喚龜吞玉芝，鼓琴招鳳飲刀圭。近來透體金光現，不與常人話此規。
　　葉士表曰：敲竹，息氣也。黑龜，水也。鼓琴，運兩弦也。赤鳳，火也。息一氣起水以吞玉芝，運兩弦起火以飲刀圭，丹成則金光透體，此法難與常人說也。玉芝即玉液也，刀圭者，二土為圭，即坎離之戊己，刀者言二物皆為金耳。○無名子曰：敲竹，乃兩物相擊之義。鼓琴，乃正音聲詩和之義。龍之弦熙日玉芝，虎之弦熙日刀圭。此言龍虎相交，擊而結為夫婦，如琴瑟之諧和也。鳳者南方朱雀也。龍虎二物相交，鍊成金丹，即時探取，餌歸丹田，制以陰汞，然後虛心運火，忘情諧和，運陰陽合乎呼吸，以呼吸用神氣，以神氣取水火，以水火鍊胎息，胎息綿綿，游泳坎離，坎離交媾而生金液也。凡運火之際，忽覺夾脊｀真黑上沖泥丸，瀝瀝然有聲從，頭似有物觸上腦，須突，如雞卯顆顆自將下重樓，如汞酥香甜，甘美之味無比。覺有此狀，乃得金液還丹。徐徐嚥歸丹田，常常不絕，五臟清虛，閉目內
　　觀，臟腑歷歷如照燭。然以有萬道金光出體，盤旋罩身也。
　　五十四
　　藥逢氣類方成象，道合希夷即自然。
　　一粒金丹吞入腹，始知我命不由天。袁公輔曰：月因日以能明，故道自希夷中得之。
　　五十五
　　赫赤金丹一日成，古仙垂語實堪聽。若言九載三年者，盡是推延款日程。
　　真一子曰：日服一粒，狀如黍米，則知一日有一日之丹也。譬如今人服藥，但久而見功也。○袁公輔曰；金丹之道，苟傳得其真，識虎龍之交差媾，曉火候之抽添，二物俱備分毫不則一日之內便政赫然。故彭真人云：一日可以奪四千二百二十年天地正熙。此古仙實語，審詳不誑。若真信旁門之衍，雖積累歲月，終不能成也。○無名子曰；金丹大藥，下工不逾半箇時辰，立心服餌，而此言一日者，促一年熙候於一日之中也。復以一日作用，移在一箇時辰之內，故通言一日也。
　　五十六
　　大藥修之有易難，也知由我亦由天。若非積行施功德，動有群魔作障綠。
　　葉士表日：易者，言事之在難，難者，官成之在．天。古之神仙，爻有大施功德，然後可成也。
　　五十七
　　三才相盜食其時，此是神仙道德機。萬化既安諸慮息，百骸俱理證無為。
　　《陰符經》曰：天地，萬物之盜。萬物，天之盜。人，萬物之盜。三盜既宜，三才既變，故日：食其時，百骸理，動其機，萬化安。
　　五十八
　　陰符寶字逾三百，道德靈文止五千。
　　今古上仙無限數，盡於此處達真詮。袁公輔日：陰符道理，乃黃老所撰，傳留後世，其玄奧細微之旨，備寫於中，自時厭後，超几達聖，奚皆不出於《陰符》《道德》之旨也。
　　五十九
　　饒君聰慧過顏閔，不遇師傳莫強猜。只為丹經無口訣，教君何處結靈胎。
　　袁公輔曰：千經萬論，止載修丹事理，至於下手結交，火侯幽微，非遇師親授，縱才過顏閔，則不可曉。平叔既序云：藥物火候細微，無不悉備，好事者尋文辭義，豈須區區口授。今反此而言者，欲人之不敢輕議也。
　　六十
　　了了心猿方寸機，三千功行與天齊。自然有鼎烹龍虎，何必擔家戀子妻。
　　袁公輔曰：神室者，聰明之符，為丹之樞轄，縱廣一寸，為一身之主。喻之為猿者，蓋跳躍難馴之物。修丹之士已能調伏，潛符天地混沌之理，又須待功行滿足，方能沖舉，壽與天齊也。今人不知自己之內有混元丹鼎，可以烹鍊真鉛真汞，而擔戀妻兄，汨沒嗜慾，可哀也哉。
　　六十－
　　未鍊還丹須急鍊，鍊了還須知止足。若也持盈未已心，不兔一朝遭殆辱。
　　袁公輔日：金液還丹之未鍊，是為愚癡。若鍊而不知止，則反傷其丹。故鍾離詩日：藥熟不須行火候，更行火候叉傷丹。
　　六十二
　　須將死戶為生戶，莫執生門號死門。若會殺機明返覆，始知害裹卻生恩。
　　袁公輔曰：人知生爻有死，不知死有可逃之理，往往背生而趨死，樂而不悔。《度人經》云：鬼道樂兮當人生門，若能轉生殺之機，明返覆之理，則死可返生也。《陰符經》曰：生者死之根，死者生之根，恩生於害，害生於恩是也。
　　六十三
　　禍福由來互倚伏，還如影響相隨逐。若能轉此生殺機，返掌之問災變福。
　　袁公輔曰：陽生而陰殺，陽屬木，木中藏火。陰屬金，金中生水。舉世孰不知金能剋木、水能剋火？殺盡世人，人無機變，殊不知禍兮福所倚，福兮禍所伏，如影響之相逐也。人能會此，轉生殺之機，則一返掌閒，災可成福，死可逃生，言其易也。《陰符經》曰：相生相殺，道之理也。
　　六十四
　　修行混俗且和光，圓即圓兮方即方。顯晦逆從人莫測，教人爭得見行藏。
　　老子曰：和其光，同其塵。《易》曰：和同天人之際，實修行之祕要也。隨方則方，隨圓則圓，即孟子所謂性猶水也，次諸束方則束流，次諸西方則西流之意。晦與顯，逆與順，皆不可得而測識，又豈能得見其行藏哉？
　　又絕句五首
　　一
　　饒君了悟真如性，未免拋身卻入身。何似更兼修大藥，頓超無漏作真人。魏師吕《先天大學書》云：易日乾坤變化，各正性命。夫變化之道性，自無中而有，叉藉命為體。命自有中，而無爻以性為用。性因情亂，命逐色衰，命盛則神全而性昌，命衰則性弱而神昏。夫性者，道也。神者，用也，靜也，陽中之陰也。命者，生也，體也，動也。陰中之陽也。斯二者相需之不可闕，故孤陽不立，獨陰不成，體用雙全，方為妙道。吕真人云：了明空性不修丹，萬劫陰靈難入聖。竇真人日：參禪盡欲言問悟，見性寧知夢裹非，恰似狂猿勞水月，如何捉得月光歸是也。
　　二
　　投胎奪舍及移居，舊住名為四果徒。若解降龍並伏虎，真金起屋幾時枯。
　　三
　　鑑形閉氣思神法，初出艱難後坦途。倏忽雖能遊萬國，奈何棄舊卻移居。
　　右二章之義，即平叔所謂推閉息一法，若動而行之，則可以入定出神。
　　奈何精神屬陰，宅舍難固，及常常用遷徙之法，又豈能回陽換骨，白日而登天者。
　　四
　　釋氏教人修極樂，亦綠極樂是金方。大都色相惟玆實，餘二非真饅度量。
　　釋氏修西方，即金丹也，雖以寂滅為要，未嘗不由金華而至也，不然何以謂之大覺？《金仙經》曰：如來成道本金華，生自王官勇出家。委命假言身餵虎，遺形借喻膝穿芽。後之禪柄止以空寂為要，曾不知金華之義，惟傅大士得之，曰：希有希有，佛妙理極。泥丸云：阿降伏，住降伏，住阿難是也。昔龍女頓悟心珠，便登佛位，乃此法也。平叔曰：若修行之人厭此幻相，不能修金丹，便欲直趣如來真空，湛然常寂，此為究竟涅槃三昧，則斯之身相，斯之語言，皆非所取也。
　　五
　　俗語常言合聖道，宜向其中細尋討。能將日用顛倒求，天地塵沙盡成寶。
　　欲語常言，暗合聖道，故道常在日用之問，而人由之而不知也。
　　五言
　　女子著青衣，郎君披素練。
　　葉士表曰：離女，木汞也，坎男，白金也。○袁公輔曰：女子，陰也，青衣，陽也，陰中之陽也。郎君，陽也，素練，陰也，陽中之陰也。二物相需為用。見之不可用，用之不可見。葉士表日：泄之於外者，既不可得而用也，用之於內者，其可得而見耶？○無名子曰：有質可見者，後天查滓之類也。無形而不可見者，二物初弦之熙也。故雖不可見而可用也。
　　恍惚裹相逢，杳冥中有變。
　　葉士表曰：二熙氤氳而成變化也。
　　一霎火焰飛，真人自出現。
　　葉士表曰：拿陰剝盡，丹化為陽，則陽神出入也。○吕真人曰：九年火候真經過，忽爾天門頂中破，真人出現大神通，從此天仙可相賀是也。
　　修真十書悟真篇卷之二十八竟
　　修真十書悟真篇卷之二十九
　　西江月
　　真人曰：西者金之方，江者水之體，月者藥之
　　一
　　內藥還如外藥，內通外亦須通。丹頭和合類相同，溫養萬般作用。
　　袁公輔曰：內外之藥一同，欲知內藥，先知外藥也。內外之藥，皆用鉛汞為丹頭，然溫養之法，有兩般作用也。○真一子曰：未有天地混沌之前，真鉛得一以先形，以漸生天地陰陽五行萬物也。以先天之陽丹，點己之陰汞，立為純陽矣。然後運在一身之內，鍊成金液還丹，以其造化在內，故曰內藥也。內藥十月功圓脫胎，而形化為純陽之炁，然後抱元九載，使熙歸神，以神合道，升入無形。是故內外二藥，皆先天地之無變，豈可以後天地至陰之熙滿，而為內藥耶？夫外藥者，金丹是也，造化在二八鑪中，不生半箇時辰，立得成就。內藥者，金液還丹是也，造化在自己腹內，須十箇月足，方能脫胎神聖。並二藥雖和合丹頭作用之法略同，及其用功火侯，實相遠矣。
　　內有天然真火，鑪中赫赫長紅。外鑪增臧要勤功，妙絕無過真種。
　　袁公輔曰：內藥則以自然真陽之火烹鍊，外藥亦假火候抽添也。真人以外藥竊比於內者，要其實，不若自己之真種子也。○無名子曰：內丹雖有自然真火在土釜之中赫赫長紅，亦須憑外鑪勤功增喊，抽添運用，無令差武，以至於殆也。然內外真火變化無窮者，實藉真鉛之妙絕也。此物偏能擒汞，不使飛走。二藥內外雖異，其用實一道也，所以有內外二藥者，人之一身稟天地秀氣而有生，托陰陽陶鑄而成形，故一形中以精熙為本，神生於氣，氣生於精，然此三者，皆後天地生一之熙，至陰之物也。修真之士，無過冶鍊精熙神三物而已，奈何三物俱後天地生，純陰而無陽，安能形化於純陽，而出乎天地之外耶？真一子日；孤陰不能自產，當探先天之一熙，以真陰真陽二八同類之物，擒在一時辰之內，鍊成一粒至陽之丹，號日真鉛，造化在外，故日外藥。以此陽丹擒己陰汞，猶貓伏鼠。陽丹是天之母熙，己汞乃天之子炁，以母炁伏子黑，豈非同類乎？此造化在內，故日內藥也。○真一子曰：未有天地混沌之前，真鉛得一而生，以所生天地陰陽五行萬物，此證金丹先天地之一熙也。以先天陽丹點己陰汞，化為純陽，更假陰陽符火，運用抽添，十月功足，形化為熙，熙化為神，神與道合而無形，變化不測，故能出乎天地之外，立乎造化之表，提挈天地。陶鑄陰陽而不為陰陽陶鑄者，先天地之一熙使然也。故曰：妙絕無過真種。安可以後天至陰之熙，類而為內藥邪？安可以後天几砂几汞几火滓質之類，而為外藥耶？
　　二
　　此道至神至聖，憂君分薄難消。鉛鼎不終朝，早睹玄珠形兆。
　　真一子曰：立創鼎器，運動天機，則全無形質，一如鴻濛混沌之中，經起火運符，便應元年滋產，此道可謂甚易也。○袁公輔曰：此道神聖，非有福綠者，不可當也。和合鉛氣，又不在一日之內，衹一時之問便見玄珠形兆矣。《參同契》曰：稽古當元皇，關誰建始初。冠婚熙相紐，元年乃牙滋是也。
　　志士若能修鍊，何拘在市居朝。工夫容易藥非遙，說破人須失笑。
　　袁公輔日：有志修鍊之士，若得其法，不拘市朝之問，皆可為之。工夫甚易，藥物未遙，說破無多事也。老子曰：下士聞道，大笑之，不笑不足以為道。
　　三
　　白虎首經至寶，
　　葉士表曰：首者，頭首也。白虎，金調和既初晶也。言金晶自崑崙之上經過，此為至寶，世人以女子天癸為首經，非也。○袁公輔曰：白虎即黑鉛也，中涵真一之水，為天地眾彙之先，經緯萬物，豈非至寶乎？
　　華池神水真金。
　　葉士表曰：華池非口也。几修丹，鼎中有金母。華池亦謂之金胎神室，乃丹田混元之官也，中有真一之精，在天為天一之水。言前金晶乃華池中神水之真金也。故知上善利源深，不比尋常藥品。葉士表曰：老子云，上善若水，此言神水，其源深遠，非泄問尋常之藥可比也。
　　若要修成九轉，先須鍊己持心。依時採取定浮沉，進火須防危甚。
　　葉士表曰：九轉，丹之成也。若欲大丹之成，非鍊己持心，專精政志，則不可也。如此斯可依天地升降，定藥物浮沉，進火探鍊也。火候有進退，抽添有時節。危甚者，恐有走失也。
　　四
　　七返朱砂返本，九還金液還真。休將寅子數坤申，但看五行成準。
　　葉士表日：七返者，火之成數也。九還者，金之成數也。言火汞金鉛返還於元海，謂之七返九還，非如古人以寅至申為七返，自子至甲為九還也。但看五行成數，則知之矣。○無名子曰：天一生水，地六成水，居北，積坎陰之熙為真水，故日六居。地二生火，地七成火，返南孕離熙而生砂，故日七返，言朱砂返本也。天三生木，地八成木，歸束處震位而為汞，故日八歸。地四生金，天九成金，還西主兌位而為金，故曰九還，真體還真也。天五生土，地十成土，居中而變成丹也。故金丹不出五行而成，豈可以寅子數坤申為九還七返耶？
　　本是水銀一味，周流經歷諸辰。陰陽氣足自然靈，出入豈離玄牝？
　　葉士表日：鉛汞本一物耳，鉛生汞，汞化鉛。如兌數七，兌，金也，七則火之成數，是火化為金也。離數九，離，火也，九則金之成數，是金化為火也。周流經歷乎十二辰位，陰陽熙足而成靈藥，出入不離乎玄牝之中也。無名子曰：真一之熙，結而成精，一變而為水，在北，二變而為砂，在南，三變而為汞，在束，四變而為金，在西，五變而為丹，在中。故丹非天地不生，非日月不產，非四時不全，非五行不就，非總數不成。是以褊歷諸辰，陰陽數足，自然通神變化。然其妙用造化，出入不離玄牝之門，真為天地根也。
　　五
　　若要真鉛留汞，親中不離家臣。
　　袁公輔曰：此言非中官金母不可也。鉛，為君為母，汞，為臣為子。
　　木金問隔會無因，須假黃婆媒娉。
　　袁公輔日：金木居束西二位，升降浮沉，互為明暗，自然問隔，無因相會，若欲會合，須坎離中熙升降，然後匹配也。木性愛金順義，金情戀木慈仁。相吞相啖卻相親，始覺男兒有孕。葉士表曰：五行相剋則為夫妻，所以金木相吞相啖，結為靈胎也。蓋子母之黑相戀如此耳。○袁公輔曰：古經云，順則成人逆為丹。用金木相剋，自然之順也。今使木見金，不畏而成順義，金遇木不剋，而為慈仁，蓋其中調和之者，實戊己也。正猶男子懷妊，顛倒之意也。○《大易誌圖》曰；夫修金丹，若無刑剋則藥物不伏，如君令不嚴，則臣下暴亂，是故五行所以相剋。金剋木者，木歸金也。木剋土者，土歸水也。土剋水者，水歸土也。水剋火者，火歸水也。火剋金者，金歸火也。五行十幹云：甲為庚婦，丙作壬妻，他皆倣此。故剋者為妻財諧和之義也。若修至藥，不明五行，不解調和，不知君臣，不得銖兩，枉費金土，虛勞火力也。
　　六
　　二八誰家姥女，九三何處郎君。自稱木液與金精，遇土方成三姓。
　　葉士表日：二八妮女，陰汞也。九三郎君，陽鉛也。言此金鉛木汞遇中央之土，則成三姓也。
　　更假丁公鍛鍊，夫妻始結歡情。
　　葉士表日：言前二物得火烹鍊，然後交結成丹也。河車不敢暫留停，運入崑崙峰頂。葉士表日：河車者，水車也。般運神水，自肘後飛入崑崙。○袁公輔曰：河車者，水火也。言前鉛汞得大烹鍊，不敢留停，復歸太極之始也。○無名子曰：河車左右單關槐鱸各三十六，又雙關槐鱸三十六也。
　　七
　　牛女情綠道合，龜蛇類稟天然。
　　葉士表日：牛女二宿，龜蛇二物，同在一位也，皆北方正熙之物。如鉛汞先於一處，皆天然性情氣類也。○袁公輔日：牛女二宿，以歲周同度為天道之定理，龜蛇二物以熙類相札，亦稟自然之性也。○無名子日：牛女二星，一年一度交合，太陰太陽，一月一度交合，龜蛇二靈，亦以類蟠札，此皆陰陽二氣使之然也。金丹作用，一一如之，蓋真一之熙寶然無形，若不得二八陰陽之弦熙相交，安能降格兆形黍粒者哉？既得此黍粒之丹，吞餌之後，若不得陰陽符火氤氳，安能變而成金液還丹哉？○真一子曰：孤陰不自產，寡陽不自成。須假牝牡二熙，方能有產化之道也。
　　蟾烏遇朔合嬋娟，二氣相資運轉。
　　葉士表曰：日月遇晦朔交合，如鉛汞一日一交，今也二無運轉、未嘗休息。《參同契》曰：晦朔之問，合符行中，混沌鴻濛，牝牡相從，滋液潤澤，施行流通，天地神靈，不可度量利用，安身隱形而藏，始其束北，箕斗之鄉，旋而右轉，嘔輸吐萌，港澤見象，發散精光。此言交合而又運轉也。
　　總是乾坤妙用，誰能達此深淵。陰陽否隔即成愆，怎得天長地遠。
　　葉士表曰：言上陰陽運轉交合，皆乾坤妙用，罕有人能達曉，使天地不運轉，則一黑停積，萬物不生，人若不運轉，則一炁否塞，不產丹藥，豈得與天地同其長久耶？○袁公輔曰：日月遇晦朔交合，故能明照宇宙，二熙往來運轉，循環無窮，皆天地乾坤妙用，孰有達此深機者。陰陽否塞不通，則萬物不生而成亢旱，積陰之咎。人無陰陽運轉，則人氣否塞，不產丹藥，豈得與天地同其長久耶？《參同契》曰：物無陰陽，違天背源，牝雞自卵，其雛不全是也。
　　八
　　雄裹內含雌質，負陰抱卻陽精。兩般和合藥方成，點化魄纖魂勝。
　　葉士表曰：雄裹含雌，乃陽中有陰，砂中汞也。負陰抱陽，乃陰中有陽，鉛內銀也。鉛汞合和，方成至藥，點化几軀，陰消陽壯也。○無名子曰：雄裹雌，即龍之弦熙，汞是也。陰抱陽，即虎之弦熙，鉛是也。二物相交合，方生黍粒之丹，吞入腹內丹田中，點化陽魂以消陰魄也。信道金丹一粒，蛇吞立化龍形。雞飧亦乃變鸞鵬，飛入青陽真境。無名子日．．一粒如黍，雞蛇得而吞之，即化為龍鳳，言丹之神聖也。
　　九
　　天地纔經否泰，朝昏好識屯蒙。輻來奏轂水朝宗，妙在抽眾運用。
　　袁公輔曰：此言二無交感，如天地一經否泰，故能生育萬物。朝屯暮蒙，為六十卦符火之首，一一當細認也。苟得其法，則金丹不難成，如輻來奏轂，水去朝海，其妙在抽添運用也。○無名子曰：運火始於屯蒙，休功於否泰，日夕般運符火，歸於鼎中，如車之輪輻奏於轂，若百川之水朝宗於海，運用抽添，妙化如此。得一萬般皆畢，休分南北西束。損之又損慎前功，命寶不宜輕弄。葉士表曰：得一，太一含真也，含真成丹，然後不用四象也。損去世事，日慎一日，稍或放逸則失前功，此養命之寶，不宜輕弄也。袁公輔曰：老子云：得其一萬事畢。又曰：天得一以清，地得一以寧，谷得一以盈，人得一以靈。苟得其一矣，奚用束西南北耶？損之又損，庶幾不廢前功而受後禍，此養命之寶，不宜輕弄也。○無名子曰:一，因陰陽之大而有象也，及得一吞歸五內，須依舊如前運火，以饉前功，方能盡得之道，不可妄動，恐失寶珠。
　　十
　　冬至一陽來復，三旬增一陽爻。月中復卦朔晨超，望罷乾終娠兆。
　　日又別為寒暑，陽生復起中宵。午時娠象一陰朝，鍊藥須知昏曉。葉士表曰：有年中冬至，有月中冬至，有日中冬至，此用日中冬至，以人度合天度，以日用參年用也。前詩云：以時易日法神功是也。○真一子曰：年與月同，月與日同，日與時同。《參同契》曰：若遂結舌瘠，絕道獲罪誅，寫情著竹帛，恐泄天之符。○無名子曰：自冬至一陽來復，每三十日增一陽爻，至六陽乾卦，乃為陽火之候。陽極則陰生，故自夏至一陰生之後，每三十日增一陰爻，至六陰月為坤卦，乃為陰符之候。陰極陽生，周而復始，此一年加喊之數也。聖人後此一年之數於一月之中，以朔日一為復卦，兩日半當三十日，至十五望日為純陽乾卦，至十六日為娠卦一陰生，故日望罷乾終娠兆。陰氣初萌，謂之兆，此是一月之內周天數也。又將一月之候移在一日之中，分寒暑溫凍四時之炁，故以中夜子時一陽生為復卦，午時一陰生為詬卦，運用符火，抽添進退，一一合天地四時陰陽升降，不得分毫差武，故曰鍊藥須知昏曉，此一日之內周天數也。
　　十一
　　德行修逾八百，陰功積滿三千。均齊物我與親冤，始合神仙本願。虎兕刀兵不害，無常火宅難牽。寶符降後去朝天，穩駕鸞車鳳輦。
　　袁公輔曰：古之神仙，未有不修陰功而得昇仙者也，要之物我兩齊，克親俱釋，乃神仙素志也。丹成之後，功德備著，膺符受錄，驗鸞翳鳳，豈虎兕刀兵所能加害、無常火宅所能牽繫者乎？老子日：陸行不避兕虎，入軍不避甲兵，夫何故以其無死地？《參同契》曰：明者省厥旨，曠然知所由。勤而行之，風夜不殆，服食三載，輕舉遠遊，跨火不焦，入水不濡，能存能亡，長樂無憂，道成德備，潛伏候時，太一乃召，移居中洲，功滿上昇，應錄受圖。
　　十二
　　不辨五行四象，那分朱汞鉛銀。修丹火候未曾聞，早便稱呼居隱。不肯自思己錯，更將錯路教人。俟他永劫在迷津，似憊欺心安忍。
　　袁公輔曰：今之學道之流，不識五行四象是何事，鉛汞是何物，縱能辨別，亦不知火候是何理，便教磨然當居隱之名，傲然自滿，以為他人莫己若也。此猶庶幾，及有受以金繒，將旁門小法妄行傳授，自以為元上至真之妙道，心苟可欺，天可欺乎？若然者，非大道之道也。可不懼哉。
　　又－
　　丹是色身至寶，鍊成變化無窮。更能性上究真，宗，抉了無生妙用。不待他身後世，見前獲佛神通。自從龍女著斯功，爾後誰能繼踵。
　　葉士表日…夫金丹者，已能通＇靈變化，若欲即此金丹妙色之身，證真金慈相，巍巍堂堂，為天人師，示神通力，普觀法界，運元礙大悲平等之心，莊嚴佛土，廣宣妙法，普度韋生，則叉兼以識心見性方游斯道者。龍女頓悟心珠，便登佛位，乃此法也。
　　若修行之人厭此初須不能修金丹，便欲直趣如來真空，湛然常寂，此為究竟涅槃三昧，則斯之身是，斯之語言，皆非所取也。
　　讀周易參同契
　　大丹妙用法乾坤，乾坤運兮五行分。五行順兮常道有生有死，五行逆兮丹體常靈常存。
　　陽主生，陰主死，一生一死，一去一來，此常道順理之自然者也。聖人則之，反此陰陽，逆施造化，立乾坤為鼎器，盜先天一熙以為丹，以丹鍊形，入於元形，與道冥冥，道固元極，仙豈有終。
　　一自虛無兆質兩儀，固一開根四象不離。二體八卦，互為祖孫。萬象生乎變動，吉凶悔吝玆分。百姓日用不知，·聖人能究本源。顧易道妙，盡乾坤之理，遂托象於斯文。否泰交則陰陽或升或降，屯蒙作則動靜在朝在昏。坎離為男女水火，震兌乃龍虎魄魂。守中則黃裳元吉，遇亢則無位而尊。既未慎萬物之終始，復娠炤二炁之歸奔。月虧盈，應精神之衰旺，日出沒令榮衛之寒溫。
　　冬至之日，地下有一陽之炁上昇，為復卦，人之元氣亦如之，故進陽火。至正月陰陽之熙相半，自然相交，為秦卦，人之元氣亦然，故日否泰交則陰陽或升或降也。聖人簇此一年氣候於一月三十日中，以兩日半計三十辰，以當一月。故自月之一日以從太陽之光。初萌，為復卦用事。至上弦初八日月明一半，水金平分，為泰卦用事。至十六日以後，月漸虧，為娠卦用事。下弦二十三日，月虧一半，金水平分，為否卦用事。故日月虧盈應精神之盛衰也。又移此一月氣候歸一日十、二辰中，子時一陽生，故人之腎中有一陽純精之熙上昇，進陽火，為復卦。午時一陰生，故人之心中有一陰至神之炁下降，進陰符，為詬卦。故日復娠昭二熙之歸奔也。夫子時起陽火，子為六陽之首，故為朝，用屯卦直事。午時起陰符，午為六陰之元，故為昏，用蒙卦直事。故日屯蒙作則動靜在朝在昏也。一日一夜兩卦直事，三十日計六十卦，屯蒙為六十卦之始，既未為六十卦之終，終而復始，始而復終，故日既永慎萬物之始終也。夫修金丹，先以真陰真陽之物立為鑪鼎，然後誘太極一炁為丹。太極之熙，苟不以真陰真陽之物而誘之，則不能降靈成象，是以《參同契》立乾坤二卦為鑪鼎，分坎離為藥物，處於中官，其餘諸卦分在一月三十日內，以運符火。故乾坤者，龍虎也。·震兌也，夫婦也，魂魄也。坎離者，鉛汞也，水火也，男女也，情性也，觸類而長之，則不可勝紛矣。原其至當而言之，無過比喻真陰真陽之二物也。以此二物，合黑於中官黃道之室而成丹。故曰守中則黃裳元吉也。既得丹餌，非真火無以育其聖胎，是以運元陽之熙為火，火無定位，周流六虛，故日遇亢則無位而尊也。夫日出為晝，日沒為夜，聖人運動符火於一日一夜之中，分擘陰陽寒暑之氣，外應天符，內合榮衛，消長一身，抽添運用，溫養丹體，故日日出沒合榮衛之寒溫也。夫天一生水，在人日精。地二生火，在人日神。人之精神榮衛一身，當與天地陰陽四時五行之氣，運行不息也。
　　本立言以明象，既得象以忘言。猶設象以指意，悟其意則象捐。達者惟簡惟易，迷者愈惑愈繁。故知修真上士，讀《參同契》不在乎泥象執文。
　　已上皆魏真人以金丹之道至簡至易，敷揚祕要，故假易卦，意寓於言，俾學者悟其意以曉其言。苟得金丹祕要，則乾坤、坎離、震兌、龍虎、情性、魂魄、鉛汞、水火之類，皆可忌言矣。苟明運火真機，則屯蒙、既未、復垢、否泰卦象爻銖，皆可無用矣。此仙翁恐學者讀《參同契》不曉真人之意，惟只冷象執文，而不知捐象忘言之意，故作此以示同徒，其仁慈濟物如此。雖然，自非至人口訣，然亦未易以蹈其壺奧之萬一也。
　　修真十書悟真篇卷之二十九竟
　　修真十書悟真篇卷之三十
　　禪宗歌頌
　　夫學道之人，不通性理獨修金丹，如此既性命之道未備，則運心不普，物我難齊，又焉能究竟圓通，迥超三界？故《楞嚴經》云：有十種仙，皆於人中鍊心堅固精粹，壽千萬歲。若不修正覺三昧，則報盡還來，散入諸趣。是以彌勒菩薩《金剛經頌》云：饒君百萬劫，終久落空亡。故此《悟真篇》中先以神仙命衍誘其修鍊，次以諸佛妙用廣其神通，終以真如覺性遣其幻妄，而歸於究竟空寂之本源矣。
　　性地頌
　　一
　　佛性非同異，千燈共一光。增之寧解溢，臧著且無傷。取捨皆為過，焚漂總不妨。見聞知覺法，無一可猜量。
　　二
　　如來妙體遍河沙，萬象森羅無障遮。會得圓通真法眼，始知三界是吾家。
　　三
　　視之不可見其形，及至呼之又卻應。莫道此聲如谷響，若還無谷有何聲。
　　四
　　一物含聞見覺知，蓋諸塵境顯其機。靈常一物尚非有，四者憑何作所依。
　　五
　　不移一步到西天，端坐諸方在目前。項後有光猶是幻，雲生足下未為仙。
　　六
　　求生本自無生，畏滅何曾暫滅。眼見不如耳見，口說爭如鼻說。
　　無罪福
　　終日行不曾行，終日坐何曾坐。修善不成功德，造惡元無罪過。時人若未明心，莫執此言亂做。死後須見間王，難免擭湯碓磨。
　　三界惟心
　　三界惟心妙理，萬物非此非彼。無一物非我心，無一物是我己。
　　見物便見心
　　一見物便見心，無物心不現。十方擊通塞中，真心無不遍。若生知識解，卻成顛倒見。睹境能無心，始見菩提面。
　　圓通
　　見了真空空不空，圓明何處不圓通。根塵心法都無物，妙用方知與物同。
　　隨他
　　萬物縱橫在目前，隨他動靜任譁誰。圓明定慧終無染，似水生蓮蓮自乾。
　　寶月
　　一輪明月當虛空，萬國清光無障礙。收之不聚撥不開，前之不進後不退。
　　彼非遠兮此非近，表非外兮裹非內。同中有異異中同，問你傀儡會不會。
　　心經頌
　　蘊諦根塵空色，都無一法堪言。
　　顛倒之見已盡，寂靜之體偷然。
　　人我
　　我不異人，人心自異。人有親疏，我無彼此。水陸飛行，等觀一體。貴賤尊卑，首足同己。我尚非我，何嘗有你。彼此俱無，眾泡歸水。
　　讀霄竇禪師祖英集
　　曹溪一水分千派，照古澄今無滯礙。近來學者不窮源，妄指蹄窪為大海。雪竇老師達真趣，大震雷音推法鼓。獅王哮吼出窟來，百獸千邪皆恐懼。或歌詩，或語句，丁寧指引迷人路，言辭磊落義高深，擊玉敲金響千古。爭奈迷人逐境留，卻將言相尋名數。真如實相本無言，無下無高無有邊，非色非空非二體，十方塵剎一輪圓。正定何曾分語默，取不得兮捨不得。但於諸相不留心，即是如來真軌則。為除妄相將真對，妄若不生真亦晦。能知真妄兩俱非，方得真心無呈礙。無堅礙兮能自在，一悟頓消窮劫罪，不施功力證菩提，從此水離生死海。吾師近而言語暢，留在世問為榜樣。昨宵被我喚將來，把鼻孔穿放杖上，問他第一義如何，卻道有言皆是謗。
　　戒定鱸解
　　夫戒定慧者，乃法中之妙用也。佛祖雖嘗有言，而未達者有所執。今略而言之，庶資開悟然。其心境兩忘，一念不動日戒。覺性圓明，內外瑩徹曰定。隨綠應物，妙用無窮曰慧。此三者相須而成，互為體用，或戒之為體者，則定慧為其用，定之為體者，則戒慧為其用，慧之為體者，則戒定為其用。三者未嘗斯須相離也，猶如日假光而能照，光假照以能明，非光則不能照，非照則不能明。原其戒定慧者，本乎一性，光照明者，本乎一日，一尚非一，三復何三？三一俱忘，湛然清諍。
　　即心是佛頌
　　佛即心兮心即佛，心佛從來皆妄物。若知無佛復無心，始是真如法身佛。法身佛，沒模樣，一顆圓光含萬象。無體之體即真體，無相之相即實相。非色非空非不空，不動不靜不來往。無異無同無有無，難取難捨難聽望。內外圓通到處通，一佛國在一沙中。一粒沙含大千界，一箇身心萬箇同。知之須會無心法，不染不滯為諍業。善惡千端無所為，便是南無及迦葉。
　　採珠歌
　　貧兒衣中珠，本自圓明好。不會自尋求，卻數他人寶。數他寶，終無益，只是教君空費力。爭如認取自家珍，價直黃金千萬億。此寶珠，光最大，遍照三千大千界，從來不解少分毫。剛被浮雲為障礙，自從認得此摩尼，泡體空花誰更愛。佛珠還與我珠同，我性即歸佛性海。珠非珠，海非海，坦然心量包法界。任你塵囂滿眼前，定慧圓明常自在。不是空，不是色，內外皎然無壅塞。六通神慧妙無窮，自利利他寧解極。見· 即了，萬事畢，絕學無為度終日。怕鋪白切兮如未修真，真妄之心總屬塵。從來萬法皆無相，無相之中有法身。法身即是天真佛，亦非人兮亦非物，浩然充塞天地問。只是希夷并恍惚。垢不染，光自明，無法不從心裹生，心若不生法自滅，即知罪福本無形。無佛修，無法說，丈夫智見自然別，出言便作獅子嗚，不似野牛論生滅。
　　禪定指迷歌
　　如來禪性如水，體靜風波自止。興居湛湛常清，不獨坐時方是。今人．靜坐取證，不道全在見性。性於見裹若明，見向性中自定。定成慧用無窮，是名諸佛神通。．幾欲究其體用，但見十方虛空。空中杳無一物，亦無希夷恍惚。希恍既不可尋，尋之卻成乖失。只此乖失兩字，不可執為憑據。本心尚乃如空，豈有得失能所。但將萬法遣除，遣令諍盡無餘。豁然圓明自現，便與諸佛無殊。色身為我栓桔，且想和光混俗。舉動一切無心，爭甚是非榮辱。生身只是寄居，逆旅主號毗盧。毗盧不來不去，乃知生滅無餘。或問毗盧何似，只為有相不是。眼前葉葉塵塵，塵葉非同非異。況此塵塵葉葉，箇箇釋迦迦葉。異則萬籟皆嗚，同則一風都攝。若要認得摩尼，莫道得法方知。有病用他藥療，病差藥更何施。心迷須假法照，心悟法更不要。又如昏鏡得磨，痕垢自然滅了。本為心法皆妄，故令離盡諸相。諸相離了何如，是名至真無上。若欲莊嚴佛土，平等行慈救苦。菩提本願雖深，切莫相中有取。此為福慧雙圓，當來授記居先。斷常纖塵有染，卻於諸佛無綠。翻念凡夫迷執，盡被情愛染習。只為貪著情多，常生胎卵化濕。學道須教猛烈，無情心剛似鐵。直饒父母妻兒，又與他人何別。常守一顆圓光，不見可欲思量。萬法一時無著，說甚地獄天堂。然後我命在我，空中無升無墮。出沒諸佛土中，不離菩提本坐。觀音三十二應，我當亦從中證。化現不可思議，盡出逍遙之性。我是無心禪客，凡事＇不會揀擇，昔時一箇炁牛，今日渾身總白。有時自歌自笑，傍人道我神少。爭知被褐之形，內懷無價之寶。更若見我談空，恰似渾胡骨切淪吞棗。此法唯佛能知，凡愚豈解相表。兼有修禪上人，只學鬥口合脣。誇我問答敏急，卻元不識主人。蓋是尋枝摘葉，不解窮究本根。得根枝葉自茂，無根枝葉難存。便逞已握靈珠，轉於人我難除。與我靈源妙覺，遠隔千里之殊。此輩可傷可笑，空說積年學道。心高不肯問人，枉使一生虛老。乃是愚迷鈍根，邪見業重為因。若向此生不悟，後世爭免沉淪。
　　無心頌
　　堪笑我心，如頑如鄙，兀兀騰騰，任物安委。不解修行，亦不造罪，不曾利人，亦不私己。不持戒律，不徇忌諱，不知禮樂，不行仁義。人問所能，百無一會，飢來喫飯，渴來飲水。困則打睡，覺則行履，熱則單衣，寒則蓋被。無思無量，何憂何喜，不悔不謀，無念無意。凡生榮辱，逆旅而已，林木棲烏，亦可為比。來且不禁，去亦不止，不避不來，無讚無毀。不厭醜惡，不羨善美，不趣靜室，不遠鬧市。不說人非，不誇己是，不厚尊崇，不薄賤稚。親愛冤仇，大小內外，一辰樂得喪，欽侮
　　險易。心無兩睹，坦然一揆，不為福先，不為禍始。感而後應，迫而後起，不畏鋒刀，焉怕虎兕。隨物稱呼，豈拘名字。眼不就色，聲不來耳。凡所有相，皆屬妄偽。男女形聲，悉非定體。體相無心，不染不礙，自在逍遙，物莫能累。妙覺光圓，映徹表裹，包裹六極，無有遐邇。光兮非兮，如月在水，取捨既難，復何比擬。了玆妙用，迥然超彼，或問所宗，此而已矣。
　　西江月
　　其一
　　妄想不復強滅，真如何必希求。本源自性佛齊修，迷悟豈拘前後。悟即剎那成佛，迷時萬劫淪流。若能一念契真修，滅盡怛沙罪垢。
　　其二
　　本自無生無滅，強作生滅區分。只如罪福亦無根，妙體何曾增損。我有一輪明鏡，從來只為蒙昏。今朝磨瑩照乾坤，萬象昭然難隱。
　　其三
　　我性入諸佛性，諸方佛性皆然。亭亭寒影照寒泉，一月千潭普現。小即毫毛莫識，大時褊滿三千。高低不約信方圓，說甚短長深淺。
　　· 　其四
　　法法法元無法，空空空亦非空。靜喧語默本來同，夢裹何勞說夢。有用用中無用，無功功裹施功。還如果熟自然紅，莫問如何修種。
　　其五
　　善惡一時忌念，榮枯都不關心。晦明隱顯任浮沉，隨分飢飧渴飲。神靜湛然常寂，不妨坐外歌吟。一池秋水碧仍探，風動莫驚儘怠。
　　其六
　　對境不須強滅，假名權立菩提。色空明暗本來齊，真妄休分兩體。悟即便名諍土，更無天竺曹溪。誰言極樂在天西，了即彌陀出世。
　　其七
　　人我眾王壽者，寧分彼此高低。法身通照沒吾伊，念念不須尋覓。見是何曾見是，聞非未必聞非。從來諸用不相知，生死誰能礙你。
　　其八
　　住相修行布施，果報不離天人。恰如仰箭射浮雲，墜落只緣力盡。爭似無為實相，還源返朴歸淳。境忘情盡任天真，以證無生法忍。
　　其九
　　魚兔若還入手，自然忘卻荃蹄。渡河筏子上天梯，到彼悉皆遺棄。未悟須憑言說，悟來言說成非。雖然四句屬無為，此等仍須脫離。
　　其十
　　悟了莫求寂滅，隨綠且接草迷。斷常知見及提擔，方便指歸實際。五眼三身四智，六度萬行修齊。圓光一顆好摩尼，利物兼能自濟。
　　其十一
　　我見時人談性，只誇口急酬機。及逢境界轉癡迷，又與愚人何異。說得便須行得，方名言行無虧。能將慧劍斬摩尼，此號如來正智。
　　其十二
　　欲了無生妙道，莫非自見真心。真身無相亦無音，清掙法身只憊。此道非無非有，非中亦莫求尋。二邊俱遣棄中心，見了名為上品。
　　後敘
　　切以人之生也，皆綠妄情而有其有其身則有患，若其無身患從何有？夫欲免夫患者，莫若體夫至道，欲體夫至道，莫若明夫本心。故心者，道之體也，道者，心之用也。人能察心觀性，則圓明之體自現，無為之用自成，不假施功，頓超彼岸。此非心鏡朗然，神珠廓明，則何以使諸相頓離、纖塵不染、心源自在、決定無生者哉？然其明心體道之士，身不能累其性，境不能亂其真，則刀兵烏能傷，虎兕烏能害，巨焚大浸烏足為虞？達人心若明鏡，鑑而不納，隨機應物，和而不唱，故能持物而無傷也。此所謂無上至真之妙道也。原其道本無名，聖人強名，道本無言，聖人強言耳。然則名言若寂，則時流無以識其體而歸其真，是以聖人設教立言，以顯其道。故道因言而後顯，言因道而返忘。奈何此道至妙至微，世人根性迷鈍，執其有身而惡死悅生，故卒難了悟。黃老悲其貪著，乃以修生之術，順其所欲，漸次導之。以修生之要在金丹，金丹之要在乎神水華池，故《道德》《陰符》之教，得以盛行於世，有益人悅其生也。然其言隱而理奧，學者雖諷誦其文，皆莫曉其義，若不遇至人授之口訣，縱揣量百種，終莫能著其功而成其事，豈非學者紛如牛毛，而達者乃如麟角也？伯端向己酉歲於成都遇師授丹法，當年且主公傾背，自後三傳與人，三遭禍患，皆不逾兩旬。近方憶師之所戒云：異日有與汝解韁脫鎖者，當宜授之，餘不許爾。後欲解名籍而患此道人不知信，遂撰此《悟真篇》，叔丹藥本末。既成，而求學者賡然而來，觀而意勤，心不甚怪，乃擇而授之。然而所授者，皆非有鉅勢強力，能持危拯溺、慷慨特達、能仁明道之士，初再羅患，心猶未知，竟至於三，乃省前過。故知大丹之法，至簡至易，雖愚昧小人得而行之，則立超聖地，是以天意祕惜，不許輕傳於非其人也。而伯端不遵師語，屢泄天機，以其有身，故每膺譴患，此天之深戒如此之神且速，敢不恐懼剋責。自今以往，當鉗口結舌，雖鼎擭居前，刀劍加項，亦無復敢言矣。此《悟真篇》中，所歌詠大丹、藥物、火候細微之旨，無不備悉，好事者夙有仙骨，觀之則智慮自明，可以尋文解義，豈須伯端區區之口授之矣。如此乃天之所賜，非伯端之趣傳也。其如篇末歌頌，談見性之法，即上之所謂無為妙覺之道也。然無為之道，齊物為心，雖顯祕要，終無過咎，奈何凡夫綠業有厚薄，性根有利鈍，縱聞一音，紛成異見。故釋迦、文殊所演法．寶，無非一乘，而聽學者隨量會解，自然成三乘之差，此後若有根性猛利之士，見聞此篇，則知伯端得達磨、六祖最上一乘之妙旨，可因一言而悟萬法也。如其習氣尚餘，則歸中小之見，亦非伯端之咎矣。
　　修真十書悟真篇卷之三十竟