上方大洞真元妙經圖
　　經名：上方大洞真元妙經圖。撰人不祥心二經同卷。底本出處：《正統道藏》洞玄部靈圖類。
　　上方大洞真元妙經圖
　　昔時堯民見仙君而請問焉，曰：雍也敢告，大洞真元，可得聞乎。仙君對曰：汝鄙夫也，何足以問諸。然請誦其所聞，而吾子自擇焉。策言：大猶道也。洞者，通也。茫茫大道，運真一元陽之氣。其氣無窮，無所不通，故為萬物之宗。人能守之；則神仙可學矣。仙君可。復傳：今．吾為雍也，特從其信，當· 肆其訓，擬明眾妙之要道，可萃諸經之善言，言真元之教，明于天下。天垂其圖，十有二焉。人務其誨，警于來者。猶師曠之調鍾，俟知音之在後。
　　虛無自然之圖
　　其始無首，其終無尾，其上不繳，其下不昧，繩繩兮不可名，復歸於無物，是謂無狀之狀，無物之象，是謂惚恍。迎之不見其首，隨之不見其後，執古之道，以御今之有。能知古始，是謂道紀。所謂人法地，地法天，天法道，道伕自然者，迺虛無之自然歟。經云：無無曰道，義極玄玄。言人非虛無自然，則弗能生也。頌曰：
　　太虛無中體自然，道生一氣介十焉。
　　罔極大化乾坤域，龍馬龜書正理傳。
　　玆者與夫天真皇人，皆署太虛雲篆，詛可同日而語哉。
　　道妙惚恍之圖
　　夫道也者，神異之物，虛而有情，靈而無象，隨迎莫測，隱顯莫求，不知所以然，亦不知所以不然，通生無匱，因謂之道。山谷云：吾欲亡言，觀道微妙。老君曰：道之為物，惟恍惟惚，惚兮恍兮，中有象焉；恍兮惚兮，中有物焉。窈兮冥兮，其中有精，其精甚真，其中有信。自古及今，其名不去，以閱眾甫。蓋其天下之物，皆生於有，有生於無。恍有耶一惚無耶。閱察也，甫始也。言無中察氣，始化眾有，眾有之間，惟人為貴，若能修道，可以長久。
　　是知道妙所在，聖人尊之。故軒后膝行以順風，孔父朝聞而夕死。其惚恍之旨，於斯見矣。昔者，真君在武當山中進道，凡四十有二年，方升紫霄，位列仙聖。非乎龜蛇吞黑錫，天地養丹砂。孟謫仙云：結汞凝鉛，能之者仙。但人皆柢溺於邪，莫達其要，欲求天仙，而姑舍乎金丹，何以致形神俱妙。若人形神俱妙者，蓋真元祕諸。故道之將行也歟，貴勤矣。夫孰不云乎，匪邇匪迂，裔裔皇皇，登于瑤堂。《易》曰：履道坦坦，幽人貞吉，其斯之謂歟。
　　太極先天之圖
　　粵有太易之神，太始之氣，太初之精，太素之形，太極之道。無古無今，無始無終也。故易有太極，是生兩儀，兩儀生四象，四象生八卦，八卦定吉凶，吉凶生大業。言萬物皆有太極兩儀，四象之象，四象八卦具而未動，謂之太極。太極也者，天地之大本耶。天地分太極，萬物分天地。人資天地真元一氣之中，以生成長養。觀乎人，則天地之體見矣。是故師言：氣極則變，既變則通，通猶道耶，屍反者道之動。蓋有物混成，先天地生，寂兮寥兮，獨立而不改，周行而不殆，可以為天下母。母者，道耶，至矣哉。道之大也，無以尚之。夫道者，有清有濁，有動有靜。但凡其人行道也歟，則生神矣。夫或躬廢大方，則屆于其亡信哉。
　　三儀冥有之圖
　　乾之初九、九二，則曰坤元之儀，大化也者，氣結凝滓，積滯成地。九三、九四，則日人元之儀，大化也者，三元毓神，九氣結形，黃白如雞子，乾坤同法象。九五、上九，則曰乾元之儀，大化也者，氣清高澄，積陽成天。言天包地外，地處天中。且地之所以憑者，為大氣鼓之者也。大氣者，時運也。然天地為巨，猶在道化，沖和元氣，神變為人，乃成三才。言人物冥有，從乾坤中來。故前聖制之，配太無之紀，利民悉備矣。若夫其人，德合兩儀，由斯迪者，不亦嘉乎。嗟彼于迂，豈弗爾思。
　　氣運之圖
　　神哉。混元未判，總一氣而隱兩儀。太極既分，顯三才而張庶品。人物之體皆備，氣數之源咸紹。其梵氣彌羅，萬範開張。言梵氣者，乃大行梵氣也。彌羅者，為包羅萬有也。昔自元始，抗大梵之真，開赤明之紀。惟天地者，萬物之上下也；左右者，陰陽之道路也。故生育無窮，布陳兆彙，動植安危，悉由氣運。雖修行人，可能違乎？言九竅四肢，皆通于天氣。且手足之陰陽，各有其三焉。妙法具載《黃帝素問·正紀大論篇》中，示民藥食所宜，最為要道。故經云：食其時，百骸理。時猶是也，玆固康寧之基矣。每歲五運，六氣所主，司天在泉，左間右間。肇從大寒前後甲子日，交初步之氣，厥陰木之風，化於巳亥二年司天，寅申二年在泉，子午卯酉辰戌丑未八年，為間氣。氣在人之左關，及肝與膽，肝膽生怒，怒傷三魂。是故高道省浮生之大夢，鍊陽神以長存。又於春分，交二步之氣，少陰君火熱，化於子午二年司天，卯酉二年在泉，辰戌丑未寅申巳亥八年，為間氣。氣在人之左寸，及心與小腸，表裹生喜，喜則傷神。惟上士也，不染著於有相。即觀道於無生。至小滿交三步之氣，太陰君本太陰，於丑未二年司天，辰戌二年在泉，寅申巳亥子午卯酉八年，為問氣。自初氣終三氣，天氣主之。或云少陽相火之炎，化氣在人之右尺及命門，與三焦者，三生畏，畏傷血氣。其明達者，覺聚散之自然，離物相以無為。至大暑，交四步之氣，少陽君本少陽，於寅申二年司天，巳亥二年在泉，子午卯酉辰戌丑未八年，為問氣。或云太陰土之濕，化氣在人之右關，及脾與胃，而三生思，思傷身體。有烈仙者，悟見聞以象空華，亡愛欲而增智慧。至秋分，交五步之氣，陽明金之燥，化於卯酉二年司天，子午二年在泉，辰戌丑未寅申巳亥八年，為間氣。氣在人之右寸，及肺與大腸，其三生憂，憂傷七魄。有真人者，觀世事以皆空，可恒時而明炤。至小雪，交終之氣，太陽水之寒，化於辰戌二年司天，丑未二年在泉，寅申巳亥子午卯酉八年，為間氣。其氣在人之左尺，及腎與膀胱，玆者生恐，恐則傷精。獨至人也，積萬行於人間，紀千善於天上。自四氣盡終氣，地氣主之。但凡一氣，皆六十日交之。其年與日，大理同推。故道符大洞，德配真源。玄矣哉，洞真乎。統廣生之神，變巨化之序。以其醜類，當時受形。且人之百骸，則有涯者也。玄之一氣，而無間然矣。諸進道者，召無間之氣，補有涯之形。故形作氣之賓，氣為形之主。形氣相保，斕善資生。蓋天下莫不貴者，道也。爰因順道化者，存逆氣運者，亡嘆日月逾邁。若弗云：來有言時乎，時不再娠。遂塵視富貴，寢觀生死，克念人也。道與之貌，天與之氣，地與之形。形之神闕一穴，名日天中。天中之上，天氣主之。天中之下，地氣主之。氣交之分，人氣從之。傳稱六氣，陰陽風雨晦明也。分為四時，序為五行之節。言三陰，虛也，三陽，盈也。風，巽也，雨，坎也。晦，陰息也，明，陽消也。如曆書云：每歲周天之氣，凡二十有四焉。自立春、驚墊、清明，春之節氣。內雨水、春分、穀雨，春之中氣。次立夏、芒種、小暑，夏之節氣。內小滿、夏至、大暑，夏之中氣。又立秋、白露、寒露，秋之節氣。內處暑、秋分、霜降，秋之中氣。終立冬、大雪、小寒，冬之節氣。內小雪、冬至、大寒，冬之中氣。土分四季末，各十有八日主之。以上諸氣，總統四時五行之政。且氣消盈虛，唯高士則之。誨人懇之則延齡，冒之即妖命。宜遠乎寒熱溫凍，將懇天道，以養元氣。蓋其元氣，難積易散，祕訣在四氣調神論中。是以聖人與氣運相應，若亡其情而得長久，故上士參合，其理亦然。禮云：人之情所為，喜怒哀懼愛惡欲七者，弗學而能。但人從之則凡，做之則聖。如攸好修習大洞真元，情當悉除，喜這陰陽之蠹。故幾於道，超生化之域，躋逍遙之界。至樂熙熙，然其可忽諸與。
　　上方大洞真元妙經圖竟