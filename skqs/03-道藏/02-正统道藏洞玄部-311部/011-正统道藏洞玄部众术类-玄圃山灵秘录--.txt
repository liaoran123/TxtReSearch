玄開山靈秘籙
　　經名：玄圃山靈秘綠。撰人不詳。三卷。底本出處：《正統道藏》洞玄部衆術類。 
　　玄圃山靈秘籙序
　　至哉是書，其來邳矣。自下那先生得之泰山嵁岩石穴，後傳數子。得此書者，或輔于國，或伏于野，或超于物表，或幻于世俗。忽秘忽流，忽藏忽見，或代得，或偶爾，或神授，或師傳，出役隱顯。得之者天緣也，得無不行，行無不應。猶響答聲，影逐形發，乍罕異世，不知其由，疑非人邪。張子房得之於下邳先生，李廣利得於子房，費長房得於壺中公，王光伯得於楚王廟，劉桓公得於光伯，張公超得於桓公，王子晉得於華山樵父，諸葛孔明得於南陽先生，茅山道人得於伏虎岩長盧師，張晶得於張氏山，林自遙得於廟神腹。此書得者，多不傳於人，身老而書藏，事成而跡遁。唯張晶得之，而遺子孫授之。而秘真泄，偽移事改質，撰詐訛真，妄作門戶和十家，而布流于世之不聞取世之貨。世所得者，徒謹其執，罔無所能。問有得道符句呪，持用驗者，亦希矣。獨張氏一流，遞傳得踵，獨高自尚，聳動天聞。朝廷封張氏山為龍虎山，建宮賜號，敕命累加，歷世有天師之稱，食祿不絕，聲馳四方，不亦異乎。嗚呼，玄圃山天下之祖也。有名四：一曰玄圃，二曰積石，三曰崑崙，四曰西山。在宇之西，出西江河源，經天下山嶽之骨脈，發天下川源之流轉。為乾之變化也，為坤之根也，實為風雲之府藏，為水火之宮室，為鬼神之宅窟，為精物之聚會。其勢狀也，貫于青天，截于一方，亂寵犀巔，峻峰巨穴，凌雲鎖其上，湧泉縊其下，綿邈杳冥。莫知其盡。極中有宛，玄洞乃鬼神精物之所聚也。有神宰日虛陀，帝君有二十四將，布分分于十二州，制天下禍福之響應。書目所謂靈秘線，乃玄圃山神靈密奧之妙用也。靈者，洞括虛無，總特要妙之無質，法之有應，即鬼也。眇于恍惚，應于物象，本虛本無，法于虛無，而運於所有異哉。且夫人身之神亦同矣，此天地山川之神也。人身炁血之神，有炁血則有神光，無炁血則莫。其來不見其往，生於有則滅於有，出於無而沒於無。日用動靜，有眼耳鼻，口舌身一。身有所撓，則神運於內，神動則氣發，氣發則形作，有激於無而應於有，法術之運用，推之于此，則朗然可見矣。所以念呪書符，口噓心想，閉目叩齒，手指足步，皆有作之形，感動於虛無。虛無響應，而有所變作。正與形有所觸，而性動於內，而形役於外合焉。者，藏書之器也。從江從金者，藏物之象。者，至精之物。以此書諭至精之物，藏於巨函之中，而不泄于外，故所謂。世無此字，乃異世之神言爾。秘籙者，言此書神傳一所，而不行於天下。故總目謂靈秘籙也。古今之得是書者，唯仰其有靈，而驚其異應，則未嘗剖識於斯邪。書三卷，有二十四法。上卷八法，可以法天地，動雷霆，易乾象，被陰霾，壅川流，合冰河烈火，馭雪氣；中卷八法，可以戰勝陣，藏兵卒，暴泉源，射火矢，興陰雲，化人馬，縮地脈，步江河；下卷八法，可以起光華，隱形質，變物貨，附魂夢，祛惡毒，伏蛟璃，滅妖精，治強祟。其旨甚簡，其應甚疾，得之者可以達一身，可以事一人，可以安世之民。上士得之，則登仙越世；中士得之，則輔佐國家；下士得之，則釁幻愚俗。登仙越世者，下邳先生、壺中公、費長房、張公超、王子晉、南陽先生、長蘆師、張晶、林自遙之徒也。輔佐國家者，李廣利、王光伯、劉桓公、諸葛孔明之徒也。釁幻愚俗者，茅山道人、張晶遺裔之徒也。朋昔為潯陽守，罷歸長安，不趁天朝，與故人放飲，老妻、兒孫棄之而弗顧，飲不知止，醉不知所，醄然放浪於自得。一日，曉坐于渭水泦，見一人步自水面而至，異而叱喝，其人登岸，謹揖於余前。余俛而答之，揖罷就地對坐，熟視之，乃林也。驚而問之，子何術於此耶？答曰：遙善此久矣。今見子有放浪無憂之志，特為子來，莫疑。來日拂旦，天輝臺相見。言訖，踏然至水面而去。余雖疑是夢，是晚出渭城外，醉臥天輝臺，以待來晨。是夜夢與林大飲，同遊積石山中，欲反忽覺，遂起坐臺，曙光欲開。須臾，林負一大瓢而來，歡迎登臺，傾酒恣飲，言論古今變化，辴然大笑，出書一卷示余，囑余曰：將來天下亂離，恐子遭世凌毀，佩我此書，持此術用，放蕩僻野，勿滯于此。拜受之，語罷大飲，馭雲氣凌空而去。予後一年，辭家離長安，招馭雲一術，游天下名山。三載後，至此山誓石岩，見林大飲圓廬，就止于此。余寄此山，已十載，朝夕見訪者，皆昔曾聞名之士。日與飛來翁及沖融子術，作耕釣，日計不足，歲計有餘，悠悠任其天運爾。思我往昔所作，今如隔世矣。嗟夫，人生寰中，疾如過矢，弗受人間之勞，去其寵辱，脫其羅網，絕世交遊，悟其真趣。此大丈夫者，高蹈獨善，越于世表，得天地之至樂也。吁世有超道，登仙之學有黃帝、老氏之書。唯傳其至理，而蔽其術用。戰爭之書，有《呂氏六韜》。唯行其知實，而秘其虛幻巫覡之法，有賁融指宛黃之黑，失其要妙，而撰其圈圖。後世之學者，得其粗不得其精，得其輻不得其輳，遞相訛舛不復其真。致使希夷之道，執而不運，響應之法，作之不靈。失其玄虛，而持其實有，則用世之術，有矩有規。致當危難之時，禍無所逃，身不能脫。悲夫，今世之學道者，唯違其性理，不善其術用，運武之至者，唯善其籌策，不善其變化，所以守身而盡，而臨事有失。嗚呼，徒學爾曷？若見黃老之書，而善其術用，得六韜之要，而通子虛幻，然後可以有法，無而無導，而有靜勝動，而柔敵剛，圓通於變化之場，出入于有無之域，可以了一身，可以完一國，斯為大全矣。子年九□，筋骨雖健，存亡未量，恐將來此書遺於巖壑，得之者不知其來，故考其前紀，就而序之，庶我後得之者，見其所由爾。周通元年七月十五日，上商山隱人皇甫朋序。
　　目　錄
　　上卷八法
　　發籟　震沛　缶星　決雲　壅水　凝河　滅火　馭雲
　　中卷八法
　　震陣　伏申　出泉　火箭　結華陰
　　草木化人　坐馳　水行
　　下卷八法
　　起光　隱質　變物　附夢　祛毒
　　禁蜃　斬妖符　金剛札　 
　　玄圃山靈秘籙卷上
　　主法
　　梵僊大道通玄至妙感真虛陀大帝君，
　　穿紅絹法服，綠絹裳，雲芝冠，碧圭朱履，身肥而長，面貌赤而間玉色，問白鬚，略鬢鬍。
　　直壇將吏
　　彤應通清虛正應元帥，
　　穿青袍皂罩衫，衫上五色彩畫，黃抹額紅靴，面黑微瘦，手執金槌朵。
　　直壇大將夏元帥，諱國則。
　　穿紅袍，金甲在內，黃巾金帶，綠裙皂靴，面大而白色，有鬚略鬍，手執鐵棒。
　　二十四將
　　本無姓名，以二十四炁結成而有之。
　　周師明、歸興鄉、關元白、楊德裕、劉成、于特、彤應通、于天真、刺道明、張潛真、丘與聖、郎宿、班公望、周應姬、彭真祐、馬午、羊超、房愈德、高淵、盧興道、查國明、星子奇、陶真勳、杭應桃。
　　年直金
　　聚形
　　書時，面西北念呪：羅侖尼由，三徧。
　　月直木
　　聚形
　　書符時，面東方念呪：說羅銑羅子，三徧。
　　日直水
　　聚形
　　書符時，面東方念呪：鬱單于羅度路，三徧。
　　時直火。
　　聚形
　　書符時，面南方念呪：圖龍圖龍赫易，五徧。
　　胎直土
　　聚形
　　書符時，背北面南書，伏念呪：宛玄虛陀元亦幸，七徧。
　　書畢，鋪籙在地，覆面在籙，伏地一刻，捲籙隨身起。
　　書此籙時，擇金年、木月、水日、火時，俱要值吉祥星宿。築壇書籙時，前三日，制表一通，奏帝君，具狀請二十四將，次第具位，書隱語，黃紙湧泉磨生硃書。是日，於空地一所，嚴淨浸灑，黃土築壇三級，設諍器二十四口，壇中心安一爵，焚香恭請：玄圃山宛玄洞梵仙大道通玄至妙感真虛陀大帝君，次召請二十四將畢，再拜酌酒。良久，有暴風起，秉去酒器，正心存想，披髮仗劍，瞑目作勢。登壇書籙，鋪黃絹一方，闊三尺六寸，取四方湧泉，磨硃砂，面四方念呪語，書籙。先書二十四將，符繞四方書，每方六將，自西方宛字將起，回環次第，一一書畢，方可書中間。自金字起，至土字止，撲面在線，伏地一刻，捲籙起身，念呪九徧：宛玄鬱于侖九岡，焚延勻利禪羽云黃。
　　下壇。應在壇法物器具並皆預備待時作用
　　二十四將符
　　第一立秋屬兖州
　　聚形呪曰：宛羅由蜦
　　第二處暑屬兖州
　　聚形呪曰：巨完阜炎
　　第三白露屬豫州
　　聚形呪曰：句它龍尼
　　第四秋分屬豫州
　　聚形呪曰：蜿蜓巨高
　　第五寒露屬幽州
　　聚形呪曰：震陀云子
　　第六霜降屬幽州
　　聚形呪曰：神羅火丘
　　第七立冬屬揚州
　　聚形呪曰：演龍鬱聿
　　第八小雪屬揚州
　　聚形呪曰：聿侖允川
　　第九大雪屬青州
　　聚形呪曰：戶原巨光
　　第十冬至屬青州
　　聚形呪曰：宇氣赫晶
　　第十一小寒屬并州
　　聚形呪曰：火羽女岡
　　第十二大寒屬并州
　　聚形呪曰：師龍鬱單
　　第十三立春屬徐州
　　聚形呪曰：炫律勾靈
　　第十四雨水屬徐州
　　聚形呪曰：原蜦震山
　　第十五驚蟄屬冀州
　　聚形呪曰：氣煴天回
　　第十六大暑屬冀州
　　聚形呪曰：陽于巨炎
　　第十七春分屬梁州
　　聚形呪曰：昆幽申羯
　　第十八清明屬梁州
　　聚形呪曰：嵩女崙宏
　　第十九穀雨屬雍州
　　聚形呪曰：兜廬旋雲
　　第二十立夏屬雍州
　　聚形呪曰：阿互車陀
　　第二十一小滿屬營州
　　聚形呪曰：岳于充詵
　　第二十二芒種屬營州
　　聚形呪曰：育烈筆易
　　第二十三夏至#1
　　聚形呪曰：洪為巨丁
　　第二十四小暑屬#2
　　聚形呪曰：乇虛于侖
　　符使符一道
　　直符使者蕭德戴黃巾，穿天符服，黑靴，面黑大眼，有鬚，執骨朵。
　　聚形
　　凡書符，設位焚鬱金香酒一樽，五果，畫火龍馬一騎，請亢地烈風旋馳使者，再拜，酌酒焚馬，著皂服，披髮銑足，讀表宣疏畢，焚畫龍車、鳳車、麒麟車、獅子犀車各一乘，火龍馬二十四騎，連符使符就壇所念呪焚之，別無貢獻物，念呎三褊，呪曰：炫烈域盧熒于宛玄。
　　然後焚化畢，收去壇位酒果，就壇閉目存想，默坐一時。須臾，風聲驟響離壇。第三日，依法書符錄畢，捲作一小軸，紅袱裹於爭室置壇安線壇上，每日清晨，焚鬱金香作法，坤文坤炁，念呪十五徧，呪曰：崑崙宛玄，巨梵盧宇，鬱宇靈，炫陀摩路。次叩齒七。
　　如此爭身齋戒三十六日，夜夢金光滿室，法靈驗也。行之，即應酒果、車馬，祭設乃依張晶所製齋戒行持。
　　食物所忌
　　禽忌梟鴈鳧鳶，獸忌熊犬狐兔，水忌電矗鯉獺，地忌蔥韭，已上所忌食則觸犯。
　　七戒
　　勿起私淫，勿私人物，無故殺害，妄發語言，貴己賤人，欲取無厭，恃法欺世。此七戒者，謹持三＋六日，莫近婦人，莫招觸物，莫談穢語。
　　鑄劍法
　　梁州鐵九斤，取赤土作鑪，黃土作韜範，猛火鎔鐵作汁，面南方，上佐天關，念二十四將真言，書符二十四道，朱砂、酒團作一丸，開鑪投鐵汁內，舉鑪鑄範。良久，削去泥範，一大缶盛湧泉，以劍投缶中，水響作雷聲，其云嗚吟為妙。劍長三尺二寸，把長八寸，連把鑄。湧泉，取所居西方者。
　　刊印用雷破木
　　木內藏蛇蜘精，此物有靈通，性害龍，雷霆為滅其精物。故碎其木，其木至靈上元法印，只用雷破栢木。
　　上卷八法
　　第一發籟
　　可以驅酷熱。轉烈火，快舢鱸，壯兵勢。
　　籟者，天地之虛，炁名曰風擊之勢。視之無質，忽動忽止，隨炁變作。有飄風，有烈風，有溫風，有凍風，起于八方，變于一動。發籟之法，跣足披髮，仗劍左手，箔印西方，所叩齒行持，暝目作勢。暴風即時驟起，作西則西起，一時方止。叩齒九通，念呪八褊，舉劍頭指方所，揮符一道，印指一指，暝目作勢，發笑一聲，暴風隨願。即至，念呎八徧呪曰：爨于烈于燠陀詵宇。
　　掐天罡印
　　散形
　　聚形
　　第二震霈
　　可以濟亢旱，止烈火，解戰爭。
　　震者動也，出雷霆也。蒸鬱陰陽，騰起蝓勢，八風五黑，翕然而作，震于穹窿，而雨霖然矣。震法，以劍掘地三尺探淵，發猛火燒通紅，對火穴，披髮仗劍，念呪十五徧。呪曰：炫鬱陶鬱辰聿磨。
　　散形各五雷朱書符
　　聚形
　　散形
　　聚形
　　散形
　　聚形
　　散形
　　聚形
　　散形
　　聚形
　　已上五符，書投酒中，傾火穴傾符酒，呪曰：奔盧奔盧陀禹，念三徧。
　　第三缶星
　　可以昧彼顯蔽己，邇遺日光。
　　星者，天之象也，地之紀也，始于太極，運於無盡。有聖人星，有臣宰星，有將軍星，有福星，有敗星，而紀于玄天，而主乎人物。聖人之星，朗而明；宰臣之星，光而大；將軍之星，紅而耀；福吉之星，湛而白；貧賤之星，昧而細；隨人之才所應人之出沒。善觀者，必知聖人之吉凶，宰臣之顯晦，將軍之遷止，福凶之盛衰。欲昧之觀祥，以法覆之。其法，用新缶，朱書符，貼正底，著徘服披髮，仗劍佐天關，念呪一徧，吸炁一口，吹缶中。九徧發勢，倒覆于地，其星蒙昧矣。欲朗星遁跡，但勿書園口，星瑩然自明。念呪九徧，炁亦九口。呪曰：宛玄巨晶摩盧摩盧。
　　散形
　　聚形
　　第四決雲
　　可以免水害，出程旅得天時。
　　雲者，天地陰陽之炁，藏于山川，而騰于穹窿，忽聚忽散，質無所定。雲騰則雨滃，鬱不散則雨久。雨久則百川溢注，濟潤之功反為害矣。庾法，念呪七徧，以劍就地畫符一道，畫畢，發憤揮劍烈破地符，回勢仰天一揮，喝一聲疾，即時景風怒起，雲霾離散。凡久雨，蠻雲不散，只作此法，念呪七徧，呪曰：于離巨馱。
　　散形
　　聚形
　　已上，以劍自華蓋至五雷，喝一聲疾。
　　第五壅水
　　可以脫滯塗度群伍。
　　太極始判清炁為天，濁炁為地，混融之炁化為水，曰三才。三才既備，萬物生焉。水為體也，運乎上下，雲是其神，月是其精，出於山而會於海，泄干尾閭，聚于陰宮。四時有作，止朝暮，有升降，渾湛應于春秋，潮汐律其晦朔。泉源溢于西南，江河絡于天下，有水神，有蜦物。凡將兆數之衆，千乘之舟，欲渡疾流，有法可壅。其法，就舟中披髮伏劍，酒一樽，面東方，念呪二十四徧，吸炁二十四口，吹酒中。畢，吸酒一口，復吐出樽中，高呼一聲，禹陀泫。傾酒水中，水面響如風雨，水壅矣。波濤泛湧，江流逆轉，速渡舟楫，世謂之借潮。念呪二十徧，呪曰：沈羅沇羅陶湧盧。
　　第六凝河
　　可以解苦炎，渡人馬，脫大厄。
　　凝者，水之結實也。陽滅而陰盛，天地之間，八風五炁，凜然變作，水固凝也。其炁曰陰風，藏于地宮，天陽衰微，則其風自出，出則水凝冰也。天時之凝，凝於五陰。六陰一陽之，至寒之時。春夏秋欲凝，但以發嚴陰風，則凝合。於時刻。凝法，斬箇羊，取其血一缶，書符一道，投血中，掘地三尺，念呪九徧，傾血地中，復以土蓋之，仗劍指水，念瞑冷冽丁疾。水面寒風驟起，須臾凝結矣。念呪九徧，呪曰：冽凝都路于巽。
　　散形朱書符
　　聚形
　　第七滅火
　　可以救火難。
　　火者，天地之陽，炁所變化也。精于太陽，藏性於草木，色赤。盛于南方，在上天為陽，在地為和，物相鎖擊則出，出則灰其物。世以草木種種為炊食，養生之利。一有發作，則灰飛室廬，煽熛山林，反為世害。滅法，凡烈火大發方所，不以遠近，但望方所，呪九徧，酒一口嚶之，則火處雨崩空驟下，火滅息矣。念吮九徧，呪曰：娑雩娑雩竭陀娑雩。
　　第八馭雲
　　可以激雲度高遠脫困圍忘人世登上仙。
　　雲炁，乃虛飄不實之物。飛于青空，有會有散，善潛善廣，有霈雲之逆，鬱風之奔，豈無情邪？有法可馭馭。法，左手箔騰龍印，念呪三十六遍，仰空作想，足下如有人扶，便舉步步空，步不著地，雲附足下，莫俯視。須臾問，過萬仞之險，度百里之野。足著地時，是欲到之處。先用持服丹三十六丸，其丹用玫瑰四銖，龍起芝七根，同缶中烈火煆，三日取出，細研末，湧泉元之如□大復煅三日，分作四服，湧泉一杯，清晨面西方服。四日，此術則應。念呪三十六徧，呪曰：雲羅摩為摩羽于玄。
　　騰龍印
　　呪數畢，身登到所。
　　此芝生天下山原，有龍石巖上，春有華，其葉青厚，有白毛，日明則奉捲，陰雨則青，茂發勢後盛，盛春採之。欲持此術，先服丹三十六丸，其丹用玫瑰。
　　玄圃山靈秘錄卷上竟
　　＃１此處疑有缺文。
　　＃２此處疑有缺文。
　　玄圃山靈秘籙卷中
　　第－震陣
　　可以挫伐強盛，不戰自勝。
　　凡止兵，貴在得所，所壯則兵勢強，勢強則敵勝。臨軍之日，駐陣自得其所，形勢強壯，更測彼陣來止之地，形勢可齊，先以法震。震法，書符三十六道，遣率三十六人，各持符一道，著皂衣，披髮仗劍，以朱塗面乘馬，各背鼓一面，夜離本陣，忽奔彼處下馬，以劍掘地三尺深，各埋其符，復以土平之，面彼方嚇殺三聲，擊鼓一陣。如此嚇三下，罷號動三聲，再嗚皷。如此三，作畢，背鼓仗劍，奔騎急回本陣。此後，兩軍臨合，彼陣來止此地，夜見火光亂起，雷聲震耳，眼見神物人馬號□，兵卒相殘殺，一夜連旦，陣旅大敗矣。用朱書符三十六道，每一道念呪三徧，吹炁一口于符上，呪曰：炫雷摩玄。
　　散形
　　聚形
　　第二伏甲
　　可以蔽盛作永圖彼籌盡。
　　兵革之器，用之不可見其實，貴在變形遁跡，忽聚忽散，其質若雲，其齊若口，變化大小，縱橫勝敗，迎者必失，追者莫及。此妙，乃善用兵之道也。凡將以兆數之甲，露萬許之實，有法可伏。伏法，書符，貼甲兵之冑，呪酒潑馬，有百萬之兵藏于十所，十萬之兵藏于十所，以十為分，伏于四散山谷阜野，人馬無聲，陣雲不起，杳然不見。臨敵之時，嗚鼓召之，一時雲集，掃敵如塵土。念呪二十五徧，呪曰：說唬縛俱盧。吹炁二十五口入酒中，潑馬口。
　　散形符用朱書
　　聚形
　　第三出泉
　　可以為渴塗，大利。
　　泉者，地之脈絡，通運乎土。路有通塞，源有淺探，南溢乎坎竅，北凝于厚土，春動秋靜，開土必通。有溫泉，有冽泉，有湧泉。凡軍于厚土之方，無川源之所。但以於軍中，仰天作念，吸炁九口，念呪九徧，念畢，發力吹劍鋒，以刺地，喝一聲疾，憤勢掣劍，湧泉迸出。念呪九徧，呪曰：□于溢睿務利。
　　第四火箭
　　可以無毀有弱殘強。
　　凡戰爭，兵少糧薄，勢不可欺於彼。彼城郭豐壯，糧草厚積，人馬勇健，與戰必敗，不可與戰。先以此法，荒殘其盛，次與之戰，取勝於反掌。箭法，酒一盆，磨朱一合，以筆染書，就酒面書符三十六道，念呪三十六徧，吹炁三十六口於酒中，畢；烈火一爐，箭五隻，以箭頭火中燒赤，酒內刺淬三十六次，是夜，獨騎傍彼陣，忽射五箭，急回。其箭著處，火光逆起，烈焰亂飛，觸著草木，煽熛大作，斷勢亦焚，竭壑不救，強盛之陣即衰矣。念呪三十六徧，呪曰：爨延于烈赫易。
　　散形
　　聚形
　　第五結華陰
　　可以免困乏焦祐之患。
　　凡盛暑出師，炎盛酷烈，士卒有渴絕焦死之患，戰敵必敗，此用兵不得天時之大失也。欲免此患，有法興雲黑結華陰，則暑炁必涼，廣場火野庶可屯止。陰法，用小鐵壺一隻，符五道，以酒充實，藏壺中。欲結陰時，以壺火炙熱，呪水滴壺內十五徧，溫炁奔出，五雲應起。須臾，結華陰，百里雲黑，暑清凍風至。念呪十五徧，呪曰：龍鬱盧摩玄。
　　散形呪水十五滴
　　聚形
　　散形
　　聚形
　　散形
　　聚形
　　散形
　　聚形
　　散形
　　聚形
　　第六草木化人
　　可以無化有，小去大，代負役。
　　可使三千六百卒，蕩掃百萬衆。以虛無之法，役其鬼神，有情之物，震其無情；則群毒競出，百怪俱現，兵卒雖多，莫能敵也。化法，臨軍之日，披髮仗劍，書二十四將符隱語畢，念呪吹黑五方，念呪三徧。三千六百卒各乘騎，披髮朱塗面，佩劍懸鼓，一色裝勢。臨陣，出勇突軍一員，與彼相鬥，於中軍燒符，大發嚇聲，齊擊金皷，隨後奔追，毒蟲猛獸奔逐彼陣，四野草木皆為人馬，一時驟追，彼陣唯聞疾雷震嗚耳。火光明亂，見數丈之長人，如山之車騎，捲後而及，亂竄奔走，填江塞壑，軍旅大敗。勢張捲止，將兵急回。發此一陣，挫彼九分。念呪三徧，呪曰：宛玄化巨娑由利。念五方，呪三徧，吹一方。
　　刻木為人馬，代其負載，祛役之，如活可使，傳運重糧，松其隊伍。令兵卒管押，前以赤旗引，後以金槌押。如負物不行，隊伍不齊，以槌擊其腦，則走步如飛。其法，段削四肢，中通竅，以繩貫穿節勝間，書符呪，酒潑面，書二十四將符五方，念呪每方三徧，吹炁一口。
　　散形刻木為人馬績節，符刺血書。
　　聚形
　　呪酒呪：宛于寅于聿。摩九徧，吹酒中炁九口，赤旗符來書，引水#1人行。
　　散形
　　聚形
　　第七坐馳
　　可以起身，跡脫羅網，世為福地。
　　凡在危急，欲遠脫身，用此法。念二十四將隱語，步五方罡，閉目存想，不可開目，風雨之聲止，方可開目，已到彼處。可夜移千里。
　　步罡
　　北向東左前，復歸中左前，東過南右前，南過西右前。步時，念二十四將隱語，始自中起，復自中止，面自端坐。
　　第八水行
　　可以免水害，防海島，路無阻滯。
　　凡欲獨身渡水，不淪河海遠近，但書符步之。以所書符貼兩足底，左手箔飛質印，念呪九徧，舉步涉水，如履平地，足到處，波濤不作。念呪九徧，呪曰：聿磨聿磨虛于。
　　飛質印
　　散形
　　聚形
　　玄圃山靈秘籙卷中竟
　　＃１『水』原文不清，疑是。
　　玄圃山靈秘籙卷下
　　第一起光
　　可以幻疑彼知化伏士卒。
　　光者，至精之物垣耀也。其本日精，實其至精，而陽精假合物固矣。光，太陽之光晶而至陽，其光出則衆光伏沒。則衆光耀有晶光，有火光，有神光。神光者，虛光也，烜耀而無實。虛幻之光，人亦可以興。起法，書符一道，貼泥丸，閉目端坐。軍中夜光沖天，人不知其，皆伏其異。
　　散形
　　聚形
　　第二隱質
　　可以免冤害，脫大危。
　　質者，本也，實也。滯則被事所網，質起則物不可害。凡在危急之付，害欲及身，有法可隱。隱法，念呪三徧，吹炁一口左手心中，掐巨韜印，即隱質，眇然不見，此見彼，彼不見此矣。念呪三徧，呪曰：宛羅互。
　　巨韜印
　　第三變物
　　可以變化萬物。
　　變者，物之互化也。質者，異常也。一精所易，而萬有殊形。故有化無而無化有，升化沉而沉化升。炁化于中，而質變乎外矣。有天變，有物變，有神變。天變者，風雲作動山川互易。物變者，鯤化鵬，雉化蜃，罔象化石，微細之物化者未數。在水者，升飛于風；在風者，伏入于水。一炁所移，一象所變。神變者，隱顯虛幻，變化無拘也。可以化形為飛烏，質為雲炁，法虛炁為火光，變土石為寶貝，化寶貝為土石，忽有忽無，變之有法。變法，右手箔玄印，掩膏育存想，念呪三徧，喝一聲疾，物形應變。念呪三徧，呪曰：阿那玄聿。
　　玄印
　　右手小指屈在四指後，二指屈在中指後，第二指絞住第四指中指，絞住大指溺指溺住二指
　　第四附夢
　　可以通阻遠之信訴難達之事。
　　夢者，事警神魂，而見於心境。心意緒樂則夢歡暢，意緒憂則夢驚險，一有所撓則事境見矣。欲達重禁之言，通千里之事，有法可附。附法時，書符一道，始膏肓作想彼處，閉目仰臥存彼處，則夢到彼，見彼所人，如自身到彼所，人夢亦見矣。相與語論事，無不通。
　　散形
　　聚形
　　第五驅毒
　　可以免一切毒害。
　　毒者，山川之蟲獸也；蚖蛇、蝗竭、虎狼、熊熊之類，皆害人之物。若將兵屯於無人之境，荒僻之野，必有毒物，有物可祛。祛法，用黃旛一首，書五丁符，堅于中軍，則百獸定走，毒蟲消滅，一切毒惡遠離千里。
　　散形五丁符
　　聚形
　　散形
　　聚形
　　散形
　　聚形
　　散形
　　聚形
　　散形
　　聚形
　　第六禁蜃
　　可以禁治蜃物。
　　禁蜃者，蜃乃水中之注物也。地炁肅則伏，地炁融則出，有風狂水湧，其性暴作，則潰城陷堤，為世大害。禁法，縛鐵版一片，方一尺厚二寸，用豹血磨朱，書符其上，泛舟持此符，念呪放於潛蜃潭淵中，其鐵未消，蜃不敢出。欲識潛蜃之淵，水深無魚處是也。念祝拋符，呪曰：宛玄聿磨巨由縛。上元法，只書伏蛇符。
　　散形念四帝呪
　　聚形
　　第七斬妖怪
　　可以除邪魔，正生靈。
　　妖怪者，山川之精物也。虒虎、貍猩、白蛇、赤龜、蜈蚣、山雉之類，港伏年久，受天地山一川靈炁，善變化形質，跡逞妖通，狀幻美貌，迷惑世人。或變窟穴為華屋，或化形質為美玉，幻土石為美妹。被迷之者，不知有人問之事，意謂登仙矣。忽興驚怪，則野聲吟，夜暴風起物，盜人問器皿，攝人間寶貨。不與除滅，則妖怪日盛，與人交雜，為人問大害。斬法，紅絹一方二尺四寸，羊血書符，以竿掛起，執之面四方，念呪三十六褊，捲作一軸於地，大喝一聲，以劍為之二段，應方所有諸怪，悉斷其首。念睨三十六褊，呪曰：宛那云于匿利摩。
　　散形
　　聚形
　　第八金剛札
　　可以縛強祟，斷除鬼釁。
　　金剛者，斷滅妖魔之梵神也。凡有強祟，興福不能，但能興禍，無法告治。但此法治之，不復再作其祟者。山川之間，妖精鬼神，釁作人世，則萬端怪異，驚懼人民。或附於猛獸入市，或附于人身，其人狂作，大食斗碩不止，不食則旬日、不飯，忽發，突力拔百年之木，舉數鈞之物。猖狂不止，則其人死矣。婦人被惑，則嘻嘻嗤笑，形恥歌號無時。其祟大作，則吟震荒野，夜號市聚。不與法治，大害於世。治法，用三十六兩麻，染赤弦索一條，其祟作時，念呪八徧，揮索於空，索去則著崇物，在人身則人身縛，在獸身則獸身縛，在草木則草木縛，愈爭愈縛，久愈緊，其祟哀告不已。則責問情由，伏罪罰誓，則以法放之，不敢復作。念呪八徧，呪曰聿，亦云變巨由縛。如要解，念呪三徧，呪曰：初于初于娑利。
　　法中呪是梵巨神言，符是神之炁元形體，指印是神之命想妙用，印是法用總持受法，人不可非時輕行。
　　散形
　　應書符通神畫，當以指法，此是帝君玄名，上象玄天下鎮死。
　　聚形
　　別集
　　第一無礙法
　　但就壁上，或几席，或地上，像彼處畫為一圖雙戶，右手描印，念呪五徧，以印指其門，即登之。欲回但以左手描此印，閉目叩齒五通，而回。念呪五徧，呪曰：玄羅回聿娑利。
　　右手先屈大指復屈中指與四指
　　第二行神法
　　書符一樣二道，繫兩膝下，念呪八徧，舉步快似風雲，欲止，即解印。印同前。念呪八徧，呪曰：于侖蘇盧摩由利。
　　散形
　　聚形
　　娑縛印
　　左手屈中指以大指搦住中指頭甲不得露
　　第三缺　第四缺　第五缺
　　第六盆取魚
　　瓷盆一，念睨九徧，隨畫魚一頭，九之縛於線，頭放于盆中，呼一聲予龍，由挈之，即有，十挈十有。念呪九徧，呪曰：娑縛侖羯侖子。
　　第七煮水石
　　酒磨朱砂一合，湧泉一缶，以筆染朱砂，念二十四將隱語，書二十四符，就水面書之，烈火一鑪，取向太陽，巖石一塊，火內煅令通亦，刺缶內二十四徧，如此了，以爭紙包之。凡水中有害人物，無術可治，以此石用索縛，投於害物處潭洞中，熱如沸湯，應是害人之物，一時焦爛。
　　第八缺
　　第九佯死
　　凡人之死者，是元炁盡也。炁盡，則四肢百脈俱玲。凡在想炁至偃月，腎炁歸藏其中，則百脈四肢一時俱冷。皮膚如土色，九竅都閉，惟通耳竅事脫，緩以手掩膏育，則復活。念閉息吮，呪曰：滅羅亡玄訶奄。
　　第十飛空住法
　　念呪九徧，吹炁一口，以物撒之，即住。如欲遠，念逍遙呪三徧，一撒千里。念住空呪九徧，呪曰：虛盧虛羅止。易念逍遙呪三徧，呪曰：摩于矢聿。
　　第十一紙鶴飛
　　念羽化吮七徧，吹炁三口，以紙鶴撒之，翔空而飛。羽化呪曰：啼勸羽翔飛化神天朱湖使者準勑，速攝來吾道前，不得違令。如違，準太上律令勸。念呪七徧、呪曰：娑唎□嘍嗶唎叱梵呪念呪七徧，呪曰：薩摩訶。
　　第十二鐵真身法丹
　　蛇含石一塊，酒一缶，石液泉磨朱一合，書二十四符，念二十四將隱語，每一道染筆一次，書罷，烈火煅蛇含石令紅，酒內淬，不拘徧數，酒盡為度。碾石為末，用石液泉滴為元。每八元，清晨用湧泉一盃，念二十四將隱語，面北方服之。若臨危時，念呪三徧，吸炁一口，其身自堅。符書酒中，臨時念呪三徧，呪曰：摩聿巨完巨利易。
　　第十三入壺
　　書幻化符一道，投其中，念呪五徧，發身勢一跳入壺中，念呪五徧，呪曰：玄于玄于由利。
　　幻化符
　　以左手第四指屈後中指後第二指勾住以大指局第二指頭欲出壺用
　　印式上中下三印，任意持用
　　印三顆，闊二寸四分，厚一寸二分，雷破槐木、相木尤妙。
　　玄璽
　　方闊三寸六分厚一寸五分凡作法時先印壇所神不敢違命
　　印五顆
　　風官印、炁官印、水官印、火官印、雷官印。
　　已上五印，每顆闊二寸，厚一寸，並用雷破槐木。
　　凡作法，先以湧泉磨朱砂，黃紙印所主法官印，金錢一束，連印刻作，用法所焚之。如行卒，法免用紙，叩齒五通。
　　召二十四將總符
　　用此符召一人，若事緊，可召二人。
　　築壇式
　　爭室中，以黃土築壇三級，下闊七尺，中闊五尺，上闊三尺，三級總高三赤，以尺土像形制，捻山隴勢狀，應洞府空室處所，用湧泉磨朱砂，依圖各書其號。中宛玄洞帝君圓，闊二寸四分，探三寸六分，以元命籙符號，堅立其中，依法加持，後書宛黃由蝓大將符一道，貼列將都室，不許人入，二十四將分布十二州。
　　呪語正音
　　欽單禪炫院雟隼爂標沇運睿惠易亦匕化絕奕既原易陽。
　　玄圃山圖
　　玄圃山靈秘籙卷下竟