洞玄部威儀類 
　　太上慈悲九幽拔罪懺
　　經名：太上慈悲九幽拔罪懺。十卷。底本出處：《正統道藏》洞玄部威儀類。
　　太上慈悲九幽拔罪懺卷之一
　　爾時元始天尊，時遊十方世界，天上地下無所不經，至大福堂國，見虛皇道君，為十方國土、一切眾生、善男女等，心生厭故，遂即分身應變，口吐五色瓊光，遍照十方無不明徹。爾時男女及諸四眾，晝夜惶懼，悲聲歎泣，瞻仰尊顏，稽首頂禮，叩頭博顙，肘行膝步。諸禽雜獸，並皆如是。一切眾生，諸方仰視，寂絕形影，莫知所尋。爾時，虛皇道君，慈愍眾生，分身下界，安坐碧霞神寶之座，念彼眾生如常說法，演教化人。一切含靈， 及諸禽獸，皆來詣座，稽首作禮，步步而前。重遇道君，歡喜踧踖。是時，座下有一真人，名曰普救，從眾中出，稽首作禮，上白天尊，願聞演說。十方男女，生可獲福，死得受生，作何因緣，得遂本願。
　　天尊告曰，汝可復坐，靜念在心，一切因緣，吾為解說。天尊言，十方世界，皆有天堂。若有男女，常禮十方應號天尊，當生可獲福，死得受生。於是普救真人，及諸四輩，長跪齊心，而聽演說。爾時，天尊先說，東方青靈始老蒼帝、九炁天君，華林境界，其有真人，名曰靜境無極之國、惠靜莊嚴。若人臨終之日，願生彼國，當禮東方應號天尊，長跪懺悔，免恆沙罪障，獲無量善，因鍊質澄神，登真悟道。眾等至心，今當敬禮。
　　人各恭敬
　　志心朝禮，慈悲三寶天尊。
　　志心朝禮，尋聲救苦天尊。
　　志心朝禮，東方玉寶皇上天尊。
　　志心朝禮，普慈護國天尊。
　　志心朝禮，大忍無礙天尊。
　　志心朝禮，東華上相天尊。
　　志心朝禮，清宮演化天尊。
　　志心朝禮，仙靈妙寶天尊。
　　志心朝禮，含和虛極天尊。
　　志心朝禮，九天積善天尊。
　　志心朝禮，皇上真老天尊。
　　志心朝禮，元靈隱曜天尊。
　　志心朝禮，金闕玉童天尊。
　　志心朝禮，凝心玄應天尊。
　　志心朝禮，靈都大度天尊。
　　志心朝禮，玄靈至德天尊。
　　志心朝禮，高上太虛天尊。
　　志心朝禮，圓通妙極天尊。
　　志心朝禮，開明真相天尊。
　　志心朝禮，寶勝元和天尊。
　　志心朝禮，寶藏圓極天尊。
　　志心朝禮，玄明真定天尊。
　　志心朝禮，眾智成滿天尊。
　　志心朝禮，金華上相天尊。
　　志心朝禮，真行明因天尊。
　　志心朝禮，威光寶際天尊。
　　志心朝禮，開通信悟天尊。
　　志心朝禮，慧解明智天尊。
　　志心朝禮，紫虛上極天尊。
　　志心朝禮，虛心普照天尊。
　　志心朝禮，惠源廣潤天尊。
　　志心朝禮，正覺垂訓天尊。
　　志心朝禮，真智照極天尊。
　　志心朝禮，仙度妙寶天尊。
　　志心朝禮，紫陽靈應天尊。
　　志心朝禮，妙意無邊天尊。
　　志心朝禮，金光善惠天尊。
　　志心朝禮，玄虛真行天尊。
　　志心朝禮，惠空度脫天尊。
　　志心朝禮，莊嚴玄覺天尊。
　　志心朝禮，靈感遍通天尊。
　　志心朝禮，虛皇降照天尊。
　　志心朝禮，妙極真源天尊。
　　志心朝禮，玄應惠明天尊。
　　志心朝禮，寶相真陽天尊。
　　志心朝禮，凝神湛照天尊。
　　志心朝禮，法雲普潤天尊。
　　志心朝禮，虛明遠覽天尊。
　　志心朝禮，法相圓滿天尊。
　　志心朝禮，妙意端嚴天尊。
　　志心朝禮，本際玄微天尊。
　　志心朝禮，沖真寂照天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔累劫以來過誤之罪。眾等暗昧，不省前非，或造作惡緣，施為信意。心如火盛，炎炎而不揀媸妍；意似刀鋒，凜凜而不論強弱。積時累日，經月逾年，未遇首陳，慮遭塗炭，冰池火柱，劍樹鑊湯，寒即痛心，熱來焦體，斷筋傷骨，腐腹糜腸。如此罪元，乞垂滌蕩。
　　天尊言，若有善男子、善女人，未終之者，雖然造罪，亦復修福。在生修福，十分得八；將福補罪，多少始知。若當過去造諸功德，七分之中，惟獲其一，計功補過，福乃有餘，如此比量，始名得一。若將善功，補罪不足，即當涉歷三塗，受諸苦惱。一日一夜，萬死萬生，備受諸苦。若有亡人，臨終之日，諸方請師，及見在男女、香火知識同於一處，燒香懺悔，受戒誦經，先取亡人身上衣物，將對香火，懺悔受戒。從身亡之後，三七日內，別置清淨之所，安立道場，燃燈續明，讚詠行道，鳴鍾禮拜，虔懇投誠。所以爾者，急修功德。初亡之人，方開道路，得悟東西，乘此善緣，往生極樂。先亡獲救，見在蒙恩。懺悔既終，志心敬禮。
　　人各恭敬
　　志心朝禮，妙樂威光天尊。
　　志心朝禮，普照幽冥天尊。
　　志心朝禮，法緣無盡天尊。
　　志心朝禮，隨機赴感天尊。
　　志心朝禮，正智玄虛天尊。
　　志心朝禮，惠日流光天尊。
　　志心朝禮，瓊華炳耀天尊。
　　志心朝禮，浮香遠覽天尊。
　　志心朝禮，飛雲廣覆天尊。
　　志心朝禮，普度藥王天尊。
　　志心朝禮，海空惠解天尊。
　　志心朝禮，慈悲興樂天尊。
　　志心朝禮，虛皇普濟天尊。
　　志心朝禮，法燈朗照天尊。
　　志心朝禮，高上太虛天尊。
　　志心朝禮，大慈救苦天尊。
　　志心朝禮，安住至樂天尊。
　　志心朝禮，玄和妙寶天尊。
　　志心朝禮，無為定惠天尊。
　　志心朝禮，玄虛嚴靜天尊。
　　志心朝禮，惠量應物夭尊。
　　志心朝禮，莊嚴素德天尊。
　　志心朝禮，虛玄至極天尊。
　　志心朝禮，妙奉自然天尊。
　　志心朝禮，慈悲救度天尊。
　　志心朝禮，無名寶相天尊。
　　志心朝禮，法雲垂廕天尊。
　　志心朝禮，慈恩廣化天尊。
　　志心朝禮，玄津普潤天尊。
　　志心朝禮，雲和積善天尊。
　　志心朝禮，大惠凝湛天尊。
　　志心朝禮，廣開戒定天尊。
　　志心朝禮，囑累法寶天尊。
　　志心朝禮，冥神洞照天尊。
　　志心朝禮，崇仙開化天尊。
　　志心朝禮，大弘正法天尊。
　　志心朝禮，無邊普度天尊。
　　志心朝禮，法橋廣濟天尊。
　　志心朝禮，德藏包含天尊。
　　志心朝禮，權變應現天尊。
　　志心朝禮，威德大慈天尊。
　　志心朝禮，炎光靈耀天尊。
　　志心朝禮，丹元光妙天尊。
　　志心朝禮，朱明法本天尊。
　　志心朝禮，慧命凝常天尊。
　　志心朝禮，丹靈定慧天尊。
　　志心朝禮，威光度脫天尊。
　　志心朝禮，金闕化身天尊。
　　志心朝禮，逍遙快樂天尊。
　　志心朝禮，火煉丹界天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲拔難真人。
　　志心朝禮，大慈大悲定惠真人。
　　志心朝禮，大慈大悲濟苦真人。
　　志心朝禮，大慈大悲上生真人。
　　禮三寶已，復次懺悔
　　志心歸命，十方常住三寶天尊。懺悔累劫以來，過誤之罪。眾等託蔭父母胞胎，或富或貧，或貴或賤，或善或惡，或女或男，莫省輪迴，難分終始。前雖懺悔，慮有不周。一切冤愆，咸希洗雪。
　　天尊言，若有善男子、善女人，欲使臨終之日，願生十方妙樂境界者，當以潔淨身心，洗除穢垢，嚴整衣服，捨己資財，燒眾妙香，請師禮懺，懸諸旛蓋，音聲讚詠，供養三寶，口誦尊經，一切莊嚴，善依言說，真法智惠，不可思議。計斯眾生，觀此肉身，從空至空，寂滅假合，地水火風。若有休聚敗壞，精進行道，可得拔度，隨意止住，福果必登，真心具備，出離地獄，受樂自然，得見大道。爾時，元始天尊告太上道君曰，卿與普救真人，遊行十方，見有汝等弟子，願生於十方快樂之國，無極無窮，不可稱計。于時天尊道君、諸天聖眾、所有清靜之境，亦無極量，不可稱說。我於大眾中，為諸四輩未顯之界一切眾生，曉示妙境內外三界，諸如國土飛天真人、得道聖眾，所有名諱，略示緣由。若能精心奉禮，功滿三千，布施眾生，勤行無怠，當生淨境，不滯幽牢，悉願歸依，稽首作禮而退。
　　太上慈悲九幽拔罪懺卷之一竟
　　太上慈悲九幽拔罪懺卷之二
　　爾時，元始天尊為普救真人，演說東方青靈始老蒼帝、九炁天君，華林境界、無極之國，惠靜莊嚴。既竟重為演說，東南方梵炁天君，碧霞境界，其有真人名曰，真安無極之國，妙寂莊嚴。若人臨終之日，願生彼國，當潔己清齋，請師奉禮，東南方應號天尊，長跪懺悔，免恆沙罪障，獲無量善因。鍊質澄神，登真悟道，眾等至心，今當敬禮。
　　人各恭敬
　　志心朝禮，東南方好生度命天尊。
　　志心朝禮，慈風廣扇天尊。
　　志心朝禮，法身出世天尊。
　　志心朝禮，無礙自在天尊。
　　志心朝禮，巧說法相天尊。
　　志心朝禮，增益惠解天尊。
　　志心朝禮，善權方便天尊。
　　志心朝禮，至寂澄明天尊。
　　志心朝禮，智惠無等天尊。
　　志心朝禮，太微應號天尊。
　　志心朝禮，通玄定相天尊。
　　志心朝禮，洞鑒幽明天尊。
　　志心朝禮，梵明弘教天尊。
　　志心朝禮，安樂勝報天尊。
　　志心朝禮，昇玄至極天尊。
　　志心朝禮，妙光寶勝天尊。
　　志心朝禮，中和大惠天尊。
　　志心朝禮，一乘虛極天尊。
　　志心朝禮，玄宗誕應天尊。
　　志心朝禮，無量威化天尊。
　　志心朝禮，宣輝妙覺天尊。
　　志心朝禮，冥神洞宴天尊。
　　志心朝禮，金映護魂天尊。
　　志心朝禮，西靈惠照天尊。
　　志心朝禮，四極顯真天尊。
　　志心朝禮，玄真九老天尊。
　　志心朝禮，上聖十華天尊。
　　志心朝禮，四虛普照天尊。
　　志心朝禮，真元七照天尊。
　　志心朝禮，二素皓靈天尊。
　　志心朝禮，金門演教天尊。
　　志心朝禮，太華上極天尊。
　　志心朝禮，空洞虛皇天尊。
　　志心朝禮，玄光度世天尊。
　　志心朝禮，九空太素天尊。
　　志心朝禮，靈耀八景天尊。
　　志心朝禮，七覺照疑天尊。
　　志心朝禮，三素光明天尊。
　　志心朝禮，大洞景華天尊。
　　志心朝禮，無上真如天尊。
　　志心朝禮，元和寶勝天尊。
　　志心朝禮，定光命祿天尊。
　　志心朝禮，皓華素德天尊。
　　志心朝禮，妙寶淨光天尊。
　　志心朝禮，真明虛極天尊。
　　志心朝禮，沖和靈應天尊。
　　志心朝禮，太和高上天尊。
　　志心朝禮，虛極妙靈天尊。
　　志心朝禮，寶華元梵天尊。
　　志心朝禮，淨藏祕景天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等懺悔身業之罪，自從生誕，形體分張，首負圓天，足履方地，肌屍穢醜，骨血腥凡，不蔽星辰，恆干風雨，累此陽過，必犯陰愆。憑此善緣，咸希懺洗。
　　天尊言曰，若有善男子、善女人，為其亡人，初終百日、周年遠忌，造諸經像齋供，財貨雖多，獲功彌少。但緣心但慢易，意且麤疏，殘食獻齋，餘財設像。一捨一慳，或作或休，名價雖高，計功全寡。或觸之以葷雜，或捨之以狐疑，致使獲功，三分惟一。譬如衣服，裁截雖了，竟久不縫，必欲人著在身，未審從何慣帶。蓋緣有初無末，是以功績不成。若人造諸經像，設諸齋食，及施與法師物等，一分失落，隱沒差殊。其福不成，何勞須造，徒費財貨，枉用初功，見在招殃，亡人獲罪。即使重淪地獄，再受冥愆，苦楚切身，飢寒備體，逡巡不過，竟久難存，鐵杖穿心，火丸燋口，重重須受，一一皆償。走避無門，竄身何地，殃延七祖，禍及九玄，莫議逍遙，空思善果，縱生追悔，難免前非。都緣積善善鍾，積惡惡至。如形逐影，似響隨聲，曲直難逃，清濁難顯。汝等男女，精虔捨施，齋潔懺揚，莫假聲名，便言功德。聲名功德，其罪如斯。善女信男，悉皆諦受，即使魂靈解脫，災厄蠲除。稽首歸依，今當敬禮。
　　人各恭敬
　　志心朝禮，宗師度脫天尊。
　　志心朝禮，法力超昇天尊。
　　志心朝禮，玄素惣德天尊。
　　志心朝禮，太華應運天尊。
　　志心朝禮，高皇玉帝天尊。
　　志心朝禮，勝光寶耀天尊。
　　志心朝禮，高勝玄景天尊。
　　志心朝禮，中皇真際天尊。
　　志心朝禮，元洞玉晨天尊。
　　志心朝禮，高上太一天尊。
　　志心朝禮，至極明空天尊。
　　志心朝禮，玉虛挺相天尊。
　　志心朝禮，惣真元洞天尊。
　　志心朝禮，流光應現天尊。
　　志心朝禮，流鑒照幽天尊。
　　志心朝禮，通遠深淵天尊。
　　志心朝禮，金容顯相天尊。
　　志心朝禮，垂形散影天尊。
　　志心朝禮，流光四朗天尊。
　　志心朝禮，洞元積感天尊。
　　志心朝禮，高玄惣真天尊。
　　志心朝禮，皓明梵寶天尊。
　　志心朝禮，金光七素天尊。
　　志心朝禮，玉皇真極天尊。
　　志心朝禮，玄上太微天尊。
　　志心朝禮，洞惠虛容天尊。
　　志心朝禮，明機流鑒天尊。
　　志心朝禮，尋真大洞天尊。
　　志心朝禮，凝神會聖天尊。
　　志心朝禮，玄真太一天尊。
　　志心朝禮，淨滿寶光天尊。
　　志心朝禮，大乘景德天尊。
　　志心朝禮，耀明高上天尊。
　　志心朝禮，普垂玄照天尊。
　　志心朝禮，玉潤流耀天尊。
　　志心朝禮，上華元一天尊。
　　志心朝禮，七變元和天尊。
　　志心朝禮，五劫開化天尊。
　　志心朝禮，含光祕景天尊。
　　志心朝禮，清都證極天尊。
　　志心朝禮，靈化洞虛天尊。
　　志心朝禮，沖虛入妙天尊。
　　志心朝禮，延壽保命天尊。
　　志心朝禮，北極明耀天尊。
　　志心朝禮，玄虛太極天尊。
　　志心朝禮，紫庭虛皇天尊。
　　志心朝禮，金容應福天尊。
　　志心朝禮，瓊華十善天尊。
　　志心朝禮，玄微隱耀天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等懺悔身業之罪，但緣分身貴賤，高下不均，稟氣富貧，寬狹難等。或貴者深堂廣宇，拖紫紆朱，銀壁椒房，丹臺玉楯。或賤者蒼頭跣足，逐後迎前，聲氣羇微，格式卑下。或富者輕裘肥馬，奧室精飡，言語如鍾，心襟似海。或貧者飢寒不迨，禮義何周，言行相違，施為無擬。紛玆身業，豈解秉持。違過更多，誰能堅守。前雖懺悔，尚恐未周。當此虔誠，咸希滌蕩。
　　天尊言曰，善哉如卿所言。護持世界，能為眾生，方便問難，咨請諸疑，隨意科數，一一具問，咸實希有，我今重嘆不可思議，告諸眾生，諦聽修之，當為解脫。若有善男子、善女人等，父母終亡之後，資備生方，捨家資財，禮經乞懺，蕩滌諸愆，獲生天界。若有男女寫經造像，設供持齋，財物有餘，私將入己，其物直一錢已上，十年十倍，又復不還，身當重病，失其相好，鳥栖露宿，死棄人間，永無出期，縱得受生，聾盲六疾，恆不具足。若用旛花物者，七年七倍，又復不還，身當囚徒，在於囹圄，被著枷鎖，縶繫晨昏，劣瘦日深，告雪無已。若用布施法師物者，五年五倍，又復不還，身為貧窮，衣食寒賤，或為牛馬，以力報酬，或作豬羊，以命相負，或幼遭孤孑，無處依投，倚傍他人，身口不備。都緣不孝，致此冤愆。汝等男女，咸皆諦受。勤修功德，秉戒身形，一心奉行，稽首而退。
　　太上慈悲九幽拔罪懺卷之二竟
　　太上慈悲九幽拔罪懺卷之三
　　爾時，元始天尊為普救真人，演說東南方梵炁天君，碧霞境界無極之國，妙寂莊嚴。既竟，重為演說南方梵寶昌陽丹靈真老赤帝三炁天君，梵天境界，其有真人，名曰真老無極之國，端化莊嚴。若人臨終之日，願生彼國，當潔己清齋，請師奉禮，南方應號天尊，長跪懺悔，免恆沙罪障，獲無量善因，鍊質澄神，登真悟道。眾等至心，今當敬禮。
　　人各恭敬
　　志心朝禮，南方玄真萬福天尊。
　　志心朝禮，高真大寶天尊。
　　志心朝禮，玄和大度天尊。
　　志心朝禮，紫宸降福天尊。
　　志心朝禮，上惠弘慈天尊。
　　志心朝禮，冥寂幽源天尊。
　　志心朝禮，雲光正德天尊。
　　志心朝禮，還淳示像天尊。
　　志心朝禮，安神寂照天尊。
　　志心朝禮，紫極元君天尊。
　　志心朝禮，玄真妙寶天尊。
　　志心朝禮，四達無礙天尊。
　　志心朝禮，六辯虛凝天尊。
　　志心朝禮，明耀景秀天尊。
　　志心朝禮，圓光炳耀天尊。
　　志心朝禮，金映流真天尊。
　　志心朝禮，玄上紫虛天尊。
　　志心朝禮，太微妙極天尊。
　　志心朝禮，靈光空相天尊。
　　志心朝禮，無上景皇天尊。
　　志心朝禮，虛明洞惠天尊。
　　志心朝禮，寶玄流化天尊。
　　志心朝禮，澄神寶劫天尊。
　　志心朝禮，妙智堪常天尊。
　　志心朝禮，五靈玄德天尊。
　　志心朝禮，六度凝解天尊。
　　志心朝禮，高元上相天尊。
　　志心朝禮，普光弘濟天尊。
　　志心朝禮，凝玄高上天尊。
　　志心朝禮，耀景元和天尊。
　　志心朝禮，弘明寶相天尊。
　　志心朝禮，惠空無滯天尊。
　　志心朝禮，沖和遠暢天尊。
　　志心朝禮，含光萬善天尊。
　　志心朝禮，遊虛常樂天尊。
　　志心朝禮，端嚴上德天尊。
　　志心朝禮，明霞通智天尊。
　　志心朝禮，乘真道化天尊。
　　志心朝禮，靈化妙見天尊。
　　志心朝禮，瑩德明皇天尊。
　　志心朝禮，通玄釋滯天尊。
　　志心朝禮，德充無上天尊。
　　志心朝禮，虛皇演聖天尊。
　　志心朝禮，玄冥廣運天尊。
　　志心朝禮，慈忍救度天尊。
　　志心朝禮，中極九老天尊。
　　志心朝禮，元靈高聖天尊。
　　志心朝禮，中皇太一天尊。
　　志心朝禮，梵氣彌綸天尊。
　　志心朝禮，黃庭大保天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等懺悔心業之罪，伏自初分南北，漸辯東西，愛好嫌麤，喜富嗔賤，信心所作，不度短長，貪利忘恩，隔親憐外。見華飾則無厭無足，聞簡實則如隙如讎。罪積丘山，功無塵露。慮標名北部，奪筭南宮，是敢懺悔道前，乞垂原赦。
　　天尊言，若有善男子、善女人，從生至死，毀壞尊像，損破道場。或剝脫行人及出家法身。或破諸禁戒，啖葷血之徒，五逆生心，合舌為本，誹謗三寶，嗔怒慈親。或棄賤憎貧，背夫逐婦。或造私潤己，背正入邪，同炁不親，交遊益重。或用三寶物，無有愧心，貸債彌多，抵賴不少。或殺生偷盜，不信公途，向暗背明，欺存誷歿。或罵詈良善，淩突賢人，婬慾恆多，陰毒不息。諸如此罪，盡係冥關，不有懺揚，將何消蕩。若有善男子、善女人，常行孝心，旦暮不怠。或為父母，或為九玄，或為交親，或為血屬，或為兄弟，或為己身，捨施資財，請師禮懺，精羞供養，嚴潔道場。或八節三元、五臘十直、七元本命、歲旦庚申，是此良辰，或持齋戒，可除八難，能去千災，一切冤家，成恩洗雪。先亡離苦，久遠生天。地獄停酸，幽關水閉。愚癡曉了，六疾痊平，涉歷四時，不罹災舋。汝等男女，各自慎行，兢兢在心，勿生厭倦，即逢善果，遇此因緣，懺悔既終，齋心敬禮。
　　人各恭敬
　　志心朝禮，三素洞神天尊。
　　志心朝禮，大哀愍苦天尊。
　　志心朝禮，霞光朗耀天尊。
　　志心朝禮，中玄正一天尊。
　　志心朝禮，黃房洞晏天尊。
　　志心朝禮，玄上虛無天尊。
　　志心朝禮，玄微大寶天尊。
　　志心朝禮，黃庭九老天尊。
　　志心朝禮，威靈拔度天尊。
　　志心朝禮，大明皓氣天尊。
　　志心朝禮，玄真上景天尊。
　　志心朝禮，太皇勝妙天尊。
　　志心朝禮，靈元寶命天尊。
　　志心朝禮，流光通道天尊。
　　志心朝禮，飛華慶善天尊。
　　志心朝禮，定相延和天尊。
　　志心朝禮，迴元至極天尊。
　　志心朝禮，應飛光像天尊。
　　志心朝禮，無心妙體天尊。
　　志心朝禮，六度真容天尊。
　　志心朝禮，興龍道相天尊。
　　志心朝禮，高真觀妙天尊。
　　志心朝禮，流變延真天尊。
　　志心朝禮，妙樂難勝天尊。
　　志心朝禮，元皇一炁天尊。
　　志心朝禮，玄虛太素天尊。
　　志心朝禮，真老福慶天尊。
　　志心朝禮，青真妙覺天尊。
　　志心朝禮，元精始老天尊。
　　志心朝禮，玄和淨德天尊。
　　志心朝禮，太空惠量天尊。
　　志心朝禮，明真四極天尊。
　　志心朝禮，自然靈應天尊。
　　志心朝禮，積慶天和天尊。
　　志心朝禮，廣運慈善天尊。
　　志心朝禮，萬靈導護天尊。
　　志心朝禮，弘慈廣濟天尊。
　　志心朝禮，明皇救善天尊。
　　志心朝禮，開度福道天尊。
　　志心朝禮，垂光慈蔭天尊。
　　志心朝禮，妙智善權天尊。
　　志心朝禮，六合通明天尊。
　　志心朝禮，開度憂危天尊。
　　志心朝禮，昇真大帝天尊。
　　志心朝禮，神章八會天尊。
　　志心朝禮，太丹三素天尊。
　　志心朝禮，元和寶相天尊。
　　志心朝禮，太真高上天尊。
　　志心朝禮，流光萬變天尊。
　　志心朝禮，通玄真定天尊。
　　志心朝禮、大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等懺
　　悔心業之罪，但以智見淺短，氣格頑愚，恣縱而行，言執己是。貪婪無足，鄙吝何窮，見善而讎，聞惡可及。積財千萬，猶說困懸，為罪深多，恆稱公當。從初至末，豈覺豈知，積日積時，逾年逾月，不申懺洗，何以祛除。今對道前，咸希滌蕩。
　　天尊言，善男子、善女人，一切業緣，皆有報應。汝等諦受，次第具陳：鐵床壞體，銅柱焦筋，以報邪婬之罪；寒冰雪山，痛心傷骨，以報劫盜之罪；拔舌吞火，灌口鎔銅，以報兩舌之罪；熱灰埋體，猛火燒身，以報殺生之罪；鐵犂耕背，惡烏啗睛，劍樹分張，碓磨如麵，以報邪眉怒眼之罪；身為餓鬼，循歷鑊湯，燒鐵為丸，飢則當食，以報破齋違戒之罪；眉髮墮落，遍體生瘡，舉身烘爛，以報破壞聖像道場之罪；口中出火，眼目生瘡，遍體流膿，藏身無地，以報走脫出家人之罪；舌不得語，閉塞喉中，盲目亡睛，口唇橫裂，以報謗說出家人之罪；癡聾小短，生死不分，或作夫妻，中道離別，以報疏隔父母之罪；或為牛馬豬羊、鳥獸鷹犬，以報違負貸債之罪；或為僕使，寒賤切身，少寡幼孤，羇贏劣病，以報輕薄弟兄同氣之罪。如斯報應，皆在目前。善女信男，咸自思想，虔心諦受，永斷前愆，懺悔既終，奉行而退。
　　太上慈悲九幽拔罪懺卷之三竟
　　太上慈悲九幽拔罪懺卷之四
　　爾時，元始天尊為普救真人，演說南方梵寶昌陽丹靈真老赤帝三炁天君、梵天境界、無極之國，端化莊嚴。既竟，重為演說西南方梵炁天君，耀真境界，其有真人，名曰瓊光無極之國，善救莊嚴。若人臨終之日，願生彼國，當潔己清齋，請師奉禮西南方應號天尊，長跪懺悔，免恆沙罪障，獲無量善因，鍊質澄神，登真悟道。眾等至心，今當敬禮。
　　人各恭敬
　　志心朝禮，西南方太靈虛皇天尊。
　　志心朝禮，中和善寂天尊。
　　志心朝禮，崇愛延光天尊。
　　志心朝禮，大明煥照天尊。
　　志心朝禮，普救群生天尊。
　　志心朝禮，景德丹華天尊。
　　志心朝禮，通光普照天尊。
　　志心朝禮，玄機妙應天尊。
　　志心朝禮，七元信惠天尊。
　　志心朝禮，端相開妙天尊。
　　志心朝禮，七曜延靈天尊。
　　志心朝禮，混成開化天尊。
　　志心朝禮，通明四洞天尊。
　　志心朝禮，啟幽無極天尊。
　　志心朝禮，空玄明梵天尊。
　　志心朝禮，太上隱真天尊。
　　志心朝禮，靈都集慶天尊。
　　志心朝禮，太靈普被天尊。
　　志心朝禮，浮空七耀天尊。
　　志心朝禮，雲光四照天尊。
　　志心朝禮，保命護魂天尊。
　　志心朝禮，洞空圓極天尊。
　　志心朝禮，法輪開化天尊。
　　志心朝禮，丹華皓映天尊。
　　志心朝禮，流明大帝天尊。
　　志心朝禮，玄圃瓊輪天尊。
　　志心朝禮，留神遠照天尊。
　　志心朝禮，紫庭會聖天尊。
　　志心朝禮，匠道眾真天尊。
　　志心朝禮，廣運玄化天尊。
　　志心朝禮，靈源普潤天尊。
　　志心朝禮，崇真演教天尊。
　　志心朝禮，安化太無天尊。
　　志心朝禮，耀景棲真天尊。
　　志心朝禮，保光洞朗天尊。
　　志心朝禮，八景迴晨天尊。
　　志心朝禮，圓通妙化天尊。
　　志心朝禮，大明至極天尊。
　　志心朝禮，靈源廣洽天尊。
　　志心朝禮，含光朗耀天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已；復次懺悔
　　至心歸命，十方常住三寶。臣等懺悔口業，無量之罪。或曾欺賢誷聖，毀道憎親，談讟他非，矜誇己是，呵風罵雨，惡暑厭寒，翻有為無，將麤作細，鬥合良善，揚舉愚癡，從口而生，為罪之本。諸多過咎，無量無邊。今日向十方天尊前，洗心丹禱，歸命懺悔，咸乞蕩除。天尊言，若有善男子、善女人，一為天地，二為帝王，三為父母，四為眾生，五為血屬，六為己身。爰從受生已來，至于今日，自一歲一十、二十三十、四十五十，乃至百歲、百二十歲，必欲預修，還從一七、二七、三七、四七乃至七七、百日、周年，週而復始，乃至永年，所造功德，還依次第而作，第一造像，第二寫經，次即造四十九尺長旛，設四十九人齋，安置道場，請諸尊像，並及法師，香火知識，燃四十九燈，照耀諸天，其燈為三層臺，下闊上歛，圓轉狀如車輪，香華供養，隨力豐儉，三日三夜，或七日七夜，傾心丹禱，懺悔虔祈。對三寶稱揚，為先亡首過，言詞惟在朴實，不得浮華，務彼精嚴，必彰福利。其次廣贖生命，或百或千，隨其多寡，亦不可得。其次傷憫貧窮下賤，不具足者，旅困羇棲者，病人孤老者，囚徒飢餒者，邊鄙愚頑，不曉東西。無分善惡者，咸堪救度，使沐良緣。或值他方遠客，有急依投，而為開度，濟其厄難，救彼孤寒，悉令安樂，此亦薦導亡靈，其福最大。其次為先亡父母、億劫種親，寫造三十六部尊經，任意多少，或一部、十部、百部廼至千部，隨力多少，拔度魂神，其福無量。使見存利益、過往逍遙，汝等男女，悉當諦聽，宜各奉行。
　　人各恭敬
　　志心朝禮，弘真度物天尊。
　　志心朝禮，惣御眾仙天尊。
　　志心朝禮，法明靈鑒天尊。
　　志心朝禮，太霄耀景天尊。
　　志心朝禮，結朗重明天尊。
　　志心朝禮，啟真玄素天尊。
　　志心朝禮，混化變生天尊。
　　志心朝禮，思玄會寂天尊。
　　志心朝禮，靈光皓映天尊。
　　志心朝禮，華光流照天尊。
　　志心朝禮，法音演暢天尊。
　　志心朝禮，凝虛善寂天尊。
　　志心朝禮，梵元真一天尊。
　　志心朝禮，為寶積德天尊。
　　志心朝禮，福感靈照天尊。
　　志心朝禮，慈悲惠照天尊。
　　志心朝禮，無量相好天尊。
　　志心朝禮，光顯開度天尊。
　　志心朝禮，正覺凝耀天尊。
　　志心朝禮，法輪運轉天尊。
　　志心朝禮，普照洞虛天尊。
　　志心朝禮，廣濟群有天尊。
　　志心朝禮，內觀真極天尊。
　　志心朝禮，玄宗眾寶天尊。
　　志心朝禮，虛無正極天尊。
　　志心朝禮，智光普耀天尊。
　　志心朝禮，法定通微天尊。
　　志心朝禮，寶輪常運天尊。
　　志心朝禮，玄真會寂天尊。
　　志心朝禮，玄妙善權天尊。
　　志心朝禮，等觀真常天尊。
　　志心朝禮，重光寶際天尊。
　　志心朝禮，合和安忍天尊。
　　志心朝禮，太玄靈耀天尊。
　　志心朝禮，崇靈道惠天尊。
　　志心朝禮，玄覺寶光天尊。
　　志心朝禮，普慈護國天尊。
　　志心朝禮，神光廣被天尊。
　　志心朝禮，方便善救天尊。
　　志心朝禮，無為應物天尊。
　　志心朝禮，玉晨上極天尊。
　　志心朝禮，惣祿主筭天尊。
　　志心朝禮，定惠上生天尊。
　　志心朝禮，高上玉華天尊。
　　志心朝禮，晨光大帝天尊。
　　志心朝禮，司命延生天尊。
　　志心朝禮，惣鑒命魔天尊。
　　志心朝禮，玉京真實天尊。
　　志心朝禮，上聖丹臺天尊。
　　志心朝禮，度明玉簡天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等重復懺悔口業之罪，自從曠劫以來，至于今日，口業所重，眾等難偕，逞辯為先，巧言為貴，或戲上慢下，搆偽為真，輕諾肆情，誹謗恣意，評論聖教，訾毀真文，綺言飾非，華詞惑眾，躭於滋味，茹彼腥羶。如此愆非，悉為口業。今日向十方天尊前，洗心懺悔，咸乞蕩除。爾時太上道君上白天尊言，今見細細微塵，無億之數，寧為多不？天尊言，甚多甚多。道君曰，今將此經像、旛、贖生、散施功德等，寧為多不？天尊曰，甚多甚多。今將此細微塵數，譬於此。經像、旛功德，亦如塵沙，數之得不，甚多甚多，不可稱量。如此因緣，最為第一。其經像旛等造訖，建立道場，七日七夜，吟詠讚嘆，誦經解結，散華行香，鳴鍾擊磬，令一切冤讎，悉皆解脫，及以眷屬、遠近內外親緣，皆來道場，同發歡喜，懺悔布施，勿生計念，罪可除滅。七祖父母，出離地獄，昇上天堂。告諸男女，修齋禮拜，受戒持心，忍辱柔弱，供養三寶，及出家人斷諸葷穢，燒香燃燈，贖命放生，皆譬我身，更無別異。善男信女，諦聽道前，依法奉行，稽首而退。
　　太上慈悲九幽拔罪懺卷之四竟
　　爾時，元始天尊，為普救真人，演說西南方梵炁天君，耀真境界、無極之國，善救莊嚴。既竟，重為演說西方七寶金門皓靈皇老白帝七炁天君，金光境界，其有真人，名曰法寶無極之國，利益莊嚴。若人臨終之日，願生彼國，當潔己清齋，請師奉禮，西方應號天尊，長跪懺悔，免恆沙罪障，獲無量善因。鍊質澄神，登真悟道，眾等至心，歸命敬禮。
　　人各恭敬
　　志心朝禮，西方太妙至極天尊。
　　志心朝禮，虛皇定祿天尊。
　　志心朝禮，主生護命天尊。
　　志心朝禮，通玄眾聖天尊。
　　志心朝禮，十聖金光天尊。
　　志心朝禮，廣流恩化天尊。
　　志心朝禮，弘濟無邊天尊。
　　志心朝禮，大通靈應天尊。
　　志心朝禮，惠解無礙天尊。
　　志心朝禮，神威遠振天尊。
　　志心朝禮，四明洞朗天尊。
　　志心朝禮，真空辯智天尊。
　　志心朝禮，玄虛帝一天尊。
　　志心朝禮，威變自在天尊。
　　志心朝禮，安樂無為天尊。
　　志心朝禮，收魔消惱天尊。
　　志心朝禮，光映真容天尊。
　　志心朝禮，玄上玉華天尊。
　　志心朝禮，金耀流光天尊。
　　志心朝禮，神耀洞量天尊。
　　志心朝禮，飛丹照極天尊。
　　志心朝禮，上玄沖用天尊。
　　志心朝禮，大帝玄真天尊。
　　志心朝禮，元皇廣化天尊。
　　志心朝禮，大羅圓極天尊。
　　志心朝禮，寶光通照天尊。
　　志心朝禮，瓊津流潤天尊。
　　志心朝禮，太淨安和天尊。
　　志心朝禮，明珠洞啟天尊。
　　志心朝禮，平等弘慈天尊。
　　志心朝禮，玉清玄上天尊。
　　志心朝禮，金簡法藏天尊。
　　志心朝禮，元和敬愛天尊。
　　志心朝禮，智明空解天尊。
　　志心朝禮，丹洞玉皇天尊。
　　志心朝禮，七曜神真天尊。
　　志心朝禮，天景玄微天尊。
　　志心朝禮，金映光華天尊。
　　志心朝禮，元陽量化天尊。
　　志心朝禮，玄都總聖天尊。
　　志心朝禮，慈恩萬善天尊。
　　志心朝禮，耀靈智海天尊。
　　志心朝禮，千真上妙天尊。
　　志心朝禮，流珠光照天尊。
　　志心朝禮，寶林元洞天尊。
　　志心朝禮，高仙等聖天尊。
　　志心朝禮，凝神靜惠天尊。
　　志心朝禮，玄真蒙惠天尊。
　　志心朝禮，保命長生天尊。
　　志心朝禮，洞靈玄照天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔今生造作之罪。或曾操心不善，措意多愚，貪愛嗔癡，邪婬縱蕩，外真內偽，口是心非，嫉妬賢良，烹傷物命，六情三業，故作誤為。凡玆疊咎，無量無邊。因今向十方天尊前，歸命懺謝，咸乞蕩除。
　　天尊言，若有善男子、善女人，在生之日，造諸惡業。或負人財寶，結彼仇讎，侵掠無厭，貪求不息。或用三寶財物，或偷公家財物，或為男女，或為鄉閭，或為己身，或為朋友，或自作，或教他。罔識善因，唯知念惡，如是等罪，無量無邊，卒難可說。汝等過去亡者，男女魂靈，及以見世因緣眷屬，為其亡者，命終之後，建立道場，或一七、二七、三七乃止七七日內，即造繒旛二十一口，青黃碧綠，各長七尺，於道場之內尊像之前，廣設香華，懸諸旛蓋供養天尊，及其經法。但當精心營辦，隨力施為寫造真經，綵繪尊像及以布施出家法身，或三日三夜，或七日七夜，轉經行道，讚詠洞章，旋遶法座，率領親屬，同詣道場，各勵本心，為其往逝，救拔苦厄，昇入天堂，謝過贖愆，同心懺悔，無有滯礙，克遂逍遙。若復眾中有人，心生懈怠，縱營功德，不勵精誠，如斯亡靈罪咎，難免更增苦報，無有出期。汝等男女，各自諦聽，虔心剋己，莫有稽疑，如上因緣，不可稱說，乘此善果，逕上南宮，削落罪名，去離幽閉，轉輪福慶，隨願往生。眾等迴心，歸命懺悔。
　　人各恭敬
　　志心朝禮，長生司命天尊。
　　志心朝禮，紫極流霞天尊。
　　志心朝禮，飛步太虛天尊。
　　志心朝禮，靈應無極天尊。
　　志心朝禮，流金紫極天尊。
　　志心朝禮，海量保真天尊。
　　志心朝禮，丹華勝上天尊。
　　志心朝禮，玄臺虛應天尊。
　　志心朝禮，深證空解天尊。
　　志心朝禮，玄珠耀彩天尊。
　　志心朝禮，法王皓素天尊。
　　志心朝禮，太極金華天尊。
　　志心朝禮，日耀流光天尊。
　　志心朝禮，碧落真容天尊。
　　志心朝禮，金華慈惠天尊。
　　志心朝禮，元靈寶相天尊。
　　志心朝禮，明霞洞煥天尊。
　　志心朝禮，延筭益壽天尊。
　　志心朝禮，慈雲普應天尊。
　　志心朝禮，圓極大哀天尊。
　　志心朝禮，紫蓋迴玄天尊。
　　志心朝禮，絳陵化度天尊。
　　志心朝禮，真氣湛常天尊。
　　志心朝禮，靈通福慶天尊。
　　志心朝禮，梵天皓景天尊。
　　志心朝禮，隨方救苦天尊。
　　志心朝禮，方開化度天尊。
　　志心朝禮，高上玉虛天尊。
　　志心朝禮，金真妙寶天尊。
　　志心朝禮，景皇淳素天尊。
　　志心朝禮，皓華真極天尊。
　　志心朝禮，妙極崇善天尊。
　　志心朝禮，真寂證空天尊。
　　志心朝禮，崇仙護命天尊。
　　志心朝禮，高真妙果天尊。
　　志心朝禮，崇開大惠天尊。
　　志心朝禮，醫王廣施天尊。
　　志心朝禮，上極元化天尊。
　　志心朝禮，威光遠感天尊。
　　志心朝禮，玄宗度世天尊。
　　志心朝禮，興隆法寶天尊。
　　志心朝禮，妙成惠解天尊。
　　志心朝禮，顯定真關天尊。
　　志心朝禮，龍威梵度天尊。
　　志心朝禮，混元至極天尊。
　　志心朝禮，明耀太華天尊。
　　志心朝禮，真源上妙天尊。
　　志心朝禮，玄明梵行天尊。
　　志心朝禮，玉真隱韻天尊。
　　志心朝禮，度生大明天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔今生，過誤之罪。或曾明明造惡，都不自知；固固為非，言猶自是。蓋緣性識，稟受低凡。心溺愛河，身沉欲海，一朝長逝，永墮幽關。無有出期，備經苦惱。非憑道力，何拔孤魂。
　　天尊言，汝等諦聽，凡有新亡，從初終之日，便捨資財，禮此經懺，一七、二七、三七之內，造諸功德者，最為上法，但緣亡人，纔離人世，乍入泉扃，須藉良因，以憑薦拔。三七之中，造諸功德，是名為次法。第一造像、第二造經、第三造齋戒、第四造旛華、第五燃香燈、第六修道場、第七贖生命、第八持布施、第九廣救濟、第十除心慳、第十一慈悲捨、第十二平等心。爾時，天尊說十二福，及諸功德因緣。若有善男子、善女人，能依此追修，營諸功德，其人孝道，必達天曹，决定亡人，永離地獄，逍遙快樂，長處福堂，衣食自然，登真悟道。所以爾者，薦導功德，最為第一。昔有一人，曾將一文，捨入常住，護福無量。又童子獻土，變成硃砂，報應因緣，如影逐形。譬如淨鏡照人，媸妍自別。善惡之業，理亦如然。所以孝思，其功最大。汝等男女，各審思惟，欲答劬勞，無先聖力。告諸賢者，宜各奉行。
　　太上慈悲九幽拔罪懺卷之五竟
　　太上慈悲九幽拔罪懺卷之六
　　爾時，元始天尊為普救真人演說，西方七寶金門皓靈皇老七氣天君，金光境界、無極之國，利益莊嚴。既竟，重為演說西北方梵炁天君，妙道境界，其有真人，名曰濟苦無極之國，真仙莊嚴。若人臨終之日，願生彼國，當潔己清齋，請師奉禮，西北方應號天尊，長跪懺悔，滅恆沙罪障，獲無量善因。鍊質澄神，登真悟道。眾等志心、歸命敬禮。
　　人各恭敬
　　志心朝禮，西北方無量太華天尊。
　　志心朝禮，常弘法果天尊。
　　志心朝禮，寶雲妙樂天尊。
　　志心朝禮，惠朗靜明天尊。
　　志心朝禮，真源妙解天尊。
　　志心朝禮，分形起應天尊。
　　志心朝禮，洞明世界天尊。
　　志心朝禮，應現真身天尊。
　　志心朝禮，無邊智惠天尊。
　　志心朝禮，隨物應形天尊。
　　志心朝禮，應現色身天尊。
　　志心朝禮，上品妙成天尊。
　　志心朝禮，降邪滅惡天尊。
　　志心朝禮，無方化度天尊。
　　志心朝禮，常龍德變天尊。
　　志心朝禮，廣常慈愛天尊。
　　志心朝禮，煥耀太虛天尊。
　　志心朝禮，洞虛浮景天尊。
　　志心朝禮，無量法身天尊。
　　志心朝禮，常修梵行天尊。
　　志心朝禮，萬品救苦天尊。
　　志心朝禮，應變無常天尊。
　　志心朝禮，闡揚奧義天尊。
　　志心朝禮，弘慈大量天尊。
　　志心朝禮，赴緣隨應天尊。
　　志心朝禮，梵行修功天尊。
　　志心朝禮，託身幽寂天尊。
　　志心朝禮，洞鑑無礙天尊。
　　志心朝禮，玉輿巡化天尊。
　　志心朝禮，赴難垂恩天尊。
　　志心朝禮，日月光耀天尊。
　　志心朝禮，太始凝寂天尊。
　　志心朝禮，六通四達天尊。
　　志心朝禮，萬願克成天尊。
　　志心朝禮，應生轉世天尊。
　　志心朝禮，演法垂文天尊。
　　志心朝禮，常傳妙化天尊。
　　志心朝禮，凝常歡喜天尊。
　　志心朝禮，常住護世天尊。
　　志心朝禮，普垂妙澤天尊。
　　志心朝禮，體道安靜天尊。
　　志心朝禮，無量道眼天尊。
　　志心朝禮，常施法潤天尊。
　　志心朝禮，逍遙十善天尊。
　　志心朝禮，開度無量天尊。
　　志心朝禮，闡法度緣天尊。
　　志心朝禮，威儀湛寂天尊。
　　志心朝禮，嚴潔己身天尊。
　　志心朝禮，智力威王天尊。
　　志心朝禮，善達物性天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔六根之罪。自從誕育身形，染諸塵濁，眼觀五色，鼻齅五香，耳滯五音，口貪五味。籠一身而昏昧，造眾罪以交羅。積集愆尤，標題簿籍，遂使生逢禍難，歿受辛酸，須憑眾聖之功，用滌九幽之苦。今日洗心歸命，面對天尊，懺悔所造之業緣，願冀當來之善果。於是，天尊復告道君言，此去之後，當為一切存亡眾生，造諸經懺。種種功德，皆有次第。若有眾生，得吾此經，香湯掃灑，沐浴身心，著鮮潔淨衣，燒香燃燈，旛華寶蓋，周帀圍繞，禮拜供養，歡喜踴躍，長跪叉手，護淨精進，受行讀誦，堅持敬奉。為諸人天未聞之者，皆悉遣聞；未見之者，皆悉遣見。若有善男子、善女人，捨施資財，請師禮懺，縱有黃金如崑崙山大，遍滿天地而將布施，其功甚大，猶復不如方便教人，一句一偈，經言永為身寶。黃金雖貴，不保我身；此經雖微，生死同果。汝等男女，勿生癡故，吝此黃金，竟為愛惜，不修功德，與身為患，必無利益，即是煩惱，永被煎燒。若能周而，作此功德，見世過去，一切宿罪，悉皆除滅，所在之處，快樂逍遙，淨土十方，隨心願往。若有出家供養三寶，如斯功德，不可思議。諸眾生等，既聞經已，稽首作禮，瞻仰尊顏，肘行膝步，擎拳叉手，尊奉至道，晝夜精虔，誠心懺悔。稽首十方，常住三寶。
　　人各恭敬
　　志心朝禮，廣惠法潤天尊。
　　志心朝禮，光明寶華天尊。
　　志心朝禮，仙真梵行天尊。
　　志心朝禮，真淨妙用天尊。
　　志心朝禮，無量妙行天尊。
　　志心朝禮，隨劫救苦天尊。
　　志心朝禮，洞靈無上天尊。
　　志心朝禮，尋聲救苦天尊。
　　志心朝禮，無邊普度天尊。
　　志心朝禮，勸進功德天尊。
　　志心朝禮，常不輕慢天尊。
　　志心朝禮，流光玄微天尊。
　　志心朝禮，常善誠勸天尊。
　　志心朝禮，清淨梵度天尊。
　　志心朝禮，無邊名號天尊。
　　志心朝禮，愍念萬兆天尊。
　　志心朝禮，重威德王天尊。
　　志心朝禮，保安國祚天尊。
　　志心朝禮，無量顯相天尊。
　　志心朝禮，常修妙行天尊。
　　志心朝禮，常救解脫天尊。
　　志心朝禮，窅冥護命天尊。
　　志心朝禮，常無色身天尊。
　　志心朝禮，無礙施行天尊。
　　志心朝禮，常無染滯天尊。
　　志心朝禮，弘道大意天尊。
　　志心朝禮，飛行世間天尊。
　　志心朝禮，靈寶洞淵天尊。
　　志心朝禮，廣攝諸惡天尊。
　　志心朝禮，廣常覆護天尊。
　　志心朝禮，無所畏懼天尊。
　　志心朝禮，不捨慈悲天尊。
　　志心朝禮，常沖謙和天尊。
　　志心朝禮，常湛寂然天尊。
　　志心朝禮，太極靜觀天尊。
　　志心朝禮，九幽拔苦天尊。
　　志心朝禮，寂寞端靜天尊。
　　志心朝禮，不盈滿相天尊。
　　志心朝禮，常念救世天尊。
　　志心朝禮，無量清淨天尊。
　　志心朝禮，等觀四生天尊。
　　志心朝禮，妙化無邊天尊。
　　志心朝禮，大威德王天尊。
　　志心朝禮，混合太無天尊。
　　志心朝禮，常勝不爭天尊。
　　志心朝禮，觀靜妙旨天尊。
　　志心朝禮，靜默沖和天尊。
　　志心朝禮，自在希微天尊。
　　志心朝禮，常施感應天尊。
　　志心朝禮，常無累繫天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　至心歸命，十方常住三寶。臣等今復懺悔，六根耽染之罪。眾等耽染至重，累積不輕，雖具懺陳，猶疑未盡。或牽拘於業網，或搆結於冤尤。目貪艷麗之姿，口嗜珍羞之味，耳歡絲竹之音。心起愛憎，手殺眾生，足履盜路，如斯之罪，積在己身。五帝四司，糺彈無失。玄曹長夜，考對無休。皆由造作之因，何免填還之舋。憑今懺悔，願得銷融。世世生生，永除冤對。
　　天尊言，若有善男子、善女人，得吾此經，生不信想，故不護淨。誹謗玆甚，輕慢恆多，穢手開張，葷口讀誦。或隔以雜語，或禮不精專。卷軸未終，便言畢竟。泄露聖旨，誑惑迷籠，傲慢生心，勤誠有墮。或毀滅尊像，敗壞靈壇，不敬旛花，不燃燈燭，輕飡齋食，侮戲尊賢，污觸道場，欺淩貧下，不敬師長，不養慈親，呵罵三光，瞋嫌四氣。聞善不集，見惡即隨，積此罪尤，當來惡報。或眉髮墮落，遍體生瘡，衣食不充，賤薄唯甚，死入地獄，無有出期。一日之中，萬生萬死，冥考累受，淨境不逢，縱得受生，永失人道。或作六畜，牛馬豬羊，生被憎嫌，死遭啖食。或為飛鳥，鴟鳶鳩鴉，雖處羽毛，恆逢怪異。或為鱗甲，長養池泓，莫識變通，惟憂枯涸。或為蟲豸，蠕動醯鷄，遇暑暫生，逢寒即滅。緣玆報應，永失輪迴，灰土錙銖，超生隔闊。遂致沉埋九祖，絕滅七玄，若欲修行，悔之何益。眾等男女，咸自思惟，遇此人身，各須崇奉，持心孝敬，秉節清齋。日夜虔虔，晨昏濟濟，當保見世安樂，過去生天，不值惡緣，皆逢善果。乘玆洗懺，諦受諦聽，稽首皈依，常住三寶。
　　太上慈悲九幽拔罪懺卷之六竟
　　太上慈悲九幽拔罪懺卷之七
　　爾時，元始天尊為普救真人演說，西北方梵氣天君，妙道境界，無極之國，利益莊嚴。既竟，重為演說北方洞陰朔單鬱絕五靈玄老五氣天君，定真境界，其有真人，名曰救苦無極之國，救度莊嚴。若人臨終之日，願生彼國，當潔己清齋，請師奉禮，北方應號天尊，長跪懺悔，免恆沙罪障，獲無量善因。鍊質澄神，登真悟道，眾等志心，歸命敬禮。
　　人各恭敬
　　志心朝禮，北方玄上玉晨天尊。
　　志心朝禮，善緣勸化天尊。
　　志心朝禮，昇入妙境天尊。
　　志心朝禮，應化不倦天尊。
　　志心朝禮，玄微莫測天尊。
　　志心朝禮，柔弱至氣天尊。
　　志心朝禮，金華廣耀天尊。
　　志心朝禮，廣化三界天尊。
　　志心朝禮，住無名相天尊。
　　志心朝禮，冶鍊化身天尊。
　　志心朝禮，沖虛靜默天尊。
　　志心朝禮，大有見容天尊。
　　志心朝禮，玄都湛寂天尊。
　　志心朝禮，散景羅天天尊。
　　志心朝禮，常無疑辯天尊。
　　志心朝禮，應權方便天尊。
　　志心朝禮，靈真惠寂天尊。
　　志心朝禮，四梵行化天尊。
　　志心朝禮，無窮色像天尊。
　　志心朝禮，無極義海天尊。
　　志心朝禮，體證金剛天尊。
　　志心朝禮，海量惠王天尊。
　　志心朝禮，常惠廣度天尊。
　　志心朝禮，普入妙樂天尊。
　　志心朝禮，寶華流明天尊。
　　志心朝禮，普通津梁天尊。
　　志心朝禮，廣乘道惠天尊。
　　志心朝禮，常靜妙觀天尊。
　　志心朝禮，證寂妙相天尊。
　　志心朝禮，勸化無邊天尊。
　　志心朝禮，絕言光相天尊。
　　志心朝禮，凝湛常無天尊。
　　志心朝禮，善致福樂天尊。
　　志心朝禮，道德弘普天尊。
　　志心朝禮，無障礙意天尊。
　　志心朝禮，無等空寂天尊。
　　志心朝禮，善證道惠天尊。
　　志心朝禮，善破四魔天尊。
　　志心朝禮，善除生死天尊。
　　志心朝禮，妙光真理天尊。
　　志心朝禮，聖力無邊天尊。
　　志心朝禮，飛丹照極天尊。
　　志心朝禮，上玄沖用天尊。
　　志心朝禮，金真精應天尊。
　　志心朝禮，無生滅相天尊。
　　志心朝禮，至道應世天尊。
　　志心朝禮，功德本藏天尊。
　　志心朝禮，常弘正道天尊。
　　志心朝禮，靜法無礙天尊。
　　志心朝禮，廣大慈悲天尊。
　　志心朝禮，誓弘真理天尊。
　　志心朝禮，常融觀惠天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔，五逆不孝之罪。眾等爰從輪轉，便託胞胎，沉重難懷，喘息無定，父孃驚懼，恆畏損傷，及至分形，方難看視，如斯恩育，何以還酬。或曾不敬慈親，翻成五逆，應對罵詈，抵拒揚言，當面猶嗔，背身奚順，炁性剛強，智見麤疏，不狎朋友，唯生倨傲，甘鮮不獻，禮樂何施，空負劬勞，孰伸孝敬，如斯愆咎，咸乞懺除。
　　天尊言，若有善男子、善女人，生為不孝，死後思酬，若演真經，必能洗蕩。既聞妙典，讀誦堅修，護淨燒香，秉持心口，浴身沐首，易食更衣，兢兢不虧，道心增長，不生懈怠，恆懷欣戴，踴躍長齋，修心入靖，忍辱受戒，布施行慈，供養出家，歸依三寶，放生贖命，濟拔亡魂，愛老怜貧，矜孤恤寡，施及貧下，敬奉尊親，一切慈心，平等無二。或遇三元八節、甲子庚申、本命良辰、誕生吉日，皆可精嚴像設，羅列薰羞，贖罪於眾聖之前，滌舋於積生之內。故得已往者，超神有自；見存者，受慶無窮。其或輕淩於天真地聖，呰毀於靈文寶典，傷殘無度，貪愛彌深，為臣不忠，為子不孝，縱情極欲，口是心非，須向道前，明伸宣懺，則必致朱篇記善，黑籍除愆。當禮十方應號天尊，長跪懺悔，免恆沙罪障，獲無量善因。眾等至心，歸命敬禮。
　　人各恭敬
　　志心朝禮，勇猛斷惑天尊。
　　志心朝禮，威德重光天尊。
　　志心朝禮，增長壽惠天尊。
　　志心朝禮，廣深智惠天尊。
　　志心朝禮，無邊上善天尊。
　　志心朝禮，遍覺知恩天尊。
　　志心朝禮，妙思微遠天尊。
　　志心朝禮，恬和柔惠天尊。
　　志心朝禮，忘功濟物天尊。
　　志心朝禮，靈玄靜觀天尊。
　　志心朝禮，託現清宮天尊。
　　志心朝禮，光普容覺天尊。
　　志心朝禮，妙應權機天尊。
　　志心朝禮，萬變隨時天尊。
　　志心朝禮，精感至誠天尊。
　　志心朝禮，妙宰沖用天尊。
　　志心朝禮，永成無漏天尊。
　　志心朝禮，無極快樂天尊。
　　志心朝禮，常寂不動天尊。
　　志心朝禮，制命長存天尊。
　　志心朝禮，散威形影天尊。
　　志心朝禮，最上功德天尊。
　　志心朝禮，智惠藏王天尊。
　　志心朝禮，沖安清淨天尊。
　　志心朝禮，降魔度眾天尊。
　　志心朝禮，布化無邊天尊。
　　志心朝禮，遍光八極天尊。
　　志心朝禮，勸行不退天尊。
　　志心朝禮，永離愛欲天尊。
　　志心朝禮，輪轉萬變天尊。
　　志心朝禮，洞玄冥寂天尊。
　　志心朝禮，至道不渝天尊。
　　志心朝禮，神威禁約天尊。
　　志心朝禮，永超生死天尊。
　　志心朝禮，不住法界天尊。
　　志心朝禮，妙法流通天尊。
　　志心朝禮，智惠遠覃天尊。
　　志心朝禮，端靜處世天尊。
　　志心朝禮，靜默無為天尊。
　　志心朝禮，三界宗元天尊。
　　志心朝禮，精進化世天尊。
　　志心朝禮，寂寥善入天尊。
　　志心朝禮，威儀庠雅天尊。
　　志心朝禮，善開玄關天尊。
　　志心朝禮，常大濟度天尊。
　　志心朝禮，正法威王天尊。
　　志心朝禮，還神寂寞天尊。
　　志心朝禮，廣流惠愛天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔五逆不孝之罪，但以髮膚成長，不可毀傷，禮義施為，咸有儀則，多緣性行，或不遵承，失義忘親，疏姻背屬，敬上有闕，念下多乖，多足相疏，親戚違背。或憎嫌相薄，或狠恚相深，如上冤愆，何由懺滌。爾時，元始天尊告虛皇道君言，若有善男子、善女人，自從曠劫以來，至于今日，三業之罪，五逆之非，積舋無邊，如山比嶽。無因懺雪，不值良緣，恣縱狂言，欺心誷道。輕忽三寶，誹謗聖文，指遠誓言，牽神咒咀，呵風罵雨，冒觸三光，不孝尊親，不敬天地，展轉迷惑，累劫纏綿，縱遇經科，罔知懺滌，欲超凈境，不入邪門。汝等善男子、善女人，能捨家資財，請師禮懺，持齋入靜，潔己修心，叩禮虔祈，燒香行道，散華供養，護淨莊嚴。或為追遠薦亡，或為消災請福，或為七玄九祖，或為父母兄弟，或為交友親知，或為己身眷屬，一切冥寞，三界含生，說如上因緣，禮天尊名號，即得先亡解脫，災厄潛消，九祖昇騰，父母超適，交朋顯耀，眷屬諧和，冥寞慈柔，含生離苦，弘慈普廕，惠澤遍霑，堅固修持，善緣增進，傍羅八表，遍及遐方，宿業餘殃，咸成解脫，諦聽諦受，無使懈違。汝等男女，各相誘勸，始終一貫，內外咸符。精進依行，稽首而退。
　　太上慈悲九幽拔罪懺卷之七竟
　　爾時，元始天尊為普救真人，演說北方洞陰朔單鬱絕五靈玄老五炁天君，真定境界，無極之國，救度莊嚴。既竟，重為演說東北方梵炁天君，長樂境界，其有真人，名曰妙音無極之國，周帀莊嚴。若人臨終之日，願生彼國，當潔己清齋，請師奉禮，東北方應號天尊，長跪懺悔，滅恆沙罪障，獲無量善因。鍊魄朱陵，遊神紫府。眾等至心，歸命敬禮。
　　人各恭敬
　　志心朝禮，東北方度仙上聖天尊。
　　志心朝禮，智惠無盡天尊。
　　志心朝禮，大智成就天尊。
　　志心朝禮，歡喜清淨天尊。
　　志心朝禮，定生延壽天尊。
　　志心朝禮，廣度沉淪天尊。
　　志心朝禮，積功成聖天尊。
　　志心朝禮，凝神照境天尊。
　　志心朝禮，和神利物天尊。
　　志心朝禮，總領眾靈天尊。
　　志心朝禮，幽照無極天尊。
　　志心朝禮，善斷迷惑天尊。
　　志心朝禮，瓊瑤寶蓋天尊。
　　志心朝禮，朱景洞照天尊。
　　志心朝禮，體悟萬德天尊。
　　志心朝禮，大洞淵微天尊。
　　志心朝禮，萬行圓滿天尊。
　　志心朝禮，無極玉皇天尊。
　　志心朝禮，太乘空惠天尊。
　　志心朝禮，清淨遺慈天尊。
　　志心朝禮，還功報德天尊。
　　志心朝禮，隱跡全道天尊。
　　志心朝禮，法體圓滿天尊。
　　志心朝禮，高上玉皇天尊。
　　志心朝禮，紫霞浮蓋天尊。
　　志心朝禮，玄智遠照天尊。
　　志心朝禮，法雲流潤天尊。
　　志心朝禮，闡揚妙化天尊。
　　志心朝禮，行圓空界天尊。
　　志心朝禮，感降慈緣天尊。
　　志心朝禮，湛寂體玄天尊。
　　志心朝禮，玉京垂惠天尊。
　　志心朝禮，保度應權天尊。
　　志心朝禮，太微光範天尊。
　　志心朝禮，真相具足天尊。
　　志心朝禮，法緣常濟天尊。
　　志心朝禮，勸化無礙天尊。
　　志心朝禮，大光恆照天尊。
　　志心朝禮，道炁含育天尊。
　　志心朝禮，降伏強良天尊。
　　志心朝禮，延光布像天尊。
　　志心朝禮，永證道源天尊。
　　志心朝禮，志節微妙天尊。
　　志心朝禮，常傳真戒天尊。
　　志心朝禮，道惠圓滿天尊。
　　志心朝禮，光德具足天尊。
　　志心朝禮，無量慈惠天尊。
　　志心朝禮，沖和靜樂天尊。
　　志心朝禮，玄隱無為天尊。
　　志心朝禮，幽源不測天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，東北方無上天尊。懺悔受經破戒之罪。眾等自從無量劫來，至于今日，捨生受生，受諸報應。或曾尊受經戒，三戒、五戒、九戒、十戒、十二可從戒、二十四戒、一百八十戒、三百大戒。或曾親受，或見人受，皆不信敬，恆起慢心，穢犯過多，誹謗非一，以同戲謔，曾不護持，言行有違，書寫不敬，讀誦訛謬，文字參差。或曾讀上清經、靈寶經、正一經、道德經、西昇經、黃庭經、內觀經、太平經、消災經、報恩經、九幽經、救苦經，及諸經戒，或曾讀誦，或見人讀誦，以為輕戲，不起虔心，侮聖人言，笑大道義。或供養有闕，或保護不專，或書寫紙墨，怯惡裝潢，卷軸欹斜。或脫落真文，或揩改義理，都緣愚昧，是有乖儀，浮世不堅，懺陳未遇，今遇大道、懇願消除。
　　天尊言，如上罪緣，其尤最甚。如不懺洗，永失輪迴。若未終年，即遇惡疾，形骸劣弱，肌骨廷殘，氣息微羸，言辭拙惡，禮貌乖差，去就生疏。或已壽終，難逢淨土，遊魂北岱，量罪重輕，以其報對，苦惱無窮，輪迴無計。種種捶考，楚毒難言，啼叫難言，呻吟莫及，痛來傷骨，熱即連心。劍樹千尋，攀緣須上；鑊湯百沸，積壓須沉。消爛形軀，晝夜不捨，何緣託廕，無可受生。如此罪源，物心由前作。汝等男女，各自省心，勤奉至真，當求後果。請禮經懺，使入福田。已亡者，早得生天；未終者，皆希安樂。諦聽諦受，依法修行。懺悔道前，志心敬禮。
　　人各恭敬
　　志心朝禮，坤元保大天尊。
　　志心朝禮，后載博物天尊。
　　志心朝禮，無邊善達天尊。
　　志心朝禮，利育群生天尊。
　　志心朝禮，遐宣道廕天尊。
　　志心朝禮，設大慈惠天尊。
　　志心朝禮，去住無相天尊。
　　志心朝禮，陶化四生天尊。
　　志心朝禮，太虛常寂天尊。
　　志心朝禮，紫極觀相天尊。
　　志心朝禮，澄真靜意天尊。
　　志心朝禮，紫府凝神天尊。
　　志心朝禮，恆遊寂處天尊。
　　志心朝禮，信樂正法天尊。
　　志心朝禮，勝華潛耀天尊。
　　志心朝禮，默念無為天尊。
　　志心朝禮，高真定智天尊。
　　志心朝禮，玄臺勤功天尊。
　　志心朝禮，羣靈普護天尊。
　　志心朝禮，揮靈妙用天尊。
　　志心朝禮，凝神生惠天尊。
　　志心朝禮，慈教廣度天尊。
　　志心朝禮，教度八難天尊。
　　志心朝禮，延壽無盡天尊。
　　志心朝禮，寂住玄都天尊。
　　志心朝禮，和光隱妙天尊。
　　志心朝禮，窈冥神光天尊。
　　志心朝禮，清淨真惠天尊。
　　志心朝禮，東華廣德天尊。
　　志心朝禮，至極安樂天尊。
　　志心朝禮，端靖凝和天尊。
　　志心朝禮，最勝妙果天尊。
　　志心朝禮，善救世界天尊。
　　志心朝禮，湛相淳寂天尊。
　　志心朝禮，應念救生天尊。
　　志心朝禮，百寶勝嚴天尊。
　　志心朝禮，廣啟神化天尊。
　　志心朝禮，高虛最妙天尊。
　　志心朝禮，廣化玄宗天尊。
　　志心朝禮，南丹輝惠天尊。
　　志心朝禮，朱靈寶德天尊。
　　志心朝禮，妙力寶王天尊。
　　志心朝禮，虛極垂感天尊。
　　志心朝禮，具教方便天尊。
　　志心朝禮，慈和忍愛天尊。
　　志心朝禮，尊貴無邊天尊。
　　志心朝禮，寧撫萬神天尊。
　　志心朝禮，晏豫景像天尊。
　　志心朝禮，總朝上帝天尊。
　　志心朝禮，玄理垂文天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，東北方無上天尊。懺悔破齋毀道之罪。眾等自從元始劫來，至于今日，捨身受身，受諸報應。或曾修設齋醮，飡啖齋食，不生敬信。或修上清齋、金籙齋、黃籙齋、靈寶齋、三元齋、北帝齋、八節齋、十直齋、五臘齋、庚申齋、本命齋。如是等齋，或曾親設，或曾親受。雖言名目，不起敬心，多有觸犯。或將葷辛混雜，腥穢同廚，不潔己身，但多慢易，過中更食，宿心不精，誹謗至真，將同邪偽，言猶虛誕，心豈虔恭。如上罪根，秤量最重，死入地獄，無有生全。或入酆都山，二十四地獄。或入監天地獄、虛天地獄、元正地獄、玄沙地獄、北緣地獄、刑正地獄、律令地獄、九天地獄、青冥地獄、天一地獄、河伯地獄、累劫地獄、女青地獄，如是等二十四獄，三寶五靈，三官九府，一百二十曹，千二百掾吏，執罰神兵五萬人，考掠罪魂。或足履刀山，或手攀劍樹，或抱銅柱，或臥鐵床，頭頂火山，身負鐵杖，飢則食炭，渴飲鎔銅。或入鑊湯，或經爐炭，碓擣磑磨，倒懸立鋸。或硤石逼身，針鋒貫體，足下煨燒，臂間杻鎖。
　　天尊言，如斯罪類，報應分明。若有善男子、善女人，得悟此經，心生信向，清淨供養，禮拜燒香，乞滅三塗，冥司罪累，億曾萬祖，過往亡靈。爰及己身、見存眷屬、所纏殃過，請乞解紛，即遣飛天神人，齎九龍之符命，歷諸地獄，悉令蕩滌。咸使消除，迴向發心。增修上善，稽首歸依，十方常住三寶。
　　太上慈悲九幽拔罪懺卷之八竟
　　太上慈悲九幽拔罪懺卷之九
　　爾時，元始天尊為普救真人演說，東北方梵炁天君，長樂境界，無極之國，周帀莊嚴。既竟，重為演說上方玄都玉京紫微金闕七寶玄臺三清三界三十二天帝君，妙行真人，神仙玉女，自然無極之國，紫霄莊嚴。若人臨終之日，願生彼國，當潔己清齋，請師奉禮，上方應號天尊，長跪懺悔，滅恆沙罪障，獲無量善因。鍊質澄神，登真悟道。眾等志心，歸命敬禮。
　　人各恭敬
　　志心朝禮，上方玉虛明皇天尊。
　　志心朝禮，西那靈應天尊。
　　志心朝禮，善導洪源天尊。
　　志心朝禮，雲華見相天尊。
　　志心朝禮，凝寂金闕天尊。
　　志心朝禮，善消魔試天尊。
　　志心朝禮，萬道無為天尊。
　　志心朝禮，喜悟善道天尊。
　　志心朝禮，靜念和光天尊。
　　志心朝禮，善應遠感天尊。
　　志心朝禮，常守正觀天尊。
　　志心朝禮，超勝萬法天尊。
　　志心朝禮，授道津梁天尊。
　　志心朝禮，開照上真天尊。
　　志心朝禮，妙相玄範天尊。
　　志心朝禮，浮空布化天尊。
　　志心朝禮，天寶施惠天尊。
　　志心朝禮，廣積善行天尊。
　　志心朝禮，福智成就天尊。
　　志心朝禮，相好奇妙天尊。
　　志心朝禮，常守定惠天尊。
　　志心朝禮，常住無為天尊。
　　志心朝禮，應化齊均天尊。
　　志心朝禮，惠觀澄元天尊。
　　志心朝禮，玉華流煥天尊。
　　志心朝禮，金光晃耀天尊。
　　志心朝禮，常湛玉清天尊。
　　志心朝禮，常無礙惠天尊。
　　志心朝禮，變鍊有形天尊。
　　志心朝禮，玉妙有極天尊。
　　志心朝禮，靜觀儀形天尊。
　　志心朝禮，玄通惠域天尊。
　　志心朝禮，威神無邊天尊。
　　志心朝禮，長存無極天尊。
　　志心朝禮，普垂惠澤天尊。
　　志心朝禮，觀行成滿天尊。
　　志心朝禮，惠力無邊天尊。
　　志心朝禮，應感去來天尊。
　　志心朝禮，大乘敷化天尊。
　　志心朝禮，忘心空寂天尊。
　　志心朝禮，善積智圓天尊。
　　志心朝禮，彌綸萬化天尊。
　　志心朝禮，玄化積德天尊。
　　志心朝禮，傳真證寂天尊。
　　志心朝禮，大道無礙天尊。
　　志心朝禮，普照冥空天尊。
　　志心朝禮，淨至無染天尊。
　　志心朝禮，惠敬心玄天尊。
　　志心朝禮，常無彼我天尊。
　　志心朝禮，聖位增進天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。臣等懺悔瞋怒愚癡之罪。自從無量劫來，至于今日，父母兄弟、己身眷屬，捨生受生，曾無慚愧，起瞋怒心。或怒大道，言乏正真，秪起浮辭，恆無信意。或怒天地，咒咀寒暑，但積愚頑，不慚覆載。或怒日月，裸露身形，不愧照臨，常嫌遲疾。或怒經典，稱是虛言，不解披尋，多生誑毀。或怒父母，侍奉乖違，孝養全無，劬勞不報。或怒兄弟，義乏連枝，看若外人，恩同疏友。或怒眷屬，不起慈柔，敬上有乖，撫下無節。或怒齋戒，修奉不恭，觸犯常多，精虔有闕。或怒國主，不讚昇平，殺逆生心，忠良不立。或怒講說，不聽善緣，但起惡言，混雜真理。或怒宮觀，敬奉不生，誹謗過多，施捨殊闕。或怒先逝，竟乏追修，不作良善，助其冥路。或怒神理，無有祭祈，卻信邪言，便行婬祀。或怒老耄，不生孝心，施惠豈曾，侮慢唯作。或怒六疾；不發慈心，但出惡言，稱遭業報。或怒牢獄，不察言情，恆說艱難，助其杻械。或怒貧賤，枉壓無申，不念飢寒，每生苦楚。或怒禽獸，不念羽毛，祇縱貪婪，唯求烹宰。
　　天尊言，如是愚癡瞋怒，其罪滋深。不露懺宣，必沉惡道。是使先亡幽縶，見在遭疾，種種冤讎，悉皆臻凑。汝等男女，各發精誠，今日向十方天尊前，稽顙投誠，皆乞懺悔，歸命三寶。
　　人各恭敬
　　志心朝禮，法源長遠天尊。
　　志心朝禮，隨順得悟天尊。
　　志心朝禮，廣大無邊天尊。
　　志心朝禮，常住法要天尊。
　　志心朝禮，妙頤玄通天尊。
　　志心朝禮，觀等無礙天尊。
　　志心朝禮，遍行世界天尊。
　　志心朝禮，惠觀弘道天尊。
　　志心朝禮，永絕塵累天尊。
　　志心朝禮，超真解脫天尊。
　　志心朝禮，大弘普濟天尊。
　　志心朝禮，寶洞垂光天尊。
　　志心朝禮，脫離垢濁天尊。
　　志心朝禮，七寶光明天尊。
　　志心朝禮，寶惠延慈天尊。
　　志心朝禮，歸用澄靜天尊。
　　志心朝禮，見大威力天尊。
　　志心朝禮，普護含生天尊。
　　志心朝禮，降伏羣魔天尊。
　　志心朝禮，飛軒赴感天尊。
　　志心朝禮，妙真弘教天尊。
　　志心朝禮，愍濟無常天尊。
　　志心朝禮，至極玄覆天尊。
　　志心朝禮，饒益一切天尊。
　　志心朝禮，照用歸空天尊。
　　志心朝禮，真性常湛天尊。
　　志心朝禮，示緣開化天尊。
　　志心朝禮，玄門啟祕天尊。
　　志心朝禮，習妙玄同天尊。
　　志心朝禮，洞真高惠天尊。
　　志心朝禮，淨業無邊天尊。
　　志心朝禮，妙空凝定天尊。
　　志心朝禮，寶質純素天尊。
　　志心朝禮，法力致大天尊。
　　志心朝禮，功行常圓天尊。
　　志心朝禮，金真寶善天尊。
　　志心朝禮，凝常用一天尊。
　　志心朝禮，靈響普通天尊。
　　志心朝禮，常樂空同天尊。
　　志心朝禮，存為道化天尊。
　　志心朝禮，遊宴三清天尊。
　　志心朝禮，法惠流通天尊。
　　志心朝禮，解脫無名天尊。
　　志心朝禮，真淨遍習天尊。
　　志心朝禮，清遠淨德天尊。
　　志心朝禮，增進階級天尊。
　　志心朝禮，教揚碧落天尊。
　　志心朝禮，慈誨悟緣天尊。
　　志心朝禮，飛昇頂極天尊。
　　志心朝禮，永離有無天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，十方常住三寶。懺悔殺生之罪。眾等自從無量劫來，至于今日，父母兄弟、已身眷屬，捨身受身，無量生身，所處人倫。未離愛欲，不逢善友，不遇明師，種習而成，薰蕕所染，造諸惡業，恣意殺生。或殺牛羊( )犬、麞鹿狐兔六畜等物，曾無憫物，唯務充腸。其或殺戮鳧鴈鷄鵝之類，或以羅網，籠罩一切飛禽之類；或以罾繳，張捕水陸鱗甲走獸之類；或焚山燒野，傷害含靈；或作堰開池，損動蟄伏；或摧巢破卵，探穴取雛，使子母分離，藏竄無地。或充口腹，或恣無辜，日往月來，結成冤對。或自作，或教他。凡此過尤，不可稱說。致使殃延眷屬，禍及己身，或减折壽年，或縈纏疾瘵，一沉長夜，永劫難原。如此之徒，皆由積惡，不憑懺拔，何致蠲除。
　　天尊言，道以好生，法弘開度。凡有此等，或謝人寰，見在子孫，急宜薦導，掃灑庭宇，齋沐身心，邀請法師，建玆勝會，廣營香燭，羅列旛華，瞻禮尊顏，轉讀經懺，旋回法座，讚詠步虛，瀝膽披肝，首愆謝過，精誠祈請，晝夜忘疲。則往逝先靈，必蒙原赦，永離幽暗，克入光明，魂識安寧，仇讎罷對，遷神洞府，鍊質南宮，悟道登真，福生禍滅。汝等男女，宜當諦聽，遵受奉行，發回向心，登無上道。
　　太上慈悲九幽拔罪懺卷之九竟
　　太上慈悲九幽拔罪懺卷之十
　　爾時，元始天尊為普救真人演說，上方玄都玉京紫微金闕七寶玄臺三清三界三十二天帝君，妙行真人，神仙玉女，自然無極之國，紫霄莊嚴。既竟，重為演說下方九土高皇四司五帝，十二仙卿，九宮真人，神仙玉女，水運丹界，其有真人，名曰妙行極樂之國，淨土莊嚴。若人臨終之日，願生彼國，當潔己清齋，請師奉禮，下方應號天尊，長跪懺悔，免恆沙罪障，獲無量善因。鍊魄朱陵，遊神紫府，眾等志心，歸命敬禮。
　　人各恭敬
　　志心朝禮，下方真皇洞神天尊。
　　志心朝禮，法雨潤益天尊。
　　志心朝禮，普度災難天尊。
　　志心朝禮，知常容眾天尊。
　　志心朝禮，常用道德天尊。
　　志心朝禮，控御法輪天尊。
　　志心朝禮，護度無量天尊。
　　志心朝禮，還魂起死天尊。
　　志心朝禮，長生保命天尊。
　　志心朝禮，隨願往生天尊。
　　志心朝禮，妙寶上真天尊。
　　志心朝禮，開明祖劫天尊。
　　志心朝禮，普殖化生天尊。
　　志心朝禮，上極妙容天尊。
　　志心朝禮，梵炁普生天尊。
　　志心朝禮，周回度世天尊。
　　志心朝禮，大慈延壽天尊。
　　志心朝禮，圓極證空天尊。
　　志心朝禮，嚴校主錄天尊。
　　志心朝禮，削除罪譴天尊。
　　志心朝禮，威權自在天尊。
　　志心朝禮，超淩仙界天尊。
　　志心朝禮，乘神濟物天尊。
　　志心朝禮，舟航苦海天尊。
　　志心朝禮，保舉監生天尊。
　　志心朝禮，圓明智勝天尊。
　　志心朝禮，無我惠通天尊。
　　志心朝禮，緣慈親善天尊。
　　志心朝禮，威制群魔天尊。
　　志心朝禮，乘真御運天尊。
　　志心朝禮，景化凝玄天尊。
　　志心朝禮，示現萬像天尊。
　　志心朝禮，還元歸寂天尊。
　　志心朝禮，安樂常保天尊。
　　志心朝禮，含生護命天尊。
　　志心朝禮，主錄保年天尊。
　　志心朝禮，安鎮含識天尊。
　　志心朝禮，迴靈養素天尊。
　　志心朝禮，開度宿障天尊。
　　志心朝禮，保命延生天尊。
　　志心朝禮，終劫濟苦天尊。
　　志心朝禮，演流萬範天尊。
　　志心朝禮，運度八難天尊。
　　志心朝禮，威景金真天尊。
　　志心朝禮，一炁元經天尊。
　　志心朝禮，太皇鬱秀天尊。
　　志心朝禮，託化生因天尊。
　　志心朝禮，混合萬靈天尊。
　　志心朝禮，玄會八冥天尊。
　　志心朝禮，高真上智天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，下方無上天尊，懺悔偷盜之罪。眾等自從無量劫來，至于今日，父母兄弟、己身眷屬，捨身受身，無量生身，受諸報應，切慮不存廉直，起諸盜心。或盜天尊大道，供養財物，乃至硨磲碼碯、瑠璃琥珀、明珠璧玉、銅鐵金銀、錦綺綾羅、器用信施、齋食米麪、供養香油。或直一文、十文、百文、千文，乃至纖粟，俱有重罪。或盜國王財物，乃至割庫逾牆、開封擊鎖、改換印綬、移拆簽函，戎備軍資，稅賦科疋，一文一寸，以少及多，不務輸公，唯思利己。如斯侵竊，皆有愆尤。或曾偷盜宮觀起造財物、法師鎮信、物色經典、裝褫之物，法服裁割之物，行壇布施之物，新鮮未獻之物，慈親眷愛之物，鄉聞鄰里之物，孤貧老弱之物，三寶華菓之物，十方供設之物，經求貨易之物，田農種播之物，乃至一切所為之物，或偷盜，或隱藏，不計多少，皆有罪負，未常覺悟，咸乞懺除。
　　天尊言，若有善男子、善女人過去今生，不弘正道，但起癡心，偷竊為先，剝削利己，積多過類，損失身命，殃及九玄，災延七祖，生遭惡疾，死入重泉，計罪量功，即當受報。汝等男女，各生追想，咸洗前非，禮懺持經，設齋奉戒，勤心首謝，當得消除。懺悔道前，免離諸苦志心敬禮。
　　人各恭敬
　　志心朝禮，浩劫玉虛天尊。
　　志心朝禮，流津布炁天尊。
　　志心朝禮，惣持眾行天尊。
　　志心朝禮，元梵度人天尊。
　　志心朝禮，洞幽凝寂天尊。
　　志心朝禮，天真太妙天尊。
　　志心朝禮，乘願往生天尊。
　　志心朝禮，法橋大度天尊。
　　志心朝禮，惠覺通元天尊。
　　志心朝禮，太極妙容天尊。
　　志心朝禮，招真會聖天尊。
　　志心朝禮，定光景耀天尊。
　　志心朝禮，觀明太虛天尊。
　　志心朝禮，真要匠道天尊。
　　志心朝禮，龍章萬變天尊。
　　志心朝禮，威光朗照天尊。
　　志心朝禮，觀玄品量天尊。
　　志心朝禮，玉真梵景天尊。
　　志心朝禮，大明七曜天尊。
　　志心朝禮，玄素保光天尊。
　　志心朝禮，景德沖用天尊。
　　志心朝禮，巡虛飛步天尊。
　　志心朝禮，十華上願天尊。
　　志心朝禮，大安梵度天尊。
　　志心朝禮，虛明惣鑒天尊。
　　志心朝禮，神真妙用天尊。
　　志心朝禮，玄功周濟天尊。
　　志心朝禮，玉明玄覺天尊。
　　志心朝禮，梵氣彌羅天尊。
　　志心朝禮，通玄萬範天尊。
　　志心朝禮，十聖輪迴天尊。
　　志心朝禮，長生護命天尊。
　　志心朝禮，普修萬行天尊。
　　志心朝禮，延和正化天尊。
　　志心朝禮，廣運慈善天尊。
　　志心朝禮，善濟智成天尊。
　　志心朝禮，遍空玄解天尊。
　　志心朝禮，玄機冥寂天尊。
　　志心朝禮，空惠弘通天尊。
　　志心朝禮，洞虛惠聖天尊。
　　志心朝禮，建德明和天尊。
　　志心朝禮，常善救物天尊。
　　志心朝禮，妙樂無等天尊。
　　志心朝禮，契寂昇玄天尊。
　　志心朝禮，興和德化天尊。
　　志心朝禮，崇仙布善天尊。
　　志心朝禮，慈愛愍苦天尊。
　　志心朝禮，開濟四生天尊。
　　志心朝禮，弘仙廣應天尊。
　　志心朝禮，上德普聞天尊。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　志心朝禮，大慈大悲救苦真人。
　　志心朝禮，大慈大悲大惠真人。
　　禮三寶已，復次懺悔
　　志心歸命，下方無上天尊，懺悔毀壞之罪。眾等自從無量劫來，至于今日，父母兄弟、己身眷屬，捨身受身，無量生身，不效忠良，多懷毀損。或毀壞天尊大道形像，或毀壞宮觀靈壇玄域，或毀壞公廨廳堂，或毀壞大藏經書，或毀壞供養器具，或毀壞社稷靈祠乃至一切器宇物具。不生修奉，但積損傷。建造之功，其功不一；毀壞之意，舉念何難。積疊愆尤，咸希懺悔。
　　天尊言，起心著意，有善有非；報德酬愆，有福有禍。譬如聲響，其應如何。言凶則氣麤，聲和則意悅。汝等男女，咸自思惟，敬信為先，莊嚴是首。如能悔過，須慕正真，勤發道心，廣禮經懺，即得存亡獲福，生死蒙恩，精懇投誠，至心懺梅。爾時，元始天尊時遊十方世界，放大光明，照諸國土，與虛皇道君，分身下界，安坐碧霞神光寶座，為普救真人演說十方男女因緣事畢。寂絕影響，不知所之。普救真人及諸男女等，追慕傷嗟，叩頭禮拜，謹依演示，次第修行，遂得善信男女，銜恩洗雪。死者蒙祐，昇上天堂；生者獲恩，常居樂土。遂使陰陽和順，國家清寧，蝖飛乘普度之功，蝽動賴生成之惠。於是三塗五苦、餓鬼孤魂，悉得超生，皆歸解脫。人天仰荷，家國依憑。稽首十方常住三寶。
　　太上慈悲九幽拔罪懺卷之十竟