太上靈寶十方應號天尊懺
　　經名：太上靈寶十方應號天專懺。十卷(原抉卷一、卷三至九)。底本出處：《正統道藏》洞玄部威儀類。
　　太上靈寶十方應號天尊懺卷之二
　　爾時；妙行真人聞太上說善惡因緣，報對事已。禮拜讚歎，至誠苦切，重白太上曰：眾生愚癡，沉迷世網，不能自覺。得免罪中，流轉生死，常處苦處，上望慈尊，願見開悟，使來生男女，歸心善道，不落三塗。
　　太上曰：一切眾生，捨身受身。無量劫來，身心情意，眼耳鼻口，搆成諸罪。沉迷觸法，內造外造。六情互起，更遞相生。罪根增長，念念成非有無量之罪，數等塵沙。結習來久，總在身中，先緣今緣，從劫至劫，不可記識。一念歸心，皆得清淨。猶如明鏡，前後塵垢，諸雜不淨，積聚蔽翳，內外濛暗。若一旦遇其良匠，拂拭磨洗，表裹光徹，洞照遠近，明淨如初。何以故？本來明淨者也。眾生亦然，神本清淨，無諸滓穢。但受形之後，內外塵垢，漸染成愆。六根六欲，六情六入，六染六賊，六塵六識，分別是非，妄作穢弊。內暗外滋，失其真性。流浪死生，動成罪因，報對相緣，便入地獄，受諸苦惱，萬劫沉淪。吾以慈悲，憐念眾生，故從劫至劫，變化人間。或聖或凡，種種應身，方便教化，流傳經戒，開悟度脫，使出苦惱。而眾生薄福，不能覺悟，且諸天上聖、神仙真眾，常欲人滌惡生善，則善神祐衛。若罪結在身，不知懺悔，則惡神禍之，生死受苦。一切眾生，唯知外飾面目、衣服、手足，而不知內洗身心，以免罪結。若如面目、手足、衣服之類，勤加洗潔，則善必有歸，咎將何及。今重分別，各當懺悔。
　　懺殺生品
　　太上告妙行真人曰：一切眾生，過去見存，不念慈悲、殺害眾生，啖食無厭。或為父母，以及己身，子孫眷屬，追隨凶吉，聚集鄉閭，殺害眾生，不可稱計。或享祀祖先，祈賽社竈，殺害眾生，亦不可計。或殺牛羊堵狗、驢馬鷄( )，依人牧養之類。或殺麞鹿狐兔、虎豹豺狼，山林野獸之類。或殺鵝鴨烏鵲，鳩鴿鴟鳶、鳧鶩鵁鶄，飛禽之屬。或殺蟲蛇虺蝎、蜂躉蚰蜒、蜈蚣蜙蝑、螻蟻之類。或殺黿鼈龜鼍、魚蝦鱣蟹、螺蚌蟆蛤，水蟲之類。或殺蜣蜋蠛蠓、負( )螟蛉，蚯蚓小蟲之類。或殺蚊( )蚤蝨、蜉蝣蚳蝝，( )蛸化生之屬。或飛鷹馳犬，窮林竭澤，殺害眾生。或張羅布網，放火燒山，殺害眾生。或持弓抨矢，操刀執杖，殺害眾生。或坐臥行立，手揉足踏，殺害眾生。或起造宅舍，修築垣壁，殺害眾生。或耕田播植，穿坑出土，殺害眾生。或薙草平地，採樵伐木，殺害眾生。或摘花挽果，生蠶曝蠒，殺害眾生。或然燈熱火，背明向暗，殺害眾生。或引水入穴，熱湯潑地，殺害眾生。飲水食飯，沐髮浴身，殺害眾生。剖胎破卵，傷筋斷骨，殺害眾生。或開口舉意，伸手動足，殺害眾生。或對天尊大道，真經妙法，一切聖賢，殺害眾生。或於天地三光之下，殺害眾生。或於三元八節、十直齋日及風雨暝晦，殺害眾生。或於玄壇靈觀、道場法座，殺害眾生。或因瞋怒愁惱，歡樂歌舞，殺害眾生。或合和湯藥，救療病苦，殺害眾生。或命絕手中，身亡刀下。或因征進。或為仇讎。或倚豪強。或恃財勢。或斷其頭足，剝去皮毛，猛火煎燒，沸湯得煮。或生分子母，斷其胎育。或攻絕命根，令其磨滅。或恐殺怖殺、毒藥殺、咒罵殺。或自殺、教他殺、故殺、誤殺、口殺、意殺、心殺、看殺、傳言遣殺。如是等事，隱蔽在身，未曾發露，若無懺悔，永劫縈纏。歸命虔誠，謹當信禮。
　　志心信禮，大聖至真元始天尊。
　　志心信禮，清都闡妙天尊。
　　志心信禮，乾坤開度天尊。
　　志心信禮，穹崇勝蓋天尊。
　　志心信禮，轉輪自在天尊。
　　志心信禮，超淩上境天尊。
　　志心信禮，回靈感天尊。
　　志心信禮，逍遙太虛天尊。
　　志心信禮，廣大玄功天尊。
　　志心信禮，日月照天尊。
　　志心信禮，紫府垂惠天尊。
　　志心信禮，制威魔天尊。
　　志心信禮，受煉更生天尊。
　　志心信禮，高妙天尊。
　　志心信禮，大威力天尊。
　　志心信禮，梵形天尊。
　　志心信禮，柏空慧天尊。
　　志心信禮，度仙高妙天尊。
　　志心信禮，教化萬物天尊。
　　志心信禮，常樂導天尊。
　　志心信禮，玉華靈耀天尊。
　　志心信禮，玄穹垂化天尊。
　　志心信禮，金顏天尊。
　　志心信禮，受經蘊天尊。
　　志心信禮，散流威德天尊。
　　志心信禮，至聖覃恩天尊。
　　志心信禮，識宿命天尊。
　　志心信禮，入法門天尊。
　　志心信禮，靜氣天尊。
　　志心信禮，洞觀妙天尊。
　　志心信禮，九靈自在天尊。
　　志心信禮，天門高偁天尊。
　　志心信禮，龍輿下濟天尊。
　　志心信禮，慈悲五苦天尊。
　　志心信禮，香光德天尊。
　　志心信禮，寶相歡喜天尊。
　　志心信禮，軫念塗炭天尊。
　　志心信禮，能度脫樊籠天尊。
　　志心信禮，龍音慈救天尊。
　　志心信禮，無礙清淨相天尊。
　　志心信禮，大慈悲救苦真人。
　　志心信禮，大慈悲太極真人。
　　志心信禮，大慈悲普濟真人。
　　志心信禮，大慈悲妙行真人。
　　歸依十方無上天尊，諸大真聖。某乙自從無量劫來，捨身受身，或曾犯如上殺生之罪，又或先祖、父母、子孫、眷屬所犯如上殺生之罪，合逮及見今。某乙今日仰憑大慈之恩，咸得洗懺，冤對解脫，善緣增長。所殺一切毛羣羽族蠕動之類，仗此殊功，並各生化，度脫逍遙。稽首十方正真三寶。
　　懺三業品
　　太上告妙行真人曰：一切眾生，沉淪惡道，無由解脫者，皆因身、心、口，三業所犯。一者身業之罪，不念己身，受二儀陶育，三光臨照，四時資養，五行生成，而不知荷戴愧畏。不念己身受父母長養，師尊教授，而不持孝奉。不念己身受國王大臣之庇化，不生忠敬。不念己身受一切聖賢掌括罪福錄籍，而不信善惡報對，謂其自然長存，不覺不知，不畏不悔，不戒不慎，唯貪細滑，多受惡觸，殺盜邪淫，不可勝計，非法亂常，酗酒自恣。二者心業之罪，無明之火，終日煎燒。六情三惑，馳競無厭，萬惡之由，自玆始也。或起偷盜上聖高尊、真經祕籙、靈祠淨境，園林花果，供養法物等心。或起偷盜君國倉庫、賢人長者以及卑賤愚劣，一切等物之心。凡百之物，起一念心，皆為偷盜。妄想好惡，生於內；善惡報對，起於外。又或起違負三光，輕量眾聖心。或起陰謀私計，枉陷善人心。或起殺害眾生，故傷物命心。或起諂曲狡偽，奸宄誣罔心。或起嫉人勝己，妬忌自恃心。或起教人作惡，令犯不義心。或起敗人成功，破人作善心。或起離人骨肉，隔人恩愛心。或起違經背法，破齋犯戒心。或見一切形質，起諸慾心。或於一切凡聖，起諸愚癡心。或起背真向偽，信邪倒見心。或起自任愚鄙，不從善化心。或起損彼利此，害他自饒心。或起瞋怒憎嫌，慳貪戲弄心。或起與人一失，忘其平昔恩義心。或起毒語害人，美言致禍心。或起妄動夢想，放蕩不正心。或起口是心非，面譽背毀心。或起急即歸依，退無回向心。如是一切，非平等心，眾生日有。三者口業之罪，一切男女，累積口過，與劫齊深。或啗食五味葷辛，血肉充養，形骸不生，慚愧而無厭足，終日自恣，惡口兩舌，誑妄是非。或於至真大道，天地三光，寶經妙法，賢人長者，師尊父母，高下貧富，鬼神幽顯。行於華言綺語，曾無信實。凡詞咒咀，惡語誣毀，呵風罵雨，叱咤尊卑，調謔愚智，善言惡對，好結冤非，邪言侮人，巧詞惑眾，評量美惡，鬥亂親疏，詐偽作真，愛虛成實，論人之短，說己之長，添人咎恨，欲進其身，誇誕奸邪，抑屈良善。雖誦經教，內懷嬌妄，曾不歸依，自言功德。且夫至神聰直，安在諂求，祈禱無靈，便生謗毀。三業之罪，頃刻不無不知。積重沉舟，積惡墮己。今日歸誠，願皆懺悔。
　　志心信禮，大聖至真元始天尊。
　　志心信禮，資益善緣天尊。
　　志心信禮，飛步朱宮天尊。
　　志心信禮，長樂身天尊。
　　志心信禮，大妙高玄天尊。
　　志心信禮，沖昇金闕天尊。
　　志心信禮，大信惠天尊。
　　志心信禮，出世因緣天尊。
　　志心信禮，金臺清淨光天尊。
　　志心信禮，德自在天尊。
　　志心信禮，太極無名天尊。
　　志心信禮，靈元天尊。
　　志心信禮，寶明天尊。
　　志心信禮，善香天尊。
　　志心信禮，咸承慧日天尊。
　　志心信禮，端靖真相天尊。
　　志心信禮，普扇真風天尊。
　　志心信禮，善觀妙天尊。
　　志心信禮，金憧天尊。
　　志心信禮，善意願天尊。
　　志心信禮，大光明天尊。
　　志心信禮，威德清淨天尊。
　　志心信禮，玄慈拯濟天尊。
　　志心信禮，寶光照無極天尊。
　　志心信禮，師子威儀天尊。
　　志心信禮，功德通王天尊。
　　志心信禮，普明觀天尊。
　　志心信禮，天憂德天尊。
　　志心信禮，破煩惱光明天尊。
　　志心信禮，常靜默天尊。
　　志心信禮，增益方便天尊。
　　志心信禮，栴檀德主天尊。
　　志心信禮，純寶藏天尊。
　　志心信禮，寶辯天尊。
　　志心信禮，光明徧冥際天尊。
　　志心信禮，開通聖力天尊。
　　志心信禮，虛空相天尊。
　　志心信禮，仙靈含素天尊。
　　志心信禮，五雲騰迹天尊。
　　志心信禮，念羣迷天尊。
　　志心信禮，大慈悲救苦真人。
　　志心信禮，大慈悲拔罪真人。
　　志心信禮，大慈悲普濟真人。
　　志心信禮，大慈悲妙行真人。
　　歸命十方無上天尊，諸大真聖。某乙自從無量劫來，捨身受身，至于今日，所犯三業之罪，無量無邊，隱蔽在身。又或先代所犯罪，及見今某乙受苦報者，仰憑大慈之恩，願垂拯拔，三業原除，六根清淨。免值九幽之下，風刀考身、鐵戟撞心、洋銅灌口、拔舌之罪，並希度脫。稽首十方正真三寶。
　　釋怨品
　　太上告妙行真人曰：沉淪惡道，生死苦惱，卒難解脫，展轉對報者，無如怨結之罪深重也。一切眾生，在棄賢世界，未能悟解善道。終日孜孜增長其業，不知怨恨於身無益。但自目前見事，發諸無明。或中心含蓄，空撓方寸。殊不知天地虛空司命司察及人身中司過之神，錄其憤恨，奏上天宮，定其罪目。救下陰司，一入惡道，備受苦趣，再生人中，又相讎一。劫劫生生，無有窮已，皆由自作自受，如形有影，何能逃避。所以至人大則捨位捨身，小則捐華割愛，謹守空寂，不競人我，正為去此怨恨也。且緣人於至親，固合孝愛深重，反不和樂者多，皆是宿世怨恨之重，故令今生如此。且為人師尊父母、在長在上者，多責望其事奉報效，小不如宜，則生怨恨。為人子孫眷屬者，多所望其恩愛蔭育，如其不及，則怨恨生。若無責望，怨恨何有。或於天地三光、高真上聖，生於怨恨；風雨雷電、祁寒暑熱，生於怨恨；君親師長、六親眷屬，生於怨恨；田園家宅、五穀五味，生諸怨恨；麻帛綵紈、果實蔬茹，生諸怨恨；朋友交執、爭名競利，生諸怨恨；經求市易、入賤出貴，生諸怨恨；公私訟理、巧文曲詞，志心信禮，靈元天尊。
　　志心信禮，寶明天尊。
　　志心信禮，善香天尊。
　　志心信禮，咸承慧日天尊。
　　志心信禮，端靖真相天尊。
　　志心信禮，普扇真風天尊。
　　志心信禮，善觀妙天尊。
　　志心信禮，金憧天尊。
　　志心信禮，善意願天尊。
　　志心信禮，大光明天尊。
　　志心信禮，威德清淨天尊。
　　志心信禮，玄慈拯濟天尊。
　　志心信禮，寶光照無極天尊。
　　志心信禮，師子威儀天尊。
　　志心信禮，功德通王天尊。
　　志心信禮，普明觀天尊。
　　志心信禮，天憂德天尊。
　　志心信禮，破煩惱光明天尊。
　　志心信禮，常靜默天尊。
　　志心信禮，增益方便天尊。
　　志心信禮，栴檀德主天尊。
　　志心信禮，純寶藏天尊。
　　志心信禮，寶辯天尊。
　　志心信禮，光明徧冥際天尊。
　　志心信禮，開通聖力天尊。
　　志心信禮，虛空相天尊。
　　志心信禮，仙靈含素天尊。
　　志心信禮，五雲騰迹天尊。
　　志心信禮，念羣迷天尊。
　　志心信禮，大慈悲救苦真人。
　　志心信禮，大慈悲拔罪真人。
　　志心信禮，大慈悲普濟真人。
　　志心信禮，大慈悲妙行真人。
　　歸命十方無上天尊，諸大真聖。某乙自從無量劫來，捨身受身，至于今日，所犯三業之罪，無量無邊，隱蔽在身。又或先代所犯罪，及見今某乙受苦報者，仰憑大慈之恩，願垂拯拔，三業原除，六根清淨。免值九幽之下，風刀考身、鐵戟撞心、洋銅灌口、拔舌之罪，並希度脫。稽首十方正真三寶。
　　釋怨品
　　太上告妙行真人曰：沉淪惡道，生死苦惱，卒難解脫，展轉對報者，無如怨結之罪深重也。一切眾生，在棄賢世界，未能悟解善道。終日孜孜增長其業，不知怨恨於身無益。但自目前見事，發諸無明。或中心含蓄，空撓方寸。殊不知天地虛空司命司察及人身中司過之神，錄其憤恨，奏上天宮，定其罪目。救下陰司，一入惡道，備受苦趣，再生人中，又相讎一。劫劫生生，無有窮已，皆由自作自受，如形有影，何能逃避。所以至人大則捨位捨身，小則捐華割愛，謹守空寂，不競人我，正為去此怨恨也。且緣人於至親，固合孝愛深重，反不和樂者多，皆是宿世怨恨之重，故令今生如此。且為人師尊父母、在長在上者，多責望其事奉報效，小不如宜，則生怨恨。為人子孫眷屬者，多所望其恩愛蔭育，如其不及，則怨恨生。若無責望，怨恨何有。或於天地三光、高真上聖，生於怨恨；風雨雷電、祁寒暑熱，生於怨恨；君親師長、六親眷屬，生於怨恨；田園家宅、五穀五味，生諸怨恨；麻帛綵紈、果實蔬茹，生諸怨恨；朋友交執、爭名競利，生諸怨恨；經求市易、入賤出貴，生諸怨恨；公私訟理、巧文曲詞，禮懺，滅除前件。怨恨之罪，俱得解脫。各當思省，未來之事。不更造作，免其世世生生，怨報無已。或沉或滯，或人或天，惡根永斷，逍遙適樂，無復纏綿。稽首十方無上正真三寶。
　　太上靈寶十方應號天尊懺卷之二竟
　　太上靈寶十方應號天尊懺卷之十
　　師尊父母品
　　太上告妙行真人曰：一切眾生，受大道天地而化，育而託質於父母。其父母提攜乳哺，寒暑晦明，備極養育。及乎成長，即染習惡趣，淫荒嗜好，喜怒悲惱，三業十惡，六情六塵，六入六識，六根六賊，內外漸染，積成愆累，沉墮於棄賢雜惡世界，淪沒於生死愛河幽牢。地獄種種苦處，雖具人事，與夫飛走無異也。若不因師為其破疑毀滯，開執除惑，示以三乘大法、百千妙戒、經籙符圖、罪福齋法、長生祕訣、度世羽書，方便級引，檢制修行，自邇及遐，超凡入聖，結無量之緣，拔有累之軀，上薦七祖，下濟羣生。是以師尊有度世之恩，父母有生身之德。恩德巍巍，廣大無邊。固合行思，遵敬動，懷孝養。奈何眾生劣薄，自取沈淪，事奉師尊父母，曾無柔順恭謹，侍養孝愛。始卒違息，先後無間。動生怨結，盡成愆過，不懷度世之愧，不起生身之報。若於諸惡，斯罪益重，如無回向，何以蠲原。今日某乙覺悔首謝，自從無始以來，至于今世。或捨身受法，奉道求師，為己及人，廣傳經戒。無奉師之意，乏信向之心。負約違科，積咎增過。又或於父母，失恭敬孝養之心，忘生身乳哺之德。如上之罪，無量無邊，結在陰冥，招其報對。並仗廣大威神，無窮惠力，令得洗懺，諸罪消潰，善根增長。若亡者再生人中，道緣堅固，速悟真乘，常得安和，不墮惡道，一心歸命，懇志虔切，奉為師尊父母，信禮十方，大慈無上尊。
　　志心信禮，大聖至真元始天尊。
　　志心信禮，玄智遠照天尊。
　　志心信禮，德化遐荒天尊。
　　志心信禮，浮紫霞天尊。
　　志心信禮，大乘空慧天尊。
　　志心信禮，萬行圓滿天尊。
　　志心信禮，大洞淵寂天尊。
　　志心信禮，悟萬法天尊。
　　志心信禮，瓊瑤蓋天尊。
　　志心信禮，斷迷惑天尊。
　　志心信禮，幽照無極天尊。
　　志心信禮，領眾靈天尊。
　　志心信禮，和神物天尊。
　　志心信禮，法雲流潤天尊。
　　志心信禮，棲真至隱天尊。
　　志心信禮，志端妙天尊。
　　志心信禮，妙福無邊天尊。
　　志心信禮，證道源天尊。
　　志心信禮，延光像天尊。
　　志心信禮，道含育天尊。
　　志心信禮，大光照天尊。
　　志心信禮，勸法無礙天尊。
　　志心信禮，法緣濟天尊。
　　志心信禮，真相具足天尊。
　　志心信禮，太微光天尊。
　　志心信禮，保慶應權天尊。
　　志心信禮，玉京垂惠天尊。
　　志心信禮，湛寂凝玄天尊。
　　志心信禮，行圓虛界天尊。
　　志心信禮，權輿方便天尊。
　　志心信禮，神真妙閟天尊。
　　志心信禮，應緣常濟天尊。
　　志心信禮，導世無為天尊。
　　志心信禮，輪萬法天尊。
　　志心信禮，光德圓天尊。
　　志心信禮，無量增益天尊。
　　志心信禮，沖和淨樂天尊。
　　志心信禮，玄隱無為天尊。
　　志心信禮，幽源不測天尊。
　　志心信禮，道慧圓天尊。
　　志心信禮，大慈悲救苦真人。
　　志心信禮，大慈悲拔罪真人。
　　志心信禮，大慈悲普濟真人。
　　志心信禮，大慈悲妙行真人。
　　歸依十方無上天尊，諸大真聖。某乙今日發無上道意，仗其大慈之力，應號如意。伏願前生今世，授道師尊，已神未聖，已達未達，道心堅固，萬試不干，速入大乘，證真常道，不生不滅，無淪無壞。又願曩劫今身，七世父母，或沉或滯，已生未生，昇入法門。眾惡萬緣，一時解脫，超凡入聖，合道成真。稽首十方正真三寶。
　　地獄品
　　爾時，妙行真人稽首上白曰：眾品妙議，成所聞知。未審地獄苦處，復有幾種，輕重若何。太上曰：所修既有等差，地獄豈無輕重。但人死之時，地司關奏上界諸天帝王、三元四司，定其罪目，輕重有配。復稽首敬問曰：死者，皆經地獄否？
　　太上答曰：若積習善行，有諸功德。上天已錄生簡，便即轉形，還生福報。豈復更經地獄也。但積惡之人，命過之後，當受對報。或入酆都泰山二十六地獄，或入九幽十八地獄，或入東方風雷地獄，或入南方火翳地獄，或入西方金刀地獄，或入北方寒冰地獄，或入東北方鞭捶地獄，或入東南方焦然地獄，或入西南方熱鐵牀地獄，或入西北方鑊湯地獄，或入中央斧鉞地獄，或入下方糞穢地獄，或入監天地獄，或入平天地獄，或入自然地獄，或入九平地獄，或入青詔地獄，或入玄天地獄，或入九正地獄，或入玄沙地獄，或入皇天地獄，或入禁伐地獄，或入北玄地獄，或入律令地獄，或入無間地獄，或入女青地獄，或入天乙地獄，或入太幽玄地獄，或入五嶽之嶽，或入四海九河之獄。如是等獄，幽牢苦閉，長夜寒庭，猛燄飛風，疾雷驚震，鋒刀劍戟，鐵杖金鎚，銅柱鐵牀，身抱體臥，毒禽猛獸，霜牙雪齒，互加考責。以至灰河萬派，毒浪千尋，浸漬其間，切楚何極。長驅猛吏，執罰神兵，百億萬眾，種種拷掠，一日之中，萬死萬生。當此之時，追悔何及。動經一劫，罪畢受生。或作驢牛騾馬，令人乘駕。或作羽毛鱗甲，令人屠戮。受此報已，方作人身。復又愚癡醜陋，神識不具。唯處下劣，手足虧折，眼目盲瞽聾啞，顛邪苦疾。加至飢寒凍餓，衣食不充，刑法備加，常在苦地，稍異畜類，未嘗安處。皆自先業，何由逃避。若無懺悔，安能免之。是故歸命一心，丹倒苦切，奉為師尊父母、宗親眷屬，次及某乙，遠洎一切眾生，懺除地獄，信禮大慈無上尊。
　　志心信禮，大聖至真元始天尊。
　　志心信禮，玄一天尊。
　　志心信禮，住元相天尊。
　　志心信禮，揮神妙用天尊。
　　志心信禮，羣靈普衛天尊。
　　志心信禮，玄臺勤德天尊。
　　志心信禮，高定智天尊。
　　志心信禮，默念無為天尊。
　　志心信禮，勝華潛耀天尊。
　　志心信禮，遊寂處天尊。
　　志心信禮，紫府凝神天尊。
　　志心信禮，澄真淨天尊。
　　志心信禮，紫極微觀天尊。
　　志心信禮，太虛常寂天尊。
　　志心信禮，杳冥神化天尊。
　　志心信禮，至極安樂天尊。
　　志心信禮，最勝天尊。
　　志心信禮，端靖和光天尊。
　　志心信禮，華廣德天尊。
　　志心信禮，清淨真天尊。
　　志心信禮，和光隱妙天尊。
　　志心信禮，超冥際天尊。
　　志心信禮，度八難天尊。
　　志心信禮，乘景浮空天尊。
　　志心信禮，凝神生慧天尊。
　　志心信禮，湛相淳寂天尊。
　　志心信禮，極虛感天尊。
　　志心信禮，度幽海天尊。
　　志心信禮，飛形相天尊。
　　志心信禮，體真實天尊。
　　志心信禮，消魔試天尊。
　　志心信禮，悟劫天尊。
　　志心信禮，玄宮治天尊。
　　志心信禮，朝宴榑桑天尊。
　　志心信禮，寧撫萬神天尊。
　　志心信禮，妙力寶真天尊。
　　志心信禮，南丹慧天尊。
　　志心信禮，開玄隱天尊。
　　志心信禮，啟神化天尊。
　　志心信禮，百莊嚴天尊。
　　志心信禮，大慈悲救苦真人。
　　志心信禮，大慈悲拔罪真人。
　　志心信禮，大慈悲普濟真人。
　　志心信禮，大慈悲妙行真人。
　　歸依十方無上天尊，諸大真聖。某乙洎師尊父母，宗親眷屬，遠及一切眾生，自從無始以來，至于今日，曾未覺悟，動積冤愆。尚慮命過之後，入此諸大地獄，受斯責報，得無畏悚。並願從今一懺，盡得消除，苦趣不經，善緣增長。亡者受生，幽牢罷對，快樂自然，永離惡道。稽首十方正真三寶。
　　發願品
　　太上告妙行真人曰：吾向所宣妙義，一一罪福，各有等差；一一修行，皆示要逕；一一法門，普皆開闢。所以為眾生而言也，言直而理顯，文通而義貫，除迷破疑，超凡入聖，盡在於此由，專誠取悟而已。而常念一切眾生，不能廣發大願。心心濟物，念念度人。或人或天，皆起平等。至于身心口意，耳鼻舌根，常能清淨，堅固不退，動作臥息，皆能行之。損此利他，先人後己，積功於身，常行洗懺。罪根既滅，善芽日生，可不妙哉。敬禮慈尊，次發大願。
　　志心信禮，大聖至真元始天尊。
　　志心信禮，通幽致理天尊。
　　志心信禮，五雲浮駕天尊。
　　志心信禮，七寶林天尊。
　　志心信禮，愍愛一切天尊。
　　志心信禮，定空法藏天尊。
　　志心信禮，紫陽寶印天尊。
　　志心信禮，凝真妙趣天尊。
　　志心信禮，圓滿智天尊。
　　志心信禮，玄獨悟天尊。
　　志心信禮，垂法教天尊。
　　志心信禮，瓊文受命天尊。
　　志心信禮，元洞恬淨天尊。
　　志心信禮，玉清金相天尊。
　　志心信禮，無滯著天尊。
　　志心信禮，雲蔭無極天尊。
　　志心信禮，真源潤天尊。
　　志心信禮，隨緣會天尊。
　　志心信禮，平育無際天尊。
　　志心信禮，清穆休光天尊。
　　志心信禮，超形物外天尊。
　　志心信禮，影化虛宮天尊。
　　志心信禮，人天自在天尊。
　　志心信禮，上靈壽天尊。
　　志心信禮，大霄賓廷天尊。
　　志心信禮，朱蓮妙相天尊。
　　志心信禮，左玄臻粹天尊。
　　志心信禮，皓氣淩霄天尊。
　　志心信禮，太素分形天尊。
　　志心信禮，智先萬物天尊。
　　志心信禮，耀無邊天尊。
　　志心信禮，丹霞舒彩天尊。
　　志心信禮，浮玉光天尊。
　　志心信禮，宴鼇島天尊。
　　志心信禮，紫陽卿天尊。
　　志心信禮，玄真舉集天尊。
　　志心信禮，天璆振韻天尊。
　　志心信禮，妙宥天尊。
　　志心信禮，妙教天尊。
　　志心信禮，龍駕行天尊。
　　志心信禮，大慈悲救苦真人。
　　志心信禮，大慈悲太極真人。
　　志心信禮，大慈悲普濟真人。
　　志心信禮，大慈悲妙行真人。
　　已上敬禮足，十方大慈應號天尊一千二百，大慈悲真人一百二十，重復稽首歸依。以此無量善功，無邊真誥，今日某乙發無上道心，奉為師尊父母、宗親眷屬，以及三塗五苦、九幽六道，乃至飛走蠕動、蠢蠢含生，發大誓願：願大道興化，法教流通，一切生民，皆得聞見，悟道成真，獲種種福。願天地長久，覆載無窮，日月星辰，照臨無極，循環合度，運轉無虧。願國王平等，動合道意，君臣和慶，祚嗣昌隆。願九州清肅，永息妖氛，四海澄寧，華夷大化。願四時順序，百穀豐盈，民俗阜安，災殃不起。願山川呈瑞，土地和宜，五行舒調，萬物蕃盛。願一切大地鬼神，咸發道心，得成正道。願江海龍王、山川龍王，各起善心，利濟一切，輪昇品位。願大地山精石魅、土木百怪，更形變質，悟善歸真。願一切飛走蠕動，各生靈性。願善信男女，道心堅固，升入法門，女轉男身，聰明自在。願山棲市隱，學道求仙，真心常固，速入大乘。願沉痾苦疾，克得安寧，喑啞盲聾，聰明通利，拳攣跛躃，申息自在。願一切三業，生生覺悟，莫起惡根，免墮苦處。願怨結冤憎，皆得解釋，愚癡者克得智慧，慳貪者克能捨利，散慢者克生恭敬，施捨者心心不退，善事者速皆成就。願一切眾生，覺悟幻身，修真正身。捨煩惱身，得端正身。捨愛慾身，得快樂身。捨罪業身，得福報身。捨有漏身，得無礙身。捨冤纏身，得逍遙身。捨夭短身，得長壽身。又願一切眾生，覺悟本心，從無明中來。捨瞋怒心，生歡喜心。捨嫉妬心，生和悅心。捨癡惡心，生慈慧心。捨殺害心，生愍恤心。捨慳貪心，生歸向心。去虛妄心，生真實心。又願一切眾生，覺悟情意，從陰中來。去鄙惡情意，生廣大情意。去憂惱情意，生恬暢情意。去嗜慾情意，生真淨情意。去邪佞情意，生正真情意。又願一切眾生，覺悟其口，從無厭中來。去貪味口，得常誦真經口。去破善長惡口，得講論真義口。去兩舌鬬亂口，得慈悲平等口。去咒咀是非口，得讚歎歌詠口。又願一切眾生，捨愛欲眼，得智慧眼。捨瞋怒眼，生慈悲眼。去視惡眼，生睹善眼。去窺觀眼，生正道眼。又願一切眾生，捨聞惡耳，得親善耳。捨淫樂耳，得清淨耳。捨不淨耳，得諦受經法耳。又願一切眾生，鼻去雜息，常得天供名香妙花之氣。又願一切眾生，去諸邪惡妄動、虛假不正之想，常得雅直專一之想。又願一切眾生，無病無惱，無輪無化，無饑無渴，無禍無迍，無寒無熱，無厄無苦，常得安樂。又願一切冤憎，負命負財，負仁負義，永斷牽纏，各獲自在。又願一切枷鏁牢獄，危難苦厄，並得消除。又願一切惡人，悉起善心，一切三災，永得消釋。願十方地獄，變為十極淨地，諸大地獄變作無量寶界。願地獄驚震，化作仙樂，地獄猛火，化為凉風。地獄寒冰，變為春煦。地獄膏鑊，化成蓮池。地獄沸湯，化為法水。地獄刀山，變為蓮峰。地獄戈戟，化為旌節。地獄火車，化作寶輦。地獄灰河，化為瑤池。地獄苦輪，化作法輪。地獄業風，化為清籟。地獄糞穢，化作香山。地獄吞火食炭，變為甘露入心。硤石逼身，化作雲梯接道。地獄苦處，盡成樂國。愛河之上，霞作橋梁；苦海之中，雲為舟楫。地獄罪籍，悉皆消廢。受苦眾生，一時解脫。地獄鬼官，升為仙官。地獄鬼神，升為仙侶。又願某乙生生世世，受身捨身。發此願心，堅固不退。天地可終，此願無終。劫運可盡，此願不盡。陵谷可遷，此願不遷。川漬可竭，此願不竭。人天共仰，生死同依。同會正真，成無上道。爾時，妙行真人聞是因緣，稽首作禮而作頌曰：
　　至聖開祕粹，度脫諸人天。大願劫不盡，功德玄中玄。生死皆快樂，魔王自保全。無可無不可，共成無上仙。
　　元始天尊說經既畢，仙韶大舉，真聖導從，即還上宮，十方清肅。於是妙行真人、諸天帝王及諸真眾，歡喜作禮，要當奉行，流通救度。各各以龍書鳳篆，金函玉蘊，題云：《太上靈寶十方應號天尊經懺》。稽首十方正真三寶。
　　太上靈寶十方應號天專懺卷之十竟