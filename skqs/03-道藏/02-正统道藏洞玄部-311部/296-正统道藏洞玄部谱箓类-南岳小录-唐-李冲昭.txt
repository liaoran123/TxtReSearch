南嶽小錄
　　經名：南嶽小錄。唐李坤昭撰。二書同卷。底本出處：《正統道藏》洞玄部譜錄類。
　　南嶽小錄并序
　　道士李沖昭述
　　沖昭弱年悟道，近歲依師洎臨嶽門，頻訪靈跡，唯求古來舊記，希窮勝異之事，莫之有者。成云兵火之後，文散失。遂遍閱古碑及衡山圖經、湘其地昇中說，仍致詁於師資長者、嶽下耆年，或得一事，旋貯筐筍。今據所得，上自五峰、三澗、古來官觀藥院，至于歷代得道飛升之流、靈異之端，撮而直書，總成一卷，目為《南嶽小錄》。庶道倡遊山，得之披覽，粗知靈跡之所自云。時壬戌歲冬十月序。
　　敘嶽
　　南嶽者《周禮職方氏》日：南嶽之鎮曰衡。以其分當翼翰，光輔紫宸，鈐三氣之根，鈞五靈之德，上列注生之宿，下符長育之功，稱物平施，故謂之衡山。《五嶽真形圖》云：潛、霍、廬、虱、麻、玉筍、洞陽、小偽、九疑、羅浮等十山為之佐命。復有神仙聖境日朱陵洞洞天也。又云：山稟靈氣，時有異人。又《福庭誌》云：朱陵之天，周環七百里，七十大峰，有五小峰，有二壇：露光、青玉。學道居此，度世上。又青玉壇、洞靈源光天壇，悉是福。五嶽作鎮，皆有高真統治，蓋以導雲雨，養萬物，惠群生者也。
　　五峰
　　祝融峰  紫蓋峰  雲密峰  天柱峰  石凜峰
　　祝融峰，去地高九千七百八十丈，在諸峰之北，最高，擁諸峰而直上。有祝融廟基及青玉壇、光天壇、白璧壇、雷公池、風穴、仙梨樹、上清院基，峰之束南有李泌書堂。
　　紫蓋峰，去地高四千五百丈九尺。其形嵯峨，有似麾蓋，因以為名。上有仙人池、七真閣，下有紫蓋院基、王氏藥堂。
　　雲密峰，昔夏禹治水，登此峰立碑，紀其山高下丈尺，皆科斗文字。近代樵人或有遇者。其碑至靈，隱而不見。又有禹溪及隱真平、斷石源、朱陵洞、丹崖，仙人石室存焉。
　　天柱峰，其形似柱，因以為名，亦名柱括峰。下有魏夫人石壇，或云魏夫人在此處得道。
　　石凜峰，遠望如倉凜，其上方闊十丈，傳云傍通洞府。昔有洞門觀，胡浮先生常乘白豹遊之。又有小石凜峰，下有舜廟，又有華蓋、的螻、擲缽、回鴉，皆小峰之數。
　　三澗
　　靈澗　壽澗　洞真澗　
　　靈澗，以其通於仙源而多靈藥，是有其名。出紫蓋峰西，逾聖壽觀，合壽澗，南下嶽觀，分注平野，及有洞真澗。
　　司天霍王廟
　　司天霍王廟，在嶽觀前，去觀百餘步。本以南方屬火，配神曰祝融。玄宗封為司天王，以配夏享。有廟令、司人。本廟在祝融峰上，隋代遷移，廢華藪觀而建立。今祝融峰頂有古廟基存焉。
　　真君廟
　　真君廟，在嶽觀之束五十餘步。本與司天王同廟各殿。開元中，司馬天師上言：五嶽洞天各有上真所治，不可以血食之神同其雩祀。既協聖旨，爰創清廟是嶽也。啟夏之際，潔齋致醮，兼度道士五人，長備焚修酒掃，即開元十五年五月十五日明制也。《五靈經》云：佐治者九人，從吏三百人，羽衛官三萬人，為國家祈真請命之地。《上真記》云：太虛真人領南嶽司命，即炎老君也。潛山真人鮑君副治，霍山真人韓君佐治。金華真人黃君初平、天柱真人左君元放、南霍真人鄭君思遠、霍林真人許君瑛、丹霍真人周君陽、紫虛元君魏夫人華存，並居佐命之曹，昊越楚蜀之會，皆當司察之。
　　衡嶽觀
　　衡嶽觀，在華蓋峰下。按舊碑，晉太康八年，徐真人靈期、鄧真人郁之建置，梁天監二年周真人靜真再加弘茸。武帝賜三百戶莊田充基業。至隋大業八年，詔請蔡天師法濤、李天師法超住觀焚修，興行教法。其衡州府庫田疇什物，並賜觀資用。唐貞觀二年，太宗重書額，請張天師惠朗度道士四十九人為國焚修。高宗弘道元年，請葉天師法善封嶽，辟方四十里充宮觀長生之地，禁樵採，斷畋獵，罷獻琛，以為常典。觀內有田先生得道降真堂，劉天師真堂，後有尹真人上昇壇。其觀碑文，隋學士曹憲撰，今見存焉。
　　招仙觀
　　招仙觀，按舊碑文，曰：肇基劉宋，分宇蕭齊。又別傳，晉咸亨間徐真人建置。至齊元興元年七月二日，有住持昇玄道士張曇要乘鶴白日沖天，其夜雷電激吼，天地震動。今觀後約一里地有朝天香壇存焉。唐貞觀二年，蕭天師靈護，廬陵人，時在嶽，招仙觀亂後荒凍，天師素能點化之術，遂點化黃白之物，投外藩轉錢物而創觀宇。不數年，克致完合。貞觀五年，建尋真閣。
　　九真觀
　　九真觀，按碑文，晉太康中鄧真人建置徐真人祠。唐開元年中，有王天師仙喬。初，天師為行者，道性沖昭，有非常之志，因將嶽中茶二百餘弗直入京國，每攜茶器於城門內施茶。忽一日，遇高力士，見而異之，問其所來，乃．日…某是南嶽行者，今為本住九真觀殿宇破落，特將茶來募施主耳。於是力士上聞，玄宗召見，嘉歎久之。問日．一爾有願否？對日：願鬱鬱家國盛，濟濟經道興。上深加禮焉，俾於內殿披度，厚與金帛律置，令歸嶽中修創觀宇。不數年而完全。道行逾高，聲流上國，尋有韶命，封為天師，乾元二年三月三十日得道。
　　又有薛天師季昌，本綿州綿竹縣尉，在京捨官入道，志操不群，將歸南嶽，上聞玄宗。玄宗嘉之，亦厚頒金帛，上命筆賦詩送贈，有序曰：鍊師初解簪楊，柄心衡嶽，及登道錄，慨然來玆。願歸舊居，以守虛白，不違雅志，且重精修。忽遇靈藥，志人時來城闕也。乃賦詩一首，寵行云爾。詩日：洞府修真客，衡陽念舊居。將申金闕要，願奉玉清書。雲路三天近，松溪萬籟虛。猶期傳秘錄，來往候仙輿。後封天師。天師又師司馬天師，玄宗禮重，呼為道兄。凡是觀中什物，多是恩賜。臨行，又贈金器一百事，銀器二百事，綿帛至多，皆有御札。天師以乾元二年二月六日得道。自離亂，後焚燒蕩然，雖重修舍宇，竟未完復，唯存恩賜鍾一口，重四千斤。咸通中有王尊師（名因節）住持，道行出眾，營緝至多，聲達京師，為王候所重。今在北嶽，封總教大師。觀後有白雲先生藥堂，又有一小池，名甘泉，其泉味甘，煎茶似乳，舊日亦有甘泉院。
　　西靈觀
　　西靈觀，按《 圖經》 云：梁天監五年建置，本女真住持。經兵火，後未暇修營。西有魏夫人仙壇。開元中，有女真薛師在觀得道。又於晨溪別構道院。每出入，常有白豹隨行，遊歷洞府。薛天師常詣之，不與相見。後不知所之。
　　聖壽觀
　　聖壽觀，本靈夏盧尚書名藩書堂。以咸通六年抗表奏，捨為聖壽觀。觀內盧公真堂、壇殿儼然。又有層崖峭壁、脩竹茂松，澗水潺湲，風景甚異。
　　九仙官
　　九仙官，本張真人（名始珍）所居。有石壇，方闊丈餘。梁天監三年，有仙者八人迎張真人於石壇上，同昇天去。咸通九年，衡州刺史史□ 觀奏置宮額，十年十月勸下，宜依所奏行之。
　　中宮
　　中宮，本梁朝王真人靈與修行上昇之處。又大曆年，李得琳先生居之得道。
　　元陽宮
　　元陽宮，本晉朝陳真人興明修行上昇之處。
　　上清官
　　上清宮，本徐真人靈期修行上昇之處。大曆七年，有玄和先生張太空居之得道。又大中元年，韓威儀居之得道。
　　紫虛閣
　　紫虛閣，有魏夫人仙壇，高一丈二尺，上圓平，約闊一丈，亦名飛流壇。傳云夫人自撫州乘龍飛來至此。夫人，晉太尉舒之女，諱華存，號上真紫虛元君，有臺閣，儀像儼然。又云晉咸和年，於此修道。又北去半里，有神溪投龍潭，每修齋畢，投金龍於此。
　　石室隱真宮
　　石室隱真官，大曆年中，廣成劉先生玄靜修行之處。行三五步岡，奪虎穴而居之，名日隱真宮。刺史韓皋出俸錢，為創會真閣。初，先生在玆十五年餘修道，莫有知者。時因太史占之云：有真人星見，隱者在玆嶽，得道應於天文。上聞武宗，武宗遽降韶命，委本道監軍使遣人責詔徵召。使人到嶽遍尋，無所不至，忽一日中，使人行及中宮西南面三里餘，歷瞼攀蘿，見一石室，深邃屈曲，有住之家。於是擘藤蘿入深，乃見先生凝然而坐，中使宣命。先生初乃佯狂，後即承命，尋赴闕庭。詔封為帝師，號廣成先生。卻復玆地，未幾而羽化。今石室有昔時鐫石、為醮壇、天寶臺、確磴、嬰缶、暮局、茶鼇、燈臺，皆就石而琢成之，今悉存焉。
　　凌虛臺
　　凌虛臺，昔有薛天師季昌、周尊師混汙相次居之得道。
　　洞靈臺
　　洞靈臺，本李天師明俊居之得道，亦是福地。．
　　添香臺
　　添香臺，昔有女真居之得道，今〉 臺及聖境存焉。
　　劉根先生藥巖
　　劉根先生藥巖，昔有仙人劉根居之。修行之所在九仙官之西北，頗甚深邃，亦殊異之境也。
　　紫蓋院
　　紫蓋院，昔有道人建置，亂後唯基址存焉。
　　白雲先生藥堂
　　白雲先生藥堂，在九真觀西。開元中，司馬天師承禎，本號白雲先生，後授貞一先生，嘗於此修行。
　　尹真人壇
　　尹真人壇，在嶽觀北百餘步，真人諱道全，上昇之處。
　　田先生藥巖
　　田先生藥巖，在中宮束面百餘步。先生諱良逸元和中修行於此，後得道。
　　北帝院
　　北帝院，在嶽觀東北，去觀三里。昔有女真侯鍊師居之修行，勤於香火，後亦得道。
　　洞真瀑布
　　洞真瀑布，在招仙觀北，去觀三里，瀑布如簾，垂及亭臺。碑文紀其勝異。上有朝天壇，昔日張真人曇要上昇之處，又下有投龍潭，每修齋畢，投金龍於此也。
　　王氏藥院
　　王氏藥院，咸通問有術士王生居之。有茂松脩竹流水周遠，及多櫃樹荼園，今基址存焉。
　　光天觀
　　光天觀，傳云融峰院是觀基。
　　隱真平
　　隱真平，在雲密峰之中，坦然而平，方闊五里，是神仙遨遊之所。時人尋之，少有到者。
　　斷石源
　　斷石源，在隱真平。水源有石，高數丈，闊數尺，而中斷，上有鐫字云：此有丹砂水，如乳而甘香，有人得掬飲之，可壽至千歲。尋遊者到此問，唯聞石下有流水之聲，在左邊聽、即落右邊，在右邊聽即落左邊，罕有得者。
　　朱陵洞
　　朱陵洞，即三茅洞天，在九仙宮正西三里。有石巖，下有平石，方二丈是舊時投金簡之所。傳云朱陵洞之束門也。
　　前代九真人
　　出九仙宮碑舊有九仙殿。
　　陳真人興明，居元陽宮。晉武帝大始元年三月一日上昇。
　　胡浮先生，姓施名存，居洞門觀西峰搆虛閣，晉惠帝永康九年四月上昇。
　　尹真人道全，居嶽觀溪，晉懷帝元嘉元年正月九日上昇。
　　徐真人靈期，居上清宮，宋元徽二年九月九日上昇。
　　陳真人惠度，居古玉清宮，齊武帝永明二年五月十三日上昇。
　　張真人曇要，居招仙觀，齊延興元年七月三日上昇。
　　張真人始翰，居九仙宮，梁天監三年七月十三日上昇。
　　王真人靈輿，居中宮，梁天監十一年七月十三日上昇。
　　鄧真人郁之，字玄寂，居洞門觀，梁天監十年十二月三十日上昇。
　　又有雙襲祖、雙子辨二人相次得道。
　　唐朝得道人
　　在嶽一十四人。
　　敖先生景童，天寶十七年七月三日得道。
　　蕭先生靈護，弘道三年八月十五日得道。
　　李天師思慕，天寶十四年八月廿六日得道。
　　何尊師，隱其名，天寶二年十月十五日得道。
　　薛天師季昌，乾元二年二月六日得道。
　　王天師仙喬，乾元二年三月三十日得道。
　　傅天師待仙，乾元三年十一月七日得道。
　　董先生秦仙，大曆元年十一月六日得道。
　　玄和張先生太空，大曆七年二月八日上清宮得道。
　　李先生德琳，大曆十二年九月五日中宮得道。
　　田先生良逸，元和六年正月七日在降真院得道。
　　廣成劉先生玄靜，大中五年五月十一日得道。
　　周尊師混汙，會昌二年正月得道。
　　韓威儀，大中元年上清宮得道。
　　田先生有弟子陳徵君、馮徵君、張徵君三人，不就徵，皆於天台山相次得道。
　　真君傳
　　漢中壘校尉劉向撰
　　赤松子者，神農時雨師也。服水玉以教神農，能入火自燒。數往崑崙山中，常止西王母石室中。隨風雨上下，炎帝少女追之，亦得俱去。至高辛時，復為雨師焉。
　　王母者，神人之面，蓬髮戴勝，虎爪善嘯，巖居，名王母，在崑崙之墟焉。讚日：
　　渺渺赤松，飄飄少女。接手翻飛，泠然雙舉。縱身長風，俄翼玄圃。妙達坎巽，作範司雨。
　　田先生寫真讚
　　蒙谷子諸葛黃撰
　　田先生，實衡之攸民，問世所出，天然真氣，生而知道。醇孝養親，得混朴自然之理。言貌不飾，裘褐垢弊。侯王禮重，我亦不榮。陀隸給輕，我亦不陋。驅役鬼神，意往即至。一入衡嶽，瑜五十年。九百門人，皆是軒冕。請為法主，一作帝師。廣成先生是也。即先生之道，其可知也。儀形可質圖寫存焉自始及今未有稱述黃承其闕序以讚云：
　　靈根獨秀，真人問生。仙非積學，道乃天成。汪汪德貌，落落神情。玆形如在，猶可作程。
　　南嶽小錄竟
　　#1『 史】 字疑衍。