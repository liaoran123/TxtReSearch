洪恩靈濟真君禮願文
　　經名：洪恩靈濟真君禮願文。撰人不詳。一卷。底本出處：《正統道藏》洞玄部威儀類。
　　洪恩靈濟真君願文序
　　願者，真人之願也，亦人之所願也。一跪一拜，心之專也。心之專，善之至也。人性之善，猶水就下也。不善不改，是吾憂也。此願所以為善者設是，豈徒願文乎哉。仰觀於天，得數二十五。俯法於地，得數三十。合而言，得數五十五。蓋因此數得以成其願，若非與天地同功，安能至此。善人天地之紀也。苟有一毫矯偽慢怠之意，非吾之所謂願也。其可與善者同日語耶？《傳》曰：善無常主，協于克一。此無他，始於是，終於是，不以半塗而自畫，斯為盡善而盡美也。善者，福之基。福者，善之積。唐高郢有言：積善以致福，不費財以求福，福既可以不費財而求，則為善者可曰費財乎。見善以相示，聞善以相告，凡吾同志，當以此自相勉勵。庶無愧於天地，亦無愧於真君，此又真君之大願也。
　　洪恩靈濟真君禮願文
　　以今恭焚寶香，虔誠供養：
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君，
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君，
　　靈濟宮中神仙諸靈官普同供養。
　　恭聞神之顯德，曰正直而曰聰明。人所常情，欲安逸而顧富貴。祭之必受福也，禮其無太簡乎。廟食餘四百年，香火如彼其盛。碑銘凡一千字，文章可得而聞。昭昭不朽之名，凛凛如生之義。功全社稷，德在生靈。農力於耕，有黍稷稻粱之慶。工精其藝，合準繩規矩之程。士以忠孝立身，商以仁義為利。問婚者，宜家宜室。祈嗣者，生子生孫。風風人，雨雨人，均遂生成之願。衣衣我，食食我，俱沾溫飽之仁。施之萬物得其宜，措之四時得其序。仰之如太山北斗，厥光大矣。不我遐遺，現則為景，星慶雲爭，先睹之以為快樂。宜受大禮，以宣厥靈。昔膺勅額之榮，今荷天恩之寵。位既登於金闕玉闕，名乃進於大仙上仙。徽號褒崇，威儀赫奕，祀延百世，表正萬神。與大造以為徒，長上古而不老。伏念某心雖慕道，才不如人。少伸昭謝之私，略致涓埃之敬。具嚴法會，干冒真聰。伏願嗚玉鸞兮啾啾，駕八龍兮蜿蜿，率雲霓兮來迓，令聞闔兮開關，先使．豐隆兮前驅，後使飛廉兮奔屬，委厥美兮從容，賽將澹兮壽光，桂酒奠兮椒漿，蕙肴蒸兮蘭籍，逍遙兮容與，低回兮顧懷。某下情無任勤拳，顒俟之至所；有真君本願神呪，謹當持誦：
　　真君真君，北斗大神。天地贊化，日月並明。下主酆都，上朝帝庭。奉行正法，斬伐邪精。靈濟徽號，福及萬民。有求必應，如谷隨聲。有感必通，如影隨形。逆我者死，順我者生。唵昭靈昭靈，普濟生靈。乾元亨利貞，急急如律令。
　　靈濟真君，速降來臨。好生之德，洽于民心。存吾二氣，火陽水陰。消灾度厄，福善禍淫。急急如律令。
　　真君真君，北斗降生。代天行化，助國救民。流傳正法，斬伐邪精。魔王拱衛，真氣常存。急急如律令。
　　向來神呪，已具敷宣。奉請：
　　聖父齊王忠武翊亮真君，
　　聖母仁壽淑善仙妃，
　　靈濟二位真君、二位仙妃，法駕降臨預會衆真，列班朝禮。朝禮既周，各升法座。虔誠設拜上香。
　　歎香
　　伏以明德以薦，非黍稷之能馨，為善之徒，與芝蘭而俱臭。是香也，玉爐獻瑞，金鼎呈祥。郁郁紛紛，結為雲煙之氣。融融靄靄，陶成宇宙之春。捧之，則有使者立吾前。侍之，則有童子立吾後。有醮云：稽首虔誠供養。無醮云：酒陳初獻，奉此侑樽，法衆運心，虔誠供養。
　　吟香偈
　　天上雲阿種，剛風落四溟。深沉祕龍宮，海神獻仙衆。今熱薦誠懇，氤氳上紫宸。洞達入杳冥，所求皆如願。
　　和：衆等一心供養。散花。洞案爐煙起。散花林。無為道德香。散滿道場。真君前供養。
　　歎水
　　伏以演汙可薦於王公，惟有忠信以為質。源水不舍於晝夜，自慚聲聞之過情。是水也，不濁不昏，常清常淨。天上為雨露，承之以銅柱金莖。地下為醴泉，餐之如瓊漿玉液。知者行其所無事，上善若此而不爭。無水不朝東，其源來自北。有醮云：稽首虔誠供養。無醮云：酒陳亞獻，奉此侑樽，法衆運心，虔誠供養。
　　吟水偈
　　天上銀河溢，泓澄映十方。變成雨露來，覃恩遍天地。潤下滋枯槁，涵濡澤萬生。酌水表丹哀，身心悉清淨。
　　和：眾等一心供養。散花。源流非地脉。散花林。灌溉自天河。散滿道場。真君前供養。
　　歎花
　　伏以翠葉重重，以停蔭於清泠之渚。玉葩鬱鬱，乃生神於大有之庭。是花也，香本自香，色無定色。池蓮紅者，忽變為碧。牡丹白者，可染為黃。廣寒官中桂一枝，影拖秋月。武陵洞裹桃千樹，靨笑春風。欲傾葵藿之情，少寓頻繫之禮。有醮云：稽首虔誠供養。無懺云：酒陳終獻，奉此侑樽，法衆運心，虔誠供養。
　　吟花偈
　　玄圃珍葩盛，盤根蔓十方。挺秀八百年，垂芳及塵世。偉燦光明界，繽紛雨寶花。採得最清英，我今興供養。
　　和：衆等一心供養。散花。萬花興供養。散花林。飛舞自天來。散滿道場。真君前供養。
　　伏以游神於道，視不見，聽不聞。守道以神，瞻在前，忽在後。隱無終隱，名豈強名。自赤明開圖，天書之所由降。及天真按筆，人文之所以興。帝譽受之於牧德臺前，黃帝傳之於峨眉山上。或得於勾曲，符闔閭之願。或降於鍾山，成夏禹之功。蚓玆經教之流傳，使我衆生而解悟。玆蓋伏遇
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君，
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君，
　　上佐斗真於北極，內參玄學於東華。百萬億劫，劫劫修來，五十五願，願願得度。煉金成鳳篆，揉玉寫龍章。願共諸有情，同成無上道。道場衆等，稽首皈依，志心讚詠。
　　唱詠真君本願贊同聲
　　上朝帝座，身進天階。光依日月，職掌三台。列宿拱衛，雲漢昭回。東方龍角，獨占斗魁。華蓋房駟，輔弼嚴明。羽林將軍，左導右迎。塤箎迭奏，律呂合聲。榮歸天府，萬里雲程。
　　舉道場衆等人，各虔誠讚禮如法。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　大道巍巍不可名，九天旺氣屬真君。
　　古往今來無紀極，百千變化妙通神。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命，禮德配乾坤。功叅日月，神通妙用，正直聰明。大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　鼻祖開基國始徐，朱弓赤矢降祥符。子孫枝葉昌而大，魁士名人載史書。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆。澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　紛紛五代霸爭雄，獨起淮南立大功。忠武盛名垂竹帛，千年齊國襲王封。
　　和：今將聖德虔誠讚，願賜威光鑒此忱。願共諸有情，同歸無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　義舉王師下七閩，七閩效順不交兵。吏民按堵皆如故，簞食臺漿喜出迎。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　盛儀如舊喜東迎，赤子演池敢弄兵。生長鼇峰真福地，頓令雞犬復聞聲。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人，
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　斬茅伐木建祠堂，祝壽朝朝夜夜香。廟食王封男子願，皇靈剡剡降威光。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　占斷鼇峰一洞天，祠前景物尚依然。藤蘿交翠青雲外，更有龍湫瀑布泉。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　五色雲開現紫旗，木爐不壞瑞何奇。天降雙龍來擁衛，果然神物有憑依。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤。功叅日月，神通妙用，正直聽明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　一朝雷雨起雙龍，直泝溪流抵嶼中。化作木爐呈聖瑞，鄉人因此立祠宮。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　古來風俗樸而淳，時號雍熙世太平。曰雨曰暘常感應，請將兩字上徽稱。
　　和：今將聖德虔誠讚，願賜威光鑒此忱。願共諸有情，同皈無上道。
　　志心扳命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　昔日演溪遷廟祀，溪邊一帶小坡山。桑田滄海時更變，父老于今號社壇。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君
　　政和祠宇大規模，龍首軒昂門地多。簷外杉風聲爽亮，堂前桂月影婆娑。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　無臭無聲事杳冥，至和之德感神明。重光夜現星燈瑞，九奏時聞天樂聲。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，天直聰明，大慈大悲，大聖大願，隨機赴感，發誓度人
　　九天金闕明道運德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　旗龍顯迹因名地，祈雨王宮再立祠。事載碑文人口誦，秋冬以報祭維時。
　　和：今將聖行虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直總明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　四方香火立群祠，派別支分不計時。功德昭昭垂日月，質之父老口如碑。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　廟食于今四百年，蕙肴桂酒禮精專。
　　榮雩之卜如符契，德在人心感二天。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　曾效公山草木靈，嘉熙聖詔寵恩新。勅封靈濟金書侈，廟貌千年冠七閩。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤。功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　岧堯石塔與雲連，行滿功成託舊緣。惟願法身常不滅，光明普照遍三千。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　定應禪師盤古佛，我曾叅得此中禪。任教直入真如境，一點靈臺自豁然。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤。功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　嘉定妖蟲飛滿野，詣祠禳謝即南遷。是年夢占維魚兆，黍稷倉箱積萬年。
　　和：今將聖德虔誠讚，願‘賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明。大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　光澤鹽舩遇惡風，中宵纜斷失西東。心香一瓣神如在，頓使舩移水路通。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　無知蠢蠢是愚民，曲突胡為不徙薪。
　　現出救焚旗閃閃，反風陰助賴神靈。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高弘靜沖湛妙應仁惠輔國佑民洪恩真君。
　　曾聞寶慶旱如焚，圭璧精誠神我聞。几上紅蛇形化現，聲雷一鼓雨傾盆。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　嗆峽民舩打石灘，中流失楫已心寒。急呼神號黃旗現，救援聲聞頃刻間。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　紹定演溪瀑水流，田疇墊溺不堪憂。時聞開港神兵出，又喜三登歲有收。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　人道淳熙風俗美，彗星胡乃出西方。
　　弭灾銷變神明力，何必祆祥責保章。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨極赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　自古文章可立身，紹興符讖泄神靈。兩家太守輝相映，一榜于今賀得人。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命橙，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　朱衣夢報兩書生，嘉定聲名繼紹興。甲子一周天數驗，叔孫衣缽世相承。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄仲虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　丈夫慷慨志功名，況是郎官應列星。夢起傳巖終大用，此中祖廟顯精靈。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命，禮德配乾坤；功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　璧水衣冠人物盛，兩家生子賀人賢。嘉熙混試天機巧，吉夢為傳賦樂天。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正真聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　咸淳聖詔行鄉舉，主宰科名自有神。兩月月中符吉讖，天機漏泄筆端春。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　好施輕財稱長者，謾言陰隱不相扶。祠堂姓字傳千古，六世登科五大夫。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　典刑如在燕山竇，丹桂連芳發五枝。繼有人焉家積善，夢傳吉夢產佳兒。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　青布成羅羅織翠，紅塵化錦錦添華。古來符讖呈祥瑞，願泄神靈福萬家。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　道原溥博出於天，河洛圖書世所傳。天相斯文文未喪，爭傳靈寶是文仙。
　　和：今將聖德虔誠讚，願賜威光鑒此憶。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，層德無邊，大慈大悲，大聖大願，隨機赴感，發誓度人。
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　恬淡虛中自有神，積功累行乃成真。黃庭默授長生訣，任我飛昇駕玉輪。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　名登金闕字煇煌，學授東華祖正陽。上掌天文行院事，職分司禄佐文昌。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　默叅玄學東華洞，玉闕朝班拜紫微。南極注生權上相，職兼地府領諸司。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　九月時當延壽節，雲開金闕上青天。我今虎拜長生殿，共祝堯雲百萬年。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，德配乾坤，功叅日月，神通妙用，正直聰明，大慈大悲，大聖大願，隨機赴感，發誓度人
　　九天金闕明道達德大仙顯靈溥濟清微洞玄沖虛妙感慈惠護國庇民洪恩真君。
　　志心皈命禮，威震雷霆，澤垂雨露，神通自在，福德無邊，大慈大悲，大聖大願，隨機赴感，發誓度人
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君。
　　喜逢大慶中元節，神降崧高泄地靈。玉闕金爐香裊裊，綵雲捧出老人星。
　　和：今將聖德虔誠讚，願賜威光鑒此忱。願共諸有情，同皈無上道。
　　志心皈命禮，靈濟殿內，燕喜堂中，性禀謙柔，利同坤厚，執勤后德，內助陰功，羽蓋霓裳，刻紫字於緱氏女仙之列，金房玉室，授黃庭於南嶽夫人之前，澤及群生，祀延百世，至聖至靈，至柔至靜涇國夫人順助仁惠貞應仙妃。
　　頭上金冠戴七星，七龍五鳳紛相迎。願將玉醴金漿水，灑作人間雨露仁。
　　志心皈命禮，靈濟宮中，燕喜堂內，躬持節儉，政在憂勤，乃資后德之良，俾式坤儀之助，關雎之求淑女，以無險詖私謁之心，雞嗚之得賢妃，蓋有儆戒相成之道，功成內輔，德被群生，至聖至靈，至柔至靜衛國夫人善助慈懿恭靜仙妃。
　　特憑玉女為通傳，位正宮闈四教全。萬物資生無不利，至柔至靜配坤元。
　　志心皈命禮，靈濟宮中，親睦堂內，莫嚴於父，所配者天，須知莫報之恩，自有尊歸之道，況御王冊命，荅揚文武之光，開國成家，獨任伊周之寄，功全社稷，福及子孫，至聖至靈，至尊至嚴神父齊王忠武翊亮真君。
　　詩禮諄諄過鯉庭，內助家法最嚴明。堂前且學萊衣戲，壽祝千春獻兕觥。志心皈命禮，靈濟宮內，親睦堂中，聖善明誓，柔閑靜專，位正中宮，功成內助，儉德著而下化，盛烈載於聲詩，陰禮修而教行，芳名光於史冊，既念親慈之愛，敢伸家慶之儀，至聖至靈，至慈軍愛神母仁壽淑善仙妃。
　　母氏劬勞不敢忘，至哉坤德合無疆。永遵慈訓傳家法，載詠思齊詩四章。
　　志心皈命禮，靈濟宮中，親睦堂內，塤箎迭奏，羽翼相成，兼乃文乃武之才，得宜兄宜弟之義，列茅分土，守藩加食邑之榮，崇德報功，同日拜王封之侈，親親不怨，綽綽有餘，至聖至靈，至友至愛神兄列位郡王。
　　華萼樓前積善鄉，昔年同日侈封王。一門孝友旌高節，遺愛千年親睦堂。
　　志心皈命禮，靈濟宮中，燕喜堂內，惟裳整肅，綾帳森嚴，家有家婦之尊，禮鍾夫人之愛，以文辭著，素聞謝氏女之才，以德行稱，兼有鍾夫人之美，躬持四教，福錫庶民，至聖至靈，至柔至靜神兄列位聖眷夫人。
　　上奉慈顏喜友于，滿堂和氣笑愉偷。尊卑有分傳家法，稍似卯冠不入廬。
　　志心皈命禮，靈濟宮中，親睦堂內，後昆垂裕，百世傳芳，子姪名賢，宜芝蘭之毓秀，祖孫盛事，喜簪筍之尚存，載歌葛虆之詩，爰詠螽斯之德，至聖至靈，至順至敬神子神孫列位公侯。
　　清白遺風教尚存，聲名高顯大于門。公侯自有公侯種，陰驚元來在子孫。
　　志心皈命禮，靈濟殿內，親睦堂中，教有大倫。睦親三族，受天之禄食千鍾，以至萬鍾，列地而封，先同姓而後異姓，既辱劉將軍弘深之愛，還知富鄭公修謹之賢，名重于時，賞延于世＋至聖至靈，至親至仁神舅神婿列位公侯。
　　渭陽舅氏母之親，曾知珠玉朗然明。更為編序昌黎集，李漢文章播盛名。
　　志心皈命禮，靈濟宮中，燕喜堂內，闔闈整肅，法度嚴明，為綌為絺，志在女工之事，采蘋采藻，教以婦德為先，禮
　　宜奉於舅姑，孝不忘於父母，至聖至靈，至敬至順神女神婦列位仙妃。
　　七篇女戒曲相從，惟舅惟姑父母同。佩帨苣蘭如所賜，執勤婦德肅而雍。
　　志心皈命禮，靈濟殿內，燕喜堂中，雲幕逍遙，月宮富貴，其服濟濟，振繡衣而被桂裳，其狀峨峨，綴明珠而戴金翠，美矣麗矣，溫乎燁乎。願泄巫山之靈，永為福地之相，至聖至靈，自由自在合殿列位聖眷夫人。
　　珠履金釵滿掖庭，態穠意遠淑而貞。采蘋于沼公侯事，不比椒房虢與秦。
　　志心皈命禮，靈濟殿內，燕喜堂中，日曜為魂，月曜為魄，太一有監生之典，天一有注生之司，星宿儲精感長庚而入夢，山川孕秀喜崧嶽之降神，抱來天上之麒麟，並作人間之驚驚，至聖至靈，隨感隨應太一監生神后，天一注生神后，列位合屬夫人。
　　吉夢維何喜弄璋，鼇峰秀氣發祥光。子生孫兮孫生子，本支萬世熾而昌。
　　志心皈命禮，龍首廟庭，鼇峰聖境，職分百辟，位列九卿，司禄乃文昌之權衡，司福乃注生之主宰，訓遵洪範，曰壽曰富曰康寧，頌獻閟宮，俾熾俾昌俾耆艾，人人胥慶，在在蒙恩，至聖至靈，如響如答，左右福禄列位真司主宰。
　　福禄雙星現斗樞，職分左右進賢書。世家積善稱君子，子子孫孫慶有餘。
　　志心皈命禮，龍首廟庭，鼇峰聖境，電光閃閃，雲氣高高，天何言哉，聲雷霆而震怒，地之利也，資雨露以相生，神機運於不測之中，妙化斡於無形之境，恩沾九有，澤被群生，至聖至靈，則變則化，雷公電母風伯雨師，本宮昭靈，孚濟龍王，及五方社令，行雨龍神等衆。
　　龍乘雲氣固能靈，聲動雷霆萬里驚。天下蒼生霖雨願，頓令頭角起崢嶸。
　　志心皈命禮，鼇峰聖境，龍首廟庭，乃聖乃神，在左在右，或獻優旃之技，或精管輅之能，掌膳者物用八珍，典樂者聲諧六律，兵十六衛，舉皆出將之才，騎三百人，各有封侯之相，威靈顯赫，圖像生獰，至聖至靈，有嚴有翼，合殿合屬一切威靈。
　　以勞定國法施民，香火因緣配廟庭。將相聲名長在世，千年圖像贊麒麟。
　　舉。禮足各長跪，虔誠懺悔。
　　志心皈身皈神皈命九天靈濟真君、合殿威靈仙衆。伏望聖慈，同垂巨澤，普降洪恩。以今齋恪，虔誠皈投懺悔。伏聞禍福無門，惟人自召，吉凶有兆，如影隨形。善者惡之符，惡者善之信。為善者，五行扶我，司命與我。為惡者，凶氣覆之，惡星照之。雖天網之難逃，在人心之知覺。今辰伏念，一切衆生，歸心向道，至誠感神。躬禮真聰，首陳自責，爰從曩劫，迨至今生。恥過作非，去順效逆，變情徇勢，挾詐抵巇。以幽陰詭側而行其奸，以毒酷殘忍而肆其害。顛倒夢想，昏迷乎利名智之場。殺盜邪淫，沉汨於貪嗔癡之境。大則欺於天地，幽則負於神明。咨暑怨寒，呵風罵雨。或對星辰而便利，或對日月而裸裎。或指虹霓，或盟山海。破壞廟社，觸穢道場。不知身心口意之非，不安士農工賈之分。不崇三寶，不習五常。為人謀而不忠，與朋交而不信。事親非孝，背主忘恩。為富不仁，重財不義。謂祭無益，謂暴無傷。謂敬不足行，謂言不足畏。犯上作亂，好勇疾貧，斥陷忠良，侵凌孤弱。欺公滅私，薄人厚己。教唆詞訟，結搆冤讎。侮慢自賢，傲虐自作。不明乎善，不誠乎身。小弁作而或父子之恩虧，常鄂廢而或兄弟之情缺。國俗敗而興谷風之刺，骨肉怨而歌角弓之詩。既知罪惡之貫盈，恭對慈悲而懺悔。人誰無過，過而能改，每懷戰戰慄慄之憂。神無常享，享于克誠，少致切切拳拳之悃。伏願至仁孚佑，大道垂憐，赦其已往之愆，錫以方來之祉。群方胥慶，率土蒙恩。當今之日太平，灾不生，禍不作。諸福之物畢至，老者壯，少者強。久欽靈德之威光，用作濟民之事業。臣等至心稽首，再拜禮謝靈濟
　　二位真君。
　　舉三禮謝
　　弟子一心稽首禮謝
　　九天金闕真君。
　　弟子一心稽首禮謝
　　九天玉闕真君。
　　弟子一心稽首禮謝
　　聖父翊亮真君。
　　禮謝已周，懺情畢露，恭依妙典，干冒威聰。謹按丹誠，披陳素願。伏願聖慈俯賜鑒臨。
　　一願當今皇帝壽，和壽與天齊萬萬春。
　　二願臣僚資祿位，和風雲千載慶嘉亨。
　　三願儒冠多富貴，和名登天府作公卿。
　　四願農民勤稼穡，和自今歲歲喜三登。
　　五願百工精技藝，和待詔金門聽玉音。
　　六願生財有大道，和千戶封君可比倫。
　　七願風調並雨順，和普天率土賀昇平。
　　八願香火常隆盛，和千年廟貌顯威靈。
　　九願九天加錫命，和玉珮鏘趨拜紫宸。
　　十願十方諸信善，和皈依三寶各虔誠。
　　上來恭禮贊文，功德已周。道場衆等人，各虔誠再伸啟白：
　　伏聞兢兢業業，自慚童瀆之再三。赫赫明明，恭睹威顏之咫尺。銘心知感，稽首颺言。德之著者，曰顯靈昭靈，功可推而為溥濟博濟。津梁衆苦，日月群迷。今辰欽奉聖旨，修設酬恩祈福道場。臣等恭對真聰，宣揚妙範。少伸三沐三薰之敬，敢殫一瞻一禮之恭。神聽無私，情由可鑒。用滌曩劫今生之罪業，願作見在未來之果因。有始有終，無惡無歌。知可及，愚不可及；神化之，民使宜之。行滿功圓，可以進於玉室丹臺之上。氣存神正，可以開於紫陽雲錦之囊。信女善男，咸得長生。億曾萬祖，皆即受度。遍及幽冥之異類，盡歸縹緲之大乘。為上因緣，志心稱念：
　　九天錫慶天尊，萬福護身天尊，請天證果天尊。和：不可思議功德。
　　洪恩靈濟真君禮願文竟