洪恩靈濟真君集福宿啟儀
　　經名：洪恩靈濟真君集福宿啟儀。撰人不詳。一卷。底本出處：《正統道藏》洞玄部威儀類。
　　洪恩靈濟真君集福宿啟儀
　　法事如式
　　各禮師存念如法
　　請宣神呪
　　東方
　　東方九炁，始皇青天。碧霞鬱壘，中有老人。總校圖録，攝炁舉仙。
　　南方
　　南方丹天，赤帝玉堂。中有大神，號曰赤皇。上炎流煙，三炁勃光。神仙受命，應會太陽。
　　西方
　　西方素天，白帝七門。金靈皓映，太華流氛。白石峨峨，七炁氤氳。上有始生，皇老大神。總領肺氣，主校九天。檢定圖録，制召上仙。
　　北方
　　北方玄天，五炁徘徊。中有黑帝，雙皇太微。總領符命，仙鍊八威。青裙羽，龍文鳳衣。上帝所舉，制到玉階。
　　中央
　　中央總靈，黃上天元。始生五老，中皇高尊。攝炁監真，總領草仙。典録玄圖，宿簡玉文。催運上炁，普告萬神。
　　嗚法鼓二十四通
　　太上玄元五靈老君，召出臣等身中三五功曹、左右香官使者、侍香金童、傳言玉女、直日香官、功曹使者、三炁正神，速上關啟查邊魏趙刁五大元帥、岳許二元帥、天丁力士、左右神官，以今肅啟告齋，建壇闡事。臣等欽奉聖旨，其諸意旨已録上聞，願得正真生炁，下降流入臣等身中，令今所啟之言，速達九天金闕洪恩真君、九天玉闕洪恩真君聖前。
　　請稱法位
　　具位臣某等，今故燒香，願以是功德，洪惟九天金闕洪恩真君、九天玉闕洪恩真君，華萼聯輝，簪纓冠世。潜天潜地，獨專造化之功；曰兩曰暘，莫測威靈之妙。洋洋如在，濯濯厥靈。願洞賜於鑒觀，特俯歆於崇謝。臣等先用上祝皇圖鞏固，聖壽綿長，廓施化育之仁，垂拱大平之治。次為儲宮藩屏、宰輔公卿官屬，下及臣等三師五友，異代學真，谷隱巖梄，門徒祭酒，以至寰中庶類、天下人民、動植飛潛，無邊含識。臣等皈身皈神皈命九天金闕玉闕洪恩真君。特乞消除三業六根，無邊釁咎，得兔離三灾五苦，八難九厄之中。身得真道，歌詠太平，同躋仁壽，逍遙無為，永與道合。所祈玄感應聲，上詣九天金闕洪恩真君、九天玉闕洪恩真君聖前。
　　唱方
　　禮足，各長跪皈命懺悔臣法眾等，志心皈身皈神皈命九天金闕洪恩真君、九天玉闕洪恩真君，恭望大慈，同垂巨澤，普降洪恩。臣聞玉字開光，鳳篆昭回於碧落。金科演妙，龍章輝煥於赤明。修之則駕景騰霄，用之則安人利物。重念臣等，五神蕩越，六府昏迷，身口意之業塵，流吹罔息；精炁神之妙用，混結未凝。宜祈澡雪於襟靈，庶使澄清於諸障，消融五累，證妙三元。端一念於黃中，對揚有翼；望九霄於玄上，應感無方。臣等志心稽首，禮謝九天金闕洪恩真君、九天玉闕洪恩真君聖前。
　　三啟頌
　　三禮謝
　　重稱法位
　　具位臣某，與臨壇法眾、代禮官等，謹同誠上啟：
　　九天金闕洪恩真君，
　　九天玉闕洪恩真君，
　　聖父翊亮真君，
　　聖母仁壽淑善仙妃，
　　聖妃涇國夫人順助仁惠貞應仙妃，
　　衛國夫人善助慈懿恭靜仙妃，
　　聖兄、聖嫂、聖舅、聖婿、聖子、聖女、聖姪、聖孫，列位仙眷，合殿威靈，查邊魏趙刁五大元帥，岳許二元帥，今年太歲之神，京都城隍，本宮土地之神，靈壇感降一切衹靈，咸望洪慈，俯垂洞鑒。臣等草芥微生，釀雞陋質，幸依昌運，獲奉玄宗。主典祠宮。功無及於分寸，周流塵俗，過有積於丘山。尚祈善貸之仁，克副禱祈之請。凡有關告，敢不上聞。臣欽奉聖旨，崇修清醮，延奉真終，潔己齋心。推誠秉愫，恭依瓊範，崇建瑤壇，列羽葆之，繽紛扣琳，琅而振響，金華散彩，玉燭騰輝，謝過殫誠，祈恩請命。仰惟九天金闕玉闕洪恩真君，降差官屬五帥神員，協力同心，肅清內外，蕩除兇穢，遠隔妖氛，使臣等五氣安熙，百關調泰。操存達詣，合神景於丹元，啟告感通，注靈光於紫禁。善功克備，齋福周圓，一切含靈，同沾勝善，明晨行道，別具啟聞。
　　發願
　　存神燒香
　　謹攝香官使者、左右神君、侍香諸靈官，當令宿建之所，自然生金液丹碧芝英，百靈眾真，交會在此香火爐前。當願精誠上達，家國安寧，十方仙童玉女，接侍香煙，傳臣向來所啟之言，速達九天金闕洪恩真君、九天玉闕洪恩真君聖前
　　洪恩靈濟真君集福宿啟儀竟