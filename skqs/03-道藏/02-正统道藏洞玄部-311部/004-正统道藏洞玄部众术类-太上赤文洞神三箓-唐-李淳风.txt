太上赤文洞神三籙
　　經名：太上赤文洞神三籙。齊梁陶弘景集，唐李淳風註。一卷。底本出處；《正統道藏》洞玄部衆術類。
　　太上赤文洞神三籙
　　梁貞白先生集
　　唐太史令李淳風注
　　隱居先生曰：線者，本曰赤文洞神式，別出為三本。此書於葛鮑未，題有所受人漢中，曰：吾今以衆所傳者，證之為一篇，而遂題本稱於予前，故具名衆也。中有兩字訛兩，存之。予在里村時，有好事郭君，喻示于余。此本青廉泥丹書，齊梁時字也，古朴而符篆精妙，未有歲載之題，而不詳時代。曾授與故人道士張喬，張喬云：試之大驗。余為故人惜心，豈徒然也。因為校之于前。貞觀六年，歲在壬子辰月序。
　　三籙篇上，周易內文，三甲處，談周易內文，具八極聖祖名，上字妙行符。昔伏羲傳與神農；神農傳，由知五穀之播種，辨別百藥之良，得濟生民。後線圖得之，為顓師；周公得之，以明易道；太公得之，以陰謀佐武成王滅紂；孔子得之，遂洞幽微，以讚易道。此文古本，如之法出，戶中堯未必知傳授者崇之，其後管夷吾、孫臏等，皆相傳；範蠡、張良亦爾。又曰：臏是白龜之精，位相稟榮武之氣。元有此句，未詳。揚誓方仲論上官弼，此皆元本有之，驗其人未之見。其法曰：神人言曰《太平經》稱神人、真人，每日持誦呪，不忌州切諸物，俱誦呪四十九日，其神自來廳宮，廳宮者耳邊是也。道說一切人間萬事也。所報耳邊善惡吉凶，莫不預言。若鬥戰、強弱、勝敗、存亡，或被盜不知主者。若捕捉奴婢進叛人來之意。若何所向之方，求謀利益干貴進榮。凡百所為舉無漏也。更進未知其成否也，但存神即至也。天下大事，國家休祥，利祿名位，千載已前，未來之事，皆通曉也。誦呪滿十萬褊，若問其事，即得。其兩神身著道服，令人心語。笑問之，一一皆語。若心欲所求，先誦呪七褊，其神便來廳宮前。其人來意，一一預知。其神一箇著綠衣，在左耳報事；一箇紫羅衣，在右耳邊報事。其神常隨人行，但問急意便急，報急喚急，至無不知者也。
　　八卦內吉凶應錄
　　呪曰：
　　□□□□□□□□勑煞攝。
　　其神乃日月之精，宜子丑陰陽日使之。但取六甲頭日，朱書此符，燒灰以清水調之，誦前呪二百二十遍，以符灰水入兩耳、目鼻及口，各七點，之餘者，服之訖，再書此符，依前呪誦四十九遍，然後帶之，即見神驗。
　　呼遣差此指揮罡若遣報起罡，六十日卻值六甲子日，燒灰點之，即書符帶之，周而復始。至心存想，不住燒香，無不神效，焚香度符，念呪七徧呪曰：
　　願豆爐共李鬼，要千虛萬聖，合通天地戶。
　　此呪祭時，以念呪七遍，每遇甲子日為首，卻甲子日受符，至滿六十甲子，並用鹿脯、羊肝食祭之如無鹿脯，以羊脯代之，祭後祭物自食。此法不可輕泄秘之。
　　東方震符
　　其神青衣，頭帶青冠，如女子之形，若有疑問，告人吉凶。天日未出時，以井花水向震地服符五道。
　　東方艮符
　　其神黑衣冠，以井花水，卯時向艮地服符五道，神人對面言語，此符大驗。
　　東方巽符
　　其神青頭冠，如女子之形，大小同服，令東巽，來告人吉凶。用井花水服符五道向巽地，服自然心開意悟。
　　南方離符
　　其神赤衣，如持女子之形，精心修，其神自來言語。卯時向離地，以井水服符五道。
　　西北乾符
　　其神黑衣，如男子之形，卯時向乾地服符五道，以井花水服下，其神便來。
　　西南坤符
　　其神黃衣冠，如老母之形，卯時向坤用井花水服之符三道，其神自來共語，大有神驗。
　　西北兌符
　　其神白衣冠，如女子之形，能知吉凶日月，追逃亡、遣盜、溺死、兵死、虎狼死、目明、耳聽、先知名字，用井花水向兌服符五道。
　　北方坎符
　　其神著黑衣，卯時向北方，以井花水吞符五道，即得神通精爽靈驗矣。
　　凡修持，逢七七日夜，面北焚香，點七星燈，禮拜合念前，呪二遍。二七日至七七日，任意使，皆如念。不用書讀之，請勿傳下士，其行時，切要堅心淨意虔誠，如輕弗敬怠慢者，墮七祖及自身。
　　祖師入夜夢遊諸境玉女迷魂法
　　第一，試法門。令小兒睡，先念呪，二曰不動，尊聖攝，以黑紙上疊了，令小孩兒口咬之，二帛蒙頭，先取睡臥二口氣，念呪曰：
　　追四大神將，勾迷魂玉女。念畢，吹睡小兒口內，以兩手大拇指去睡人三思臺上分捻。又其人自睡，又取五方氣吹在身上，如二碗茶問，自端坐念：不動尊聖攝去尋之見了。再念：追四大神將，勾玉女迷魂，吾喚速來歸。喚小名，起來。
　　第二，去家夢。呪曰：
　　唵比唎庠去攝。
　　第三，去遣人夢。呪曰：
　　摛倫叱殺卑攝。
　　第四，過河筏夢。呪曰：
　　雲應感通護法攝。
　　第五，觀山境夢。呪曰：
　　叱威武大將勑煞攝。
　　第六，入陰人夢。呪曰：
　　勾四大神將勾府命閉氣攝。
　　第七，入陽人夢。呪曰：
　　牒勾神將樞攝。
　　第八，令人遊雲夢。呪曰：
　　九天蓬變大將魂攝。
　　第九，令人遊家夢。呪曰：
　　護身主人二神不遠攝。
　　第十，令人洗眼見鬼神夢。曰：
　　勾神遣鬼參差攝。
　　第十一，令人遊九霄夢。曰：
　　開通力士傳神攝。
　　第十二，一切去者隨意夢。曰：
　　煞神受受玉女還魂夢攝。
　　右書符，念呪潔冷密室內，集神面北端坐，想北斗七星覆頂上，玄武現，龜蛇入口內，不出氣，書了吹在紙上，用新筆朱砂書之。如與人，仍於呪上任意別書符二道，蓋之。至夜，香上度過，燈上燒灰，香水吞下，自身獨寐，而可應。
　　凡授，逢七日夜，焚香點七星燈禮拜，各念呪二褊，加至七七日，任意使用。如背念，得甚秘；行持，切要堅心。如有輕慢，弗應也。
　　直頭法
　　右以五方印朱書，燒灰，下在溫水內，念，五方呪及天地諸聖呪畢，水洗頭目直。
　　趕影法
　　右用淨紙五張，下五方印按在身上，念五方呪及諸聖呪，念水呪，結水印，月影中趕十步無影。
　　把火燒鎖法
　　左手結火印，右手結木印，先念木呪，後念火呪，右手小指地上書火字，右手描火印，其鎖自開。
　　扶月明法
　　右用五方印安考老內，夜至二更，將考老出門行十步，側考老，裹念五方呪及諸聖呪，後取五方印考老，挾入房內傾下，滿屋皆明也。
　　起身法
　　右五方印帖在兩腳心，念諸聖呪，結五方印，自覺身輕，隨風便起，可高百尺。
　　渡津法
　　凡遇河津，用土印安在腳心下，念土呪及諸聖呪，便入水中，如行大路，其水不覺便過了。
　　慧眼法
　　右五方印，燈上燒灰，用井花水二斗二升灰水內，左手結火印，念諸聖呪并火現，右手攪水三匝，用水洗眼目，見影界。
　　隱身法
　　右用五方印按在身上，或於頭上，念諸聖呪，入衆人內，令人皆不見。或觀財物，不得貪心。
　　縮地法
　　右五方印安在腳心上，念諸聖呪，日行千里。
　　真淨法
　　右用五方印燒灰，用東流水服之，念諸聖呪及五方呪，若五七日，不闕縮盡永離慾。
　　出神法
　　以八節日朱書五方神印，淨香調印燒灰，淨室中服之，端坐念諸聖呪，念木呪，結木印出四方東西皆同。
　　五假法
　　木假，用木印按在身上，念諸聖呪及頭上念木睨，結木印於林木中，與木同體，衆人不見，謂之木假。
　　火假，用火印按在身上，念諸聖呪，念火呪，結火印，與火無異，入火不焦，倚草木便生煙焰，謂之火假。
　　金假，用金印按在身上，念諸聖呪及金呪，結金印，刀劍不懼避，謂之金假。
　　水假，用水印按在身上，念諸聖呪及水呪，結水印，與水同體，不能沉溺，謂之水假。
　　土假，用土印按在身上，念諸聖呪及土呪，結土印，與土同體，對目不見，謂之土假。
　　屍假法
　　右以五方印拈定燒灰，香水調服七日，每日早晨念諸聖呪七七褊，念五方神呪，結五方神印，第七日便死，或死十年不礙。
　　五方圓光法
　　用五方印燒灰調服之，每月二日早晨日未出時，念諸聖呪及五方神呪，結五方印，口中出五色圓光，察未來之事。
　　一切類用紙便活法
　　以五方印用香面焙乾後，剪刀鉸為諸物形狀，念五方神呪及諸聖呪，及水印燒灰，井花水一升，念水呪，結水印，用水灑之，諸物隨水變化大禁焉耳。
　　臘月開花法
　　以杏桃樹火印、水印，用新汲水二斗二升澆樹，念水、火、土呪，應時開花。
　　種麥法
　　用小麥一升，地長闊五十步作畦子，以五方印燒灰，井花水二升，念諸聖呪及五方神呪，各念七徧，水浸麥子。每月八日酉時種下，戌時生苗，寅時用五方神印澆徧，至辰時又澆，巳時秀穗，午時黃熟收之，得麥五升五合，念火呪訖服之，十日不思量早食，可以延年，此是絕食之法。
　　種粟法
　　用粟米半升，地長闊五十二步，木印燒灰，井花水調澆，至申酉時苗生，戌時秀，子時收。淨室中打候子，乾二日，半升煎粥食，令人不老。
　　求雨法
　　以五方印埋於地上，念諸聖呪及水呪，結水印，其雨便下霧霜；要住，結火印，念火呪，即住。
　　化風法
　　以土印埋於巽地上，念諸聖呪及土呪，結土印，立便倒樹摧山大風；要住，結木印，念木呪，風即止。
　　生肉髻法
　　以五方印燒灰，香水調服五七日，每日念諸聖呪，頭生肉髻，身似琉璃，五十二相便為異樣之身，二符後呪之，先叩齒五通，多益善。呼辦呪之，有急又存呼之救助。呪水與病人喫，風不動，水不浸，邪魔立起。真元始天尊合受玉皇上帝勑，合受玉皇上帝動，老君勸，千百祥令。
　　呪筆書符法
　　黑殺神王力筆下萬鬼，悉呪七徧畢，噴上，然後書之，別書符，與病人喫。
　　呪水自喫法
　　清清冷冷，龍虎成形，不飢不渴，吾受長生。急急如律令勑。
　　呪果子與病人法先叩齒七徧，呪曰：
　　長真降成，萬病不侵，急急如律令。念呪五徧。
　　行持法式
　　夜半子時，靜室中用劍二口，畫地二丈三尺，桑柴灰為界，柳枝四十九莖，燈七盞，香爐七，箇琴二張，弓一張，箭二隻，筆硯二付，新· 氈二領，長五尺，白粥一碗，果子及時著五七箇，淨水二椀，各依位鋪設了，啟請
　　元始天尊乘光降臨於位就座，
　　北極大帝乘光下降於位就座，
　　東方甲乙歲德星君，
　　南方丙丁熒惑星君，
　　西方庚辛太白星君，
　　北方壬癸辰星真君，
　　中央戊己鎮星君。
　　謹具某家某人年甲姓氏，清淨戒於今月某日，設壇。謹獻上香荼、祭物，呪曰：天得一清，地得一寧，我得一靈。天覆地載，日月照我，五光助我，五星申我。急呼急至急急如律令。
　　結印法
　　天字印，兩手中指端箔天指中節文上。
　　地字印，兩腳蹉十字。
　　木字印，兩手大指端箔震宮，東方取氣五口。
　　火字印，兩手大指拾離宮，南方取氣三口。
　　金字印，兩手大指箔兌宮，西方取氣二口。
　　水字印，兩手大指箔坎宮，北方取氣二口。
　　土字印，兩手大指箔中宮，取炁五口。 
　　結印法各張勢，然後念呪：此是一切聖衆。說此偈，一一用事，無不應驗矣。
　　五方諸聖呪
　　木呪：囊謨三滿多，沒馱喃揲囉嘢娑嚩賀。
　　火呪：囊謨三滿多，沒馱喃嘢娑嚩賀。
　　金呪：囊謨三滿多，沒馱喃嚩嚕彎嘢娑嚩賀。
　　土呪：囊謨三滿多，沒馱喃鉢囉鉢尾野娑嚩賀。
　　水呪：囊模三滿多，沒馱喃吽嘢娑嘢賀。
　　右印，用龍驚，棗木刊印，各方二寸二分。
　　五方神呪
　　木吒勑東方大金頂自在輪王，
　　火吒勑唵南方大金頂自在輪王，
　　水吒勑北方大金頂自在輸王，
　　金吒勑唵西方大金頂自在輸王，
　　土吒勑唵中央大金頂自在輪王。如有賢哲者，得受傳；薄德者，殃及九祖及連本身。
　　禮敬法
　　從正月初一日、一一月初二日、三月初三日、四月初四日、五月初五日、六月初六日、七月初七日、八月初八日、九月初九日、十月初十日、十一月十一日、十二月十二日。
　　右法，凡行持之士，須擇淨室，晨夕勤奉香火，如遇已上月日，皆宜祭祝。虔心敬禮，周而復始，不可始勤終怠，務在精專，行之，無不慫矣。其設壇鋪陳，已迷椅前。
　　太上玄妙千金籙
　　凡用正，月一日及七日、三月三日、五月五日、七月七日、九月十五日、八節日，皆一般每遇祭時，先喫十二時符，便書粥符一道，燒灰，硯瓦中磨散，吹後書符。
　　此十二符，燒灰為九，每日早晨水服之。如受法時，星像同，用淨蓆一領。如無掃淨地上，一般用香、燈、茶酒各三盞，果子等隨意，面北書符。
　　一都線符，二納真符，三天甲符，四地甲符，五人甲符，六通目符，面北焚香，謹請太上元皇妙道真君、九天都仙僕射、九天使者、左青龍、右白虎、前朱雀、後玄武，願祈匡濟之恩，賜臣所求如意。某清齋潔淨，焚香澆酒，正立躬身，謹請北斗真君、紫微夫人、東王公、西王母、河伯、雨師、十二宮神、六甲都卿、直符使者，使臣如意，可堪受符。又請東方青帝駕於青龍，南方赤帝駕於赤龍，西方白帝駕於白龍，北方黑帝駕於黑龍，中央黃帝駕於黃龍，五方五帝各降神虛之氣，駕五龍各請就位，願赴壇領納，使臣如意。上香再請東方青帝青龍，南方赤帝赤龍，西方白帝白龍，北方黑帝黑龍，中央黃帝黃龍，各當降神虛之氣，入臣身中；五星天象正氣，入臣身中；使臣魂魄萬邪不入，諸惡不傷，神鬼吾使所昌者昌。河伯使官、直符真官、乘法治官、十二神官、上下五甲、風伯、雨師，並降神虛之氣，入臣身中，道德通靈，當暑無暑，當寒無寒，飢即得飽，危即得安，行符神驗。急急如律令攝。
　　再祝曰：
　　謹告諸神，酒禮微薄，不堪供獻，願賜宥之，各將本部神，願納之。再拜，訖取酒自飲，餘者送東流水中，取都籙符、三甲符吞之。後將納真符，青袋盛之，於頭髻中帶之。通目符燒灰，調水澄清，洗眼，即得見土神說話耳。聞鬼神言語，長在人身。祭後，當送之。
　　都錄符第一
　　凡用符，先一日朱書符，作九子吞之。祭法，正月七日、三月三日、五月五日、七月七日、八月十五日、九月九日，夜靜星象全書符，燒香念呪曰：
　　天罡遊歷，日月星都，符焚氣伏，九精度君勑，衆符但但但成，營衛臣身，常為資帛。急急如律令攝。
　　納真符
　　北斗下書此符，凡書符，先念呪畢，朱書符，稱名於年月日時，呪曰：
　　軒轅夫人，性好潔淨，希於妙道，謹行天符，攝神收鬼，天神祐我，地神載我，日月照我，天神護我，河伯度我，衆邪伏我，真神衛我。急急如律令攝。
　　通目符第三
　　青袋盛之，於髻上帶之。此符遇八節日書之，通耳目，與鬼神語話。朱書，燒灰淋水，洗眼，飲之。即時，與鬼神說話。此符，請神後燒。如書此符，先焚香念呪曰：
　　日是我父，月是我母，五星是我兄，吾令攝伏諸鬼神。急急如律令。
　　天甲符第四
　　天甲符，姓清，字文公，知天上星辰變運往復度數，能投星月，使人見形。如人身家天蛇形，如龍腳如牛，四足著履，此神令人多喜。要見神，於諍室中，香果酒脯，子時書符於白素上，廣五寸書符，青袋盛之，於髻之中。先念呪曰：
　　陰陽和合，萬事皆從。行符使者，逐我西東。急急如律令。
　　地甲符第五
　　地甲符者，天下伏尸，埋藏財寶物及墳墓，並皆知之。此神姓濁，字武公，形如女子身，著布衣露頭，乘青龍，初見人多喜。此符朱書，喝三聲，其神即至。呪曰：
　　溫溫陽陽，地柔天剛。吾當問請，吉凶審詳。急急如太上律令。
　　人甲符第六
　　人甲符，姓金，名化，形如女人，赤青半陽，身著赤衣，乘亦馬，面如人，伏縱二人各執牟梨，面白一目，無鼻，能知人家奴婢逃亡甚處；又如父子相離多年。如問事，便知去處。朱書此符，於頭髻中帶，思念神名，須臾悉至。初祭此符，用酒脯，已後不用。
　　伍符是行病符第七
　　此符是北斗之君使者，常巡察世閒。有呪詛為惡逆者，與其病人喊筭除年。但人家卒息瘡瘇、眼盲一切病患，並是此神治。如夢安樂，以香茶餅祭之，使諸鬼神不敢行，病即得安樂。此神形如女子，著黑衣，曲腰持梨，乘驢。姓專，名惡吉。又一名，惡保。此符朱書，放息人頭邊，立愈。如病人再發，用墨書之，安電中其人名字，於符下火燒，亦不發。呪曰：,
　　北君使者，當來乘神驢來臨病者，釋放病者之罪。急急如律令。
　　帝策符第八
　　帝策符，常使之。其神姓劉，名可思一樹名常飛行，能知人間禍福，吉凶玄妙之事。身著天衣，冠華冠，乘雲行，能知風雨、歲豐、時分。朱書此符，青袋盛之，胸前衣襟中。自後但有思念，神符即至，便如親目見問，其神言道其吉凶。呪曰：
　　日是我父，月是我母，明星是我兄，太乙是朋友。急急如律令。
　　此是九天使者，好人長生能學者。先書都錄符、通目符、三甲符，然後可書此符，為人所求之事，自然成。上士剋果，上仙飛騰。中士成之，得為地仙。下士修之，得為地官、祿位之職品。
　　曠野符
　　右人家忘失墳塚。朱書此符，亡人名姓符下，閉目念呪曰：
　　幽幽杳杳，吾符訣。急急如律令。
　　呪畢開眼，其鬼即至。問墳塚何處，其鬼自道。此是招神符，又名勘合符。
　　此符并是華山洞內石壁刻之上，令人書之，志心謹慎，主收一切鬼神。朱書。如到人家問事家親，并門神，并鼇神，悉來前，立道其吉凶，皆知姓名、住處、根因。
　　太上赤文洞神三籙竟