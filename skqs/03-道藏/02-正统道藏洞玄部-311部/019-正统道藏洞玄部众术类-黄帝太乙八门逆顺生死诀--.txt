黃帝太一八門逆順生死訣
　　經名：黃帝太一八門逆順生死訣。撰人不詳。一卷。底本出處：《正統道藏》洞玄部衆街類。
　　黃帝太一八門逆順生死訣
　　陽遁甲子午順行甲丙戌庚壬
　　甲子一休，甲戌三傷，甲申六開，甲午八生，甲辰一休，甲寅三寅。
　　陰遁甲子午逆行乙丁己辛癸
　　甲子九景，甲戌七驚，甲申四杜，甲午二死，甲辰九景，甲寅七驚。
　　一宮冬至，三宮春分，六宮立冬，八宮立春，九宮夏至，七宮秋分，四宮立夏，二宮立秋。
　　龜法
　　九夏至，二立秋，七秋分，六立冬，四立夏，三春分，八立春，一冬至。
　　神景朝真散結保胎符
　　於本命自東向，篆符六十道，以黃蠟二過，剪作六十元，以好砂為底。每晨東向，將符在手心。
　　呪曰：
　　神虛天真，王液元津。上清華房，元始太真，妙入太霞，七晨丹景，北都受煙，我為上皇。辟舍魔群，千千去穢。兇惡不存，萬萬魔王，護命剪形，急急如玉清上景勑攝。
　　念呪畢，吹於符上，安在口中，又呪：嚥下神水引白虎，散結帝呪羅。真些二字默念。黑子樸錢藥法。
　　雄黃半兩，雌黃半兩，朱砂半兩。
　　右件為一細末，用十二月活兔血為丸，如梧桐子大。要用時，取藥一丸，以唾津化，塗手心中。後念五方神呪，下論頭錢，十文七文皆成矣。
　　奉請東方大金頂自在輪王神印木吒勑
　　奉請南方大金頂自在輪王神印火吒勑
　　奉請西方大金頂自在輪王神印金吒勑
　　奉請北方大金頂自在輪王神印水吒勑
　　奉請中央大金頂自在輸王神印土吒勑
　　玉女遁形局樣
　　凡欲求見人，須沐浴，至誠焚香，寫此符。用皂錢一分，棗湯七分，望北供養，拜祝事求人呪符曰：
　　□嘔唾呢喉，念七褊，燒之。想此符，身形足，夜不脫衣，睡叩齒，想自己，直至想處見某人，迎接相見，對坐茶湯，所說事意。如步一或三次後，去見其人。如夢中所見之人沁為意人也。
　　聚形他名靈　　
　　凡下床用此步，不可回頭，罡罷念呪。
　　讚曰：
　　天道八門地入風，常輪隨行向地中。三吉五凶逐便去，出入一時事不同。凡用三奇，有最法佳＃１。夫雕符印便用，則神機鬼鬼，泄精耶之惡，使萬事隨心意，無不應驗矣。如得雷霹棗木，方圓一寸二分多。若如此木無時，只以紙，甩辰砂，焚香，叩齒書。或自己，或使去幹謀之人，佩帶為妙矣。
　　日奇
　　月奇
　　星奇
　　玉女孤虛法
　　昔貞觀二年八月，李靖將兵四十餘萬，與突厥戰。夜至三更，九天玄女賜孤虛法與李靖。此法欲使時，背孤擊虛，一女可敵十夫。其使六十甲子，凡行兵、圍棋、暗敵、賻戲，背孤擊虛，百戰百勝，萬無失一也。
　　黃帝神符
　　若逢隻之日，於左手內書三星符，如雙日，於右手內書四星符。香煙上度過，萬無失一也。
　　凡博弈賭錢，須隨日下旺氣而坐，無不勝也。
　　正、五、九、此月旺氣在南。二、六、十，此月旺氣在東。三、七、十一，此月旺氣在北。四、八、十二，此月旺氣在西。
　　六甲旬中孤虛法
　　甲戌旬，孤在申酉，虛在寅卯。甲子旬，孤在戌亥，虛在辰巳。甲申旬，孤在午未，虛在子丑。甲午旬，孤在辰巳，虛在戌亥。甲辰旬，孤在寅卯，虛在申酉。甲寅旬，孤在子丑，虛在午未。
　　日孤虛法
　　子日，亥為孤，巳為虛。丑日，子為孤，午為虛。寅日，丑為孤，未為虛。卯日，寅為孤，申為虛。辰日，卯為孤，酉為虛。巳日，辰為孤，戌為虛。午日，巳為孤，亥為虛。未日，午為孤，子為虛。申日，未為孤，丑為虛。酉日，申為孤，寅為虛。戌日，酉為孤，卯為虛。亥日，戌為孤，辰為虛。
　　書夜孤虛法
　　日出時，孤在子丑，虛在午未。午時，孤在寅卯，虛在申酉。黃昏時，孤在申酉，虛在寅卯。夜半時，孤在戌亥，虛在辰巳。
　　又祭法
　　庚申夜，面北用棗湯七盞，金錢七分，雲馬七疋，香燈、五果鋪設供養。用開通錢十五文，取一文放在香前，餘者用一小合盛之，放香上度過。如意禱祝，將合子錢擲下。字者用青絹帶子繫之，饅者用皂絹帶子繫定，雙手擎錢默念呪。
　　呪曰：
　　天寧寧，地寧寧，孤虛虛，神舉意，隨吾意，神不離吾左右。急急如律令勑攝。
　　角木蛟亢金龍氏，土貉房日兔心月。狐尾火虎箕水豹，斗木獬牛金牛女。土虛日鼠危月，燕室火堵壁水□，奎木狼婁金狗胃，土雉昴日雞畢月。烏觜火猴參水猿，井木犴鬼金羊柳。土獐星日馬張月，鹿翼火蛇軫水蚓。透天關起例：
　　五符起首日擇時法
　　甲日五符加寅上，己日五符加未上，乙日五符加卯上，庚日五符加申上，丙日五符加巳上，辛日五符加酉上，丁日五符加午上，壬日五符加亥上，戊日五符加辰上，癸日五符加子上，周而復始。
　　假今八門遁甲起頭，休門三日移一宮。
　　甲子、乙丑、丙寅休門在坎，丁卯、戊辰、己巳休門在坤，庚午、辛未、壬申休門在震，癸酉、甲戌、乙亥休門在巽，丙子、丁丑、戊寅休門在乾，己卯、庚辰、辛巳休門在兌，壬午、癸未、甲申休門在艮，乙酉、丙戌、丁亥休門在離，戊子、己丑、庚寅休門在坎，辛卯、壬辰、癸巳休門在坤，甲午、乙未、丙申休門在震，丁酉、戊戌、己亥休門在巽，庚子、辛丑、壬寅休門在乾，癸卯、甲辰、乙巳休門在兌，丙午、丁未、戊申休門在艮，己酉、庚戌、辛亥休門在離，壬子、癸丑、甲寅休門在坎，乙卯、丙辰、丁巳休門在坤，戊午、己末、庚申休門在震，辛酉、壬戌癸亥休門在巽。
　　九天玄女透天關
　　五符起首日擇時法
　　甲寅，己未，乙卯，庚申，丙巳，辛酉，丁午，壬亥，戊辰，癸子。
　　入門起例
　　甲壬戊子坎中遊，丁辛乙卯走坤頭。丙寅配子歸乾上，己癸卯前因兌流。
　　甲庚戊午元居震，酉癸丁辛入巽求。丙壬癸午家邊艮，乙已雞嗚離未休。
　　發用出門訣
　　欲求財利往生方、捕獵先知死路強。若與遠行開上去，盜捉逢驚因向得，
　　休門最好遇君王。杜門有事好逃藏。取債旦憑傷上去，思量酒食問景方。
　　五子元法復庵傳之
　　甲巳之年丙作首，乙庚之歲戊為頭。
　　丙辛之歲尋庚上，丁壬壬位順行流。
　　更有戊癸從何起，甲寅之上好追求。
　　神仙辟五兵冠軍武威元，勿示非人。
　　劉子南受道士尹公，辟疾病、疫氣、百病、虎狼、蛇毒。凡白刃、兵戈、盜賊，一切凶害，不能近身。
　　雌黃二兩，雄黃二兩，礬石二兩半，燒過，鬼箭削去外皮，螢火一兩用夜光，木代之亦可，白蒺蔾一兩，鐵槌柄一兩半，□鼇中灰一兩。殺羊角一兩半燒焦黑。
　　右各為末，如細粉，以雞子黃，並赤雄雞冠上血和為元。如杏仁尖樣三角絳裳，盛五元，帶左臂上。從軍者，繫腰問。居家，懸當門。上應一切盜賊兇惡，兵自解去。青牛道士得之，傳皇甫隆，傳魏帝，自後凡行兵用之，無不神驗。
　　風藥獨勝丹
　　草烏、無名異，淡豆豉各等分，乳香二錢，沒藥二錢。
　　右為紐末，米醋和為元，如梧桐子大，硃砂、麝香為衣。每服兩元，茶酒任下。
　　飛走法
　　每遇庚申甲子日，夜至三更，用金紙七貼，降真香一爐，雲鶴七隻，踏中罡，面向北叩齒三十二通，將紙鶴作七星鋪，右手捻劍訣，念呪七徧，吹七處紙上。如燒過了，方可放訣。
　　呪曰：
　　太陽換骨，速付吾身。老君五勑，可濟地神。欲能飛步，雲襯不停。急急如律令。
　　念七遍訖，念攝字，取斗口氣，嚥之，右法，將前呪持七遍，於旦夕問，呵十四日清辰，持呪訣，其法自應。右手劍訣，可行千里。
　　神行散方
　　紫礦，蔓陀羅子、烏啄尖，芭蕉根，乳香，沒藥各等分。
　　右件為細末，生姜汁調傳脾，著新稻禳草鞋，行三十里，用之，過水解了。
　　辟穀丹方
　　貝母去心到，宿蒸餅各為末，等分，火焙丸，梧桐子大。
　　右每服三十元，早辰冷水送下，忌食熱物、玲酒食。要解，喫熱湯一盞，或酒亦得，任便食物喫藥了，忌服草烏，藥反之。
　　天發殺機龍蛇起陸
　　龍蛇之性，遇秋冬陰氣則合戶；而墊遇春夏陽氣，則發戶而起。天行殺機，絕陰邪也。故龍蛇起陸也，人能以真陽戰天陰魔，則百神和暢，血脈相通，五臟生津，長年久視矣。
　　人發殺機天地返覆
　　天生於坎，地生於離。坎為水為月為汞，離為火為日為鉛。聖人使坎離玄用，日月相交，鉛汞相持，龍虎相反。然後，能斬捉滅魄，降精攝邪，以存正氣。故曰：人發殺機，天地返覆。太白真人曰：五行顛倒，術龍從火裹出；五行不順，行虎向水中生。此天地玄用之機，陽陰返覆之理，真人隱秘書此矣。
　　治破傷風方
　　黃刻子炒不以多少。
　　右為細末，每服三錢，無灰酒調下。
　　治傷折骨損方
　　黃荊子炒，紅芥菜子炒各等分。
　　右為細末，每服二錢，熱酒調下，以滓貼在損處，以扎之。量久，飲酒令醉，其痛即止。
　　治悶納剉氣，疼痛不止者
　　馬屁悖，不以多少，用麻布捐細末。生姜自然汁熱牛皮膠化入馬屁悖，如膏藥上。
　　右用皮紙攤藥，貼之立止。
　　玉臺丹治中暑
　　生琉黃，白凡各等分。
　　右為細末，以無羅麵滴水為元，如梧桐子大。每服一十元，溫熱水，或冷水亦可。
　　血竭散，治刀傷斧斫
　　廣降真末一兩炒，白凡二錢飛過。
　　右為細末，乾貼。
　　太陰玄女經
　　萬一法，亦云軒轅秘契。先須焚香淨手，方可開卷看之。有張群志，纂道術，性好清閑，積修數載，尋幽訪秘。忽於丁夜二更時，於門庭月下獨步，見西南方，有雲五色而起，漸近天中，其雲中有部隊之色。目前忽見一女子，云是天丁丁丑之女也。群敬而禮之。女曰：汝久慕仙道，知子清潔，故傳汝學道妙門。爾無仙分，但齋戒百日滿，重來示汝大法。群遂百日夜二更，亦從西南隊仗雲中而來，於函中受書，說書形狹，還精三車。仙女曰：子無仙分、但修法三年為頑仙矣。頑仙者，其壽千歲。此書莫非君宿有道緣，不可遇矣。如修隱形之法，須修仁德。如修俠法，則行猛烈，為人觸件受正，邪不敢犯，一年有功。如法修持少女還精卻須存孝順心慈，當一年，事必成矣。三法為頑仙，其壽千歲。群勤修之，傳法付鬼谷先生，修之不滿三年，千變萬化。後世之人，莫非心有道緣，方得聞也。為性不可不劣，凡解隱身，已是挾一年仙也。凡修挾法，須為人忠孝，有恩有義，不可欺負他人。斬邪皈正，先知隱身之後，於淨室內一床上，勿令別人來睡，以香水在思量六丁玉女，醮祭。後，每遇下日夜，床坐定閉目存床為印，一面西方為頭，身上帝六丁玉女印也，印于後，便存二印東北角，丁卯玉女立即角，執青蛇之劍；次存印西南角，丁未玉女執黃白蛇劍；次印下，丁酉玉女立左印上邊，左手執黃劍，低聲念一百八十徧訖，卻存印邊上；丁亥玉女從鼻兩孔中近心內，鼻為人門。次西在東北角丁卯玉女，從左耳直入心，為風門。次束南角丁巳玉女，從右耳，為鬼門。次存西南角丁未玉女，從口直入心內，口為地戶，次存西北角丁丑玉女，從兩目入心中，目為天門。各思訖。一切臨時，任意行住坐臥，即頭常印在左手上，不得離身。如或後穢處，解下安諍處，卻洗手帶之，己上所說，存思課念，受印人將印是三分，得一課念存思。帶印後，夢上山入水，相殺斬人，或見女人邊坐臥，不可驚怕。此是課念存思，玉女降見也。
　　造印法
　　夫造印，用雷驚棗木，安水中試之，動者是真，於甲子刻成後，於玉女前念呪一百褊，後帶之。次右手執於香上，念呪：此乃九天玄女使六丁之印，不得令外人見之，切忌。若行法，常帶印，一生無患，招財利市。飛符法，存思帶印之後，須服八吏符。凡書符，取甲子甲辰，閉氣書了，不得停手，須用新筆、好硃砂、淨盞，並不得雜用。書符時，存玉女，並在案前念呪一十八褊，方乃書符。剪斷貼之，逐日一道，從甲子起，三少日滿。更依法作符，吞之，符具篆在後。
　　一
　　二
　　三
　　四
　　五
　　六
　　七
　　八
　　九
　　十
　　十一
　　十二
　　十三
　　十四
　　十五
　　十六
　　十七
　　十八
　　十九
　　二十
　　二十一
　　二十二
　　二十三
　　二十四
　　二十五
　　二十六
　　二十七
　　二十八
　　二十九
　　三十
　　造劍法
　　右用生鐵十五兩，淨處盛之，用酒六盞，於玉女前啟曰：弟子某，事堅聖之法，防身保命，延年益等，斬斷除邪去妖，欲造神劍一口。於六甲埋一季，作法施行，萬事從心，謹謹上啟。遂於東方開一坑，深尺三寸，步罡念六丁呪。埋之九十日後，取出令匠人甲子旦日打成，於玉女前供養。每於六丁日，用師子血磨利如鋒。去不平之人所在，即長一尺二寸，象一年十二箇月。
　　埋鐵法
　　凡學道，先須造劍一口，帶玄女印，存思念呪，吞符說，可夜後往來，飛行千里萬里，上山入水，舉意便到，名為風俠鬼谷子。常取印灰煩服，念呪十八遍，遇六丁日夜，各於床上思存變身之法，遂入火不燒，入水不溺，金刀不傷。每存思，先服八吏符三十道。十日後，夜夢亂怪不畏，有功也。
　　十五日夜子時，於床上長垂兩手，掐第二指節，閉目露形。先存床上為印角，身上依前，存想之上後了，存劍一口，漸多至十口、百口、千口，從腳足、滿身、毛髮上下，皆是銅劍訖。便起，坐捻小指下節，存肝中出木，遍滿天上地下。便起，坐念呪三百六十遍，卻存木入肝中，發了任意。六度丁卯日，存思念呪。
　　丁亥日子時，存床為印角，垂兩手露形，捻第三指中節，存腎中出水，遍滿天上地下。後起坐，念呪三百六十遍了，卻存水，漸慚入腎中，發了任意行坐。六丁日，存念依五行五臟術，曰已後五解。存思須各六十日行用，每日持呪三百六十遍。此後，凡行出入舉意，皆在口眼、耳鼻、毛髮、百孔中，皆有刀劍，不論多少，持睨即出。張群曰：此書依法施行，不出三年，自有倚俠。父子不傳。凡學劍，先用六丁印佩帶，念呪。隱身化形，出入往來，只可夜去，名曰鬼俠念呪。
　　六丁呪大程秘之
　　甲子旬，陰神丁卯，兔頭人身，掛甲黑衣，遊行天下世問五嶽，誅斬邪魔，不敢干吾身。玉女文伯，字仁高，吾今行持。六丁呼吸，風雷立至。急急如律令。
　　甲戌旬，陰神丁丑，牛頭人身，掛黃衣，佩帶劍秉簡，遊行世間，誅斬五瘟之鬼。玉女文公，字仁貴，惡人見者番死。夜念一褊，令人長生。急急如律令。
　　甲申旬，陰神丁亥，猜頭人身，掛甲朱衣，佩帶劍秉簡，遊行乾坤，收捉兇神惡鬼。六丁所討，何逆不從。六丁所止，百衆千妖絕滅。玉女文通，字仁和，附吾身命，令吾安穩。急急如律令。
　　甲午旬，陰神丁酉，鷄頭人身，掛甲緋衣，滅惡人。吾今藏玉女字太華，時著我身內，以消外郡州縣官事。急急如律令。
　　甲辰旬，陰神丁未，羊頭人身，掛甲持戟，在吾左右。為吾誅神破廟。玉女仁恭，字淑通，令吾所求者得。若有惡人相向，反覆誅形，使風雷掃蕩妖精。急急如律令。
　　甲寅旬，陰神丁已，蛇頭人身，披紫胡衣，佩劍秉簡，為吾翻天倒地，九州社令聽吾役使。玉女仁敬，字叔卿，左右在吾身。急急如律令。
　　又呪曰：
　　吾身一法，安和泰山。城郭不見，閉以金關。千凶萬惡，莫敢可干。六丁在吾左右，六甲在吾前後，護衛吾身。急急如律令。
　　學一年，方可就。若欲要日夜往來，能行萬里，上山下水，覓不平之輩，舉意便到，名曰風俠。
　　六甲陰符
　　陰符六道一樣用陰日服。
　　丁卯陰符
　　丁丑陰符
　　丁酉陰符
　　丁亥陰符
　　丁未陰符
　　丁巳陰符
　　度人經出官密呪
　　貪羅鬱四，浮河蘇陀。太衝木極，陰陽抱和。出有入無，出生入死，鬼神莫測，變化自然。元始混炁，玄中太玄，上天有給，下洞太淵。誦之一徧，沉痾自痊。鍊魂育魄，真陽具全。齋戒禮誦，萬褊飛仙。無上秘呪，受福綿綿。心中心呪，至復至傳。貪羅洞輸，玉清東極。噴氣氤氳，紛品之炁，降注護身，形神俱妙。變化兆身，而令給使，統攝萬應。呪畢，出官。
　　淨身法訣
　　雙手坎文，取西北氣。
　　淨天地呪
　　用辰文，取天罡氣。
　　拘邪法
　　用斗印文，取西北炁。
　　乾慶合天地勸持通天慧目速開天大帝通現攝。
　　右件，法如前，切宜秘用，無令輕泄，不得亂傳，恐遭上真罪譴。
　　制虎狼毒物呪
　　天門壓鬼門，猛獸自外奔。急急如律令。
　　右手先絡斗印，於右手心內劃符，書虎狼毒物名，圍五匝四邊文，右手母指掐寅上，口誦呪七徧。制一切凶邪鬼魅。橫斗印於左手心，劃符。
　　呪曰：
　　日月星光輝爍，得妄起。萬里一切凶惡不得妄起。
　　凡行持入夢，謁貴取事，先變神右手執劍，向天門立。執劍書金、木、水、火、土字，退一步，丁字立土字上，次五步走至金字上立，嘆水念呪七遍。
　　天晶九，天晶九，地廣川，地廣川。雷八擊伏，電母散然。九清自然，風□混濁，雷師沉沉。明呼玉女，莫引神仙，千靈萬聖，速至壇前。急急如太上帝君律令。
　　呪畢，寫符五道，各具額貼，每分貼符一道。具錄錢財，一錢上北，真部下，第一紅頭小將，二至五畢。後用年月日時，具街姓某，押如常式。次云：當院取某日欲某處某人相見，前來甚事。今在三更，勞汝等，為送一夢通報某人。次若回報，另備錢財勞汝等。夢中往來，各宜領受，准此奉行。急急如律令。次化財噀水畢。
　　黃帝太一八門逆順生死訣竟
　　＃１疑『法佳』為『佳法』之誤。