洪恩靈濟真君集福早朝儀
　　經名：洪恩靈濟真君集福早期儀。撰人不詳。一卷。底本出處：《正統道藏》洞玄部威儀類。
　　洪恩靈濟真君集福早朝儀
　　法事如式
　　各禮師存念如法
　　金真録霞，煥映三天。飛雲丹霄，諸天控軿。晨暉啟旦，陰翳俱捐。九微震空，五星回旋。萬仙應感，自然妙玄。杳冥散體，分形百千。玄珠光耀，瑞降壇乾。顯幽蒙惠，合景三田。和：與道合真。
　　嗚法鼓二十四通
　　太上玄元五靈老君，召出臣身中三五功曹，左右香官使者，侍香金童，傳言玉女，直日香官，功曹使者，三炁正神。速上關啟查邊魏趙刁五大元帥，岳許二元帥，天丁力士，左右神官。臣今陞壇法事，欽奉聖旨，崇修齋醮，集福邦家，其諸丹悃，已録告聞。願得正真生炁，下降流入臣等身中，令臣所啟之言，速達九天金闕洪恩真君、九天玉闕洪恩真君聖前。
　　請稱法位
　　具位臣某，與臨壇官眾等，謹同誠上啟：九天金闕明道達德大仙顯靈溥濟清微洞玄沖虛妙感慈惠護國庇民洪恩真君，
　　九天玉闕宣化扶教上仙昭靈博濟高明弘靜沖湛妙應仁惠輔國佑民洪恩真君，
　　聖父齊王忠武翊亮真君，
　　聖母仁壽淑善仙妃，
　　聖妃涇國夫人順助仁惠貞應仙妃、
　　衛國夫人善助慈懿恭靜仙妃，聖兄唐王、洪王、鄂王、廣陵王，聖舅護國公、奉國公，聖婿武安侯、寧國侯，聖子保大侯，彰信侯、保信侯、保寧侯、武寧公，聖姪昭德侯，安定侯、太寧侯，聖孫武昌侯，南昌侯，聖子聖孫聖姪列位公侯，唐王后明肅仙妃，洪王后仁慈仙妃，鄂王后順懿仙妃，廣陵王后善慶仙妃，聖女沖懿仙姬、明懿仙姬，聖婦善懿夫人、仁柔夫人、惠順夫人，昭懿夫人、順恭夫人、明哲夫人、恭懿夫人、靖懿夫人、昭穆夫人、慈孝夫人、聖婦列位夫人。上清大洞籙天機院雷霆省天文院地府諸司承行官將，驅邪捉祟、傳符動法、消灾度厄、逐凶辟怪、監壇護法、觀察巡捕將軍，太歲尊神十二月將，本命元辰星官，風雷雨部仙眾，左右丞相太宰少宰，六部尚侍內府公卿，左右注生注壽上宰，左右司禄司福上宰，左右侍從通事舍人，百官庶司所屬曹僚列位公卿，左右福禄司所屬二十四司曹官典，左右引進仙官，內侍順成夫人、昭華夫人、容華夫人、修容夫人、修儀夫人、昭儀夫人、內典婦功夫人、絲枲夫人、筦庫夫人、帳籍夫人、度支夫人，女府女史列位才人，女祝女御列位貴人，內殿內侍內典列位聖眷夫人，燕喜堂內注生司天乙注生神后、太乙監生神后，司禄司命上相夫人，守胎衛房夫人，保胎護命夫人，左右慈訓夫人，保傳夫人，左右掌籍夫人，掌印夫人，諸宮乳哺夫人、抱送夫人、撫育夫人、托生化婆神，永安留守查元帥，武安留守邊元帥，節度使左監門魏元帥，都統軍使右監門趙元帥，都監軍使先鋒刁元帥，五帥部下精兵猛將，左右岳、許二元帥，左右行宮侍御從官，司禄、司勳、司士、司書列位曹僚，司農、司稼、典絲、掌葛列位曹僚，司市、掌貨、考工、飭材列位曹僚，廚官、優官、伶官，天捷、神捷、人捷、掌上、掌籤、掌杯、掌鸞，傳夢童子，神局節級，直殿直符香官使者，靈濟宮土地合屬威靈。恭望聖慈，俯垂洞鑒。
　　臣聞生天生地，混成一炁之宗。司陰司陽，妙散萬殊之象。列日月星辰於乾造，奠山川海嶽於坤維。品物流形，惟人為貴。凡囿生成之類，悉依化育之仁。臣某韋際夙緣，獲親正教。簪星服羽，霑濡雨露之深恩。領職行科，黼黻玄元之妙化。凡有祈告，願賜感通。臣等欽奉聖旨，崇修清醮，集福邦家。以今清旦行道，請法衆等，運玆初捻上香，和：香至靈濟宮，遍九天金闕成華蓋，供養顯靈溥濟洪恩真君。願此香煙，供養九天金闕洪恩真君，靈濟宮真仙聖衆。臣等歸身歸神歸命真君衆聖，以是捻香功德，上祝皇帝陛下。恭願道契唐虞，功侔軒昊。垂衣御極，車書昭文軌之同。負扆朝元，玉帛來梯航之遠。福壽永臻於聖體，忠良克贊於皇猷。今故燒香，自皈依真君大聖衆至真之德，得道之後，保天長存，和：與道合真。
　　以今清旦行道，請法衆等，運玆二捻上香，和：香至靈濟宮，遍九天玉闕成寶蓋，供養昭靈博濟洪恩真君。願此香煙，供養九天玉闕洪恩真君、靈濟宮真仙聖衆。臣等歸身歸神歸命真君聖衆，願以是捻香功德，歸流四嶽九牧，庶尹百寮，彬彬佐運，秩秩同仁，寅亮而弼一人，獻納而毗庶政。恭惟真君，協贊玄功，主張聖化。輔皇朝之弘大，億萬斯年。顯神道之昭明，二五合德。今故燒香，自皈依真君大聖衆至真之德，得道之後，永保長寧，和：與道合真。
　　以今清旦行道，請法衆等，運玆三捻上香，和：香至靈濟宮，遍九天宮闕成雲蓋，供養靈濟宮真仙聖衆。願此香煙，供養聖父聖母、仙妃眷屬，靈濟宮真仙聖衆。臣等皈身皈神皈命真君聖衆，願以是捻香功德，歸流九州四海，天下蒼生，百室盈而婦子寧，五穀熟而人民育。恭惟聖父聖母、仙妃眷屬，注生堂一切聖衆。九天稱慶，五帝監生。周圓三炁之英華，混合二儀之精粹。生根育秀，鑒黎民伸精祈懇禱之誠。招神攝風，使比屋獲嗣續蟬聯之美。凡伸皈向，悉遂感通。今故燒香，自皈依真君大聖衆至真之德，得道之後，永保長生，和：與道合真。
　　唱方
　　懺悔
　　一二啟
　　三禮
　　重稱法位
　　具位某與臨壇官衆等，謹重誠上啟
　　聖位。伏聞九炁綑縊，結生根於紫戶。
　　三元育養，凝命蒂於黃房，故胞胎魂魄，命之周圓，藉赤白青黃黑之混合。敬諾敬順，符驚天駭地之祥。唱奉唱恭，契負陰抱陽之妙。雖賦形於中土，實受炁於一玄。臣等欽承上命，溥為下民，修齋誦經，燒香行道。昭靈庥於遐邇，集景福於邦家。伏冀廣沛洪恩，誕敷玄造。凡庶情之有懇，惟大德之無私。生身蒙嗣續之榮，上世免若敖之嘆。上願三光煥耀，四炁朗清，風雨均調，生民樂育。則上明真君大慈之化，下副臣等皈命之誠。謹啟以聞。
　　十二願
　　存神燒香
　　香官使者、左右神君、侍香諸靈官，當令向來早朝之所，自然生金液丹碧芝英，百靈衆真，交會在此香火爐前。當願精誠上達，家國安寧，十方仙童玉女，接侍香煙，傳臣向來所啟之言，速達徑詣九天金闕洪恩真君，九天玉闕洪恩真君聖前。
　　出堂頌
　　出戶
　　洪恩靈濟真君集福早朝儀竟