
　　經名：靈寶玉鑑。撰人不詳。約出於元明間。四十三卷。另有目錄一卷。底本出處：《正統道藏》洞玄部方法類。
　　靈寶玉鑑目錄
　　卷一　道法釋疑門
　　靈寶齋法釋疑　四譯
　　八明　　　　　七經
　　八緯　　　　　奏申關牒文字論
　　建虛皇壇論　　鎮信玉帛物儀論
　　進拜章表論　　用印論
　　存神召將論　　告行符簡說
　　神虎追攝論　　醮壇請光分燈說
　　請光破幽說　　九幽地獄說
　　專度血湖論　　揚旛招魂行天醫論
　　亡魂沐浴更衣加持法食論
　　度三塗五苦後先辯
　　水火鍊度說　　設醮辯
　　卷二　齋修節次門
　　齋官致詞投請　發預奏文檄一宗
　　揚嬸發正奏一宗　次建莢郭資次
　　開啟分燈制器立壇祝龍吏
　　發神虎玉札　　建壇資次
　　拜章資次
　　供慈尊二帝十王聖齋資次
　　進供三寶諸天九天三十二天聖齋
　　資次
　　關燈資次
　　卷三　修齋節次門
　　攝召拯療資次
　　判施法食祭鍊資次
　　正齋節次第一日早朝行道
　　第一日午朝節次　晚朝節次
　　第二日早午晚朝節次
　　第三日早午晚朝節次
　　散壇朝資次　　　傳符說戒資次
　　斬尸度戶鍊度資次
　　謝恩醮資次　　　放生資次
　　卷四　靈旛寶蓋門
　　四境旛　　　　　告盟旛
　　建壇旛　　　　　九天寶蓋
　　旛中九炁符九道　青玄寶蓋式
　　旛肚九龍符　　　回耀旛式二首二符
　　大慈寶旛旛上十符　太乙救苦靈
　　旛式
　　旛中金闕梵行玉字
　　遷神寶旛式兩手篆文
　　迴黃寶旛式兩手篆文
　　龍童旛
　　火府齎簡童子通天玉符
　　地府齎簡童子啟地玉符
　　鐵跡臺字旛符　寶光章字旛符
　　莢郭入門旛符　人道旛符
　　釋道旛符　　　仙道旛符
　　地獄道旛符　　業道旛符
　　神道旛符　　　鬼道旛符
　　畜生旛符　　　甘露旛符
　　寶漿旛符　　　普召亡魂旛式
　　旛頂符　　　　太一召魂旛面符
　　旛背符　　　　五方衛靈旛式細
　　五方衛靈旛符五道
　　壇場內外二十四磨篆文
　　五方玉字篆文
　　卷五　靈旛寶蓋門
　　命魔靈旛符　　告命篆文
　　鍊度水池旛符　鍊度火沼旛符
　　披黃受道旛符　火鍊變仙旛符
　　開導旛符八道
　　空洞通幽呪符二十道
　　金書度魂旛符二十道
　　陽暉呪符二十道
　　返根呪符二十道
　　九鍊天尊旛符九道
　　五方五靈童子旛符五道
　　開通五路燈旛符五道
　　九天燈旛符九道
　　九卮燈旛天尊號　九獄旛符九道
　　十方教苦天尊號
　　卷六　靈旛寶蓋門
　　血湖燈旛符九道　回躍燈旛符八道
　　天輪旛內篆文十六道
　　三十二天旛符三十二道
　　地與旛肚篆十六道
　　破二十四獄旛符江十四道
　　二十四獄旛天尊號
　　卷七　申牒頭連門
　　中大頭連符式　小頭連符式
　　九鳳破穢符　　建壇符
　　辟非符　　　　禁壇符
　　追母喪子存符　追母存子喪符
　　追母子俱亡符　追未產俱亡符
　　血湖符　　　　圊樓使者符
　　浄血湖追魂符　五道大神符
　　神虎六神判斛符　追魂符
　　攝魂符　　　　引魂符
　　聚魂符　　　　取魂符
　　驅魂符　　　　召魂附旛符
　　召役發遣門
　　九鳳破穢罡訣　清明符
　　豁落斗冬至後圖　夏至後圖
　　交泰罡　　　　二十八宿罡
　　日直功曹符
　　卷八　召役發遣門
　　玉清總召萬靈符　符檄式
　　召靈寶萬司如意大將軍符
　　召靈寶天君總符
　　召赫奕仙曹總符
　　召流金火鈴將軍符
　　召殺伐大將軍符
　　召六丁大將軍符
　　召六甲人將軍符
　　召神霄總監將軍符
　　召神霄統兵將軍符
　　召神霄發放將軍符
　　召上奏靈官符　召承受玉女符
　　召諸天承受玉女符
　　召天界直符　　召天地直符
　　召水界直符　　召年直功曹符
　　召月直功曹符　召日直功曹符
　　召時直功曹符
　　召風神威毒天君符
　　召雲神猛列天君符
　　召炁神變化天君符
　　召雨神迅速天君符
　　召三界十方嶽瀆吏兵總符
　　召社令土地總符　飛章火鈴符
　　開天符　　　　符檄式
　　上達符　　　　昇真度火符
　　卷九　神虎追攝門
　　玄範五斗論　　神虎罡
　　嘯命風雷符　　大魁總監符
　　雄左大力符　　雌右武鸞符
　　玉曹玄伯追魂符
　　玉札主吏攝魄符
　　上部使者符　　中部使者符
　　下部使者符　　上元玉女符
　　中元玉女符　　下元玉女符
　　神虎玉女符　　龜真素裙玉女符
　　元靈陰臺玉女符
　　太上北斗正一元生六甲隱天玉女符
　　神府七道功曹符七道
　　神虎追魂將軍符
　　金闕玄都內臺追魂總攝符
　　召內臺諸將總符　神虎玉札
　　上帝玉札勑文天篆　玉札式
　　卷十　神虎追攝門
　　遣將罡式　　　混元玉札追魂鐵券
　　鐵券式　　　　三元都部符附式
　　神虎陰陽二壇論　陽耀通關壇式
　　陰靈攝魄壇式　八門壇式
　　鐵跡臺光寶章　左壇旛上符
　　右壇旛上　　　太一召魂合符
　　太一攝魂合符　太上神虎追魂符
　　監魂童子符　　引魂童子符
　　神虎追魂符　　神虎幽寂現形符
　　通現使者符　　通幽釋變符
　　通語符　　　　普現通目符
　　封形閉債門
　　藏棺呪法　　　靈寶藏棺前符
　　棺前右角符　　棺右符
　　棺後右角符　　棺後符
　　棺左角符　　　棺左符
　　棺前左角符　　蓋棺符
　　卷十一　分燈制器門
　　分燈存用　　　玉清慧光符
　　玄炁寶光符　　元炁寶光符
　　始炁寶光符　　分燈慧光符
　　制鍾磬論　　　召辟非大將軍符
　　召禁壇大將軍符
　　召陽神九和君符
　　召陰神十合君符
　　五方壇令符五道
　　五方壇令背文式
　　五方玉字靈文五道
　　十方鎮壇符十道
　　卷十二　勑水禁壇門
　　勑壇思神章　　九鳳破穢罡
　　浄穢符　　　　總召四靈符
　　開壇符　　　　勑壇四靈符四道
　　召三元唐葛周三將軍符三符
　　召監壇符　　　洞達神靈符
　　六府鎮壇符六道
　　天皇君召十方飛天神王符
　　召六甲符　　　召六丁符
　　三天滅魔秘章
　　大洞滅魔神惠玉清隱書
　　卷十三　宿啟朝醮門
　　靈寶自然思神儀訣
　　入壇浄穢符　　捲簾化金樓玉室符
　　告金褸玉陛符式　入戶符
　　都匠符　　　　合明符
　　十方謁簡燒香符十道
　　降真召靈章
　　罡式
　　上清靈寶玉虛召靈紫英符、
　　上清靈寶元皇降真青華符
　　赫奕仙曹章　　招真靈符
　　降真靈符　　　跪爐符
　　各禮師訣　　　五方衛靈符五道
　　九朝衛靈符九道　嗚法鼓訣
　　發爐出神訣　　直日香官訣
　　潑爐總符　　　敷落神真符
　　召三五功曹符　召左右官使者符
　　召侍香金童符　召傳言玉女符
　　召五帝直符符　召直日香官符
　　召土地符　　　三天真符三道
　　三捻香符三道　　命魔訣
　　九宮九炁圖
　　太上消魔前驅煞鬼真符
　　太上証魔前驅煞鬼真符
　　高上神霄命魔前驅煞鬼真符
　　告命篆文式　　復爐總符
　　傾光迴駕符　　出戶符
　　存神復爐訣　　敷黃道符
　　請聖符三道
　　卷十四　壇儀法式門
　　舉輦仙儀壇陛章　飛空霓旌
　　朝元朱幢　　　含虛散絲
　　珠妙寶 　　　五明羽扇
　　仙境絳節　　　真境十絕靈旛
　　羽蓋瓊輪之符　丹舉綠輩之符
　　朱鳳之符　　　玄龍之符
　　九色之節符　　十絕靈旛符
　　九鳳齊唱符　　八鸞同鳴符
　　五色獅子符　　九光白鶴符
　　青龍侍衛符　　朱雀陽精符
　　白虎衛守符　　甲玄武後擁符
　　壇燈章　　　　四圍星宿分布圖
　　總皇壇圖式　　八門之炁
　　十方門膀　　　皇壇制度
　　外壇式　　　　洞青之炁符
　　梵行之炁符　　洞陽之炁符
　　梵陽之炁符　　少陰之炁符
　　梵通之炁符　　洞陰之炁符
　　梵元之炁行　　日門符
　　月門符　　　　中壇門牓
　　天門符　　　　地戶符
　　人門符　　　　鬼戶符
　　內壇門榜篆式青華元陽之門符
　　始陽生炁之門符
　　九靈皇真之門符
　　洞陽太光之門符
　　元皇高晨之門符
　　通陰金闕之門符
　　九仙梵行之門符
　　大羅飛梵之門符
　　陰生廣靈之門符
　　靈通禁上之門符　齋壇鎮信
　　卷十五　茭郭龍吏門
　　茭郭式　　　　乾宮景門符
　　坎宮景門符　　艮宮景門符
　　震宮驚門符　　巽宮景門符
　　離宮休門符　　坤宮景門符
　　兌宮傷門符　　變茭郭符
　　開度八門真符八道
　　十方救苦天尊符十道
　　祭祝龍吏論　　召玄都官吏符
　　茭龍符　　　　金龍符
　　地府齎簡童子符
　　火府齎簡童子符
　　茭龍吏符　　　金龍吏符
　　變法橋符　　　監橋大神符
　　引魂度橋符　　生天臺符
　　朱陵火府符　　度魂車符
　　神虎三使者真形　金龍童式
　　茭龍童式　　　朱陵府式
　　生天寶臺式
　　卷十六　真文玉字門
　　敷露真文啟奏　安五方真文炁訣
　　東方真文　　　南方真文
　　西方真文　　　北方真文
　　中央真文　　　太清九真仁惠之符
　　交神生明玉化之符
　　八威金龍飛玄之符
　　明綱玄兆大明之符
　　真皇混丹肅元之符
　　五方赤書玉字內音五篇
　　青天魔王制邪玉文
　　赤天魔王制邪玉文
　　白天魔王制邪玉文
　　黑天魔王制邪玉文
　　黃天魔王制邪玉文
　　安鎮真文告文式
　　敷五方真文符五道
　　卷十七　飛神謁帝門
　　天師儀注　　　六甲支干忌法
　　上章擇天醫法
　　拜章牒天醫利鬼訣
　　上章用天罡加臨時
　　六甲旬天門開日
　　上章吉日五德日　天願日醮章日
　　七星章奏日　　三會上章日
　　天官朝禮天門日　斗擊時
　　西時凶日　　　每月凶方
　　道父等忌日　　女青律三會八節
　　要安等日　　　傍通圖
　　天殺等所在　　殺師忌避日
　　宮分曹治　　　逐日宮分
　　章中官吏操遣品
　　太清官吏二十四人
　　上清官吏三十二人　玉清官吏
　　奏章上章吏　　祭章官聖位
　　卷十八　飛神謁帝門
　　九靈飛步章奏法
　　三洞玄科三十條
　　書章法則　　　書心章式又法式
　　正一章用印式　洞真章
　　洞玄章用印式　黃素朱表式
　　書青詞式　　　章信論
　　章合用法信物儀
　　正一書章四十五條令
　　正一書章法式　封章式
　　書符式　　　　第一慾界
　　第二色界　　　第三無色界
　　三天門符契　　太清號
　　上清號　　　　玉清號
　　三清總號　　　章函案封皮等式
　　上章沐浴法煎浴揚　五神符
　　沐浴浄穢符　　太平符
　　通神符　　　　心章符
　　合明符
　　卷十九　飛神謁帝門
　　九靈章奏拜壇式　驅使罡風符
　　分神詣職變神真浄穢符
　　謁帝變神符　　　五神寶符
　　出神符　　　　　圭上朝真符
　　冠內升真符　　　左肩通真符
　　右肩通真符　　　旋斗符陰曰二道
　　歷箕符陽日二道　三天玉契符四道
　　熏章符　　　　　捲章符
　　印章符　　　　　入章符
　　章函四則上符四符　章函面符
　　章函底符　　　　袋上符
　　通天符版　　　　三天合同契券
　　章袱四角符四道　袱中符
　　章關前符　　　　祭章召將符
　　天門結界符　　　地戶結界符
　　人門結界符　　　鬼路結界符
　　飛章火鈴符
　　卷二十　飛神謁帝門
　　九靈飛步品目次序　入戶符
　　招真靈符　　　　　降靈真符
　　衛靈符　　　　　　召五帝大魔符五道
　　召通章校章呈章從事符
　　召監章按章資章從事符
　　召呈章上章判章從章符
　　召天丁力士符　　　召天騶甲卒吏符
　　召建節監功將軍符
　　召罡風騎置吏符
　　召四部監功謁者察奸勾騎符
　　召左右官使者陰陽决吏符
　　通真達靈符　　出官訣
　　出官符七道　　出官總符
　　宣章符　　　　開函小吏符
　　遣官符　　　　遣四直符
　　遣將符　　　　飛步蒼冥符
　　卷二十一　飛神謁帝門
　　罡法　　　　　三天朝元符
　　召真玉符　　　通神寶符
　　開靈玉符　　　遁景玉符
　　變化玉符　　　通天玉符
　　入聖景玉符　　焚章符
　　開天符　　　　保章上達符
　　昇真度火符　　運神會道符
　　靈風聚煙符五道　伏章符
　　章車符　　　　操伏出神符
　　三天通帝符　　俓達帝前通真符
　　三天門名　　　八卦大神符八道
　　審章符三道　　復爐符
　　回神符　　　　伏章法
　　出戶符　　　　護章法
　　進章訣　　　　內朝上帝占開門法
　　入定審章　　　審章訣
　　習真人定訣　　審章例
　　剋應例
　　卷二十二　告給符籙門
　　請降諸符啟奏　書符行持存用
　　救苦簡正面符　救苦簡背告文
　　救苦簡預修告文　長生簡正面符
　　長生簡背告文　長生簡預修告文
　　金龍驛吏符　　茭龍驛吏符
　　救苦簡內符　　長生簡內符
　　東極救苦九龍符附告文
　　東華青宮生德開光寶符附告文
　　三炁流光救苦真符附告文
　　玉清寶籙拔幽魂真符附告文
　　玉清寶籙破地獄真符附告文
　　卷二十三　告給符籙門
　　太上勑赦生天寶錄
　　寶籙赦文式天皇寶誥真符附告文
　　金闕玉皇寶誥式
　　束極青玄寶誥式
　　靈寶酆都拔罪真誥式
　　卷二十四　告給符籙門
　　太上混洞赤文寶章
　　告混洞赤文式
　　天官玉簡附告文　地官玉簡附告文
　　水官玉簡附告文　九幽白簡附告文
　　九幽玉簡附告文　神霄金簡附告文
　　神霄玉簡附告文
　　上元三天玉簡附告文
　　中元九天寶誥金書丹篆附告文
　　下元登真度命出離生死真符附告文
　　元始上帝削死上生真符附告文
　　神霄玉篆雷文附告文
　　卷二十五　告給符籙門
　　太陽鍊形寶誥附告文
　　太陰鍊形寶誥附告文
　　上清靈寶金籙附告文
　　上清靈寶玉籙附告文
　　上清靈寶黃籙附告文
　　生天寶籙附存用
　　小寶籙式　　　大寶籙式
　　靈寶解冤釋結昇度真符二道附解冤符式
　　東華修鍊玄旨　朱陵符
　　朱陵符告文　　朱陵府散形
　　卷二十六　告給符籙門
　　上生黃籙式　　勑制地祇券符
　　勑制地祇券式　歷關諸天券符
　　歷關諸天券式
　　卷二十七　告給符籙門
　　長生度命金籙　九天寶誥
　　昇天左券　　　昇天左券式
　　昇天右券　　　昇天右券式
　　卷二十八　投龍進簡門
　　山簡　　　　　山簡告文
　　水簡　　　　　水簡告文
　　土簡　　　　　土簡告文
　　投山簡符　　　投水簡符
　　投土簡符　　　四季投簡符四道
　　簡內告文　　　三簡璧式
　　卷二十九　開明幽暗門
　　造策杖式　　　五靈破獄策杖內符
　　五嶽內諱符五道　十方玄化符
　　十方救苦天尊符　策杖旛形附作用
　　開通幽關符
　　東華元陽開道真符附告文
　　命魔前袪符附告文
　　太上靈寶開通五路真符附告文
　　三炁陽光符　　五路燈圖
　　九陽梵炁元皇破獄真符附告文
　　玉清急光符
　　靈寶自然九天金字玉文生神陰符九道
　　九天燈圖　　　九壘燈符九道
　　九巵九壘燈圖
　　卷三十　開明幽暗門
　　元始威章拔魂籙符附告文
　　三晨慧光破獄真符　毀鎖符
　　張門符
　　九真梵炁破獄真符九道
　　元始回光化形符　酆都真形
　　九獄牌符九道　九幽獄圖
　　九獄牌　　　　總九獄圖
　　玉清盪滌血湖大符附告文
　　救軍陣傷亡之符
　　救遭刑犯法之符
　　救劫盜傷殘之符
　　救墮胎落子之符
　　救惡疾血光之符
　　救母喪子存之符
　　救子喪母存之符
　　救已產俱亡之符
　　救未產俱亡之符　血湖圖
　　產死獄
　　卷三十一　開明幽暗門
　　歷關諸天符附告文
　　三十二天燈符三十二道
　　三十二天燈圖
　　三十二天宮名　元始覃宥罪魂符
　　元始符命告文
　　二十四獄燈符二十四道
　　普告三界符附告文　八難燈符八道
　　永度三途五苦八難符
　　木軸樸　　　　內圍燈牌九旛睿號
　　中圍燈牌并磨號各十五
　　外圍燈牌二十四
　　睿號二十四　　迴耀輪燈
　　二十四獄牌三途五苦
　　開化妙靈聖境符附告文
　　十方天尊聖境真符十道
　　十方聖境燈圖
　　卷三十二　玉元追度門
　　流光真符附告文
　　靈寶玉元蕩滌血湖真符附告文
　　度無間血湖罪魂符附告文
　　玉籙度血湖解冤符附告文
　　玉籙金書破血湖大赦真符
　　玉籙度血湖破穢開光寶籙
　　玉元虎文符
　　元始清神神化變靈真符
　　元皇蕩浄血尸符
　　蕩浄血尸告文圖樓使者符二道
　　卷三十三　召攝幽靈門
　　浄穢天目符　　呪食夜齋香符
　　攝見爽靈符　　開通道路符
　　召六道訣　　　召六道符六道
　　召四生符　　　召孤魂符
　　召祖先符　　　普攝符
　　追攝赴斛就食現形符
　　卷三十四　列幙敷化門
　　九天監生真文　召天醫符
　　天醫尚藥符　　分娩符
　　監生符　　　　金形符
　　出胎符　　　　蕩胎符
　　迴骸起死符　　永度三塗符
　　元皇浄血尸沐浴真符
　　元皇蕩血尸清神真符
　　滌血穢通神浄魄符
　　解穢通真符　　水鍊血尸符
　　建天醫院　　　五帝全形符五道
　　五帝全形升度符　太一返真符
　　靈寶聚形返真符
　　卷三十五　敷化解釋門
　　追負財欠命冤結不解幽魂符
　　追仇讎執對幽魂符
　　追銜冤負債累劫相纏幽魂符
　　追被繫牢獄死魂符
　　追僧道師尼亡魂符
　　追奴婢橫亡符
　　召五嶽吏兵追呪詛亡魂符
　　和釋呪詛上昇符
　　追犯王法死魂符
　　追盜賊殺害身亡符
　　追飄沉大海幽魂符
　　追虎狼蟲蛇所害亡魂符
　　追末學道淺亡魂符
　　追被廟神攝喪符
　　追因水火喪亡符
　　追為商仕路身亡符
　　追凍餒流離亡魂符
　　追諸軍陣鬥亡符
　　度嬰童在幻身亡未解脫符
　　解釋自縊魂符　度殺傷死魂符
　　度溺水死魂符
　　度復連古症亡魂符
　　度中毒藥身死亡魂符
　　和冤釋對符
　　解穢符　　　　召天醫符
　　請天醫召萬神符　麒麟降藥符
　　續頭符　安舌續經符　接肢體符
　　生頭舌手足符　續肱首符
　　救療牢獄扭械死亡符
　　救療火燒焦悶之眾符
　　救療刀兵殺戮之眾符
　　救療軍陣死亡之眾符
　　救鰥寡孤獨之眾符　救療瞽目符
　　求療聾積符　　　　救療音啞符
　　救療傳尸符　　救療墓注癆療符
　　救療冢訟符　　救療復連符
　　救療風癇癲癩符　救療蠱毒符
　　救療藥死符　　金刀符
　　斷索符　　　　救投河落井之魂符
　　救度一切倚草附木伏尸符
　　救度一切死亡未得超適符
　　救度孤滯困窮羽毛鱗甲沉溺之符
　　生成五臟符　　返形復故符
　　生形育質符
　　沐浴冠帶門
　　太玄神水符　　變男女浴室符
　　召魂赴浴香符　引魂沐浴符
　　男堂沐浴符　　女室沐浴符
　　男堂門上符　　女室門上符
　　化衣符　　　　變天衣符
　　變衣香符
　　卷三十六　變化法食門
　　變食存用　　　靈書存變
　　五方斛盤符六道　攝魂享斛符
　　寶漿瓊瑛符　　啟請通真符
　　浄酆都破獄符　開業道通真符
　　離寒庭符　　　離怖畏符
　　生魂育魄符　　灑甘露符
　　甘露玉符　　　加持法食符
　　變香糜符　　　濟慧法食符
　　溟滓大梵符　　九變法食符
　　無量法食符　　普變法食符
　　三光流晶法食符
　　三光澤嬰法食符
　　三光法炁法食符
　　三光玉陽法食符
　　三炁雲華法食符
　　三光導仙法食符
　　三炁瑤炁法食符
　　三光定光法食符
　　卷三十七　斬尸度戶門
　　勑制地祇符附告文
　　斷絕天塗界符附告文
　　斷絕地塗界符附告文
　　斷絕水塗界符附告文
　　飛度色累戶符附告文
　　飛度愛累戶符附告文
　　飛度貪累戶符附告文
　　飛度華競戶符附告文
　　飛度身累戶符附告文　解冤符附告文
　　天神納庫旛式
　　卷三十八　鍊度更生門
　　靈寶九鍊返生符法設鍊度醮
　　太陰寶誥附告文　投進水池符
　　太陽寶誥附告文　投進火沼符
　　降真水符　　　十二河源符
　　月魄符　　　　太陰玉字符
　　變火沼符　　　絳真火符
　　擲火萬里符　　日魂符
　　太陽玉字符　　四保舉符式四道
　　四鎮合同券式
　　召十方飛天神王符
　　卷三十九　鍊度更生門
　　召主水將軍內鍊符　立降真水符
　　水鍊正符　　　太陰水鍊符
　　水鍊血尸符　　黃華蕩形符
　　月華鍊形符　　水九鍊返生符九道
　　上清石景水母玉晶符
　　水鍊合同符　　水鍊返生符
　　玉液鍊形符
　　洞陽丹鍊飛神八景之道
　　黃炁陽晶符
　　卷四十　鍊度更生門
　　召主火將軍內鍊符　立降真火符
　　火鍊正符　　　太陽火鍊符
　　火練血尸符　　玉眸鍊質符
　　日光練神符　　火九鍊返生符九道
　　火鍊合同符　　火鍊變仙符
　　金液鍊形符　　天罡玉字
　　上清九斗陽芒火鈴炎精真符
　　太上梵炁符
　　卷四十一　鍊度更生門
　　太陰混元化形鍊法
　　召混元一十二炁大將軍符十二道
　　混元一十二經絡陰符十二道
　　混元一十二經絡陽符十二道
　　迴骸起死符
　　神霄十八大洞玉符十八道
　　卷四十二　鍊度更生門
　　陰尸九鍊生神玉符九道
　　生神九章符九道　九炁生神符九道
　　九鍊生化玉真寶符九道
　　玉清神霄九陽真符九道
　　卷四十三　鍊度更生門
　　五芽鍊符五道　五府全形章
　　五帝真形作用炁訣
　　五道混合符
　　鍊身返質符四道
　　九鍊符九道
　　九符奏式
　　玉嬰神變符　　披黃受道寶誥
　　仙化成人符
　　玉清生化保度天門寶符
　　生天度命法橋符
　　鍊度壇式附壇心式
　　靈寶玉鑑目錄竟
　　靈寶玉鑑卷之一
　　道法釋疑門
　　靈寶齋法釋疑
　　《靈寶經法》之卷首，有四譯、八明、七經、八緯，已備諸家之說，姑摭其大綱如左。
　　四譯
　　《靈寶經》法，自玉宸道君得黍珠所授，赤書玉字，八威龍文，上天所寶，不傳下世，此譯之一也。
　　道君叙其神通變化，冠之經首。叮嚀學者篤信力行，於經之後，此譯之二也。
　　道君撰靈書中篇，而天真皇人昔書以為正音者，此譯之三也。
　　西漢元封中，西王母以是經授之武帝，遂譯大梵之言為神州之語，天篆之字為同文之書，此譯之四也。
　　其後老君歷代降世，其傳浸廣漢天師，諸仙遞相授受。漢光和二年，太極真人徐君來勒，以授太極左仙翁葛真君玄，仙翁授之上清真人楊君，皆漢元封已譯，無所再譯，其有五譯之說者，皆贅言也。
　　八明
　　一、當明靈寶者，即元始祖炁。其初溟津大梵真炁，自無而有，一切有象有形，皆由是氣而生成，所謂成象成形者，又各有是氣也。亦儒家所謂一物一太極也。故人受中以生，則亦各有是氣焉。祖之為言先吾父母而生者也。於我身求之，則父母未生之前，此氣在何處。我身內之父母，復是何物。我由而生，所謂無相之我，又在何處。當如此究竟，然後入無出有，與道合真。
　　二、當明元始敷落五篇，赤書玉字，八威龍文，經法中一應符篆，皆始於此。學者當究其妙，則其功用如經所云。
　　三、當明《靈寶經法》皆出於混洞赤文。混者，二五合凝之未兆也。洞者，無色無淵之謂也。由是而化生諸天，開明三景，五文開廓，普植神靈，變化無窮矣。
　　四、當明《靈寶經法》乃萬法之宗。自五劫開化之後，三洞四輔諸經諸籙，總而三十六部，支而萬八千篇，故自老君流傳於世，靈寶之品獨多。
　　五、當明人之有生，無極太極。吾其性二氣五行，吾其體一點靈明。炯然
　　不昧者，則合性與知覺，謂之心也。學者當常常存其心，養其性，明則為命世之聖賢，幽則為遺世之神仙，濟利幽明，特其餘事耳。
　　六、當明靈寶妙用。如太極真人曰：常於太極握樞機，動靜神珠照幌帷。就裏分明靈寶現，如懸黍米在浮黎。然後隨所運用，變化無窮矣。
　　七、當明省身悔過，念道思真，毫髮邪念不留於心，視聽言動常如對越。
　　八、當明真修實踐，日積陰功。凡遇月月失昏，星宿錯度，四時失序，陰陽不調，疫毒流行，兵革四興，水旱蟲蝗等，皆當依經旨修禳，以母負玉宸道君之垂訓，自然優入道域，與道合真，身得神仙，亦分內事。
　　七經
　　一曰大定神光，一點靈明，如如不動，大而六合，微而秋毫，皆在吾神光中。
　　二曰洞觀微視，聖日聖月照躍金個庭，光映十方，無陰不燭。
　　三曰內服玉札金書，皆諸天日月星斗天真大神億諱隱名，有諸中則神凝炁充，施諸用則神動天隨矣。
　　四曰採鍊祖氣，以生聖胎法身。夫謂祖氣者，人人具足，不假外求。學者當朝夕存思，守而勿失，真積既久，乃成聖胎。然後見所謂法身，出有入無，神功妙用，與造化同流矣。
　　五曰五行內鍊。訣曰：五行順則生人，逆則生丹，一豪情慾之萌，即耗真氣學者常當吐燭納清，收視返聽，使五行真氣攢簇於神室之中，無頃刻間斷，可以長生久視，可以濟顯度幽，神動則氣隨，無施不可也。
　　六曰黍珠神化。吾身自有始青天浮黎土，黍珠一顆不用外求，當知此理散之則彌滿六合，斂之則不盈一握。
　　七曰中理五炁，混合百神。學者當常常持其志，以養其氣，使之歸於元海，聽命於我之元神，則隨所設施，混合百神也。
　　八緯
　　一曰流精玉光，乃上天精粹剛正之氣，天之靈寶也。學者當於身求之，存養之久，必見所謂五色鬱勃，洞煥太空。施之於用，則無所不辟，無所不禳，無所不度，無所不成矣。
　　二曰洞陽符火。按《靈書》中篇六十四卦之炁運，以混合三十二天之真炁，行之積久，與道合真。
　　三曰大行梵氣，一切真仙，莫不由此超度。經曰：大行梵氣，周回十方，學者能使身中梵炁周流，無一息間斷，則度人之功，誠為無量，生身受度，亦餘事也。
　　四曰三宮修誦，三宮即三田也。先當持戒制情，正心誠意，真炁內固，然後誦經，則嬰兒升降，三田隨聲念誦，其功德力亦如經旨矣。
　　五曰報本返始。學者必於三元、八節、五臘，諸先亡諱日，依教誦經，以盡報本返始之道。春秋祭祀，亦當隨家豐儉為之，庶幾為人，行報本之道，無愧也。
　　六曰九品陰功。經曰：星宿錯度，日月失昏，亦當修齋，行香誦經。四時失序，陰陽不調，亦當修齋，行香誦經。國主有灾，兵革四興，亦當修齋，行香誦經。疫毒流行，兆民死傷，亦當修齋，行香誦經。師友命過，亦當修齋，行香誦經。學者當於此力行，以積陰功。功德積累，則諸天書名，鬼神敬服，濟生度死，隨念皆符，身得神仙，皆不外此。
　　七曰玄靈濟度。學者□ 當於清夜，朝禮北斗，依法咽服元皇正炁，求所謂太玄之一，守其真形，然後身有光明，魔無干犯，運神會道，隨念感通。
　　八曰濟度無間。經曰：常行善心。又曰：齊同慈愛。凡見鰥寡孤獨，疾病飢寒，便當思以濟之。若己乏財力，則廣行勸化。如凶年饑歲，溝壑死亡，兵戈擾攘，僵尸暴骨，吊祭不至，精魂無依。當依經法，隨力拯救。則亦功霑先遠，慶及見存。太極仙翁，薩真人，路真官，歷代祖師，皆於此用心，以不負經旨也。
　　奏申關牒文字論
　　齋法之設，必有奏申關牒，悉如陽世之官府者。以事人之道，事天地神祇也。所以寓誠也。是假我之有，以感通寂然不動之無也。然後見其洋洋乎，如在其上，如在其左右，以明其不敢以上下神祇為無也。所以盡事人之道，以事天地神祇也。故闡事之先，必請命於上天之主宰，與夫三界分治之真靈。曰府，曰司，曰宮，曰院。凡有關世人死生罪福之所，必一一謄誠以聞。或奏或申，或關或牒，又當隨其尊卑等第為之。或者謂天者積氣之蒼蒼耳，安得有所謂宮庭官府，列職分司，如人世之多。應之曰：子徒知積氣蒼蒼中之，不有宮庭官府，之如人間世者而樂言之。試觀日月星辰之分布，晝夜寒暑之推遷，非各有主宰之神乎。經曰：三華離便，大有妙庭，金闕玉房，森羅净泓者皆是也。三華者，日月星也。離便者，離便宮殿之謂也。森羅者，森布羅列也。浄泓者，言金闕玉房之清虛洞徹也。且古先聖王，有為泰壇以祭天者，有所謂敢昭告于皇皇后帝者。果謂積氣蒼蒼，所無知乎。況禮之月令，必曰其帝某其神某，是非各有主宰者乎。經中之有宮府司院之者名，由漢武帝元封中，受經於西王母。母以漢制官府職名，譯經之所，云以授於帝。故爾此奏申關牒文字，之所以立也。
　　建虛皇壇論
　　虛皇壇之建，齋法中之不可缺者。綿蕝朝儀，於此乎展也。每一登壇，俯仰具瞻，則洞然八荒，誠如見。所謂洋洋乎，在上在其左右也。其儀亦頗合古。古之王者祭天，必為泰壇。吾教之虛皇壇，亦其遺儀也。故中設三寶尊位之外，則四方四維，止設十方靈寶天尊位，與五方五帝位。此外一應神祇之位，不列於此，是亦祭天之義也。
　　三日九一朝，登壇朝謁，拜表上章，皆於此以致誠也。
　　壇上鎮信玉帛物儀論
　　齋壇之必，用金玉幣帛諸物於十方者，備物陳儀之謂也。所以將恭敬之實也。古者以蒼璧禮天，黃琮禮地，青圭禮東方，赤璋禮南方，白琥禮西方，玄璜禮北方。亦各有牲帛，皆倣其氣之色。齋壇之用鎮信，亦古之遺儀也。倘廢此禮，則是以上下神祇為無知也，則恭敬之實安在。獨吾教中所用，多寡之不同者，按五子歸庚之數也。故用之東九，西七，南三，北五，中一，以為數也。乃若玉帛物儀之色，則與前之所云不異也。至如禮之隆殺，則自天子以至於庶人，所謂名位不同，禮亦異數也。
　　進拜章表論
　　拜章一法，莫不宗九靈飛步之說。蓋九者陽數也。陽數始於一，而究於九也。故易之爻於陽，則必曰九也。天者，陽氣之上積也。故亦曰九天。法曰：拜章須出陽神者，法師當運自身九陽之炁，出身中之神，乘是氣以達乎天境，求其所謂主宰之帝，而進達之。雖曰霄壤勢異，然一念精專，則神與道俱，神動氣隨，則寂感虛應，豈可以色象求之也。一念精專，即是陽神。一毫雜念，即屬陰矣。慎之哉。凡所謂上帝宮闕曹治，皆昔天尊神通變化之使然，非如人世之有一定帝王之居也。至於黃道黑道之分，又出於曆象家，立之以測天運耳。亦非截然，如人間道路之有分別也。行者切不須泥諸家。有以天地日月五星為九靈者，最為穿鑿。今不取。惟一家以北斗七元與輔弼二星，謂之九靈者，以存思罡訣，不離乎斗故也。
　　用印論
　　靈寶之妙，化具乎兩儀未判之先。靈寶之經教，闡於三炁既分之後。上天所寶，下世罕聞。漢元封中，武帝得西王母之授，而後其教方傳。世遠人亡，經殘教弛，自非聖哲，無不陷溺其良心。故生則灾害臻身，死則沉淪長夜。其有執而不化者，則未散之氣或依草附木，或為厲為妖，從迷入迷，無有超度。故經教支而為法，所以輔正除邪，濟生度死也。此又已得道宗師，不得已而為之也。法之為言正也，正其邪也。亦猶德禮之有政刑，以道之齊之也。故章表奏申關牒符檄，又必假天府之印，以示信也。印則各有師傳者，欲天地神祇人鬼知所行之法，有所受之也。道法之分門別振，不知幾也，獨靈寶為萬法之樞紐。其為印也，無施而不可也。如上章一事，在靈寶法中雖有通章印。然其印文，本是三天合同契券，專為升度亡魂，不知原於何代。宗師乃於印文中，除去召魂升天真子佩法八字，遂用為通章之印。故祖師紫極田真君辯之詳矣。由是觀之，不若只有靈寶印，為無可瑕疵也。又如正一教法，上章則有九老仙都印及十二小印，若專行正一天心可也。施之靈寶齋醮中，不為無礙。且如人世諸官府，自一品至五品，皆得而上章表於朝廷，除止用本衙門公印外，不聞別有上章表之印也。據此而論，凡行靈寶之齋，一應文字，止用靈寶一印，為的當也。若必有分司而用，則神虎之印施之追攝可也，南昌之印用之鍊度可也。至於隨籙之印，却在法官臨事審權，宜而用之也。
　　存神召將論
　　諸品道法行持之時，皆以存神召將為首。其為運念呼吸，訣罡步，固各有其說。若專用一法，則儘可自依本法作用。如行齋醮，則不可為也。蓋法官所有諸法之將吏，悉皆召之，以佐助行持。惟當存自己靈寶祖炁，以為之主。次則中理五炁，以混合百神。存召後遣，無所不可，蓋靈寶為萬法之樞紐也。若必逐一依各法存召，非惟自取多事，於靈寶之功用，為舛謬矣。
　　告行符簡說
　　追度法中之有諸符諸籙諸簡，以布告三界十方，九幽曹治，拔度亡魂者。乃黍珠傳經之後，赤書玉字，聖聖相傳，流行人間，作幽冥之日月。蓋由上帝憫念群靈，生前肆情慾，陷溺良心，死則業識沉淪，執而不化。隨其惡念，以有地獄，以拘其魂，使受報對。謂非有符頒天恩，莫能超脫。故設此符籙簡文，以開宥之。其孝子慈孫。義夫節婦，當竭其哀誠，以代死者。乞憐首謝法師，謄誠天府，祈請再三，方依下元黃籙品格，一一頒降。亦猶陽世朝廷之有特旨，以赦宥罪也。
　　神虎追攝論
　　神虎玄冥玉札者，其法甚祕。札中乃運北斗玉諱，請降瑤光，洞照幽夜，三界十方，無所不攝。其文乃西山劉真人諱根，得於太乙玉女之親授。真人仙去之日，祕以石匣，藏之龍虎璧魯洞中，世所罕傳。正一教闡，此文亦再出世。歷代宗師授受，然後盛行。故追攝之法，必遵用之。訣曰：神虎者，乃北斗玄司北魁所制也。其司分三，一曰玄靈，屬貪狼星所治，中有雄左雌右二神，即擎羊、陀羅二神所化。二曰玄冥，屬巨門星所治，中有三部使者，即斗中河魁、天罡、斗擊之神所化。三曰玄範，屬破軍星所治，中有追魂玉女功曹，各七員，即七元星宮陰陽之神所化。人之死也，陰魄皆屬北斗所攝。或存日稔惡，皆禁斗獄。其獄分布九所，故謂之九幽獄。總名曰天一獄。天一者，北方之生數也。生前積善者，斗宮紀名，死則攝魂生於南昌火府，受鍊更生。惟積惡者，拘魂此獄，報對滿足，異類托生。自非混元玄冥玉札，莫能超脫，此玉札所以不可無也。又當知所謂獄者，皆隨死者所積之惡，以有其獄，為之報對也。非直截如陽世官府，有一定之囹圄也。
　　醮壇請光分燈說
　　齋法中每以然燈為首，所以法天象地。故每遇建齋，必於宿建之夕，請光分燈，以法日月星斗之懸象。令壇所內外洞明，上下交映，庶乎可以擬大浮黎土之流精玉光，洞煥太空，七寶林中之無極光明，照無極世界。凡所謂上聖高尊，妙行真人，天真大神，無極聖眾，皆傾光迴駕矣。然燈造化，豈小補哉。
　　請光破幽說
　　然燈破暗之法，蓋為死魂一墮重陰，漫慢長夜，非有陽光照燭，超出良難。故必法天象地，然燈告符。夫謂法天象地者，上法日月星辰之懸象，下布八卦九宮之方隅，以交接陽光，開明幽暗，使亡魂乘光得度也。非直藉此燈焰焰熒煌，為觀美也。存念精專，此作則彼應也。謂之破獄者，全在法師運自已之陽光，以混合燈光，上接九天之陽光，以遍照三界九幽。使亘天徹地，皆有光明，凡墮幽冥，皆得乘光而超出，一時神通變化。凡所謂獄，皆無有矣。
　　九幽地獄論
　　九幽獄者，上屬北斗所治，即天一北獄也。雖分布九方，各有其名，然後隨死魂生平惡念，以見其獄，非直如陽世官府，之有一定之囹圄也。所謂破獄者，亦非誠實斧其門戶；碎其扭械，以出罪魂。無非假太上敕命符籙簡文之玄化，以開宥之也。凡欲報親，亦須行普度之道。親親仁民，愛物之道，兼行可也。則陰功自鍾於正薦之魂矣。若止為正薦而設，吾恐上帝不私於一二死魂也。其法必請命三天，冥心東極，假天尊慧光照燭，所作符籙簡文，以寄吾之運神會道處。所謂誠於彼，則感於此也。
　　專度血湖論
　　血湖地獄者，由幽冥之宰物者，隨死者之冤結而化見也。人莫不由父生母養，以成幻質。惟婦人自妊娠以至娩乳，苦厄良多。有懷胎而死，有既產而亡，或母死而子存，或母存而子死，或子母俱殞於臨蓐之頃，亦有俱喪於既產之餘。是皆其前生仇讎，托胎報復。至有以藥毒自墮其所孕，亦有以多子而不育其所生。彼安身立命之念既孤，則負屈銜冤之心莫釋。死則魂系血湖，以受報對，動經億劫，無有出期。非建大齋，莫能超度。故靈寶大法中有玉光一品，專一拔度血湖。拜表上章，行符告簡，次第有科。既以天將攝其魂，復以天醫療其疾，神水滌其腥穢，法食消其飢渴，然後釋其執著之想，開其超度之方，妙用神功，盡在行持之士也。儒家每謂人死則游魂為變，體魄不能生，將與草木同一腐壞，尚奚腥穢飢渴之為害哉。又曰：縱令冥府誠有牢獄枷鎖，一如陽世官府，亦將何所設施。殊不知其身雖死，覺性尚昏，故口體之念不能遽忘。又況抱屈銜冤者，每思報復，其不平之氣不能自散，必質之於司幽冥造化者，以求直焉。其仇家生前果有其惡，自亦不能釋然于懷，其魂氣隨其念而有其獄焉，故不可謂之無也。
　　揚旛招魂行天醫論
　　招魂一事，自古有之。人之初死，升屋而號者是也。人之生也，能常常存其心，養其性，不為事物侵亂，死則魄歸于地，魂歸于天矣，奚幽冥之能沉淪哉。惟其生死，良心善性汨於情慾，執而不化，死則不能反其委順於天地，不免魂氣飄蕩，從迷入迷。故先之以神虎追攝，次之以神旛攝召。又有存日形體毀傷惡疾困苦者，不悟形體雖有傷殘，元神本無欠缺。先則有身以有患，今則身滅而疾復何存。妄念不除，尚若形之有虧，病之在體。故又須內運玄化，以聚其陽精，消其陰累，然後使就冶鍊，受化更生。即經所謂皆成自然人，自然有別體也。非直如以土木偶人，而逐一成其幻體也。
　　為亡魂沐浴更衣加持法食論
　　衣食之計，皆由有身。飢寒迫身，則衣食是念。身既不能有生，衣食又將焉用。教之有此者，蓋恐死者存日業想，障其良知，不能自悟，猶忇忇然衣食是求。故首之以黃華神水滌其舊染之污，次則以冥衣法食消其飢渴之害，然後使之聞經聽法，受鍊更生。凡所謂沐浴更衣，加持法食，乃為死者妄念設也。
　　度三塗五苦後先辯
　　超度法中度三塗五苦一節，即經中請滅三惡飛度五戶之旨。諸家多用之傳符受戒之後，無乃未善。蓋鍊度既畢，亡魂已得仙化成人，繼以傳符受戒，使之盡空諸有，而一真澄湛，超入無為。胡乃却於傳符授戒之後，纔度三塗五苦，此理之未順處。惟當於鍊度之先，為其滅三惡，以永離三塗，絕五累，以永除五苦，然後使之受鍊更生，為是切詳。祖師立設教之初，必本於《度人》本章永度三塗五苦八難之句，在死魂受鍊，仙化成人之後故也。然經旨蓋謂死魂受鍊，生身受度之後，自然永永超脫三塗五苦八難矣。非謂死魂受鍊，生身受度之後，却方使之度脫三塗五苦八難也。
　　水火鍊度說
　　靈寶濟度一法，水火鍊度，其至要也。人生清明在躬，氣完理具，此心真體，妙用與造化者游。生則為聖為賢，死則魄降于地，魂升于天。由其良心善性，不為事物侵亂。故一氣之聚散，皆順乎自然之理。其有至人高士，鍊真陽，合沖氣，存無守有，體玄入虛，道備功成，則高超物表，奚有於幽冥之沉淪。惟昧者感於情，役於氣，梏於有，已肆慾戕真，執而不化。則其死也業識不免，沉滯幽冥。此鍊度之法所以施也。鍊度者，以我身中之陰陽造化，混合天地陰陽之造化，為淪於幽冥者，復其一初之陰陽造化也。夫謂我身之陰陽造化者，神與氣也。神為氣之母，神動則氣隨也。所設有形之水火者，假天之象，地之形，日精月華之真炁。又假諸符篆，以神其變化，使死魂復得真精合凝之妙，而仙化成人也。然後以我之知，覺彼之知，以我之覺，覺彼之覺。則死魂自然一真澄湛，與道合真，天上人間，無往不可，鍊之而後度之，故總謂之鍊度也。
　　設醮辯
　　大齋之格，其品有三。一曰上元金籙。可以清寧兩儀，叅贊天地，祈天永命，致國休徵，衍百世之本支，培萬年之社稷，皆天子事，非有朝旨，不可為也。二曰中元玉籙。諸王公侯為之，可以固本寧邦，藩屏王室，大臣將相為之，可以斂福錫民，安鎮寰宇。或資以調和鼎鼎，或藉以燮理陰陽，非庶人所可為也。三曰下元黃籙。星宿錯度，日月失昏，雨暘愆期，寒燠失序，兵戈不息，疫癘盛行，饑饉荐臻，死亡無告，孤魂流落，新鬼煩冤，若能依式修崇，即可消弭灾變，生靈蒙福，幽壤沾恩。自天子至於庶人，皆可建也。其有孝子順孫，義夫節婦，報親追遠，錫類推恩，倘竭一誠，如谷答響，故申之以三日正齋，九時朝奏。
　　天威咫尺，是宜簡在帝心，然猶終之以設醮之儀者，所既將恭敬之實也。且以答上下神衹之陟降也，亦以謝既往之咎也。蓋自建齋以來，雖曰對越之誠，拳拳靡替。然主事者或心為形役，執事者或情隨事遷，既不能知始而慎終，且更多因陋以就簡。蘋繫不足昭明信，綿蕝不足盡朝儀，是不容無此醮以致悔罪之私也。又其為齋也，始於頂告，終於九朝，執職諸神，效勞日久，得以善終迺事。未必非神之功，是又不容無此醮以補報也。乃若分位之為數；或三千六百，或二千四百，或一千二百，以三百六十，二百四十，一百二十，則金籙、玉籙、黃籙之品格，自有等差。自天子，以至於庶人，又各禮有異數也。
　　靈寶玉鑑卷之一竟
　　靈寶玉鑑卷之二
　　齋修節次門
　　夫道妙淵微，無文不度，既明師旨，道不虛行。況靈寶祖炁，統應萬天，普資君品，古今弘化，生死依憑，其於垂教度世之科，則有條緒。必先致詞于高功法靖，投命主行。蒙師允從，剋日修建。宜先飛奏三天，告盟十極，次第請立章奏符線等局，及內外與盟之士，齋戒沐浴，嚴潔衣冠，秉志同誠，整儀備物。一月以前，預奏天省，關告攸司，點檢奏章，作用符籙。此後輪集道眾，接濟幽冥，設像敷壇，誦經禮懺。或十迴經法，或九轉生神，正發奏申，啟聞穹昊，隨其功力，次第舉行。大凡修建善緣，實由主職，務要正心誠意，通玄究微，外著威儀，內明性道。庶得人天仰賴，幽顯膽依，有感必通，無遠弗屆。若夫道法精微之妙，豈易量哉。原自溟涬大梵，寥廓無光，一炁肇分，玄黃有象，故天輪地輿以象之。二儀定位，三景開明，日月星辰，運行天紀，故分燈列炬以次之。五行列布，萬範開張、陽降陰升，合和有道，故鳴金振玉以次之。將迎輦輅，用潔氛葩，風伯清塵，雨師掃灑、故勅水禁壇以次之。四炁清朗，萬天圓明，感格神祇，通達誠悃，故啟聖祝白以次之。輔翼壇陛，各有攸司，是用慰安，庶便召役。故建立諸司以次之。十類孤魂，九泉滯爽，設其方域，奠厥攸居，故寒林茭郭以次之。神龍驛吏，可達重泉，玉簡金符，必資驛傳，故祭祝龍吏以次之。恢弘道德，開化人天，主善為師，惟德是輔，故建幕啟玄以次之。修齋行道，謁帝朝真，陟降有嚴，進止無怠，故設官分職以次之。各恭乃事，毋曠厥官，約誓三官，結盟五帝，故列職結盟以次之。防非止惡，閑邪存誠，不愆不忘，是彝是訓，故演道十戒以次之。威儀抑抑，為德之隅，動用周旋，勉其毋忽，故科禁罰簡以次之。將行宿啟，靡不有初，啟告師真，導達忱敬，故啟奏師幕以次之。捲簾趨陛，禮聖朝元，禮具君臣，敬存內外，故捲簾化境以次之。三壇同墠，萬神所崇，環拱虛皇，總朝上帝，故建壇宿啟以次之。飛神謁帝，達悃通誠，請氣降光，拔亡赦罪，故進拜章表以次之。一真凝篆，梵炁成文，普告十方，開光長夜，故頒告符簡以次之。羅酆岱嶽，拘制死魂，陰府冥關，實由主者，故進供冥官以次之。元始祖炁靈寶妙光，化度幽冥，停囚罷對，故然燈破獄以次之。以炁合炁，以神會神，洞煥一真，普攝諸有，故追攝魂魄以次之。魂兮來格，宿念猶存，滌垢盪形，全神復相，故列幙敷化以次之。三光妙炁，五香蘭湯，灌溉形神，宣明妙本，故沐浴浄穢以次之。未忘有相，宜服真衣，禮貌端莊，躬朝三境，故更衣朝叅以次之。五厨妙饌，八味珍羞，變化無方，充足有念，故呪食獻供以次之。聞經聽法，滯魄沉魂，悟道登真，濟度，故施食接濟以次之。建齋云始循序而行，翌日朝修，厥有常典。夫朝修者一日有三，從三至九，九詞九表，九懺九符。外則合其威儀，內則盡夫誠敬。修齋進膳，說戒傳符，證果登真，斬尸度戶，天神納庫，大洞回靈，眾誦玉章，高功內用。次立水池火沼，上合日精月華，監真度生，制魔保舉，生成之鍊，合九既濟之呪。惟三蛻質，生仙更生，再造孕聖胎於虛谷，升陽炁於玄關。受道披黃，超凡入聖，然後解壇散席，進簡投龍，謝玄送師，還官納職。酬恩設醮，贖命放生。是宜酌古準今，通前繼後，由內達外，推己濟人。倘或缺違，尚資茸補。凡我同志，可不勉哉。
　　大齋資次
　　齋官先致詞，投禮高功法師壇下。
　　高功備詞，飛奏三天門下省，請立章奏局，符線局，普度局，再飛奏三天門下，敷奏金闕帝師，頒下合屬知會。第三飛奏三天門下，定拜章日期，停風止雨。
　　次發預奏文檄一宗，繳發甲帳，揚立四境神旛。立神虎堂，里域司，接濟孤魂。啟發奏狀一宗，揚立告盟旛，回黃旛遷神旛。或禮朝天懺，九幽懺。誦念十迴度人，九轉生神。關祝開通五路神燈。
　　建茭郭資次
　　道眾雲集建茭郭所，知磬舉尋聲救苦天尊。眾和四聲表白吟水偈，次吟香偈。
　　祝白啟聖，再吟開光偈。知磬舉玉寶皇上天尊。高功眾官至東門。表白宣白文，吟偈。
　　次至南門，知磬舉玄真萬福天尊。表白宣白文，次吟偈。
　　次至西門，知磬舉太妙至極天尊。表白宣白文，次吟偈。
　　次至北門，知磬舉玄上玉晨天尊。表白宣白文，次吟偈。
　　次至中央，知磬舉超凌仙界天尊。表白總白文，高功持呪眾和上生天堂。
　　道眾旋遶，誦《救苦經》。華夏引至道場所，揚立青玄寶蓋，回耀旛。
　　開啟分燈制器立壇祝龍吏
　　道眾雲集師堂。掌禮引齋官上香，三拜歸位。侍爐引班至壇前。侍爐引班左旋天輪燈壇匝遶。知磬舉度人無量天尊。和一聲高功舉宣偈曰：元始洞玄，靈寶本章，開演至教，十迴度人。每句一和
　　次懸下三十二天旛蓋黃旛一首。知磬舉隨方救苦天尊。和一聲高功舉宣偈曰：太上道君，敕付崑崙。神符一下，拔度死魂。每一句一和
　　次懸下二十四獄旛蓋中紅旛一首。高功至地戶立，變神，步罡，灑水。
　　次召四靈君及本法官將。表白宣借地牒，高功誓將，噀水下令。掌禮引齋官至東方上香。高功詣東方下本方，借地符並壇令。知磬舉志心皈依信禮，和東方九炁天君。表白宣東方借地符。高功宣東方壇令。
　　次詣南、西北中。並同東方高功上洞案香，歸位。各官皆歸位。知磬舉三光朗照天尊。高功致詞，拜請光表。侍燈宣分燈科。道眾宣明燈煩。
　　次點燈。侍經宣制鍾磬科。召將如式知磬舉玉清蕩穢天尊。和一聲掌禮引齋官上香。高功跪奏，拜解穢表詞懺宣表。高功遣伏如法。舉焚表頌。都講變神，步罡，召將。表白宣解穢牒。都講敕水淨壇結界。如後用立壇儀，此處不必禁壇。若不立壇，高功就此行禁壇法。
　　知磬舉啟堂頌。高功上洞案香。掌禮引齋官上香三拜。知磬舉按人各恭敬。
　　次知磬舉皈依三寶煩。
　　次舉道場眾等，執簡當心，開啟如法。表白祝香開啟，宣白齋意。掌禮引齋官上香三拜。至此如建虛皇壇節次，見立壇科。知磬舉唱道。侍爐引班華夏，遺廓燒香。都講舉各禮師，入科如式。即立虛皇壇，儀請三寶。高功召將步斗禁壇。上各門膀額，依科行事。如不立虛皇壇，止於祝白開啟後。侍爐引班出。建監壇，外六幕。
　　次懸九天寶蓋。揚立建壇旛。或於此祝龍吏，亦可。
　　次侍爐引班回道場所。知磬舉小出堂頌，舉向來回向，引至師堂。掌禮引齋官三拜。知磬白開啟事畢，眾官復位。次起圓揖。
　　發神虎玉札
　　道眾雲集神虎壇。高功灑浄。變神。步神虎罡。關召神虎諸將。表白念玉札三獻文。宣玉札告文關牒。高功噀水步斗，遣玉札官將。
　　次以新扇扇玉札數扇，灰隨扇飛揚，見北斗靈光，洞照十方三界。高功存用，誦經。向來回向。
　　建壇資次
　　道眾雲集師堂。掌禮引齋官上香三拜。
　　次高功詣師前上香，復位。知磬舉按人各恭敬。表白出斑上香，至高功前，展拜就跪，侍職亦可代齋官致詞。或疏請師升壇。高功答允，表白致詞謝允。次壇歸位。
　　知磬舉修齋請真師。次舉雲輿頌。知磬舉香林說法天尊四聲。高功拈香圓揖。高功次指座法語升座。祝香，演道眾坐聽，叙謝。下座。知磬舉玉清蕩穢天尊和一聲。都講舉蕩穢呪。知磬舉金真演教天尊。和四聲侍爐引班，詣二師幕前序立。知聲舉按人各恭信。高功跪奏請二師。知磬舉修齋頌，雲輿頌。次請二師頌。高功再致詞啟玄。表白宣表。
　　次詣五老幕，三官幕，靈寶三師幕，正一三師幕，監齋幕，各幕。知磬舉修齋頌。次舉雲輿頌，請頌。表白宣表。知磬舉總焚表頌。侍爐引班，至二師幕前序立。高功致詞補職。表白宣補職科，列職拜跪。直壇分職簡，列職各受簡，三拜歸班序立。詣三官幕，表白宣結盟狀。次歸二師幕序立。都講舉眾官，各各首體投地，默禮十方，方各一拜，從北為始，禮足周回十方，虔誠受戒。次高功正面鳴尺。說十戒科。知磬舉智慧頌。高功說戒畢。奉戒頌。都講唱，眾官平坐，宣禁威儀科。高功宣科禁罰簡，監齋致詞，掌禮請齋官上香。高功建壇啟奏，知磬舉唱道，侍爐舉華夏贊。次引班燒外廓香至簾前。高功齋官上簾前香，三拜。跪奏拜通真表。次表白宣表，高功致詞，告化境符。詞懺宣符，高功祝符呪。次白捲簾文，知磬舉稽首虛皇法事，直壇捲簾，高功齋官三拜。知磬舉金容玉相天尊。
　　次至三清前。高功上三境香，知磬舉信禮三清號，侍爐知磬引高功向前。次都講依次入都門，至地戶入，高功入戶呪，並依次第升壇，至立定班序。次上十方香，知磬舉信禮高上九炁天和，東方太上靈寶天尊。次舉東南，南方，西南，西方，西北，北方，東北，上方，下方。知磬次舉燒香頌。高功至洞案，三上香，三祝呪，存用歸壇，跪爐祝呪，焚符。都講舉各禮師，高功宣衛靈呪。都講唱，鳴法鼓二十四通。高功發爐，都講舉高功檢閱吏兵，出官如法。高功出官。都講舉各稱法位。高功入建壇科。知磬知爐交舉，志心皈命十方天尊號。日間自東始，夜則自北始。知磬次舉禮足，各虔誠悔懺。都講攝十方天尊坐懺。次知磬舉步虛，三啟，三禮。知磬舉真文安鎮天尊，高功跪奏請真文。掌禮引齋官詣東方，上香跪拜。侍爐引高功詣東方。知磬隨行，舉東方九炁天君。和一聲知磬次舉東方真文，請師安鎮。高功宣東方安鎮真文呪。次詣南方，西方，北方，中央。並同前。次舉金龍安鎮。四聲，或於此拜章。都講舉再稱法位。
　　高功再入科。詞懺宣詞。高功拜伏。焚詞。知磬焚詞頌。高功伏詞起，再入科代謝。知磬知鍾，交擊金玉。知磬舉玉符赦罪天尊。掌禮引齋官上香。高功奏請符告，行救苦符，九龍符，破地獄符，拔幽魂符，流光符，勑赦籙。
　　已上諸符，乃拔度幽冥者，必合於此。頒告九朝諸符，皆升度之義，必合在朝奏時告詞。懺跪宣前件符籙，高功宣各符祝呪。
　　高功次召將，宣符關。高功執水盂面外，默遣存用。知磬舉遣符呪。眾和掌禮請齋官面外，拜直壇，焚簡符。化龍童。知磬舉逍遙快樂天尊，回身朝內。次舉十二願。都講舉存神攝香。高功復爐。知磬舉出堂頌，旋遶下壇。侍爐引班詣二幕。高功奏謝，表白回向。都講舉監齋彈糾，監齋詣幕跪奏。知磬舉道經師寶天尊。次詣正附列幕，開啟諷經。次歸師堂。掌禮請齋官上香三拜。知磬舉皈依正道頌。次舉建壇事竟，眾官圓揖。
　　拜章資次
　　如不另拜，不必拘此。
　　道眾雲集師堂。高功上香。掌禮引齋官上香三拜，歸位。知磬舉玉清蕩穢天尊。都講舉蕩穢呪，清道灑浄。知磬舉金真演教天尊。章表二人捧章案迎出。侍爐舉華夏引，班迎章同，行至祭章所。高功上香，掌禮引齋官上香三拜。次知磬舉步虛法事，法師一員，祭章三獻。知磬舉三獻法事，詞懺宣疏。次引班至壇前，高功於地戶上序立。高功灑浄，變神步斗。高功仗。劍，至天門。向東南面立表白隨高功至天門，宣結界呪。侍職隨方，焚結界符，高功表白侍職。次第至天門地戶，人門鬼路，方噀水焚符宣呪。次歸位序立，知磬舉唱道。侍爐舉華夏引，旋遶燒香。高功至洞案三上香。高功歸位。跪爐三拜。侍者取章度與。高功四方心拜存用。高功以章付侍者，歸案上。都講舉，各禮師存念如法。高功宣衛靈呪。都講舉，鳴法鼓二十四通。高功發爐，都講舉，重鳴法鼓。高功出官，都講舉，具稱法位。高功稱職，啟聖入科。表白詣高功前，跪受副本，詣帝前宣章。高功捧章拜露章意，至宣章畢，作用封章。高功次捧章，就跪遣官。捧章詣爐黑章。高功念五色之烟呪，一舉一和召將，宣關，道眾迎章出焚。高功運神，步九靈罡法，拜伏。知磬舉焚章頌，舉五帝大魔呪。道眾伺立待，高功拜興以聞。次舉和寶章以聞三聲。知磬舉，旋步雲罡上。高功納官。若拜章在建壇前，於此頒告虛皇十二符。若建壇在拜章之前，則拔度諸符，亦合在此頒告。知磬舉玉符赦罪天尊，高功跪奏請符，詞懺宣符。高功宣祝符呪，知磬舉遣符呪。次舉十二願。都講舉存神燒香。高功復爐。知磬舉出堂頌，次舉向來。表白回向侍爐引班歸師堂。知磬舉道經師寶天尊，知磬舉皈依至道。云掌禮引齋官上香三拜。次舉進章事畢，眾官復位。眾官序揖。
　　供慈尊二帝十王聖齋資次
　　或開啟後供。
　　道眾雲集青華堂。知磬舉步虛，監齋攝行進供科，至謹當奉請。次道眾
　　各一員，分左右班，逐一位請十王。自下而上。
　　志心奉請，酆都宮泰素妙廣真君。惟願暫離冥府，來赴凡筵，鑒享齋羞。慈悲開度。和風馬雲車，來臨法會。高功跪請地府。次東嶽，太乙。依科式高功白云：向伸奏請，慈尊二帝，十王真君，既沐聖慈，降臨齋座，專誠上香，謹伸進供。知磬舉散花法事，道眾旋遶簇爐。知磬舉，人各恭敬。
　　志心稽首禮，太上無極大道。
　　志心稽首禮，三十六部尊經。
　　志心稽首禮，玄中大法師。進供如法。
　　表白白一切福田呪，知磬舉玉音法事獻供。高功再入科，至謹當信禮。知磬舉信禮。
　　志心皈依信禮，東極青玄上帝。
　　志心皈依信禮，東嶽天齊仁聖帝。
　　志心皈依信禮，酆都玄天大帝。
　　志心皈依信禮，冥府十王真君。
　　知磬舉禮足，各虔誠歸命懺悔。高功執爐跪懺，知磬舉步虛。次三啟，三禮。表白云勤修大道法。知磬舉解坐讚。表白宣進奏文疏。高功又入科送聖。知磬舉回耕頌，聖德頌。焚燎。向來。表白回向。
　　進供三寶諸天九天三十二天聖齋資次
　　於鍊度日午前進供。
　　道眾雲集供天所或就道場都講攝行進供科儀。知磬舉步虛，高功白水文，知磬舉水愒。次白香文。次舉香愒。高功具位啟聖，白供天科。高功捧爐，跪請三寶。
　　志心奏請，清微天寶天君，惟願照後云云道眾，和志心稽首禮，无上正真三寶。
　　志心奏請，禹餘靈寶天君。惟願照後云云，和志心稽首禮，无上正真三寶。
　　志心奏請，大赤神寶天君，惟願照後云云，和志心稽首禮，无上正真三寶。
　　次道眾各一員，詣左右班，逐一位請。自下而上
　　志心奉請，九霄宮內鬱單无量天帝，惟願暫離天闕，下赴凡筵，鑒享齋羞，證明開度。和風馬雲車，來臨法會。
　　高功具位白文進供，知磬舉散花，旋遶獻供。次舉人各恭敬。
　　志心稽首禮，太上无極大道。
　　志心稽首禮，三十六部尊經。
　　志心稽首禮，玄中大法師。進供如法。
　　表白云一切福田呪，知磬舉進供法事。
　　高功入科，至謹當信禮。知磬舉信禮。
　　信禮无上大羅天，清微天寶天君。
　　信禮无上大羅天，禹餘靈寶天君。
　　信禮无上大羅天，大赤神寶天君。
　　信禮无上大羅天，九天生神上帝。
　　信禮无上大羅天，三十二天帝君。
　　知磬舉禮足，各虔誠皈命懺悔。高功跪懺，知磬舉步虛。次三啟三禮。表白云勤修大道法，知磬舉解坐讚，表白宣進疏。高功再入科送聖，知磬舉回軿頌，聖德頌，焚燎。向來，表白回向。
　　關燈資次
　　道眾雲集二師前。知磬舉步虛，高功跪奏，請策杖。高功次執杖宣呪。侍爐舉華夏，引斑帀繞燈壇。知磬舉燈光普照天尊。次舉極樂三清界眾和。知磬舉玉清宮元始治，云和大聖元始天尊。知磬舉三境逍遙路眾和。次舉上清宮道君化，云和大聖靈寶天尊。知磬舉三島蓬萊路眾和。次舉太清宮老君主，云和大聖道德天尊。表白啟聖入料告符，高功祝符，執旛吟偈。表白舉第一天燈科，眾誦章詞懺宣童子儀。詞懺念第二獄科。次吟偈。侍者捧杖，高功自第一天燈下，破第一獄至血湖獄。高功焚符灑水，存用破獄呪訣如法。或血湖燈破九幽獄後，方破血湖。並如式至第九段畢，高功取回光化形符，並酆都形，血湖形，焚於簡上。次以手拿灰作一團，雙手合之。高功舌拄上腭，化為元始法身，默誦靈書一遍。存見天尊寶光，洞煥內外，無不光明。引祖炁吹灰于燈獄圖中。道眾旋遶燈壇，誦茫茫酆都中併諸呪。侍爐舉華夏，迎策杖歸二師前。高功跪奏，納策杖。知磬舉向來。表白回向。
　　靈寶玉鑑卷之二竟
　　靈寶玉鑑卷之三
　　靈旛寶蓋門
　　攝召拯療資次
　　浴沐化衣，朝參呪食。
　　道眾雲集神虎壇。知磬舉步虛法事，高功齋官上香，高功作用灑浄。次變神，步神虎罡，號召宮將，表白攝三獻文。次高功發三元都部符。次引旛至攝召所，知磬舉大慈接引天尊。眾和高功灑浄，行開通道路法。次白齋意，表白舉香水頌。次歌斗章，表白吟太微回黃旗偈。和不可思議功德。吟九天命靈章偈。次吟符命通冥漠偈。表白三召，請正度亡位。次召附薦亡位。次召請普度六位。次召請六道。次召請二十四類孤魂。知磬舉天尊說經教頌，引旛至監生司。知磬舉法事，表白請本幕聖位。直壇酌獻茶酒。知磬舉法事，高功啟聖入科，作用行持。道眾宣五帝歌章，依式焚符行持畢。知磬舉大慈接引天尊，引旛玉清蕩穢所。表白請本幕聖位，酌獻荼酒法事。高功入科，行持作用，眾宣龍漢蕩蕩呪，依式焚符行持畢。知磬舉大慈接引天尊，引旛至天醫院。表白請本幕聖位，酌獻茶酒，舉法事。高功入科，行待作用。道眾誦靈書中篇，本幕用十全飲一貼，先煎下，俟過幕時。高功焚符，於內灑之，拯療亡魂。次高功作用五府行事之法。五帝全形符，五方炁訣，合炁依法作用畢。知磬舉大慈接引天尊，引旛至沐浴所，宣太玄神水頌。詞懺一員，宣沐浴科。道眾誦沐浴呪。並見科教門知磬舉大慈接引天尊，引旛至化衣所。次舉神功變化天尊。道眾一員，白化衣文。知磬舉神通自在天尊。次宣化衣呪，道眾誦中篇。知磬舉天尊說經教頌，引至三寶前。知磬舉三清三寶天尊，表白念朝三寶文，知磬舉朝三寶頌。次舉大慈接引天尊，引旛至正度幕。次引旛至附度幕。次引至普度幕。次道眾引班，分至各魂幕，呪獻法食。次引孤魂旛，至茭郭判斛接濟。高功每夜行五廚經呎，九食符法。
　　施法食祭鍊孤魂資次
　　道眾雲集判筵。知磬舉廣度沉淪天尊眾和。高功陞座祝香，啟聖，入意，入科。知磬舉日月普明天尊。高功云：仰啟北極紫微大帝，云降水。次發建水池符，太陰含化呪，請降真水符，陰炁鍊化呪，月魄符，月中方盈呪，十二河源符，黃精啟輝呪。知磬舉日月普明天尊。高功云：仰啟南極長生大帝君，云降火。次發建火沼符，南方之君呪，降真火符，陽炁濯魂呪，擲火萬里符，日中接生呪，日魂符，赤爐丹景呪。知磬舉度人无量天尊。高功入判斛科，行二十四敷化符，解冤符。道眾依敷化科。和天尊號。高功再入科。道眾遶斛，誦呪變食。高功再用存變。高功又入科。道眾諷經，法語警策。九真戒文，給付符籙，宣功德牒，高功祝符。知磬舉九光鍊度天尊，焚符召功曹，入主水將符，入水鍊符，霐持無鏡呪，北方之君呪，蕩形符，黃炁陰華呪，水鍊血尸符，元始符命拔度爽靈呪，已枯復榮呪。知磬舉火鍊丹界天尊，召主火將符，高功白文。知磬舉玉眸鍊質天尊，火鍊符，南閻洞浮呪，南方之君呪，鍊質符，太上鍊形呪，火鍊血尸符，玉眸鍊質呪，炁化成人呪，金液鍊形呪，陽晶符行丹四符法，陽藏陰生呪，合炁迴骸起死符，心誦靈書，梵炁符，大行梵炁至无量度人，返質符，甲乙丙丁呪，五神混合符，七炁成真呪，仙化成人符，死魂受鍊呪。高功召護送將，表白宣帖。次知磬舉金闕化身天尊，高功入科。次下座，送魂，焚燎。知磬舉向來。表白回向。念善。
　　正齋節次
　　第一日早朝行道
　　道眾雲集師堂。掌禮請齋官上香，三拜。知磬舉香林說法天尊，高功上香陞座，祝香演道。次叙謝下座。知磬舉玉清蕩穢天尊。和一聲都講舉蕩穢呪。眾和知磬舉金真演教天尊。和三聲。知磬舉華夏。清道執水盂，前行灑浄。侍爐引班，至正度亡幕前。法師一員，致法語請靈朝謁。直壇道士執旛隨班。次詣主教幕前，掌禮引齋官上列幕香，三拜。高功上香啟奏。知磬舉唱道，次華夏。侍爐引斑，旋遶燒香，至帝前捲簾。知磬舉玉京煥景天尊和一聲。次表白宣捲簾文，高功跪符作用，知磬舉捲簾法事。次舉總朝上帝天尊。次舉信禮玉清號，高功上玉清爐香。次舉信禮上清號，上上清爐香。次舉信禮太清號，上太清爐香。知磬次接，舉華夏，燒香。侍爐知磬引高功前行。次都講至都門入地戶。高功入戶呪。次第至壇上序立，高功上東方香，下東方謁簡。餘方並同。知磬舉信禮高上九黑天。和東方太上靈寶天尊。南方，三炁天。西方，七炁天。北方，五炁天。東北方，梵炁天。東南，梵炁天。西南，梵炁天。西北，梵炁天。上方，一十二炁天。下方，九壘重陰。知磬舉啟堂頌，高功至洞案上香，默呪。高功存用，復位跪爐。請齋官上香，三拜。都講舉各禮師，高功宣衛靈呪。都講舉，鳴法鼓。次高功發爐。都講舉，重鳴法鼓。高功出官。或止於第一朝出官，終於第九朝出官。都講舉，各稱法位。高功具位，啟聖入科。道眾二人，詣帝前點酌，詞懺三人宣詞。掌禮請齋官上香，三拜跪。高功再入科至，初捻上香。侍香先出班，上東南西北四方香。都講次出班，上玉清御爐香。高功至洞案上香。次焚初捻香符，存用。知磬舉初捻香頌眾和，掌禮請齋官上香。高功舉魔王章人道渺渺眾和，高功再入科，至二捻上香。侍香上東北、東南、西南、西北四方香。都講上上清御爐香。高功上洞案香。焚二捻香符。知磬舉二捻香頌眾和，掌禮請齋官再上香。高功舉落落高張，高功再入科，至三捻上香。次侍香上上方，下方香。都講上太清御爐香。高功上洞案香。焚三捻香符，存用。知磬舉三捻香頌，掌禮請齋官三上香。高功舉三界之上。高功入科至和，與道合真。知磬舉東方靈寶天尊眾和。次掌禮請齋官詣東方天尊前上香，一拜跪。侍爐知磬引高功至東方上香，拜跪。次知磬舉東方都唱，詞懺跪念東方懺悔，和諸靈官，與道合真。先四方，從東始次四維東北始，上方，下方並如式，知磬舉三清三寶天尊。和高功左行，至鬼戶面西立，都講右行，至天門面東立。舉各思九色圓象，光映十方，嚥液命魔，密呪。次高功誦密呪。都講舉，按步虛旋遶。或止於每日午朝命魔，亦可。知磬舉陽歌九章和。舉華夏歸班。或散花如一日三朝旋遶。第一匝，舉稽首禮太上吟詠，至末句同唱善聲。第二匝舉旋行躡雲罡，連過嵯峨，玄都山通作一首。第三匝舉俯仰，存太上。餘六首分在午晚二朝，則一日足十首矣。次都講舉唱經題，知磬舉一啟頌。都講舉志心稽首禮太上無極大道，知磬舉二啟頌。次舉志心稽首禮三十六部尊經，知磬舉三啟頌。次舉志心稽首禮玄中大法師，知磬舉玉符赦罪天尊。次高功跪奏，請告天官玉簡，地官玉簡，水官玉簡，詞懺宣簡。高功宣各簡祝呪，召將，詞懺讀關。知磬舉遣符呪，功德金色光。知磬舉太一救苦天尊。和一聲高功跪奏，請拜太乙天尊表。表白宣表。知磬舉焚表頌。詞懺讀關。次都講舉再稱法位。高功入科代謝。知磬知鍾，交振金玉。都講舉十二願。次舉存神燒香，高功復爐，舉出堂頌。次侍爐引班，旋達出壇。高功收謁簡下壇。入壇則高功在前，出壇則侍爐在前，依序至主教幕。高功上香跪謝，掌禮請齋官上香，三拜。知磬舉向來，表白回向。都講舉監齋彈糾，監齋詣師幕上香奏。直壇引旛歸列幕，道眾諷經回向。侍爐引班詣師堂，高功齋官上香。次知磬舉皈依至道頌。次舉朝奏事畢。眾官復位。
　　第一日午朝節次
　　朝儀並如早朝式。高功宣科，至初捻上香。侍香上香，從南方，西方，北方，東方。二捻香，從東南，西南，西北，東北。三捻香，從上方，下方。高功宣科，至與道合真。知磬舉東華上相天尊。
　　次舉東嶽都唱。詞懺跪念東嶽懺悔，舉南官治鍊天尊。次舉南嶽都唱，詞懺跪宣南嶽懺悔。知磬舉西靈保德天尊，次舉西嶽都唱，詞懺跪念西嶽懺悔。次舉北元總校天尊，次舉北嶽都唱，詞懺跪宣北嶽懺悔。知磬舉中黃帝一天尊，次舉中嶽都唱，詞懺跪宣中嶽懺悔。知磬舉五靈安鎮天尊，歸位，都講舉制魔法事。次舉三清三寶天尊，次舉玉京步虛十首。
　　如三日九朝，於知磬舉三清三寶天尊之時，次第出班，匝繞停勻，立定。次都講舉，按步虛旋繞。次知磬舉稽首禮太上至末句，和唱善聲，各一拜。次舉旋行躡雲罡，壇眾方起丁罡步，徐行。每首至末句，同唱善聲，一拜。
　　如一日三朝，午朝則舉控轡適十方，大道師玄寂，騫林圓景園三首。每歸班用華夏，至立定方住。餘如式。至三啟三禮後，高功告九幽白簡符命，九幽玉簡符命。高功拜九幽挾罪天尊表。並如早朝式。
　　第一日晚朝節次
　　高功宣科，至初捻香。侍香上香，從北方，東方，南方，西方。二捻香，從西北，東北，東南，西南。三捻香，從上方，下方。次五星懺。知磬舉真光洞照天尊。次舉日宮都唱，詞懺宣日宮懺悔。
　　次舉慧光朗照天尊，知磬舉月宮都唱，詞懺宣月宮懺悔。次舉流光輝照天尊，次舉星宮都唱，詞懺宣星懺悔。次知磬舉洞淵三昧天尊，知磬舉水府都唱，詞懺宣水府懺悔。次舉至真經寶天尊，次舉經寶都唱，詞懺宣經寶懺悔。知磬舉玉京无上天尊，歸位。都講舉消魔法事，知磬舉三清三寶天尊。次舉陰歌九章。如三日九朝，則於每日早朝舉九陽歌章，晚朝舉九陰歌章，每日午朝舉十大步虛。其早晚起末之節，並同十大步虛。如止一日三朝，則晚舉天真帝一宮，嚴我九龍駕，至真無所待，早午晚足十首矣。高功告行神霄金簡，神霄玉簡，拜廣度沉淪天尊表，餘並如式。
　　第二日早朝節次
　　侍香燒香，詞懺懺方，並與第一日早朝同。高功告行上元三天君玉簡符命，請拜朱陵度命天尊表。
　　第二日午朝節次
　　並同第一日午朝。高功告行中元九天寶誥金書丹篆，請拜法橋大度天尊表。
　　第二日晚朝節次
　　並同第一日晚朝。高功告行下元登真人命出離生死真符，請拜轉輪聖王天尊表。
　　第三日早朝節次
　　皆並同前。高功告行太陽鍊形寶誥，請拜火鍊丹界天尊表。
　　第三日午朝節次
　　皆並同前。高功告行玉篆雷文，長生簡文，請拜金闕化身天尊表，水火鍊度表。
　　第三日晚朝節次
　　皆並同前。於三啟三禮後，高功告行太陰鍊形寶誥，削死上生真符。
　　右九朝節次，除懺符表章外、其餘並同。初朝至三日，每日晚朝後，侍經攝禮燈儀。於第三日早朝後，都講道眾至供天所，進供三寶九天，諸天聖齋進供法事如儀。至第八朝後，高功道眾如儀，啟發謝恩醮文字。次上晚朝，或三日每早朝後，進御膳。有科文別載。
　　散壇朝資次
　　雲集師堂，高功上香。掌禮請齋官上香，三拜。知磬舉玉清蕩穢天尊，都講舉蕩穢呪。知磬舉金真演教天尊。眾和三聲次侍爐引班出壇所，旋繞燒香，詣主教幕前。高功啟奏，知磬舉唱道。侍爐宋華夏，引班燒香登壇，知磬舉啟堂頌，都講舉各禮師，高功宣衛靈呪。都講舉鳴法鼓，高功發爐。次唱重鳴法鼓。
　　次出官，舉各稱法位。高功入科啟聖至以聞。知磬舉信禮十方天尊號。知磬次舉禮足，各虔誠懺悔。都講攝十方坐懺，知磬舉三啟三禮。知磬舉青靈始老天，高功詣東方，掌禮引齋官詣東方二拜，執爐就跪。知磬舉東方真文，請師禮謝，高功祝謝真文。次至南西北中。同東方高功次於總爐中，宣祝真文呪，焚真文。道眾舉和金龍，起鎮四聲，各歸班序。都講舉再稱法位，高功再入科，詞懺宣解壇詞。表白讀關，知磬舉焚詞頌，高功遣伏如法，道眾伺高功伏起，和青詞以聞。知磬舉旋步云罡上。高功入科至以聞。掌禮請齋官上香，三拜。知磬舉還功報德天尊。四聲高功致詞，請拜言功表文，表白宣表。高功熏表，次伏表。表白宣關，焚表。知磬舉焚表頌，道眾和表書以聞。知磬舉三清三寶天尊，高功致詞請告三簡，表白宣山簡。高功祝簡呪，宣水簡，祝簡呪，宣土簡，祝簡呪。次禮謝三寶，高功宣：時流迅速，日影濳移，道契先天，恩覃大地，皇圖地久，聖壽天長。和稽首拜辭十方道寶。瓊鍾息響，寶篆消煙，師返太清，光開長夜，三途罷對，六道停輪。和稽首拜辭十方經寶。當願眾生，諸惡莫作，眾善奉行，不墮劫緣，常居盛世，有情含識，用證無為。和稽首拜辭十方師寶。知磬舉回軿頌，高功下八門牓。知磬舉下壇頌。知磬舉十二願。次都講舉存神燒香，高功復爐。知磬舉出堂頌，舉滅燈頌，直壇滅燈。侍爐引班下壇，至六幕序立。高功齋官上香。知聲舉按人各恭信。高功致詞奏謝。表白宣謝玄表。六幕同高功再致詞普謝。都講舉監齋普罰，監齋跪奏普罰。都講舉眾官各長跪，還戒如法。高功致訶還戒，知磬舉還戒頌，都講舉眾官納職，表白收職簡。知磬舉修齋送六幕頌，次舉雲輿頌，送師頌。知磬舉傾光回駕天尊，演至真師堂。齋官上香設拜。知磬舉四結願。眾官叙謝。
　　傳符說戒資次
　　道眾雲集正度所。法衣一員，致語請靈旛。表白吟偈，直壇執旛，知磬舉大慈接引天尊，迎出並請附度等旛。設總位於西陲，安魂旛，列高功座於東陲。高功法語指座。次陞座祝香，演道鳴尺入科，知磬舉道經師寶天尊。眾和高功起立，執爐請三寶五師證明傳戒。高功再入科。知磬舉按人各恭信，知磬舉稽首皈依道經師頌。高功再入科，知磬舉智慧頌，知磬舉慈悲說戒天尊。高功鳴法尺，演說九真妙戒，舉奉戒頌。次宣給諸品符籙，表白宣戒牒，功德牒。高功總祝符呪。高功法語下座。
　　斬尸度戶鍊度資次
　　知磬舉飛度五戶天尊，齋官執正附度橋。高功作用仗劍噀水，表白宣三尸符檄。高功運神三尸，表白祝三尸符祝。表白宣度戶科偈，引旛度五苦門，逐門科偈，度至鍊度壇前。次將銀錢，布斗形於地上。以天神納庫小磨，共四十九首，每堆計七首。高功自魒至魁，以玉章作用。道眾誦回靈呪，七炁成真。高功次告解冤符，道眾俱詣鍊度壇，知磬舉法事。法衣一員，攝鍊度三獻。高功請拜九天鍊度表，表白宣鍊度表。知磬舉焚表頌，表白宣鍊度疏，焚燎。知磬舉九光鍊度天尊，清道執盂灑浄，眾誦蕩穢呪繞壇。高功升座，祝香啟聖入科，請拜水火表，詞懺宣表。高功伏表，表白讀關，知磬舉焚表頌。次舉日月普明天尊。高功執水盂，步罡合炁，入水池投符。知磬舉志心皈依信禮，和月宮太陰皇君。次舉仰望顧八表呪，次舉玃无自育，召主水大將軍，投主水將軍牒。知磬舉日月普明天尊，高功執爐，步罡合炁，於火沼投符。知磬舉志心皈依信禮，和日宮太腸帝君。次舉東望扶桑宮呪，舉南閻洞浮，召主火大將軍，投主火將軍牒。知磬舉九光鍊度天尊，次舉敷座讚。臣仰啟，九光青金西漢夫人，太真金母元君，願降真炁，流注華池。知磬舉妙果素月天尊。授降水符，宣黃晶啟輝呪，降水諸符呪，次第宣行。臣仰啟，元腸慈父扶桑大帝，木公尊神道君，願降真炁，流煥神庭。次知磬舉慈光朱日天尊，投降火符，宣赤爐丹景呪，降火諸符呪，次第宣行。知磬舉度人無量天尊。高功入科。伏聞无量度人長生大聖。次召十方飛天神王，監度保舉，宣四保舉，發四鎮合同，讀關，召日直功曹，召諸將引魂至水鍊。知磬舉自在神通天尊，直擅移旛就水池邊。高功入科，知磬舉黃華蕩形天尊，召主水將軍，行水鍊，次投水鍊諸符，行九水返生符九。次合同。知磬舉東井黃華沼偈。次宣諸呪。次直壇移旛立火沼邊。高功入科，知磬舉玉眸鍊質天尊，召主火將軍，行火鍊，投火鍊諸符，行九火返生符九。次合伺。知磬舉南上朱陵府偈。和次宣諸呪。知磬舉聚真復神天尊。高功再入科，高功起立，執旛，行交鍊之法，宣天一生水呪，三作。次將旛焚於火中。凡形焚爐，真炁重生，却以變仙旛換上，樹於聚炁爐邊，再造更生。高功入科，焚十八大洞符，每符調法合炁。知磬舉回形轉化天尊。高功又入科。次舉金闕化身天尊。再舉三清三寶天尊。九章符，三九，每三符眾誦一天章。知磬舉九炁生神天尊，五神混合符，呪。次玉嬰神變符，睨。仙化成人符，呪。次宣被黃授道諧，誦飛升大呪。高功行昇度法，智慧頌，送魂，下座，辭三寶，送聖，請五方童子，登車，度橋偈，誦魔王三章，焚燎，念善。
　　謝恩醮資次
　　道眾雲集師堂。知磬舉玉清蕩穢天尊。次都講舉蕩穢呪。知磬舉按人各恭信。
　　次舉修齋送真師舉華夏，引班旋繞行香，舉燒香頌，都講舉各禮師，高功宣衛靈呪。舉鳴法鼓，發爐，舉重鳴法鼓，出官。都講舉各稱法位，高功啟聖入科至奉請。道眾二員，分左右班，自下而上，交請廊斑。高功祝云：十方上聖，三界群真，各整仙班，祇迎帝駕。宣黃道呪。次拜跪奏，請神霄四師四帝。知磬舉太清樂引，請太清。知磬舉上清樂引，請上清。知磬舉玉清樂引，請玉清。舉雲輿頌，高功祝云三清降駕，四帝臨軒，伏請三界眾真，列斑朝禮，朝禮既周，各敷醮席，專誠上香，謹伸初獻。知磬舉散花，道眾旋繞，至洞案簇爐。高功齋官上香，直壇進茶酌酒，知磬舉長吟法事簇爐。都講舉再稱法位，高功入科，詞懺宣詞，高功遣官。次宣熏詞呪，後步罡伏詞。知磬舉焚詞頌，高功入科，亞獻。次舉亞獻法事，高功入科。三獻，表白宣進奏文疏，知磬舉三獻法事，高功重誠上啟，入科送聖。次知磬舉回轎頌，舉黃道呪。都講舉存神燒香，高功復爐。知磬舉寶華圓滿天尊，引班至焚燎所。知磬舉聖德頌，次向來。表白回向念善。眾官叙謝。
　　放生資次
　　道眾雲集壇前，知磬舉步虛詞，表白啟聖入科。次舉長生保命天尊，表白宣放生呪。次白文，舉逍遙快樂天尊。次表白宣呪。次白文，舉福生無量天尊，表白宣呪。次白文，法衣一員，致放生法語，放生。道眾誦經，知磬舉向來。表白回向，四結願，眾官叙散。
　　靈寶玉鑑卷之三竟
　　靈寶玉鑑卷之四
　　靈旛寶蓋門
　　夫盟天告地，招真召靈，耀景命魔，九光十絕，皆所以按儀立像，具體肖形，傑立虛空，耀靈法界，開通冥漠，化度天人者也。以至裁雲颺錦，展綺明霞，策景乘虛，凝神合炁。故得諸天遙唱，萬聖臨軒，長夜開光，九幽罷對，功赤宏矣。故我靈寶大法旛節幢蓋，具有成儀。尤當運祖炁而合神光，盡精微而致廣大，隨機變現，應念感通，作生死之津共，具顯幽之標準。及其結空成梵，雲篆太虛，化形十方，超神八極，普資有識，廣度沉淪，實道法之指歸，齋修之儀矩也。洋洋在上，其可忽諸。
　　存用
　　凡立旛蓋，當凝神，存此方如大海水府，銀波湛天，了無翳礙，化所立之旛，為絳節霓旌，芝幢寶蓋。日月星光，煥明其上，祥風鼓舞，影泛金蓮，梵炁彌羅，勢崇臺閣。次存自已元官一炁，混接內外，玄同天寶，乘百寶光，引照十方、普濟諸有。天真大聖，三十二天，上聖高尊，俱來慶會。此乃崇德建功，招真召靈之實效也。
　　四境旛
　　右旛四首，黃絹為之，各長四十九尺。於預告時立於郡城四門，或離城一里、十里為則。朱書玉皇寶號于旛肚中。篆文見頒告符簡門
　　告盟旛
　　右旛以黃絹四十九尺，造旛一首。頂書臣謹謹上奏。旛身書太上无極大道至真无上三十六部尊經，真文寶符，太上三尊，十方眾聖，玄中大法師，三界官屬，一切威靈，伏望恩光，鑒臨齋事。旛兩手足，分書法師職銜臣姓某，今據鄉貫入意臣領詞難抑，謹集道士一壇，依下元黃籙簡文真仙品格，建立靈旛，擇日修崇无上黃籙大齋幾晝夜。某時行道，謹依次第，宣演沖科，拜奏章書，頒行符命，遷拔罪爽，開赦幽況，然燈續明，請光破暗，普施斛食，攝召亡魂，沐浴更衣，朝真聽法，傳符授戒，鍊度起生，滿散拜表言功，投龍進簡，祇設清醮一座，上謝洪恩，所集善功，總資升度，仰祈睿澤，普濟存亡，謹露齋誠，遍申奏告。
　　建壇旛
　　右用緋絹四十九尺，制造於建壇之日，標於壇前。故得告盟三界，開度九幽，標紀善功，注名黃籙。至夜於旛竿上，懸綵毬燈一椀，使光徹十方，幽冥開秦。依科修舉，庶合古儀。
　　九天寶蓋
　　右以九色綵旛九首，各長九尺，肚中篆九炁符各一道，背面書九天帝號，手足句書各天生神章，八角垂八首，中央懸一首，寶蓋中層，間垂九色綵帶九條，以像九炁。登齋之始，立於壇左。
　　旛中九炁符
　　此符九巵燈牌，并鍊度九天旛通用。
　　右九符，掐九天訣，合九天炁，用九天生神章祝之。九天寶蓋者，三天開化，九炁生神，萬聖瞻依，百神敬仰。故可慎終追遠，崇德建功。關啟之初，依科懸立，精誠不怠，感應自然。大齋中不可缺此。
　　旛肚九龍符
　　青玄寶蓋式
　　一名寶幢
　　右旛用碧綵製之。大旛一首，用白粉篆九龍符于旛肚中，符下篆太乙號，手足或書齋意主，寫符誥。上以寶蓋十角，每垂角卦小旛一首，各長四尺，並用碧綵為之。中間大旛，長二丈四尺。
　　有一法。作綵幢模樣製之，亦通此義。
　　小旛十首寫十方救苦天尊號
　　東方玉寶皇上天尊。
　　南方玄真福福天尊。
　　西方太妙至極天尊。
　　北方玄上玉晨天尊。
　　東北方度仙上聖天尊。
　　東南方好生度命天尊。
　　西南方太靈虛皇天尊。
　　西北方无量大華天尊。
　　上方玉虛明皇天尊。
　　下方真皇洞神天尊。
　　右青玄寶幢，於正奏時高懸空際。故太上慈悲，闡教化形十方，罷對停因，尋聲救苦，遷拔亡爽，招真召靈，无間邇遐，同沾妙果。
　　回耀旛式
　　右旛用絳綵四十九尺製之，以朱砂雄黃合色書篆，於．開啟時立於壇前。故能回景二曜於重昏，度神魂於霄極。聞見之者，俱沐善恩。
　　旛肚中書後十字
　　一本書九龍符
　　大慈寶旛式
　　用黃絹四十
　　譯文
　　太一大慈命，開度長夜魂。
　　旛左手書
　　茫茫酆都中，重重金剛山。靈寶無量光，洞照炎池煩。七祖諸幽魂，身隨香雲旛。定慧青蓮花，上生神永安。
　　旛右手書
　　功德金色光，暉輝開闇幽。華池流真香，蓮蓋降雲浮。千靈重元和，常居十二樓。急宣靈寶旨，自在天堂遊。
　　旛左腳書
　　元始符命，時刻升遷。北都寒池，部衛形魂。
　　旛右腳書
　　制魔保舉，度品南宮。死魂受鍊，仙化成人。
　　太乙救苦靈旛式
　　旛肚中篆金闕梵行玉字
　　譯文
　　東極宮中，大慈仁者，尋聲赴感，太乙救苦天尊青玄上帝。
　　旛兩手書
　　十方救苦天尊。名號見前每首書五名。
　　旛兩足書
　　大慈大悲救苦真人。大慈大悲救度真人。
　　大慈大悲大惠真人。大慈大悲妙行真人。
　　右用青繒四十九尺變之。
　　此旛乃三天自然內音，金闕梵行玉字，隨方救苦，應念垂慈，開化南宮，遷神北府，旛形指處，幽滯俱超，度品之功，莫先於此。
　　遷神寶旛式
　　右用絳綵製造，長四十九尺，以雄黃書篆。
　　兩手篆文
　　譯文
　　符命通溟漠，靈旛颺曉風。遷神超北府，飛舄上南宮。
　　旛高懸空中，使亡者削名北府，遷神南宮。
　　迴黃寶旛式即命靈旛
　　兩手篆文
　　譯文
　　太微迴黃旗，無英命靈旛。攝召長夜府，開度受生魂。
　　右以黃絹製造，長四十九尺，以朱書篆文，與遷神旛相合。凡建齊當須兩首，前後懸掛，不可有彼而無此。別法有以無英命靈旛為標目者。然玉章故有太微迴黃旗，無英命靈旛之句。殊不知無英乃神名也。命靈者，召用之義也。靈旛者，乃神靈之旛也。謂無英之神命此旛，以攝召長夜之魂也。却以命靈為旛之名，大失本旨。若以《度人經》云：天丁前驅，大帥仗旛言之，終不有大帥旛也。理宜究之。
　　地府齎簡童子啟地王府
　　二符並玉文祖炁。
　　火府齎簡童子通天玉符
　　龍童旛符
　　火府童旛背書
　　元始符命，時刻升遷。
　　地府童旛背書
　　元始符命，下達重泉。
　　寶光章字旛符
　　鐵跡臺字旛符
　　右二旛用雄黃和朱砂書之，同亡人旛等立於八門之內。如陽人以鐵跡旛召之，陰人以寶光旛召之，并掐玉皇訣。
　　招真旛召靈旛
　　以上二符並見陞壇朝奏門。
　　茭郭八門旛符
　　地獄道旛符
　　仙道旛符
　　釋道旛符
　　人道旛符
　　畜生道旛符
　　鬼道旛符
　　神道旛符
　　業道旛符
　　已上八門報應靈符，並用和釋罪魂，上生仙境。
　　右存神，掐太上升天普度訣，祖炁靈書篆之，卯午酉子中剔上出。
　　鐵跡臺光牌符見神虎門
　　寶漿旛符
　　甘露旛符二符
　　並文祖炁
　　念甘露通真呪祝之。即啟請頌，見施食門。
　　右二旛用黃絹，各長六尺造之，篆符于中，立於斛前。
　　太乙召魂旛式
　　旛背符
　　太一召魂旛面符
　　旛頂符
　　普召亡魂旛式
　　右旛頂上，書人形召魂符。符見神虎門旛後書前背符，兩手書三魂七魄名，二足書生死年甲。又一法，以白繒七尺二寸作夾旛，長三尺六寸，以新竹長五尺五寸，繫旛於竿梢。一面
　　上書玄冥太乙召魂符，下書亡人名字生死年甲。三魂七魄名，分書兩手。一面書玄冥七真內諱，用神虎印印之。令親人執之，召魂立至也。
　　五方五炁衛靈旛式
　　中央衛靈旛符
　　黃地青書
　　北方衛靈旛符
　　黑地白書
　　西方衛靈旛符
　　白地黑書
　　南方衛靈旛符
　　紅地黃書
　　東方衛靈旛符
　　青地朱書
　　此五旛符，即五靈五炁之文，於建壇之時，隨方懸於壇上。故能感召諸天，降伏魔試。
　　壇場內外二十四旛篆文
　　每首旛六符。
　　譯文每旛六字符
　　引魂明光之旛，威靈拔度之旛，垂光慈蔭之旛，梵炁彌羅之旛，明霞通智之嬸，法燈朗照之旛，靈曜八景之旛，玄明定真之旛，慧日流光之嬸，金映洞神之旛，惠覃幽顯之旛，流輝素景之旛，五劫開化之旛，通光普照之旛，混化辯生之旛，靈光皓映之旛，垂芒流照之旛，神光廣被之旛，度名玉簡之旛，思神玄感之旛，龍威梵度之旛，霞光朗映之旛，育魄洞照之旛，玉皇赦罪之旛。
　　五方壇旛如前旛式
　　五方玉字篆文
　　譯文
　　東方九炁天君，九陽梵華之炁。
　　譯文
　　南方三炁天君，三陽梵靈之炁。
　　譯文
　　西方七炁天君，七陽梵英之炁。
　　譯文
　　北方五炁天君，五陽梵寶之炁。
　　譯文
　　中央一炁天君，一陽梵混之炁。
　　右五方玉字篆文，各方一十二字，於旛身上作一行書，下書符。用各方炁訣。綵用各，方顏色繒帛製造，各長七尺，點筆取顏色相稱者，不拘五位。
　　靈寶玉鑑卷之四竟
　　靈寶玉鑑卷之五
　　靈旛寶蓋門
　　命魔靈旛
　　告文
　　元始玉勑，真符命魔。奔火前道，通開合虛，三皇欽從，威制群魔。
　　告命篆文
　　右用綵製旛，長七尺，立於壇中。遇命魔之時，令一童子執旛，引導法師旋繞行道。或有寶幢相對，以全旛幢導引之義也。
　　鍊度水池旛
　　背書
　　譯文
　　天河東井君。
　　右皂絹為旛，長七尺，粉書符，立于水盆側。
　　鍊度火沼旛
　　背書
　　譯文
　　朱陵火府君。
　　右用緋絹為之，立於火沼之側。
　　披黃受道旛
　　旛背書後符
　　前符下書受度某人成真。右旛用黃絹製造，長七尺。凡於鍊度之時，於文鍊既濟之後，焚去魂旛，易以此旛，即披黃受道也。
　　火鍊變仙旛符
　　右旛如前式，用紅絹七尺造之。書前符于肚中，下半截寫鍊度某人，魂神成仙。兩手分書，死魂受鍊，仙化成人，生身受度，劫劫長存。
　　開導旛符
　　譯文
　　六甲使者，持旛開導。
　　空洞通幽呪符旛每首分書二句
　　譯文
　　靈音振空洞，九玄離幽裔。感爽無凝滯，去留如解帶。
　　右旛用黃絹七尺製之。
　　斛前救苦旛四首如前式
　　金書度魂呪每首旛書一句
　　譯文
　　妙戒怡五靈，金書警萬神。察命定錄籍，靈符度苦魂。
　　右旛黃絹製四首，各長三尺。
　　度橋陽暉旛如前式
　　陽暉符呪
　　譯文
　　明哉太陽暉，神光洞三清。炁散玄漠內，靈煙生紫庭。控御乘風霞，飄飄凌無形。
　　返根呪符
　　譯文
　　明梵飛玄景，開度長夜魂。遊爽赴期歸，炁炁返故根。
　　右旛用黃絹，長二丈四尺，旛身書陽暉呪，兩手分書故根呪，背書飛升太空天尊號，立於升仙橋前。
　　九鍊天尊旛符旛如前式，鍊度壇中用
　　朱陵度命天尊符
　　九幽拔罪天尊符
　　十方救苦天尊符
　　火鍊丹界天尊符
　　法橋大度天尊符
　　轉輪聖王天尊符
　　寶華圓滿天尊符玉文祖炁
　　逍遙快樂天尊符
　　金闕化身天尊符
　　呪曰
　　九炁鍊神，三景合成。生神火鍊，返復歸真。急急奉玉清勑。
　　右九旛用黃絹製之，篆符于中，一面書天尊號，於鍊度壇上列之。
　　五方五靈童子旛
　　北方符
　　北方五靈童子
　　西方符
　　西方皓靈童子
　　中央符
　　中央黃靈童子
　　南方符
　　南方丹靈童子
　　東方旛身符
　　東方青靈童子
　　右旛用黃絹製，五首，書各方符於肚中，符下書各方童子。
　　燈旛一宗
　　諸獄燈符，並見關明幽暗門，旛如前式。
　　開通五路燈旛符
　　北方符子文黑炁
　　西方符酉文白炁
　　中央符中文祖炁
　　南方符午文紅炁
　　東方符卯文青炁
　　右符篆於旛上下，截書天尊號。
　　大慈接引天尊。　開通道路天尊。
　　靈光普化天尊。　神威廣攝天尊。
　　隨方救苦天尊。
　　九天燈旛
　　一陽混溟王車瑝之炁符子文北炁
　　右誦鬱單无量天生神章祝之。
　　呪曰
　　一陽生形，幽壑開明。四象合體，分配五行。急急如律令。
　　二陽泛華紫微之炁符
　　丑文艮炁
　　右誦上上禪善无量壽天生神章祝之。
　　呪曰
　　二陽毓質，會合五神。靈帝合輝，玉女侍形。
　　三陽天婁鳳車之炁符
　　寅文震炁
　　右誦梵監須延天生神章祝之。
　　呪曰
　　三陽受倫，受福東華。金門離合，披闡四和。紫戶胎光，三秀鬱羅。
　　四陽中女辟邪之炁符
　　卯文巽炁
　　右誦寂然兜術天生神章祝之
　　呪曰
　　四陽蒼臺，赤帝丹靈。I 葆仙虹影，勑拔命神。
　　五陽太至微延之炁符
　　辰文南炁
　　右誦波羅尼密不驕樂天生神章祝之。
　　呪曰
　　五陽玉華，太皇重寧。公子執符，太乙命靈。金童鼓吹，鳳嘯龍吟。
　　六陽化真白灝之炁符
　　巳文坤炁
　　右誦洞玄化應聲天生神章祝之。
　　呪曰
　　六陽鍊真，造化玄元。白炁灌溉，死戶生根。
　　七陽絳實紫光之炁符
　　午文北炁
　　右誦靈化梵輔天生神章祝之。
　　呪曰
　　七陽運布，平會百川。身度始青，返胎朱庭。急急如律令。
　　八陽天真命仙之炁符
　　未文北炁
　　右誦高虛清明天生神章祝之。
　　呪曰
　　八陽爍火歷，形合精延。內外瑩潔，外身身存。
　　九陽太皇寂玄之炁符
　　五指甲太陽炁
　　右誦无想无結无結无愛天生神章祝之。
　　呪曰
　　九陽九炁，雲騰露凝。結秀黃華，冠帶流金。帝霄玄玄，離合上清。急急如九天上帝律令。
　　右旛如式造九首，旛身書各天符，符下書九天寶號。
　　九巵燈旛天尊聖號
　　三光鍊度天尊。　　太光廣照天尊。
　　重光返照天尊。　　寶光虛靖天尊。
　　流光梵現天尊。　　三光朗元天尊。
　　道光智神天尊。　　金光玉華天尊。
　　慈光普施天尊。
　　九獄旛符
　　東方華林净境之符
　　用卯文東炁
　　呪曰
　　九炁青華，光耀風雷。玉寶慈尊，戟毀戈摧。扶晨通照，魂升太微。神識受度，享福無期。
　　南方丹天真老之符
　　用午文南炁
　　呪曰
　　三炁丹華，光徹火翳。萬福慈尊，蠲消火池。化成青圃，甘凉瑩肌。苦魂承恩，逍遙無為。
　　西方金光法寶之符
　　用酉文西炁
　　呪曰
　　七炁素華，照耀金剛。太妙慈尊，摧鋒毀芒。刀化騫林，劍變扶桑。魂魄受鍊，與日同光。
　　北方定真救苦之符
　　用子文北炁
　　呎曰
　　五炁蒼華，光徹溟泠。王晨慈尊，冰消雪城。溫生寒廓，毒汁清澄。魂獲妙果，飛升玉京。
　　東北方長樂妙音之符
　　呪曰
　　梵炁晨華，徹照鑊湯。度仙慈尊，威感無方。沸湧停息，化為寶漿。亡爽生神，俓升天堂。
　　東南方碧霞真寂之符
　　呪曰
　　生炁之華，下照幽關。好生慈尊，普濟無門。沛灑法雨，銅柱停酸。苦魂解脫，升度南丹。
　　西南方耀真瓊光之符
　　呪曰
　　黃華月耀，透降坤維。虛皇慈尊，保度浮黎。靈晶洞徹，屠割停威。罪魂登甦，劫仞携持。
　　西北方妙道濟苦之符
　　呪曰
　　天光景色，祥華敷光。無量慈尊，除釋鋒芒。火車摧毀，塗炭消亡。亡魂快樂，上生福堂。
　　中央無欲妙行之符
　　呪曰
　　名光金真，流精降輝。真皇慈尊，廣度無遺。普掠幽牢，悉變成灰。魂升仙都，受福巍巍。
　　總勑呪
　　三晨慧光，鍊魄度魂。幽冥夜壑，成睹光輝。鐵城摧毀，獄卒停刑。陽精赫赫，陰翳煥明。陰陽交會，空洞混元。三清玉勑，曲赦苦因。一如告命，曲水重泉。急急如律令。
　　右符下各按方位書。
　　十方救苦天尊號
　　玉寶皇上天尊。　　玄真萬福天尊。
　　太妙至極天尊。　　玄上玉晨天尊。
　　度仙上聖天尊。　　好生度命天尊。
　　太靈虛皇天尊。　　無量太華天尊。
　　玉虛明皇天尊。　　真皇洞神天尊。
　　靈寶玉鑑卷之五竟
　　靈寶玉鑑卷之六
　　靈旖寶蓋門旛見前
　　血湖燈旛符九道
　　救拔血資地獄之符 救拔血汙地獄之符 救拔血溋地獄之符
　　九符並卯文。東炁。
　　救拔無間地獄之符 救拔硤石地獄之符 救拔血冷地獄之符
　　救拔血湖地獄之符 救拔小鐵圍山地獄之符 救拔大鐵圍山地獄之符
　　　 　
　　　 　
　　　 　
　　勑符呪
　　梵炁彌羅，散透幽牢。燈光所臨，上聖祥華。血湖摧毀，地獄停休。苦魂受慶，脫離冥途。急急如律令。
　　右旛如常式製之，符下書天尊號。
　　流光救苦天尊。　　景光普照天尊。
　　慈光洞映天尊。　　太光常寂天尊。
　　容光廣被天尊。　　晨光啟道天尊。
　　含光明湛天尊。　　慧光通遠天尊。
　　瑞光玄應天尊。
　　某血湖燈，或以五獄者，即用流光符五道，用破獄符於各獄焚之。
　　回曜燈旛符八符並五訣，祖炁
　　落滅色累之符 落滅貪欲累之符 落滅愛欲之符 落滅色欲之符
　　落滅身累之符 落滅華競之符 落滅貪累之符 落滅愛累之符
　　總勑符呪
　　玉清寶符，元始洞章。隱玄幽象，妙達群陽。變陰作畫，廓翳停殃。滅除五累，飛度南昌。
　　右符下書天尊號
　　八難燈旛聖號
　　上尸道，　　威光寶除天尊
　　中尸道，　　虛皇普濟天尊
　　下尸道，　　普度無邊天尊
　　色累道，　　慈光弘濟天尊
　　愛累道，　　法輪開化天尊
　　貪累道，　　神光廣被天尊
　　華競道，　　慈恩萬善天尊
　　身累道，　　玄明梵行天尊
　　天輪旛如前式
　　旛肚內篆文
　　譯文
　　元始洞玄，靈寶本章，開演至教，十迴度人。
　　又黃絹七尺製之。前十六符作一行，篆于旛肚上。初登壇時，詣天燈壇，宣呪懸之。天輪燈旛，用作一圓蓋，周圍懸三十二旛，中懸天輪旛一首。
　　三十二天旛符
　　玄胎平育天符
　　清明何童天符
　　太明玉完天符
　　太皇黃曾天符
　　太極濛翳天符 虛無越衡天符 上明七曜摩夷天符 元明文舉天符
　　竺落皇笳天符 曜明宗飄天符 玄明恭華天符 赤明和陽天符
　　太煥極謠天符 玄明恭慶天符 觀明端靜天符 虛明堂曜天符
　　始皇孝芒天符 顯定極風天符 太安皇崖天符 元載孔昇天符
　　无極曇誓天符 上揲阮樂天符 無思江由天符 太皇翁重浮容天符
　　太素秀樂禁上天符 太文翰寵妙成天符 淵通元洞天符 皓庭霄度天符
　　太極平育賈奕天符 龍變梵度天符 太釋玉隆騰勝天符 太虛无上常容天符
　　右符，先誦靈寶本章，取祖炁入筆，書符畢，再誦靈書中篇祝之。
　　並玉訣祖炁符下，各書三十二天聖號，懸於燈壇之上。
　　地與旛如前式
　　旛肚篆文
　　譯文
　　太上道君，勑付崑崙。神符一下，拔度死魂。
　　右用紅絹七尺制之。前十六字作一行，篆旛肚上。初登壇時誦呪，懸於獄燈壇中。
　　地輿燈旛，作一方輿，周一匝懸二十四獄旛，中懸地輿旛一首。
　　破二十四獄符旛如前式
　　剉身符 毒蛇符 鎔銅符 銅柱符 鎖身符 釘身符
　　鑊湯符 寒冰符 刀山符 鐵杖符 鐵犁符 鋸解符
　　食炭符 惡汁符 劍樹符 鐵丸符 爐炭符 鐵輪符
　　培山符 拔舌符 碎形符 鐵牀符 鐵錐符 石壓符
　　右符先念救苦天尊八十一聲，取東方青炁入筆，書符，普用玉訣，祖炁。符下書後二十四天尊聖號。
　　總祝前符呪
　　玉清大化，流布寒庭。青玄太一，分散真形。照燭酆都，牢狴幽精。三天有令，魔王敬聽。陰官鬼吏，息猛停刑。冰泉爐炭，皆得清寧。鑊湯劍戟，永免凌兢。鐵錐巨石，蕩蕩銷平。銅柱鐵牀，化作雲輕。諸獄滅考，萬類俱升。超凌三界，逍遙上清。急急如律令。
　　二十四獄燈旛天尊號
　　慈光拔度天尊。　　大明圓極天尊。
　　知炬赫奕天尊。　　圓鋻洞明天尊。
　　光接萬有天尊。　　舒光拔難天尊。
　　妙智圓明天尊。　　無量光明天尊。
　　德光常曜天尊。　　靈光炳曜天尊。
　　神光煒燦天尊。　　宣化廣明天尊。
　　赤明大有天尊。　　明真光輝天尊。
　　流光返照天尊。　　光明至人天尊。
　　三光鍊度天尊。　　金光玉華天尊。
　　慈光朱耀天尊。　　大光廣照天尊。
　　日月普明天尊。　　破暗燭幽天尊。
　　洞明法界天尊。　　金精定照天尊。
　　十方聖境燈牌，書十方聖境。見關明幽暗門。
　　十方聖境燈旛，書十方救苦天尊號。見前。
　　靈寶玉鑑卷之六竟
　　靈寶玉鑑卷之七
　　申牒頭連門
　　夫靈寶度人上經大法，凡肇修齋紀關行之初，則必以靈寶妙光元始符命，託諸毫楮間，連粘於申牒之前。先行普告三界，无極神鄉，開化九幽，垂光長夜。亦法像於人天，合契於幽冥也。苟非明自本之本，開天之天者，其孰能混融無間，洞徹幽深也哉。
　　大頭連符式
　　靈寶大法司
　　檢照今月　日，奉為齋官投詞，伏乞開度某魂，超升得此。恭依
　　大法，飛奏
　　天廷，頒降
　　元始拔度諸真符命，合行翻錄行下者。
　　右奉
　　王符普告三界十方，地府冥曹，拘魂制魄，應干去處，一依
　　元降勑命，如
　　律釋放罪魂，出離陰境，受化更生。一如
　　靈寶無量度人律令。符到奉行。
　　年　　月　　日告下
　　具法位　臣　姓　某承諾奉行。
　　小頭連符式
　　二符作二版，刊黃紙朱，即連粘申牒前。
　　元始開化符命
　　右符普告三界十方，地府冥曹，拘魂制魄。應干去處，一依
　　元降勑命，如
　　律釋放玄壇，該度亡魂，出離陰境，受化更生。一如
　　靈寶無量度人律令，
　　符到奉行。
　　年　　月　　日告下
　　具法位　臣　姓　某　承諾奉行。
　　九鳳破穢符
　　貼牒前符。用九鳳破穢訣，祖炁。
　　呪曰
　　九鳳真官，破穢鳳凰。朱衣仗劍，立于上方。九首吐火，當空飛行。炎炎匝地，萬丈火光。
　　建壇符貼牒前
　　呪曰
　　青龍在左，孟章敬聽。白虎在右，監兵通靈。朱雀導前，靈光下臨。玄武從後，執明速呈。各顯威德，衛護壇庭。上帝有勑，總召四靈。急急如律令。四靈訣炁
　　辟非符二符貼於鍾磬牒前
　　禁壇符
　　追母喪子存符
　　出紫英隱書，追攝產亡用，並玉文祖炁。
　　追母存子喪符
　　追母子俱亡符
　　追未產俱亡府
　　祝呪
　　玉清降寶籙，開度產亡魂。普照長夜府，超化上生門。解除累劫罪，削落北都名。受鍊得更生，乘符度朱陵。急急如律令。
　　血湖符貼合屬
　　右符用上帝訣，中黃炁。
　　圊樓使者符
　　取東南炁，辰文，貼在關前。
　　呪曰
　　太上炎鈴，流火之精。上帝勑下，不得久停。左驅六甲，右使六丁。手持玉勑，追攝產魂。圊樓使者，急攝急尋。火光圓化，亡魂返形。左右將軍，白虎青龍。眼光萬丈，鑠散魔精。乘符度化，上升朱陵。急急如律令。
　　符形
　　祝呪
　　左德右輔，圊樓眾神。吾行蘇魯，化濁為清。蠲除邪黨，急速著靈。急急如律令。
　　浄血湖追魂符
　　呪曰
　　諦讜諦讜，法水洗蕩。圊樓有將，攝赴壇前。急救產苦，獲證真常。急急如律令。
　　五道大神符貼牒前，用五炁訣
　　呪曰
　　三炁陽光，日月並照。玉勑告下，元始玄冥。三官北酆，明檢鬼營。巨天力士，普度泉扃。眇莽九醜，天道貴生。元覺洞虛，辭參高真。真士清爽，分配五行。七政均施，萬炁齊仙。明炁四騫，上元侍軿。三官九府，成聽玉文。神虎主札，五道奉迎。攝魂速正，風火無停。急急如律令。
　　神虎六神內篆判斛符
　　貼六道，追攝牒前。
　　天道尚真
　　地道尚德
　　人道尚靈
　　鬼道尚景
　　業道尚綸
　　神道尚定
　　六符存弁冠徘衣，玉文，東炁，隱語祝之。
　　追魂符
　　書於神虎追攝牒前，並斗訣，元皇炁。
　　攝魂符
　　引魂符
　　聚魂符
　　取魂符
　　驅魂符
　　右符是清泠大將，精光太史，統制百節大神，用攝召一切沉陷鬼魂，應如影響，作一紙書。
　　召魂附旛符
　　散形
　　呪曰
　　上帝有勑，速附亡靈。五方童子，引魂將軍。金闕律令，某魂立到壇。附體通靈，急急奉太一至尊律令。神將趙公明，疾速現形。
　　召役發遣門
　　夫召役發遣者，自非明其先天大道玄通之妙，以合夫神明變化之靈者，其誰能與於此哉。夫何故。蓋無極而太極者，虛化神也。太極動而陽，靜而陰者，神化炁也。自此炁彌綸於天地之間，然後有人焉，有物焉。唯人為物之最靈，性分之中，能具眾理。故參天地，贊化育，心知意發，神動而天隨矣。况鬼神者，乃二炁之良能，造化之功用也。以其旁日月，挾宇宙，乘雲氣，馭飛龍者。得非神化歟然，而萬化之中，亦必有主宰之神焉。原其所以，主宰之神者，無在不在，非色非空，其用無方，其體無跡，而能統萬炁，合百神。則將有以不言而善應，不召而自來者矣。是故靈寶大法，所以統攝萬司者，蓋由上也。然而將恐事物日膠，人欲滋深，未能達本，曷遂通玄。則必假想念存思，運神會道，以炁合炁，以神合神，交神明，格其誠敬，庶幾高厚無間，遐邇不殊，達悃通誠，濟生度死，千變萬化，應念而通，則亦莫非先大大道流行之妙矣。其召役發遣者，實道法之綱領也，可不慎諸。
　　存用
　　先入精思堂，凝神定志，臨目，存天上元始天尊，乘寶光真炁，下入泥丸宮宴坐。兆引一炁，自下田上升，混接為一，雙手玉清訣，交指自己丹元君，上朝元始，密奏齋意，存天地萬神俱來聽令，倏見天尊慈旨允俞，勑命金童玉女，捧出寶珠一顆，光明煥照十方。兆以鼻微引咽下元宮，代天行事。次化四驛官吏，並在壇前，受事行持。次道眾具威儀，演出齋所。
　　登壇召將行持
　　師作用净水，右手執水盂，左手剔訣，呪入水。
　　上台一黃，去却不祥。寅至巳中台二白，護身鎮宅。丑至午下台三青，去病除精。子至未台星到處，大賜威靈。
　　右鼻引三合六星之光入水，次掐陰陽二斗，光炁入水。貪巨祿文廉武破□□□□□□□次搯三光呪訣。
　　日君呪
　　陽日搯酉自戌兌坤離巽至卯出，隱日搯卯至酉出，每一節一呪
　　唵口縛口曰囉暉呶唎娑訶。
　　引日光九芒內合，布出水中。
　　月君呪
　　陽日搯卯至酉出，陰日搯酉至卯出，每節一呪。
　　唵縛月囉發囉婆薩訶。
　　引月光十華內合，布出水中。
　　天罡呪
　　搯子午斗。每一節一呪。
　　唵吽吽口軍噠娑訶。鬼赤鬼陽鬼三鬼五鬼至鬼爾攝。
　　鼻引天罡炁合內，布出水中，次搯卯午中酉子文，鼻引五方炁內合，布出水中。
　　搯九鳳破穢罡訣
　　師以目光書霐三字，光炁入水。默呪曰：
　　謹請日君月皇，三台北斗，二十八宿，五行生旺之炁，九鳳破穢將軍，九鳳破穢真官，解穢官眾，本法籙中將吏，並降真炁，入此水中。
　　次書唵吽吒唎四字，運金光入水。
　　清明符呪
　　謹召破穢大神宋迪，運玉池神水，浄天地萬穢皆清。合明天帝日，洞映自然。霐。疊書此三字于下，日注青黃白三炁，三宮混合，運筆作用。
　　勑呪
　　天地開明，四大為常。玄水洗穢，辟除不祥。雙童守門，七靈安房。雲津灌鍊，萬炁混康。內外利貞，保玆黃裳。急急如律令。勑天地自然，穢氣分散，洞中玄虛。云灑净。
　　右法存九鳳破穢真官，騎九首鳳凰，左執碧霞瑠璃寶鐘，右執楊枝，在吾前遍灑神水，清肅氛葩，鳳口吐炎炎之燄，燒蕩陰邪氛穢，內外潔清。
　　灑净畢呪曰
　　吾以月華蕩形，以日精鍊神，真人附己，玉女侍真，二十八宿，與吾合並，千厭萬穢，逐水而清。急急如律令。
　　師上三捻香。
　　次變神
　　師暝目存神，虛寂於一呼一吸之中，水火升降，交媾黃庭，一炁混合為嬰兒，倏然長大，隨念所化，四靈森列。
　　默呪搯五方訣合五方炁
　　青帝護魂，白帝侍魄。赤帝養炁，黑帝通血。黃帝中主，萬神無越。急急如元始上帝勑。
　　右存挺神於金光梵炁之中。
　　步豁落斗
　　訣曰
　　斗道妙兮十二辰，靈光明兮威武陳。氣髣髴兮如浮雲，七變動兮上應天。
　　知變化兮有吉凶，入斗宿兮過天關。步六律兮持甲乙，履天英兮登天任。
　　清泠淵兮可陸沉，抱天柱兮擁天心。從此度兮登天禽，倚天輔兮傍天衝。
　　入天內兮出天蓬，斗道通兮剛柔制。添福祿兮留後世，入窈冥兮千萬歲。
　　一陽之後步相隨，豁落神兮除百魅。入在斗中萬邪避。
　　訣曰
　　日月明乾坤，配吾從天蓬，入天內，略過天衝，逢輔退却，歸天禽，與心對，抱天柱，任英會，人道興，鬼道廢。
　　如召將發遣，拜表謄詞，諸項發用，除九靈飛步之外，餘用此罡。
　　]交泰罡
　　訣曰
　　巽雙離隻坤單步，兌上雙行震亦雙。
　　鬼戶獨行坎一步，乾宮雙立望天罡。
　　交泰罡轉步
　　訣曰
　　坎雙艮隻步交乾，震上雙行兌亦然。
　　坤隻離單雙步巽，三台歸去便朝天。
　　右罡如行持發遣，則於上台定立，執簡朝天祝奏。若上詞表奏，則於此處，存謁拜伏。若破地召雷，則於朝天祝奏後，放簡仗劍，方轉身步北斗，自子至午。
　　訣曰
　　白炁混沌灌我形，禹步相隨登陽明。
　　天回地轉步七星，躡罡履斗躋九靈。
　　眾神助我斬妖精，兇惡濳伏邪魔傾。
　　萬灾消滅我長生，我得長生朝上清。
　　訣曰
　　北斗天關正八方，攝炁召神除萬殃。
　　日月迴環星辰光，四景明度轉天常。
　　赤天行道回紫黃，輪會明達激灾祥。
　　九靈制命升玉堂。
　　訣曰
　　上台一黃，去却不祥。中台二白，護身鎮宅。下台三青，治病除精。台星到處，大賜威靈。
　　右陰陽二斗三合，如遇告斗朝真，止步此罡。若召役發遣，步至下台，以劍破地召雷。先以劍劃一巽卦，即運真炁一口，隨劍布於地上。存巽戶裂開，雲霧擁騰，雷神將吏，無鞅數眾，隨雲而出。師吸炁一口，吹布壇前，眾將聽令策役。
　　右前罡共計三十六步，曰破地召雷。外加二十八宿，共六十四步，名大破地召雷。
　　二十八宿呈
　　訣曰
　　二十八宿，隨吾指陳。北斗七星，挾輔靈真。願行萬方，百福同臻。神威到處，永保長存。
　　總罡呪
　　乾尊耀靈，坤順內明。二儀交泰，六合利貞。振天響地，永寧肅清。應感元皇，上衣下裳。震登艮興，坎順離明。巽旺兌生，虎步龍翔。天門地戶，人門鬼路。為我者誰，昊穹旻蒼。今日禹步，上應魁罡。鬼神賓伏，永辟不祥。所求如願，應時靈光。違吾令者，返受其殃。急急如律令。
　　師步罡訖，左右手飛二斗於兩邊，師左手飛南斗於前，右手擊令一下。
　　呪曰
　　帝廷出令，天省頒符。諸司官將，聽吾指呼。以今焚符，關召日直功曹使者，聞今符召，疾速到來，有事指揮。
　　書日直功曹符呪
　　神霄令下，韓君降臨。日遊神吏，疾應十方。部令兵甲，統攝四靈。執持符命，徑造玉晨。
　　日直功曹符用辰文巽炁
　　召呪曰
　　古曹玉文，立功之官。主持有職，奏報三天。上帝勑下，速降神光。天地合炁，日月合明。謹召日直功曹吏者，疾速赴壇，依律奉行。直日功曹，直日符使，神霄法召，一如所至。急急如高上神霄玉清真王律令勑。
　　靈寶玉鑑卷之七竟
　　靈寶玉鑑卷之八
　　申牒頭連門
　　玉清總召萬靈符
　　師凝虛守一，目篆三天諱於空中，倏見霐三字分明，以鼻引歸三宮，為青黃白三炁，內外混合為一，至下丹田，上透泥丸，化為嬰兒，左有日光，俓九分。右有月光，俓一寸。洞煥六合之中。內誦：
　　結空成梵，真炁自生。赤書玉字，八威龍文。保制劫運，使天長存。金符玉篆，普召萬靈。唵吽唎吽，唎吽唎吒。
　　誦畢，存嬰兒化為元始，懸一寶珠，三十二天諸天諸帝，俱會寶珠之中。次存二神自兩目出，如龍虎君之狀。默呪：
　　謹請元始殿前招真召靈大夫武卿崔文子，發放三界功曹所金闕上佐史珪璋，急奉元始上帝勑，臣身中官童將吏，星飛電轉，風激火馳，金龍驛傳，不得稽遲，違令者斬，疾速奉行。
　　忽見寶珠化金符，金光燦爛，洞照十方，帝降此符，吸入歸元宮，合炁書符。凡召役諸神，崔君捧此金符，史君執節，普召萬靈，無所不至。如坐召策役，止用寶珠妙光。行持發遣，用金符玉字，金光梵炁，交映無窮。一念所通，萬天感應矣。
　　散形上三星，即玄光始三炁
　　日字內念日君呪，訣，運筆九轉，書晅字蓋之，出筆。
　　月字內念月君呪，訣，運筆十轉，書朒字蓋之，出筆。
　　中央玉字內念結空成梵呪，唵吽唎吽，唎吽唎吒。
　　搯玉訣，運筆十二轉，書字蓋之，出筆。向下次書勑字於鬼字下，念玉清始青呪，運筆召將，至仰行萬程。急急如玉清總召靈符命律令。隨事祝之次念唵咮咈羅唎娑哆薩訶。
　　勑符呪
　　玉清寶璽，勑付仙卿。秉符執節，召集天真。三界齊到，萬神同欽。天皇上帝，梵炁流晶。金光四集，曷敢不臨。違符逆命，上有憲刑。速奉元始勑女青韶書律令。
　　聚形
　　焚符存用
　　師握固凝神，天地未分，萬有俱空，惟存一點先天元陽祖炁，在空玄之中，即本來元始黍珠妙光。良久，自一生三，三生萬化，混合萬神，總朝元始也。
　　遣符呪
　　玉黃勑命，急召萬靈。上窮大羅，下徹泉冥。應時感召，速詣玉庭。一切靈府，不得留停。急急如律令。
　　符檄式
　　玉清總召萬靈符命
　　空符
　　玉清始青玉符告盟告命三界，統攝萬靈。符到速追，符到速行。女青詔書，如玉帝親行。上元天魔，中元地妖，下元水怪，三界神真，敢有不順，拒逆張鱗，萬神斬首，不得留停。符召入將位速隨符來，立現真形。
　　玉帝勑書，仰行萬程。玉帝勑命，守待報應。急急如元始勑女青韶書律令。
　　太歲　　年　　月　　日告行。
　　具　法　位臣臣　姓某奉行。
　　右符以東腰封之，於召功曹後發。此符檄勑遣呪在前，宣畢焚之。依本法存召諸將。
　　召靈寶萬司如意大將軍符
　　先布祖炁一口在頭上，化為金光。次用玉訣剔上，見元帥分明。
　　勑呪
　　靈寶赫奕，統攝萬司。帝君有令，威掌群都。飛攝神吏，衛護玄爐。守精定志，校定圖書。老君預勑，道君後除。元始主者，道炁之餘。帝命一下，萬司咸符。
　　唵勑宣尼吒嚄唵哆唎吒。
　　萬司如意大將軍溫仲宣，紺髮，童顏，金介冑，仙帶，左手玉清訣，右手仗劍，朱履，立黑雲中。若行靈寶法，用此將後，可檄召諸神。
　　內秘
　　下圈中先書溫某，次加霐祖炁玉訣入符，召役行持。存上三字化為寶珠，在我手中運轉，心誦三字，萬天皆聞，策役遣將，以此寶珠與天君乘雲去，隨事指揮，一將靈則百神皆靈。
　　召靈寶天君諸將總符
　　咒曰
　　空洞靈章，變化無量。歷關普告，諸神咸仰。隨符所召，立至壇場。急急加上帝律令。
　　召赫奕仙曹總符
　　呪曰
　　高天之上，玉清為主。元綱大魁，太女生府。中有帝君，靈虛玉母，統制嘯咏，玉文金符。司制仙禁，金童玉女。校精辯魔，總御百史。上達三天，形成司舉。傳奏教令，蠲灾救苦。備衛護道，囚縛鬼侮。流浪諸天，濟生度死。解厄摧怪，通達紫府。十方告命，召其所主。急急如上清靈命元始上帝勑。
　　右符師化身為神公，左手玉文，右手上清訣，存祖炁歸中混合，百神運目，吹布十方、諸將乘金光道炁，森列于前。
　　召流金火鈴大將軍符午文南炁
　　呪曰
　　謹召流金火鈴大將軍宋某，晶炁靈靈，迅雷烈風，炎火真炁，燒滅鬼形。急急如律令。
　　法曰：凡發遣章奏，有一等六天妖魔，山靈鬼魅，於半空中攔截奏文，不能上達者。神霄霹靂摧魔部流金火鈴大將軍，其司一百二十人，金甲，頭兜鍪，綠靴，丹袍，左手仗劍，右手火鈴，面赤怒色，圓眼威猛相。又有殺伐大將軍一百二十人，服相一同，執戟仗劍。此二將善禦魔試大崇等邪，用此防護，即章奏上達也。
　　召殺伐大將軍符巳文巽炁
　　呪曰
　　通化靈章，丹天真陽。萬生祖炁，見化真王。統御神霄，掌握雷光。飛擲火鈴，伐惡除殃。天丁斬尸，收付魁罡。煞伐將軍，急急奉行。急急如律令。
　　召六丁大將符本炁訣
　　召六甲大將符本炁訣
　　二符祝曰
　　六甲六丁，陰陽之神。天符急召，速降威靈。急急如上帝律令。
　　召神霄總監大將軍符
　　三符並辰文，巽炁。
　　王文宣
　　召神霄總兵大將軍符
　　丁仲珪
　　召神霄發放大將軍符
　　馬溫
　　總召呪
　　神霄玉府，霹靂總真。結炁之真，九陽成文。上領雷將，下攝吏兵。無幽不伏，無成不遵。驅雷役電，總制萬神。駕車萬乘，從法天丁。玉清雷長，左右統兵。火豬黑犬，四聖四神。尋龍捉魔，開召降臨。急急如律令。
　　召上奏靈官符卯文東炁
　　呪曰
　　靈寶大法，炁化生神。勑命靈官，飛奏帝庭。承符奉令，俓升玉清。急急如上帝律令。
　　召承受玉女符酉文西炁
　　呪曰
　　柔和之陰，九靈九炁。命曰玉女，鳳衣龍裙。真王有令，召赴神庭。急急如律令。
　　召諸天承受玉女符玉文天門炁
　　呪曰
　　諸天之上，陰精聚陽。霞明玉潔，真洞流光。急急如上帝律令。
　　召天界直符亥文天門炁
　　驛馬驛吏，星奔火衝，謹召天界直符焦公奴急至。
　　召地界直符玉文東南炁
　　呪曰
　　翻山撼地，直符威兵，謹召地界直符鄭元喜急至。
　　召水界直符子文北炁
　　呪曰
　　帝靈勑命，神靈捷水，謹召水界直符張元伯急至。
　　召年直功曹飛天將李煥本年訣炁
　　召月直功曹震天將郭炬本月訣炁
　　召日直功曹驅雷將趙濛本日訣炁
　　召時直功曹炎搯將張炳本時訣炁
　　勑四直符呪
　　炎帝勑行，玄君稟令。急降聖力，合炁四正。李煥郭炬，趙濛張炳。允契真符，翕然奉令。急急如律令。
　　召風神威毒天君符寅辰文陰陽炁
　　召雲神猛烈天君符巳文巽炁
　　召炁神變化天君卯文東炁
　　召雨神迅速天君符坎文北炁
　　四直神符總呪
　　太蒼光芒，威臨十方。風炁雲雨，逐念而生。陰陽濟合，正直感降。急急如上帝律令。
　　召三界十方嶽瀆吏兵總符玉文中炁
　　呪曰
　　玉清有命，告下三元。十方曹治，稟命所宣。各統部屬，立至壇前。轉揚大化，開濟人天。急急如律令。
　　召神虎諸司將符進初虎門
　　召社令土地總符巳文中炁
　　呪曰
　　靈寶符命，立召無停。社令里域，土地等神。不急速奉令，鎮衛壇庭。剪伐不祥，延格正真。急急如律令。
　　存神念總召呪
　　三清三境，統神上元。八景冥合，萬神侍軒。中有五靈，輔贊太玄。總制火兵，八萬四千。神變莫測，威鎮羅天。聞令關召，速赴壇前。急急如律令。師存諸將俱會金光道炁之中聽令。
　　誓將呪
　　吾奉真王勑命，玉帝金符，告天立壇法像，驅神遣鬼。左契龍文豁落，右佩神霄玉律，夕誦玉清羽章，朝乏謁大帝。下統山川洞淵水陸神祇，上列神霄真卿。誦詠大洞，玄機一勑，召九天司命，七轉召九夭真仙。吾為仙王，太上丈人，五嶽主者，受命在吾心。呼風吸雨，布電驅雲。大怒雷部，前行威鎮，霹靂崩摧。元天有令，風火四維。天地萬神，並令知委。急急奉高上神霄玉清真王律令勑。
　　次入三獻白文見科儀門
　　飛章火鈴符午文南炁，緋紙朱書。
　　師左手執筆奏，右手執符、想心火從頂門出，內有流金火鈴大將，赤髮，天丁冠，金甲，緋衣，手執流金火鈴，直衝罡風至天門。
　　呪曰
　　炎神炎神，火鈴金精。通天開道，速達帝庭。六天九醜，斬馘減形。上帝勑命，風火不停。急急如律令。
　　開天符
　　散形
　　塗呪
　　一轉六神藏，二轉四殺沒，三轉動魁罡，四轉雷火騰，五轉霹靂發，六轉山鬼死。七轉收攝罡風浩氣，六天外魔，無道之鬼，攝付都雷之下，受死無動無作。
　　入祝
　　貪巨祿文廉武破，□□□□□□□。中宮大聖，飛天捷疾。
　　聚形玉文天門炁
　　呪曰
　　玉皇有命，勑下罡風。萬仞摧毀，九天濳通。承符奉令，黃道無窮，天門四明，黃道正卑。承符奏令，敢有稽停。符中將吏，速逞威靈。罡風浩氣，金馬驛程。急急奉玉皇上帝勑。
　　黃中理炁，馘滅邪宗。罡風九醜，浩炁群兇。開天符命，九天俓衝。倘道章奏，束送羅酆。流金火鈴，照徹黃中。龍虎騎吏，執奏雲官。普天同慶，萬劫無終。一如告命，鳳火驛傳。
　　符檄式套封束之
　　太上開天符命
　　符
　　右仰欻火律令開道鄧天君，流金火鈴宋元帥，通真使者，玉女靈官。齎捧章詞表奏文，俓詣天廷。所過罡風浩炁，毋致攔截，速達御前。急急如律令。
　　太歲年　月　日　時檄。
　　具　法　位　臣姓　某　奉行。
　　三天大聖師泰玄上相真君在天。
　　上達符上更炁，開天訣
　　右符念合明天帝日，不拘遍數而成符。
　　昇真度火符
　　午文，南炁，下三火作用。
　　呪曰
　　一火傳音，擲火流金寅二火勝光，八門飛世午。二火從魁，轉刀破骸戌。天火雷神，地火雷神。五雷降臨，鎮鬼關精。樞機二星，猛將速臨。三千六百，雷公部從，一齊發聲。
　　雷震
　　雷局
　　呪曰
　　符使昇真，速降威靈。擲火萬里，使我通真。升霞散空，五雷備鳴。前行大道，掃穢除氛。急急如律令。
　　師噀水，步斗一座，兩手握雷局，運五轉，存流金火鈴大將，欻火大將，開道前行。左手剔斗一座，其咢天丁飛雲芳，存諸將乘金光道炁捧奏。
　　右手別斗一座，靈素天丁空降京。
　　遣將呪
　　吾奉皇天睿命，玉帝金符。賜吾九錫十 ，八威之策，丹霄之輿，流金鳳輦，紫素之書。千靈萬神、孰敢干吾。五嶽四瀆，隨吾指呼。謹勑上奏靈官，承受玉女，諸司雷將，當處土地，里域等神，齎持奏申，速達天廷。所過雲路之中，或有六天妖魔，妄來攔截，即便攝付近司，依律治罪，以明玄憲。須仰奔風火急，不得停車。千妖萬魅，違命速誅。明回報應，言功玉虛。三界之內，孰敢干吾。五嶽四瀆，隨吾指呼。威劍屠戮，神兵疾驅。吾在壇前，早劍相待。急急奉高上神霄玉清真王律令勑。
　　靈寶玉鑑卷之八竟
　　靈寶玉鑑卷之九
　　神虎追攝門
　　夫升天入地，通幽達冥，呼陰召陽，追魂攝魄者，其神矣乎。故靈寶大法，有神虎追攝者，亦陰陽之至靈，造化之樞機也。以至雄左雌右，三部七真，運斗道以合明，由大魁而總制，吐納二炁，混浹三光，回紫戶以聚靈，知白守黑。法華京而煉景，回黃命靈。內而道炁金光，外而玉札鐵券，皆神虎之體用也。及其凝光神室，合景玄關，唯此一真，本無諸法，一有感發，應念而生。爾神爾靈，斯性斯道，以其會五行於虛谷，明一炁於先天，混合百神，周旋萬化，又豈止拘魂制瑰而已哉。
　　玄範五斗論
　　凡建神虎壇，須用敷落五篇鎮五方，乃上帝大浮黎土之圖，立于中，召之立至。如無此文，則神真無合契之光，不能到矣。行持時當誦魔王三章，並焚赤書玉字，八威龍文二章於內。其神非天元祖炁真文玉字，不能召之。其章乃玄都至禁文也。元始召諸天上界，三界真靈，亦用此章。萬聖見之，咸睹玉光而至。夫行靈寶上道，貴在煉炁存神，一如元始天尊真身法性，同此慧力，方遂感應。或昧此理，則徒勞己形，返遭冥譴。凡召役時，叩齒一十二通，吸混元祖炁一十二口，閉息少時，存天門降紫雲，入灌我頂中，中宮有青黃白之炁，纏繞而出，與紫雲交接，想為元始。又存太乙自空中來，再吸青玄之炁，混浹祖炁，化百寶光，罩覆身形。天門上有紫雲碧霞而至，其炁到處，見神吏虎賁童子符吏，並執節捧符，來列左右。方彈訣，通炁，叩齒，步罡，丁步十二步，旋身面北。兩手小指、二指相叉，二大指並搯中文。
　　唵口俱賒魯祈容吒盧口半攝。呪畢，依法召將如後。
　　右五篇玉字等文，並見真文玉字門。
　　召役式
　　净壇，
　　變神。召役神虎官君，嘯命靈罡秘訣。
　　呪曰
　　天一北祚，太乙紫元。北魁玄範，神虎玄冥。斗中大聖，玉女追魂。十方精光，隨我呼靈。一呼一吸，入我身中。隨炁而出，隨炁而行。變化億千，元亨利貞。急急如中斗大魁攝。
　　左斗印按前，左劍訣叉腰，化身為青玄玉相，然後召將書符。
　　步神虎罡
　　召將呪寅文，北炁
　　金門浩華，太白七非。庚辛祖炁，化應自然。召陽呼陰，承飈素微。神虎內諱，返步幽冥。萬神奉命，急速星馳。急急如內真夫人律令，疾速奉行。
　　再召呪三官炁，玉訣
　　玄天玉札，神虎符吏。混元真晶，與道合契。太一玄冥，通神達意。追攝魂靈，陰陽開閉。萬神敬聽，孰敢不至。急急如神虎大聖勑。
　　三召呪神虎印訣，肘後炁
　　上靈大魔，大定神光。三天降勑，急急令行。神虎一到，速若電光。急急如上帝勑。
　　神虎印訣文
　　左手二指、三指，倒於大指，却搯五指二節上，右手垂地，回頭，取艮戶肘後炁。
　　嘯命風雷符
　　右符發玉札時，前書於扇上，步前罡執扇搧之。
　　總召神虎呪
　　玄天玉札，神虎符文寅卯。混元合炁辰，太一玄冥巳。追魄攝魄午，開陽召陰。萬神敬聽，敢不奉迎。神虎玉女，神虎大聖丙。追魂使者戌，攝魂吏兵亥。一召速至子，不得稽停丑。稟受符命中中，宣告寒庭。追魂攝魄，視影現形。來臨法會，功奏玉宸午。謹請　某將疾速降。
　　行嘯命之道
　　三使者出自玄範北魁之府，居法師大淵宮三陰之首府，總分召陰之炁。神虎居三焦之首，七玉女在七竅之穴，陽耀通關，陰靈攝魄。神虎官君在左右目下，雄左雌右在雙鼻孔，呼吸召集神虎使者，俱在華池之內。分炁散布，升化而出，統制百節。清冷尋魂神將，居兩長溪穴腎。即運靈根七轉，呼召而出，齊赴玄壇、混合內外。想神虎官君森列于前，如意指揮，方行領命符，接引追攝，舉運神虎陰靈呈，一十三跡倒步，雙手執神虎提魂印，布以華蓋靈根之炁，拘十方之魂。但以一炁引接亡魂，亡魂皆隨炁而赴且亡旛。則想如亡人在世之形，作一體以接陰陽，一水一噀，無所不成。且嘯命神虎之道，當發心肺之炁，結合在外，飛發陰風玄霧騰騰之像，呼召神虎，則心感形適，神將皆吟嘯面至。次依法行持，或發玉札，或立神虎壇，或召攝亡魂，並如此行用。
　　神虎七真內經
　　玉真萬華官，高上藏帝經。主圖九天表，洞觀元中尊。七轉召萬神，五嶽悉來迎。青龍左顧衛，朱雀奮幽冥。三宮招魂至，司錄校所呈。白虎右扶助，玄武解纏縈。拔度重泉曲，記仙書上清。冤仇釋報對，夙愆靡不清。七世解胎結，精血失流零。返復即嬰化，更受洞中生。百史衛神區，今召保安寧。
　　右行持朝誦《神虎內經》，一名赦罪魂都呪。能解散冤業，分離男女，超度往生，一誦七遍，剔陰陽斗，運呼神虎官將，前奔而去。次發文檄追取。
　　大魁總監符祖炁玉文
　　霏龜矚驢
　　勑呪曰
　　三光水火，神虎內諱。玉字龍文，勅制魂魄。神乃返生，紫變玄津。濁穢消蕩，魂神澄清。急急如律令。
　　北帝呪
　　上靈天蒼，中有甲丁。混芒一吸，東有伏藏。天帝所履，玄跡天章。今日書符，作我天航。急急如律令。取東南炁，引筆書符。
　　雄左大力追魂統制百節三魂符吏眾機玉曹主伯何鬼昌。
　　雄左大力符
　　呪曰
　　口恙覆天齊，速震萬靈。勅札一下，鬼爽離營。口恙覆降真，真炁所成。急急如律令。
　　雌右武鸞提魂攝魄倒生玄司飛符玉札主吏喬鬼荀。
　　雌右武鸞符
　　呪曰
　　北帝靈靈，天齊噷口欣。唵石神虎，豁落紛紜。天飛羅明，英明星營，魄炁有成。急急如律令。
　　右二符謂之神虎符。口恙覆者，神虎之名。天齊者，北帝之諱也。
　　玉曹玄伯追魂符
　　呪曰
　　三清玉勑，神虎元君，受勑破幽。
　　玉札主吏攝魄符
　　呪曰
　　三皇勑，玉札符吏，受勑破幽。
　　右二符同前呪祝之。
　　二大聖古帝王相，一員有髭髯，一員美貌，並服淡紅朝服，朱履，佩劍錦袖，執簿錄。
　　三部追魂使者符
　　上部
　　右使者曲腳，朝天幞頭，紫綉衣，紅抹額，綠靴，碧玉束帶，腰懸魚尾刀。
　　中部
　　右使者綠綉衣，紅抹額，束帶，腰懸魚尾刀。
　　下部
　　右使者綠綉衣，黃抹額，綠靴，碧玉束帶，，腰懸魚尾刀。
　　總勑呪念三遍，並神虎訣，祖炁
　　太乙紫元君，天一北祚勑。神虎戟飛運，招搖一統隨。玉札所到處，十方精光都。一吸急急如律令。
　　右三使者，黃素繪之，書名諱，符中使者場面，左手執玉札，右執骨垛，駕雲走霧之勢，其屬十五人。本法用三人，乃侯、魏、張是也。
　　神虎七真玉女符
　　上元玉女符
　　呪曰
　　上靈大魔，太定神光。神虎一到，速若電光。急急令行。
　　中元玉女符
　　呪曰
　　七飛元令，聿魄天暉。神虎令到，昭令飛行。元鞅奉勅。
　　下元玉女符
　　呪曰
　　閑殃魂魄，亟領符命。逐風隨炁，勅速騰飛。速速步攝。
　　神虎玉女符
　　呪曰
　　天庭曹伯，神虎符命。不得留停，逼合鬼群。急速奉行。
　　龜直素裙玉女符
　　呪曰
　　天中之靈，太素玉律。已生未生，乘此符命。急急到庭。
　　元靈陰臺玉女符
　　呪曰
　　天魂犯戮，未破胎靈。稟此靈書，死骸返生。風火急行。
　　太上北斗正一元生六甲隱天玉女符
　　呪曰
　　太一玄生，六甲先靈。神虎符命，魂返飛口帶。口恙吒口恙吒，急如律令。
　　右七真玉女符各書名諱于下。
　　扶嬰兆盤蘭定淑。運筆七轉塗之，陰日用。
　　化元聿魄星飛睪。運筆七轉塗之，陽日用。
　　並靈寶祖炁，玉清訣。
　　總勑呪
　　七炁顯真，斗之仙靈。中天定極，眾星拱真。召之立應，運之必行。五嶽震動，九地咸驚。開關啟閉，救度苦魂。隨光到處，冥路悉明。上帝慈惠，敬命奉行。急急如玉清好生大帝律令。
　　右七真玉女，並紫衣魚袂，環髻鳳冠，朱履，羽裙珮，手執生死簿。本法既用陰陽斗諱作用，故不取其別符矣。
　　神府七道功曹符
　　天道功曹符
　　勑呪
　　五皇上帝勑，靈寶祖炁勑，郜天真急降。天道貴生，勅令飛龍。光明煥映，魄爽魂沖。
　　地道功曹符
　　勑呪
　　玉皇上帝勑，靈寶祖炁勑，冉文申急降。坤以載運，陰降陽升。勑令不停，束制土宮。神火奔激，真炁遍空。
　　仙道功曹符
　　勑呪
　　玉皇上帝勅，靈寶祖炁勑，索鬼忠急降。仙道莽莽，以攝北酆。仙道吊吉，歌朗太空。願仙道成，我道興隆。
　　神道功曹符
　　勑呪
　　玉皇上帝勑，靈寶祖炁勑，祖公弼急降。無量大神，皆由我身。變化飛空，過之長存。匡禦眾魔，體入自然。
　　人道功曹符
　　勑呪
　　玉皇上帝勑，靈寶祖炁勑，胡鬼當急降。人道渺渺，當人生門。高清靈爽，鬼道貴終。
　　鬼道功曹符
　　勑呪
　　玉皇上帝勑，靈寶祖炁勑，翟尚急降。鬼道常凶，諸天蕩蕩。斬馘六鋒，統乘玄都，轉人道申。
　　業道功曹符
　　勑呪
　　玉皇上帝勑，靈寶祖炁勑，葛賦急降。龍漢蕩蕩，何能別真。火司有令，以發歌音。令下停停，薄由我恩。
　　總勑呪
　　道本一炁，變化自然。隨業受對，應念起緣。輪轉無窮，靜覺善遷。一召立至，無間人天。急急如律令。
　　神虎大元追魂大將軍符
　　王訣，祖炁，運筆塗之。
　　呪曰
　　七魄七情，十方六合。地府泉扃，神霄天光。追魂將軍張昌仁，以類應類，以神合神，隨符通炁，速召來臨。受鍊變化，返胎更生。如違符命，永劫沉淪。急急如上帝勑。
　　金闕玄都內臺追魂總攝符
　　呪曰
　　奉玉皇上帝勑，金闕玄都內臺，追魂總攝林浩將軍。天轟地轟，林浩速行。唵俱吒俱吒唵咭唎耶。吾奉上帝勑。
　　勑曰
　　天圓地方，地陰鬼昌。普天將軍，河沙鬼形。遵依法令，速到壇場。三天勑旨，風雷告行。急急如女青語書律令。
　　召內臺諸將總符
　　呪曰
　　唵烏輪屠叉。將流光，徹混冥，三魂同，七魄合，聚見全形。啼烏輪屠叉攝。急急如內臺天省律令。
　　神虎玉札
　　玄師曰：夫混元玉札，乃玉清神虎之合契，三皇召靈之祕旨，有迴骸起死度人之道。凡告下陰曹，以白素繒長三尺六寸，或七尺，高一尺二寸，以白紙表褙，朱書玉札於前，墨書告文於後，仍以黑書亡人姓名，生死因依，於所屬星下。如名數多者，止以首一名，添等字寫札下。餘者類甲狀粘於前。內皮以黃素為之方函，以青素為之朱題。其面以總監鬼神印印之。同三使者真形，並關牒引等，同時發遣，焚於烈焰之中。此札大齋普度，餘者不可妄用矣。
　　書時焚香，面東啟奏大道，請降玄冥夫人，左手搯神虎訣，二指，三指，以大指壓搯，倒小指二節。叩齒九通，依前法召將密呪，存至祝事行持。取西北炁，入筆書札。
　　存神訣
　　師宴坐澄思。微引中天北斗之光，歸中混合元炁，上升泥丸。一性真人，上朝元始，密奏事意。畢蒙玉旨垂允，勅命侍仙開函啟蘊，降付混元玉札，令兆奉行。即鼻弘元皇正炁，隨札下降，與案中之札，合而為一。臨目洞視七真內諱，光明透徹，普照重陰。神虎將兵，森列聽令。
　　玉札陽日
　　玉札陰日
　　每星呪曰
　　陰陽二札，各以北斗光炁訣合祖炁，塗祝之。
　　天一北祚神，太一紫光勅。神虎戟飛運，招搖一統隨。玉札所到處，十方精光都一吸。急急如律令。
　　上帝玉札勅文天篆陰陽日用
　　譯文四丁一字
　　太上混元玉札，急追索券內三界九州亡靈。急急依帝勑命奉行，毋令怠慢。神虎官吏，火急捧符，告下主司。
　　玉札式
　　天一北祚太一紫光北斗玄冥混元神虎玉札
　　黃籙齋壇或九幽或普度為奉
　　道某官入意得此。除已依
　　科具奏
　　天廷，申牒合屬照應外。今依稟太上元降
　　天乙北祚太一紫光混元迫魂玉札，仰神虎承行，官將依
　　律，追取亡過某等魂，赴壇受度，須至頒告者。按陰陽日布形於此，並各星下符，次細書亡人姓名年甲於符下。如亡位多，寫甲帳連粘在前。斗形後書天篆四十一字，次書後告文。
　　右奉
　　天一北祚太甲紫光北斗玄冥混元玉札神虎符命，告下
　　三界十方，天曹地府，山川海嶽，泉曲冥關，北都羅酆，六洞十宮，三元九府，百二十曹，鬱絕之鄉，幽陰之境，諸大地獄，九州分野，城隍社令，里域丘墟，黃泉蒿里，拘制魂魄，應干去處。追取亡某等魂，徑離所部，速到玄壇，朝謁
　　上帝，領受
　　殊恩。神虎奉命，萬神敬聽。
　　太歲　年　月　日　時告下。
　　具位行神虎太上混元玉札攝召事臣姓某奉行。
　　內封
　　太上棍元神虎玉札符命簽上寫具位臣姓某奉行謹封
　　內封後書
　　追取亡某等亡魂赴壇。
　　方函
　　太上混元神虎玉札符命告下簽上寫　具位臣姓某謹重封
　　十方三界九幽地獄主曹萬神
　　靈寶玉鑑卷之九竟
　　靈寶玉鑑卷之十
　　神虎追攝門
　　遺玉札
　　三獻畢，左手執玉札，右手仗劍。
　　祝曰
　　神虎追魂天聖，三部追魂使者，七真玉女仙眾，神府七道功曹，金闕玄都內臺追魂攝魄官君聖眾，諸司將吏，土地等神。須仰齎此太上玄冥混元神虎玉札，遍詣十方三界，無極神鄉，洞府仙宮，冥關幽治，盡睹昭昭之慧日，俱離杳杳之重泉追取所薦亡魂，來赴玄壇受度，明彰報應，毋輒故違。急準太上北斗玄冥律令攝。
　　召役神虎罡呪
　　天一北祚，太一紫元。北魁玄範，神虎玄冥。斗中大聖，玉女追魂。十方精光，隨我呼靈。一呼一吸，入我符中。隨炁而出，隨炁而行。變化千億，元亨利貞。急急如中斗大魁攝。
　　左神虎印按心，右劍訣叉腰，存身為青元玉相，步此罡發遣。
　　遣將罡式
　　總遣將呪
　　金輝斡旋齊七衡，飛罡神虎開幽關。
　　回度天常履玄綱，抱素扶嬰定淑蘭。
　　泓遐扶盈映帝阿，陵昌乘光盤兆羅。
　　和會七神作一家，離合自然有玉葩。
　　玄範北魁掌死生，至道呼吸根蒂昌。
　　我奉玉札金虎文，萬神敬聽靡不從。
　　如有逆吾大道者，汝須黜陟道不成。
　　急急如北魁紫微夫人律令。行肅命風雷符在前卷。
　　呪畢，雙手陰陽斗，噀水遣去，想官將持玉札徑入重泉，取攝亡魂。
　　次焚玉札，右手以扇搧灰飛，左手二指搯大指根，大指却搯中文，餘三開闊勢曲向後，如斗魒前指。存斗口二星，役神攝鬼，皆由此也。
　　又呪曰
　　天一北祚令，太一紫元勅。神虎戟飛運，招搖一統隨。玉札所至處，十方精光都一吸。急急如律令。七遍
　　又呪曰
　　黃老三寶君，紫雲上天炁。攝制九幽魂，太玄無邊際。皆成自然人、地獄無拘閉。普開眾妙門，悟道生智惠。急急太上律令。
　　以舌運目閃，呼吸十方之炁歸元，吹布幕中并魂旛上。
　　太上混元玉札追魂鐵券
　　譯文四十二字
　　太上混元玉札，急追券章符文，中合度一切苦魂幽爽，生方死府，咸從帝命，神虎官將，攝到如令。不得怠縱勑。
　　鐵券式
　　天一北祚太一紫元北斗玄冥混元神虎追魂鐵券
　　維太歲　　年　　月　　日奉為某入意云備錄。申奏
　　天廷。關聞合屬照應外。今依稟
　　太上元降太一混元追魂鐵券，仰神虎官將，如律追攝亡某等魂，赴壇受度，合契超升，須至告下者。
　　書斗形並下符於此。
　　右奉
　　天一北祚太一紫元北斗玄冥混元神虎鐵券符命，徑下十方三界，生司死府，追取上件亡魂，來赴齋壇，朝謁
　　上帝，祇受
　　天恩。主者萬神，開關啟路，疾速奉行。毋輒稽延，一如契令。
　　太歲　　年　　月　　日時告下。
　　具法位　　臣姓　　某奉行。
　　右鐵券以皂絹七尺，高一尺二寸，前符諸篆，並以朱砂雄黃書之。題頭告文，並以白粉書之。可漏青地白書，方函白地朱書。餘並同玉札。
　　魏侯張三使者形。見茭郭龍吏門
　　三元都部符
　　東斗召魂功都成卯。南辰攝魄切角正離。西靈記命興生轉兌。北極召魂獨隸遷坎。中黃運大可韓明中。紅杏墨黑生鬼魂召將。磨真襪臈從坤現炁召將。靈寶中藏五斗攒中炁。聚魂攝魄速現形墜旛。太乙真人歌斗章斗訣。急急召魂如閃電。
　　祝將
　　存玉帝即兆法身是也。付勅與三官，三官奉勅，付與北斗。北斗傳命，差役某將，開破地獄，攝召亡魂。存此符作金符。
　　此符專一追攝亡魂。先念净天地呪，净身口呪，灑净，焚香，平坐，定炁，以鼻引清炁入身，激轉運元炁出泥丸，直衝太空之中，化為五炁，布三十六炁，混合祖炁。存見炁中金樓玉殿，金光閃爍，中見三清玉帝，金容玉相分明。三官北斗，三界十方萬神同至。兆稱法位，默奏齋意，請降勑命。存金光中慈顏俞允，玉帝眉間金光一道，灌注兆眉間，金光相合，化為玉字。隨即開目，執筆書玉帝諱。存此字金光閃爍，隨筆流下，書勅字成符，召將入符。想三官北斗傳勅付諸將，諸將稟勅，告下五嶽酆都，一時稟命，拔度幽魂。念三官北酆，至列言上清，一遍見地獄摧毀，化為清净境界，俱為天男地女之相，隨筆乘光，拔出地戶，來赴齋壇。再念幽魂多悲苦，當思神霄君。玉清真金符，煥火赫破重陰。為汝釋冤結，拔度出沉淪，上升刀利天，鍊化升丹庭。急急如律令。呪畢，奏謝想上帝回軿，納金光復神。
　　符式符不用封皮
　　三元都部符使司
　　本司今月　日奉為某投乞開度某魂。除已具奏
　　天廷，頒降
　　玉帝金符，拔度亡魂，須至告下者。
　　符
　　右符檄上
　　三元唐葛周三真君，神虎何喬二主帥，六真玉女，七道功曹，六甲使者，諸司官將，泰山下，城隍司下，沿路土地等神。只今恭準
　　玉帝金符，攝上所薦某魂，及三界十類，六道四生，孤魂滯魄，男女幽靈等眾。齊赴
　　齋壇，享食聽法。符至準
　　勅，三官北酆，明檢鬼營，不得容隱，金馬驛呈。
　　普告無窮，萬神咸聽。三界五帝，列言上清。急急如
　　元始上帝度人律令。
　　太歲　　年　　月　　日時檄。
　　具法位　　　臣姓某押。
　　遣檄
　　高功執水盂，念三官北酆呪一遍。兆存思玉帝三官北斗，五嶽酆都，並乘雲馭炁，稟命聽令。再念一遍，萬神捧符而去。再念一遍，存酆都地獄摧毀，化為清凉境界，諸幽魂俱為天男天女之相，并乘金光，拔出地戶，成詣齋壇。再念幽魂多悲苦呪，一遍。
　　神虎陰陽二壇論
　　師曰：凡建大齋，先期書下混元玉札，併以黃素九尺，裁為三段。於左畔綵畫三使者真形，服色繪像。於真形之左，以朱書三使者符，神虎關牒，亡魂申狀，一一完具。於艮戶上立一聚魂堂，向南設神虎官將几案，設茶酒果饌之儀。先次如法變神，步罡召將，關發玉札關等。次以净土於堂中左右，建立壇式，左曰陽耀通關壇，右曰陰靈攝魄壇。打土令平方圓，各方三尺六寸。法師行持，依壇式就土上畫之。壇心安雌雄二印，立左右監獄使者位牌於一室。周回以白素作幕，使分毫無露。几案上然一炬明燈，並安監魂童子符及神虎詣符。又以二器盛水，浸神虎追魂符各一道，安壇心牌下。於未視現形前一時，以現形符三道，同關引冥財數分。燒一道，又以一道沉水中，又一道法師自服之。左手托定符水，右手仗劍，念天一北祚呪，上遍吸鬼門炁入水中，噀灑壇中，餘水留几案上。以簾幕遮護密封室門，禁人來往。如期召魂，方開簾幕。將旛安二壇左右，用通現、幽釋、通語、通目符，焚水中灑之。乃噀灑童子身上，令童子指其端正。良久，髣髴窺其蹤跡。若孝子忠臣，義夫節婦，孝義誠切，必睹形神。儼若生存，可交言語。若高聲悲泣，驚魂飛揚，即遠此矣。若志誠慈善，即遂感通。切忌嗔怒，私心妄覷，陰責非輕矣。
　　左手天皇訣，右手玉清訣，依壇式就土上畫。
　　陽耀通關壇式
　　呪曰
　　畫畢，面鬼戶取炁九口吹之，彈訣。
　　五行所造兮戌，復歸於五行玉皇訣。四大假合兮，復歸於太空午。或陰或陽兮子文，任天地之根宗。天地冥兮萬鬼濳坤，天地動兮萬鬼爽中指中，陰陽運兮鬼神享二指甲下。感此彷徨兮赴我壇，賜汝靈書兮歸上清。急急如太上玄冥律令攝。
　　陰靈攝魄壇式
　　呪曰
　　書畢，面鬼戶取炁九口吹之，彈訣，次仗劍面壇。
　　陰陽推運兮，劫數更遷五指中。生死周流兮，孰愚孰賢。輪轉無窮兮，上玄造化。未出三界兮，拘於神變寅。□□東斗兮酉，□□西轉卯。□□南辰兮子，□罡北面文。陰靈兮茫茫沒沒，陽魂兮碌碌幽幽子。天地冥兮萬鬼濳順至寅，天地動兮萬鬼爽順至巳，陰陽運兮鬼神享順至坤。太乙召汝何遲遲，先至後至律有常。天一北祚神虎勅卯，太乙紫元魂魄彰。感此彷徨兮赴我壇坤，賜汝靈書兮歸上清。急急如上清玄冥神虎律令。引中至丑上出
　　呪曰
　　陽耀返魂，不受死經。陰靈攝魄，回尸度厄。
　　次念三魂七魄名
　　台光不昧，爽靈魂營。幽精復生，尸狗去奸。
　　伏尸除邪，雀除無垢。吞賊開明，蜚毒無滯。
　　除穢非干，臭肺閉塞，陽魂復因。
　　天地正真炁，再聚汝形神。
　　此是五行，造北之真。五臟百神，永保安寧。
　　陰魄陽魂，無逃避形。一呼一攝，速變真形。
　　靈符一攝，壇現魂靈。急急如太上玄冥神虎律令。
　　右依式安壇，及諸符命，閉神虎堂門，逐日修誦，發符檄催捉，追魂到壇現跡，墜旛通語，明彰嘉應。至建壇日開門，就當中攝召。
　　八門壇式
　　師曰：欲召魂現形，於神虎堂中心，立八門召魂壇，相去八尺一仞。地開八門，以紅綵左紐長九尺，或一丈五尺，量地圍之八門。用一十六鐵纂，各長六尺。下以白牌書八門名，及分布八門符。以净盆盛仙藥湯，浸鐵跡臺光寶章，安中央。古法以净芻作人形，依生門前服飾，腹中安大梵隱語，頭上戴生天大劵，釣於秤鈎上，令芻人空立，離地三五寸。預於前期，以白絹七尺二寸，造召靈攝魂旛，各長三尺六寸。男一首，女一首。以竹竿八尺四寸，繫旛於竿頭。男旛立左，女旛立右，中心安攝召魂。男旛書鐵跡臺三字，女旛書寶光章三字。如期行攝召之法，令童男室女，各執一旛，立于法師左右。依法召將行事，茶酒供養如式。道眾咏洞章，焚催召牒，焚燎錢馬，然後召請亡人。法師先右手執旛，左手搯眾魂訣，叩齒九通，左嘯三聲，右呼三聲，次歌召魂呪，陰陽斗章。存用行持，以旛蒙芻人，陰魂來附。其旛墜重，竹竿曲勢，與芻人秤重到地，即洒净迎魂，赴幕拯療，沐浴更衣，朝真受食。畢，緣鍊度日遠，恐亡人怕生人陽炁，散亂陰魄，再以旛引歸聚魂堂，壇開死門而入，後閉之。次取壇中水，以洒之壇中十方，蒙者生形全魄，能令顯識，示影現形，引魂受鍊，時開生門，引出入鍊。
　　鐵跡臺光光寶章
　　右符章以碧紙牌，高三尺，以泥金或雄黃書、之，置于八門壇中。又以黃絹三寸，丹砂書之。用茯苓、伏神、天門冬、人參、地黃各一分，煎湯，置壇中。召訖，以楊枝洒壇十方，蒙者生神全魄，現形顯影。
　　左壇旛上符鐵跡臺字
　　右壇旛上符寶光章字
　　右二章符，用雌黃和辰砂，書于二旛上，立于八門內。並用天皇訣炁書之。
　　天皇訣印
　　以二指搯大指根，以大指搯中指中文，餘三指開闊，勢如屈曲，向後如斗魒，前如斗口，中有尊帝二星之印。呼雷役電召龍，禁勑雷霆之怒，收攝虎豹之獰，役神攝鬼，皆用此印。
　　太一召魂合符旛面上
　　太一攝魂合符旛背
　　右二符書于攝召旛肚上，左手書三魂名，右手書七魄名，下腳書亡人姓名生死年甲，背左手書遷神寶旛引導而行，右手書合符附魂善念不更。
　　太上神虎追魂符頂中書
　　散形
　　聚形大煞文，四門罡訣，南炁
　　祝發呪
　　上清律令，制召大神。追魂攝魄，速來現形。
　　承天帝命，時刻無停。太上玉符，疾速奉行。
　　敢有不依，上奏帝庭。急急如上帝律令
　　監魂童子符　徐□□
　　書符呪曰
　　三清玉勅，急降尋魂。真都元陽，紫微之童。
　　回光洞映，無遠弗通。出幽入冥，齊契元宗。
　　急急如律令。
　　引魂童子符　孔□□
　　書符呪曰
　　三清玉勑，降下聚魂。太上玄都，始青之童。
　　幽微顯徹，威鎮羅酆。死戶閉塞，九孔肅道。
　　四大九維，三界成從。亡魂隨步，躡景無蹤。
　　周旋生門，與道日隆。急急如律令。
　　神虎追魂符
　　白地黑書，天皇印玉清訣，吹水中，噴在攝魂壇內。
　　神虎幽寂現形符
　　斗訣天門炁，天皇印，玉清訣。
　　右符朱書黃紙，沉北流水中。法師自服一道。無亡人年月者，可燒灰，手擊之，呪祝某人家先亡魂，云次往東北方。
　　通現使者符
　　朱書，燒净水中，泗陰獄。
　　呪曰
　　急刃神虎攝□□，立付合身形。急急如律令。
　　通幽釋變符
　　聚東南炁，燒符洒之。
　　通語符東炁
　　右符燒灰入水，噀人身，令見亡魂，及通言語，在陰獄內。，
　　呎日
　　上帝勅令，神虎神將。亡魂飲液，急速通言。急急如律令。
　　普現通目符
　　呪曰
　　太上降慈悲，令救世間人。獨陰與獨陽，耳目有靈光。
　　速令現真形，速令聽人言。謹請護法靈童，明彰報應。
　　封形閉債門
　　夫精氣為物，游魂為變者，出機入機之謂也。凡有形有質者，生即有滅。而無形無質者，不生亦不滅也。且夫人之神氣既散，尸殼猶存，及其蓋棺事竟，或未擇吉地，或未卜良辰，以此因循，遂成停殯。然而孝子仁人之心，固有所不忍者，則必待修建善緣，以表夫崇德報功，慎終追遠之意。而後舉喪此義，往往有之。若修崇之間，寧無尸穢之妨。是故靈寶大法，有封形閉債之理，實法乎尸解上仙之道也。故以隱景遁形之訣，而攝遁其未化之尸形。以妙無清净之光，而超度其已散之游魄。俾超神於舞聲無臭之境，證道於不生不滅之天。則善果良因，庶便其修奉矣。非心空幻滅，理悟神忘者，疇克爾哉。
　　藏棺祝法
　　師曰：凡有尸殯之家，欲修功果，非特帝真弗格，亦且存亡獲譴，關繫非輕。若須急欲薦拔者，惟憑符法，掩蔽尸棺。師必凝神靜念，先於净室焚香，奏啟玉皇上帝，太乙慈尊，三天八相，救苦濟度諸大真人。密露情悃，請降正真靈炁，灌注丹砂筆端，然後依法書符，以候將行。建壇之時，仍於道場，奏告帝真，關集本部天神將吏，太歲甲子諸宮君，一合下臨壇所，掩覆尸棺，滌除穢氣。使內外蠲潔，壇場肅清，方可修崇祈恩超度也。奉法之士，可不慎之。
　　靈寶藏棺符
　　棺前午文離炁
　　呪曰
　　離火焚蕩，屍穢清除。亡者受度，上升帝君。
　　前右角坤文坤炁
　　呪曰
　　坤順內營，天清地寧。超度亡靈。
　　棺右酉文酉炁
　　呪曰
　　兌金生成，白尸返生。三鍊九化，升入太清。
　　棺後右角乾文炁
　　呪曰
　　乾尊耀靈，蕩滌妖精。氛分羅絡，魂魄飛升。
　　棺後子文北炁
　　呪曰
　　坎水涓潔，穢氣氛葩。亡靈獲度，升入太霞。
　　後左角艮文炁
　　呪曰
　　艮興寅文，人鬼殊途。遵符掩惡，魄返仙都。
　　棺左卯文東炁
　　呪曰
　　震木發生，已枯復榮。藏尸掩穢，魂升帝庭。
　　棺前左角寅文炁
　　呪曰
　　巽風飄蕩，地戶開張。穢累永滅，魂度仙鄉。
　　總持符呪
　　吾是太上真人，九老道士，好道樂仙。身佩五炁，玄黃紫庭。消灾散禍，伏匿五形。積歲八百，不墜千齡。運應度世，受鍊屍形。永畢生命，自保魂神。太上有教，天神師真。
　　蓋棺符
　　呪曰玉訣祖炁
　　天地洞清，洗穢除氛。鍊化九道，返形太真。
　　百關納靈，節節受新。清虛鑒映，內外敷陳。
　　日吉時良，度命回靈。玉童玉女，侍衛我身。
　　玄靈紫蓋，覆護屍形。魂魄受度，上升朱陵。急急如上帝勑。
　　又法向北祝曰
　　天靈節榮，真人某人，受鍊更生，上帝所授，
　　太乙所尊。某受三壽，永得長存。香餅甘果，
　　身歸蒿里，炁歸五行，託尸輪轉，形同三元。
　　太上符命，召地萬神。遠召九天，二五太山。
　　向有所犯，勿得留停。輒承太一，無上元元，
　　制符定命，徑入大玄。七十二相，金紫之精，
　　與俗殊途，更受長生。四時五行，道炁合並。急急如律令。
　　又法祝曰
　　真人某一，壽命不長。老君神符，進入玄黃。
　　左日右月，消除禍殃。六界父母，六丁鎮形。
　　生死別異，不得留停。斷絕伏連，遠離妖精。
　　某身得度世，祐利生人，子孫承藉，永保無傾。急急如律令。
　　謹按《上清青要紫虛金根經》云：凡修上道，兆身父母伯叔兄弟，於世上死亡。兆身不得絕迹，故在人中，身履殗者。當取清水一盆，真珠一兩，投在水中，於中庭南面臨水上，叩齒九通。呪曰：
　　炁化成神，尸變入玄。三化九鍊，升入九天。
　　九天之劫，更慶某身。某身更化，得為真人。
　　呪畢，男死，思玉童三人。女死，思玉女七人。取盆水以灌死屍。畢，取水自洗手面，仰天噴噀。又陰呪曰：
　　天氣已清，人化已生。某乙上天，九鍊受形。
　　五苦三途，斷落死名。超度窮魂。還返南庭。
　　如此行事，則亡人即更生於九天之上，九年得升玉清之宮。或遇立壇度亡，止書符九道。仍告白亡者，以蕩穢呪，洒水遶逵屍棺，依向背粘貼，掩藏君穢。修建畢，起符焚之。
　　靈寶玉鑑卷之十竟
　　靈寶玉鑑卷之十一
　　分燈制器門
　　經曰：開明三景，是謂天根。故玄元始三炁，乃萬化之根宗，天人之大本也。由是溟涬大梵，三炁開光，而生天地日月星辰焉。故靈寶大法，開壇之初，以法像乎洪濛初判之義。故分燈列炬，以開三炁之光，而生三景。鳴金振玉，以和合陰陽，而生萬化，皆法其天運之自然也。當知無形之炁為祖炁，無色之光為慧光。自一而三，從三至九，九九變化，而生萬光。煥映萬天，照明九地，內外朗徹，以襲其明。然後應無聲之聲，於金玉之中，運不化之化，於陰陽之表。與道為體，則含靈蠢動，永有依歸矣。此造道通玄之妙，而幽明高厚，豈有間哉。
　　分燈存用
　　先以慧光符，捲封為蠟炬，候日中以取陽燧。念陽暉呪：
　　明哉太陽暉，神光洞三清。炁散玄漠內，靈煙生紫庭。控御乘風霞，飄飄凌無形。急急如律令。
　　右一法，取太陽正炁然一燈，於元始上帝之前。登壇時師存此燈金光，如日流金之色，混合兆身光，結作日輪，透明內外。次運一炁，自泥丸出，上接元始寶光，混同一體。次以符炬，自中燈分明，自一生二，由二生三，三化萬光，普明八極。天真上聖，三界眾聖，皆合寶光，同登壇陛。陽庭幽治，悉變天堂。分燈畢，以餘炬納於主爐中。默呪曰：
　　太上降慧光，華燈通精神。諸天悉開耀，地府皆朗明。兆身亦光徹，五藏生華榮。炎景照太元，遐想通玉京。急急如三天道主律令。
　　分布慧光呪
　　慈悲寶篆，玉笈飛煙。燈華散景，煥映諸天。朗明三界，照徹重泉。幽冥開悟，惠及無邊。今日大慶，咸得升遷。道生一炁，萬化純全。元始威章，應度自然。急急如律令。
　　玉清慧光符請光用
　　書符呪曰玉訣祖炁
　　日月星光，照破重泉。元始一炁，演化三元。混合空洞，梵炁之先。玉帝有命，告下十天。陽暉晅赫，陰景清圓。虛明洞映，朗照壇乾。光澄萬慮，景合妙玄。廓清八極，應化自然。急急如元始上帝勑。
　　勑呪
　　大道一炁，肇生二儀。五行之祖，斡運璇幾。三才並立，陽耀分輝。天尊惠澤，戲大慈悲。今日稱慶，三元錄儀。臣今上啟，開發天機。上生陽光，下洞幽微。普朗重陰，幽魂永離。急急如律令。
　　呪畢，引玉清慧光，與自己性光混合。自一生二，二生三，三化萬光，燈燈相續，照徹十方。
　　玄炁寶光符
　　玉清燈青炁，玉清訣
　　書符呪
　　玉清無上，大羅至尊。玄炁初露，化生諸天。混合真一，妙應自然。勑令萬神，齊到帝前。
　　勑呪
　　玄元始青，紫虛妙庭。三十二天，天帝帝君。混合三炁，流霞散晶。真文到處，萬神敬聽。拱禮玄奧，洞開天門。上通八極，下徹幽冥。傳言引奏，龍虎二君。四司五帝，俱妙神精。急急如元始天尊勑。
　　元炁寶光符
　　上清燈，黃炁，上清訣。
　　書符呪
　　玄虛中澄，三景開明。無極大道，太上道君。真元布化，品物流形。三元合德，九炁齊並。
　　勑呪
　　玉晨道境，虛皇昊天。炁化成象，妙合玄元。龍翔鳳書，億萬雲軿。無極眾聖，護法真仙。自然祖炁，運合俱全中虛大聖，三天洞玄。引進天使，玉女傳言。天門開闢，上升奏停。急急如靈寶天尊勑。
　　始炁寶光符
　　太清燈，白炁，太清訣。
　　書符呪
　　九陽開化，八極生明。左玄真人，統御三靈。右玄真人，營衛萬神。一炁普化，萬物育形。
　　勑呪
　　太清太極，三景開明。中理五炁，混合百神。道合德備，萬行圓成。玄元妙化，洞朗八門。日月普照，下徹幽冥。一切苦爽，咸睹光明。急急如道德天尊勑。
　　右三天三炁符，自元始三炁開光，化生天地日月星辰。今以三炁，混合三田，由有已性光，發明外景。次以後符分布，混接三光，森列燈炬，使天地朗明，陰陽開泰。後舉明燈頌，道眾各執燈炬，進壇分燈。至然燈畢，各歸班次，高功作用，如法運燈。
　　分燈慧光符
　　三光炁訣，合祖炁。
　　書符呪
　　九日之光，停午朗照，六陰之炁，圓極迴腸。玉清上清，太清慧光。五星正炁，列曜熒煌。月為黃華，炁貫七元。日為鬱儀，瑞應樞極。玉虛玉晨，玉皇之炁。三台垂芒，中天尊仰。幽幽冥冥，酆都沉淪。零沒三途，輪轉無停。三尊慧光，燭破重簪。翳昏清廓，如日光明。沐此宸恩，上生天堂。急急如律令。
　　呪曰
　　九陽至精，三天道明。日月晨華，星光合明。三華寶耀，混合群精。三寶發華，慧光發神。長虹飛空，下燭幽冥。慧光一遍，照徹十方。三途罷對，五苦停輪。火山息烙，冰雪消扃。刀化玉樹，劍變騫林。鐵城摧毀，魂升玉清。臣今上告，願賜開澄。日月靈妃，星光真人。一十二員，稽首奉行。分燈散輝，照徹寒庭。急急如律令。
　　右符呪畢，為紙撚，道眾分燈，餘炬焚於主爐中。
　　分燈儀，明燈頌，並諸呪，見科教門。
　　制鍾磬論
　　法曰：以金鑄鍾擊其聲，先當召陽神。以玉造磬和其韻，先當召陰神。此召合陰陽之良器也。師當左叩齒，以發金鍾二十五下，可召威兵。右叩齒，以發玉磬三十下，可集真靈。中叩齒以鳴法鼓二十四通，可聞上帝。皆內按天地陰陽之數，外敷九和十合之音。必先關召辟非禁壇二將，焚符宣牒，扣玉鳴金，然後可以格降於神明矣。
　　辟非大將軍　楮飛卯文。
　　禁壇大將軍　楊福酉文。
　　二神並天丁冠，淡紅袍，綠仙衣，如虎龍狀。
　　陽神九和君盧會之，字炎靈，身長八尺，戴三梁冠，服赭紅袍。左手仗劍，能净天地穢，驅百木精，自左目出，立于左。
　　陰神十合君陸同，字永夫，身長八尺，戴三梁冠，服白花袍，右手仗劍，能絕陰府，考掠塵世冤尤，自右目出，立于右。
　　次運耳鼻舌，祥風瑞炁，交接天景，如月光吹布十方。
　　召辟非大將軍符玉訣祖炁
　　召禁壇大將軍符玉訣祖炁
　　呪曰
　　虛皇勅命，降自玄明。召神攝鬼，通真會靈。合和二炁，洞朗玉晨。聞今令召，速赴壇庭。急急如律令。
　　召陽神九和君符
　　玆玉文祖炁，二符貼鍾磬架上。
　　召陰神十合君符以二道焚召二神
　　呪曰
　　陰神陽神，急速通靈。吾今朝真，上謁帝君。欲使神人，閉債封形。舉雲即去，祕訣靈靈。使我攝炁，即得通神。急急如律令。
　　又曰
　　生神內列，威兵外張。二景八眸，吐納靈芒。頭戴七星，足躡玄綱。萬精永滅，千妖自亡。急急如律令。
　　五方壇令符
　　東方卯文東炁
　　呪曰日
　　九炁萌陽，玉曆金章。八卦外列，一德中藏。生化自我，絕死為祥。急急如青靈始老律令。
　　南方午文南炁
　　呪曰
　　南陵三炁，陽光九芒。以養以正，邪莫能當。朱炎外烈，為吾所將。急急如丹靈真老律令。
　　西方酉文西炁
　　呪曰
　　太白流晶，七星守靈。乾德內養，金光莫刑。生無不化，白元用明。急急如皓靈素老律令。
　　北方子文北炁
　　呪曰
　　玄德五靈，度命一元。胞精命魔，內七合乾。洞化無礙，真景洞然。急急如五靈玄老律令。
　　中央中文租炁
　　呪曰
　　中主萬神，十二元真。總統四大，元始玉晨。上天下地，達貫無垠。急急如黃靈皇老律令。
　　五方壇令背文式
　　奉玄都省
　　今月　日逮齋主投詞；就某處柢建黃籙普度大齋道場幾晝夜。伏乞開度某魂超昇。所合依
　　律借地建壇。
　　右仰百神主者，符到奉行。
　　太歲　　年　　月　　日告下。
　　具位　　　臣姓某承誥奉行。
　　右告文分作七行
　　五方壇，今用梓木，或柏木作簡，長九寸，闊或寸四分，厚二分，書篆畢。俟建壇之先，到於壇之五方，宣前呪，安鎮如法。
　　五方借地符，即玉字靈文。
　　右法用黃紙各甲張，篆符於前，寫告于復。隨方宜告，牯於五方卓前。今既有壇令，止有篆符，隨方焚之。
　　五方玉字靈文
　　東方玉字靈文震文噓炁
　　南方玉字靈文離文可炁
　　西方玉字靈文兌文呬炁
　　北方玉字靈文坎文吹炁
　　中央玉字靈文中文嘻炁
　　總呪曰
　　元皇一炁，肇應五方。順天廣化，流演元綱。太玄妙感，空洞凝常。帝命所至，冥合景光。急急如五老天君律令。
　　十方鎮壇符
　　東方
　　南方
　　西方
　　北方
　　東北
　　東南
　　西南
　　西北
　　上方
　　下方
　　右十符，取各方炁內合入符，念結空成梵呪，用栢簡十片，各長一尺二寸，闊三寸，厚一分，朱篆符，以紫羅囊袋之，鎮於壇十方。故能安鎮壇場，辟除魔試也。
　　靈寶玉鑑卷之十一竟
　　靈寶玉鑑卷之十二
　　勑水禁壇門
　　法曰：道體至虛，非虛則不能應物也。人性至善，非善則不能明道也。水性亦然，故善則能利於物。靈寶大法，有勑水禁壇之科，引三光之正炁，運九鳳之真精，策役萬神，吐納二炁，躡罡履斗，結界禁壇。小則清肅方隅，大則净明天地，飾嚴內外之儀，則格降上下之神祇。是以齋潔為先，誠明為本。蓋邪則能干正，非正炁則不能辟其非。穢則能敗真，非真炁則無以滌其穢。故正真生炁，變化流行之妙也。今既內外貞白、性道兼明，萬境俱清，一塵不染，非集虛凝神之效歟。
　　勑壇思存章
　　夫勑壇之法，先以水劍安地戶上，選有威儀道士，具壇簡，詣劍水處地戶者。天地之炁所以初生，凡物之類所出入也。是以東南為極陽而生陰，故東南為地戶。西北為極陰而生陽，故西北為天門，故修行朝真之法，皆去陰而就陽者矣，先瞑目，存經籍度三師在西面，次存上仙蔽身大將軍，姓唐，名宏，字文明，戴朱陽赤幘通天大冠，絳章丹衣，帶龍頭玉劍，左手持金符。次存上仙隱影大將軍，姓葛，名雍，字文度，戴朱陽青幘通天之冠，絳執丹衣，手持玉戟。次存上神藏形大將軍，姓周，名武，字文剛，戴朱陽赤幘通天之冠，絳章丹衣，手執玉陽之節。次存有真官絳衣，乘九鳳。次步破穢斗，存北斗七星覆已頭上j 斗柄指前，不得遮耳目。次方稱法位，關白齋意。畢，三禮，收壇簡，垂手握固，召四靈。四靈者，青龍，白虎，朱雀，玄武，四靈神也。左手搯十二訣，存肝心二炁化形，出立於前左。次右、手搯酉子二訣，肺腎二炁化形，出立於後右。次兩手捧心，足履丁字立，誦召三官呪。次步三官丁罡三步，向劍水所，後搯五方訣，召五龍。畢，執劍水，相向持呪。次臨壇，洒净。畢，即於人門，步禹步罡，至鬼戶，煞劍退。次三拜，却搯中指中。存諸神復化，真炁再還兆身中。
　　勑水禁壇文見科範門
　　九鳳破穢罡
　　淨穢符穢訣罡炁
　　呪曰
　　天玄地黃，六律九章。焚蕩厭穢，辟邪不祥。急急如律令。
　　依式勑水净壇，宣解穢牒。
　　總召四靈符
　　用四訣，合炁出四靈，于左右前後。
　　呪曰
　　吾召四靈君，四靈畢集臨。辟除諸厭穢，並引降真靈。萬神俱侍衛，八卦護吾身。承今符命召，火急赴壇庭。急急如律令。
　　讀借地牒。即建壇牒
　　開壇符玉文祖炁
　　呪曰
　　大明洞煥，三炁開光。彌羅梵炁，金闕玉房。體仁合化，合景中黃。八極所致，即道真常。急急如律令。
　　勑壇四靈符
　　東方卯文肝炁
　　謹召東方青龍，角亢之精，吐霧鬱氣，喊雷發聲，飛騰八極，周遊四溟，有大感德，來侍于左。
　　西方酉文炁黑
　　謹召西方白虎，上應觜參，英英素質，肅肅清音，威攝眾獸，嘯動山林，有大威德，來侍于右。
　　南方午文心炁
　　謹召南方朱雀，眾禽之長，丹穴化生，碧霄流響，其彩五色，神儀六象，有大威德，來導于前。
　　北方子文腎炁
　　謹召北方玄武，太陰化生，虛危應質，龜蛇合形，蟠遊九地，威攝眾靈，有大威德，來從于後。
　　召三元唐葛周三將軍符
　　上元唐宏卯文用左腎炁
　　中元葛雍酉文用右腎炁
　　下元周武中文用元黃炁
　　總勑呪
　　混合三炁，上中下元。神超無象，道運先天。應體常寂，變化自然。聞召立至，默契壇乾。急急如三天元降律令。
　　召監壇符
　　呪曰
　　三天有命，四聖咸欽。威鎮壇陛，內外輯寧。仗衛森列，神祇效靈。玉符一召，與道合並。急急如律令。
　　洞達神靈符斗訣用元皇炁
　　呪曰
　　神景合成，萬炁齊並。洞達無礙，變化窅冥。飛行十天，逍遙紫清。倏忽隱景，真陽混凝。急急如元始上帝律令。
　　六府鎮壇符
　　師曰：六府真符，可召役諸天，從官兵馬。凡行科誦呪，存金光道炁，洞煥太空，天帝高真，乘空而降。或以版篆，鎮掛齋壇，或用黃素朱書，於禁壇之時，隨方焚召。
　　始陽元精九靈妙景真符卯文震炁
　　召東方諸天從官兵吏。
　　丹靈炎上洞靈大梵真符午文離炁
　　召南方諸天從官兵吏。
　　皓靈靜陽七炁素靈真符酉文兌炁
　　召西方諸天從官兵吏。
　　玄光靜景妙寶虛梵真符子文坎炁
　　召北方諸天從官兵吏。
　　虛皇洞真梵炁寶光真符玉文中炁
　　召五方天帝從官兵吏。
　　高晨太一妙極無上真符天皇訣震炁
　　召十方天帝從官兵吏。
　　總祝呪
　　太虛溟涬，寥廓無光。大梵流布，六炁生陽。飛雲結篆，赤書垂芒。諸天應感，萬象咸彰。急急如元始上帝勑。
　　天皇君召十方飛天神王符玉文祖炁
　　召六甲符
　　呪曰
　　玉清大將，六甲宣行。真符速召，往赴壇場。
　　召六丁符
　　呪曰
　　九天召命，六丁奉行。玉女神化，速降神光。
　　三天滅魔祕章
　　北帝大魔王，受事帝君前。泉曲之鬼，四明酆山，千妖混形，九首同身。神虎放毒，馘滅雷震。神公吐呪，所戮無親。太微有命，攝錄山川。嗚鈴交擲，流煥九天。鳳火征伐，神鋒十陳。凶穢伏滅，萬精梟殘。妖毒敢起，受閉亡關。請依洞法，莫不如言。
　　大洞滅魔神惠玉清隱書
　　玄景散天湄，清漢薄雲回。妙炁煥三晨，丹霞耀紫微。諸天舒靈彩，流霄何霏霏。神燈朗長夜，離羅吐明輝。回嶺帶高雲，懸精蔭八垂。三素啟高虛，蘭蘭披重扉。金墉映玉清，靈秀表天畿。風生八會宮，猛獸騁雲馳。紛紛三洞府，真人互參差。上有千景精，冥德高巍巍。，太一務猷收，執命握神麾。正一履昌靈，攝召萬神歸。公子翼寂轅。洞陽衛玄機。明初合道康，龍輿正徘徊。七景協神王，飈輪萬杪階。矯首玄津上，飛步絕嶺梯。紋錦入神丘，燦斕振羽衣。冥濾交雲會，飛景承靈通。清峰無毫蒼、綺合生絕空。金華帶靈軒，翼翼高仙訪。萬轡乘虛散，蓊藹玄上窗。中生合景君，九帝昌上皇。明輪映黃寧，羽珠曜玄陽。天晶元素炁，中五號養光。結朗始生章，九真合成雙。妙景啟冥敷，順感摽神宗。泥丸洞元先，運珠正絳官，元陽部命門，三神携紫童。拘制召上歸，夾闕侍明窗。翳鬱對啟明，圓華煥三冲。方盈引接生，返老回嬰蒙。飈粲麗九天，綠轅遶丹房。蕭蕭纏藹表，曲降寢華堂。遊宴盻萬劫，歸會神霄王。仙道樂子生，鬼道樂子凶。但聞貴生道，不聞鬼道隆。遙歌參天炁，賈生元正章。神惠命朱兵，五帝符寒鄉。仗旛攝萬魔，瓊文檢北酆。體解自然道，妖滅非爾功。汎景鼓長扇，合虛慶霄峰。俯盻回謝飛，天劫永難終。妙中生真景，回輦若遲遲。意合在冥感，提携高上埼。翔超期妙會，洞觀情轉悲。嘯叱咄嗟頃，倏忽歷九圍。攝炁反交初，併景幽玄棲。
　　於是，七星停曜，重關洞開，石陽激電，五星奔移。握節命靈，是炁悉追，鐵羆羅遮，猛虎變威，六師斬妖，銅頭捕非，玃天啖毒，晶 消摧，萬精滅種，六天崩頹，三道正行，何炁不回。山河為之傾倒，日月為之掩暉，靈獸為之墮領，金翅為之落飛，五帝束帶於神宇，萬靈受封於太微，高上汎蓋於丹崖，八景策駕於霄扉，洞觀元之妙化，欣我道以坦懷。
　　右二章於禁壇之時，宜白此呪，遶壇三匝。畢，次結界行事。各方結界，用五方制邪玉文。凡建壇安鎮門。
　　靈寶玉鑑卷之十二竟
　　靈寶玉鑑卷之十三
　　宿啟朝醮門
　　法曰：天地之化，聖人之道，在乎無為自然而已矣。蓋無為自然者，乃不勉不思之謂也。其不勉不思之中，淵乎似萬物之宗者，實天人之大本也。然而能體誠敬，會天人，而一致於道者，故科教有朝修之道焉。其朝修者，日有三時，建壇行道，禮謝朝元。以取夫晝夜三接，日宣三德之義。至於三日而九朝，亦法其九陽之數。則九頓九奏之誠備矣。其旨有之曰：寶珠神化，太一含真，五炁朝元，三花聚頂，此內景之謂也。飛章列符，行科演道，謄詞進表，懺謝禮方，此外景之謂也。故凡外景之設，實本乎內景之妙。自非深明夫內外之道者，其孰能究其體用哉。今以即夫道之體，其小無內，萬殊而一本也。以極夫道之用，其大無外，一本而萬殊也。然則又當明其所以為體者，存於有而無迹。其為用者，本於無而有為。由此觀之，則將致廣大而盡精微，合內外而兼體用。而言之者，亦莫非無為自然之妙矣。則朝修祇對之際，其可忽諸，奚有間哉。
　　靈寶自然思神儀訣
　　夫宿啟者，正齋前一日，取吉時建壇設席，補職說戒，宣科勵眾，關聞三界，即是啟告之夕，非正齋行道之日也。
　　師曰：明晨行道，續更啟聞，至日行道。方入清旦初朝，乃知宿啟關奏，不在正齋行道之限。應齋者並在前一日，沐浴，宿齋所。至日吉時，率眾具威儀引高功法師，詣師前立定，請齋官燒香，授齋詞與高功。然後高功於師前，關白齋意。夫齋法精嚴，諸天上聖並降監臨，每事須合法度。迺至都講讚唱詠謂，亦須緩急得宜，不得遲留稽延。凡高功啟奏之時，東向平立，執簡曲躬，調聲正炁，直詞小語，朴略典素，不得過有繁飾。凡諸祈禱，先有悔過，然後請事。
　　凡高功行道登壇，皆香水盥漱，名曰蕩穢。出亦盥漱，名曰閉真炁。
　　平旦寅時，當思青炁從肝出，如雲之陞。匝繞壇殿，青龍獅子，備守前後，仙童玉女，天仙地仙，日月星宿，五帝兵馬，監齋直使，三界官屬，羅列左右，即宣五星都呪。
　　正中午時，當思赤炁從心出，如雲之陞，匝繞壇殿。朱雀鳳凰，守備前後。仙童玉女，三界真仙，日月星宿，五帝大魔，十方神仙，兵馬監齋，直事萬靈官屬，羅列左右，即宣命魔神呪。
　　人定亥時，當思白炁從肺出，如雲之陞，匝繞壇殿。麒麟白虎，備守四方。仙童玉女，天地真仙，日月星宿，五帝兵馬，監齋香官，三界官屬，羅列左右，再宣五星都呪。
　　閉目，內思五嶽五真五帝，備守身中，金華映蓋一體，作金色，從肺出頂後。圓光如日之像，使照明十方，內外玄同。獅子鳳凰，麒麟白鶴，四靈八卦，隨方列布。祥雲瑞氣，匝繞壇場。諸天眾真，森羅慶會，仰觀太上三尊，居天寶之優。左有三十六部尊經，右有玄中大伕師，恍如黍米之天，萬神備守。次運自已一炁，上朝泥丸，自一生三，從三化九，作九光圓像，煥映萬天。自己真人上朝至尊，心奏所陳，依科行事，無不孚感者矣。各朝行道，俱用此法。
　　夜，夜禮十方一，皆從北方而起，次東北方，東方，南，順至上下方。蓋眾星拱北之義，故先朝禮於北方也。
　　入壇净穢符上帝訣，天門炁
　　勑蕩穢呪
　　洞中玄虛，晃朗太無。三清下勑，光映九衢。八方威神，使我自然。靈寶符命，普告九天。乾羅答那，洞罡太玄。斬妖縛邪，煞鬼萬千。中山神呪，元始玉文。玄水洗穢，卻鬼延年。按行五嶽，八海之文。魔王束首，侍衛我軒。凶穢消蕩，道炁長存。
　　捲簾
　　高功道眾，詣簾前跪奏，拜通真表。次宣表，焚化金樓玉陛詩。師存壇殿之中，五色祥雲，彌羅，混合，連自己一炁上泥丸。化為元始，乘百寶光，須臾見天尊下降，混合為一。天真大聖，日月星辰，三界十方，千真萬聖，皆乘妙光，俱會壇所。兆自己元神如真人狀，與三界眾真，陞壇朝謁，隨事依科行事。
　　化金樓玉室符巳文，神霄炁
　　呪曰
　　合明天帝，日月合明。瑞炁氤氳，祥雲密布。三華離便，五明豁開。玉軒梵音，瓊房妙韻。森羅净霐，霐池無鏡。金城環固，玉洞回靈。急急如律令。
　　告行金樓玉陛符式
　　三天炁，玉文，奏表彼焚於簾前
　　靈寶大法司
　　今月　日謹奉
　　道旨頒降
　　太上化境玉符，須至告下者。
　　鬱羅蕭臺，玉山上京，上極无上，大羅玉清。渺渺劫仞，若亡若存。金樓蒨偉，玉殿森明。光梵巍峨，降真啟靈。駐景龍輿，玄晃仙居。陰腸凝室，萬炁齊居。一如告命，風火驛傳。
　　太歲　　年　　月　　日告下。
　　具　法　位　　臣姓某奉行。
　　玉清上相大羅無極神公在天。
　　祝呪
　　三界之上，渺渺大羅。上無色根，雲層峨峨。唯有元始，浩劫之家。部制我界，統乘玄都。有過我界，身入玉虛。
　　入戶符上帝訣，取天門炁
　　高功於地戶上，存四明功曹一人，通真使者一人，傳言玉女二人，侍靖玉女二人。
　　早午二朝，念密呪曰：
　　四明功曹，通真使者。傳言玉女，侍靖玉女。道室正神，為神通達。上元生炁，入臣身中。
　　靜夜朝真，密念呪曰
　　四上功曹，龍虎使者。侍靖玉女，開明童子。上元少女，夜有侍靖。願得上聞，正一生炁，降入臣身。
　　都匠符五方炁訣
　　合明符玉文祖炁
　　十方竭簡燒香符
　　東方震文東炁
　　呪曰
　　廣生高映，覺元洞虛。應元九真，化肇靈圖。靈文運構，宗範元都。感變總括，威招自成。綠岑遷景，皇道合明，天森耀權，炁精育魂。融羅負立，圓映隱旻。期臣神色，洪綱告寧，與道合真。
　　南方離文南炁
　　呪曰
　　章炎通泛，堅敷澄榮。虛象玄華，龍陽儛穹。微正霄艷，太淵凝冲。元關三紐，大梵飛空。隱覺隆蓋，天倫慶呈。神戶纏絡，真元散精。净握明照，徊合升玄。導騫宴雲，靈應騰天，與道合真。
　　西方兌文西炁
　　呪曰
　　剛澤微控，陰峻孤儀。貫炁冥素，宸洞開微。周化幽應，澄輝帝臺。平遐挹虛，恢茂童池。結飈臨育，麗無散開。陽通百六，沉芒隱階。幽廓冥默，真峰會靈。堅丕順道，告命騫林，與道合真。
　　北方坎文北炁
　　呪曰
　　龍安洞變，純陽隱玄。返本還炁，象伏高圓。神變惠允，解鍊靈根。赤精成道，純號威尊。利雲有常，億刃中丘。鬱城瓊壘，瑤音慶流。受位王室，大憲通幽。玄章煥落，綱輪迺周，與道合真。
　　東方艮文東北炁
　　呪曰
　　觀覺鬱繿，大明紫虛。九神度魂，開闢玉真。阿奕煒燁，飛天流音。輪景帝常，都靈頤臻。豁落大宥，慶雲啟靈。七曜輝魔，恬懀敷榮。虛無上首，天紀彌宸。四吁育象，濯耀清明，與道合真。
　　東南方巽文東南炁
　　呪曰
　　煥赫洞陽，浮景五光。七靈謠歌，世元紫堂。羅英散景，曜明玉房。入晨總獸，韶主攝精。九都蹇鬱，飛生上靈。密羅净境，馥育寶輪。灌沃黃華，霧霐玄明。神宮開廓，延宛丹庭，與道合真。
　　西南方坤文西南炁
　　呪曰
　　大猷浮景，真定化元。蜓蜿素眇，玉梁澄煙。蕭峙結隅，景羅七纏。秀盤三府，流輝九玄。寂然虛邈，飛華拂軿。晨濫錄籍，大漠由延。阿丘九度，六龍負轅。蓊藹浮羅，紫精復淵，與道合真。
　　西北方乾文天門炁
　　呪曰
　　溟涬太育，九機化乾。覆形厚德，元河淪精。育英明陀，景艮眇云。大醜總監，秀樂禁天。紫虛陀丘，劫量交前。碧霞韻梵，眇眇游元。元變運量，馘絕惡 。恢冠玄漠，萬度成仙，與道合真。
　　上方亥文酉北炁
　　呪曰
　　元始開運，太玄肇靈。虛極無象，一炁流形。化生二景，五緯凝精。混合自然，坦除結嬰。總真布景，煥赫九清。炎持廣變，七紀齊並。析師慮浩，丹天耀精。朱光鍊度，赤藹散明。三華鬱秀，輝映帝晨，與道合真。
　　下方巳文東南炁
　　呪曰
　　真陽開化，梵炁流通。金闕在上，玉府居東。鬱結五文，煥散九空，妙炁自然，蘊奧難窮。三靈共貫，萬聖攸宗。參稽學行，摽紀真功。以神俱契，與道合同。安鎮帝錄，億劫無終，與道合真。
　　右十符，當朝奏時，高功執謁簡詣各方，默具職銜，恭詣各方天尊，侍從服色，隨方存感，炁訣各按方位。
　　降真召靈章
　　師曰：天皇降真靈符，虛皇召靈真符，乃三天飛玄正炁自然之章。以召三元眾真萬靈，兆司清宮仙階，位治靈虛真品。欲降百真，後召千靈，以青綺七尺二寸，絕朱丹書降真靈符，飛黃篆召靈符，安於靖中，以黃錦作席，或黃繒亦得。用醮禮祭之，百神降真，召靈使者，玉女金童，各十二人，隨祭降下，直衛真文。所召千真萬靈，立降于室。學不篤信，五嶽試人。輕露祕密，所召不神。凡諸三天仙真靈神，遵符而屇前。無神文乃為妄召，雖精思若徹，萬無一報。或有降者，多作魔試受者。依玄都憲格，齎三素繒，隨年尺，詣有系之師，以畫空而心記，不載於文章，恐鬼神禽畜竊視漏泄矣。師曰：仙曹玄司脩用隨事，並有高聖真仙，主宰曹局，靈官典者，一一治局，無致妄召，並隨虛皇萬應降真符，元皇總章召靈符，下降。
　　罡式。
　　上洞案香，先進左足，雙步星珠熠燿罡，立主爐前。
　　行罡呪
　　左手中文，午出，雙目微閉，以存三境。
　　玉清赤素，大梵分靈。元綱流演，星珠貫周。急急如律令。
　　三上香呪
　　臣今初捻上香，願達玉清境，供養元始天尊，九聖之眾。
　　臣今二捻上香，願達上清境，供養靈寶天尊，九真之眾。
　　臣今三捻上香，願達太清境，洪養道德天尊，九仙之眾。
　　呪曰
　　靈光梵炁，下注臣身。飛香進御，合真帝庭。急急如律令。
　　左手剔三官訣，瞑目，存壇墠上通天門，黃雲紫炁，日月光明，星斗交映，混浹玄壇左右，芝蓋華旛，森然列侍。運心府作金蓮迸開，一景居中，金光獨懸。次剔玉袂，見七寶金臺玉殿，內外瑩然，中有至尊，端坐其中。兆以一炁引接祖炁，次布十方，仙几交合。
　　上清靈寶玉虛召靈紫英符
　　玉訣，取天門炁。
　　呪曰
　　開明三景，是為天根。玉山上京，大羅玉清。三華離便，大有妙庭。大行梵炁，無無上真，與道合真。
　　上清靈寶元皇降真青華符
　　呪曰
　　天中之天，眇眇劫仞。混沌之中，無幽無冥，無形無影，無極無窮。梵炁彌羅，萬範開張。泛景太霞，十轉回靈，契本合真。
　　二符總勑呪
　　玉華散景，九炁凝煙。香雲密羅，徑衝九天。侍香金童，傳言玉女，為臣通奏，上聞帝前。今臣所啟，成賜如言。急急如玉清靈寶無量度人律令。
　　符左右二君，金童玉女，自兩耳目出。服色如常，乘三素雲，為我通誠達意，招真召靈。
　　赫奕仙曹章
　　師曰：此玉清天大將天神，皆遶屬玉清神公太玄上相也。與諸天大帥高靈齊功，自號玉清靈寶赫奕司。輔翼玉清，劫運改更，減魔掃灾，昇度學仙之子。檢校三界，驅除妖惡，嚴攝北酆，制御鬼爽，明檢鬼營，肅清道境，以備後世種民，期見太平聖君，皆符衛掃蕩之神也。神公即地皇之臣，馬祖太帝之嗣，角龍辰宿之父，位為玉清神公太玄上相，號馬祖龍氏，諱郭爽。
　　師左手玉文，右手上清訣，化身為玉清神公，念後呪一遍，目篆三天真符，於天門上吸三色，自頂門下注三田，合青黃白三炁，化為三尊，上升泥丸，與壇中三尊，混接為一。自己真人與十方三界一切神明，總朝上帝。次搯五方訣，合五方炁，內外相應，以目左瞬三周，吹炁布滿十方。揖禮歸拜壇，三拜。
　　召仙曹呪
　　高天之上，玉清為主。元綱大魁，太玄生府。中有帝君，靈虛王母。繞制嘯咏，玉文金符。司制仙禁，金童玉女。校精辦魔，總御百史。上達三天，形成司舉。傳奏教令，蠲灾救苦。備衛護道，囚縛鬼侮。流浪諸天，濟生度死。解厄摧怪，通達紫府。十方告命，召其所主。急急如上清靈命元始上帝勑。
　　右呪迺玉清靈寶宮，靈寶天仙內院。有仙曹分降，以給官中仙官。凡招真召靈，必資此呪也。
　　招真靈符玉帝訣祖炁
　　呪曰
　　玉清勅召，千真萬神。虛皇寶冊，宣告無停。真靈遵誥，奉命而行。急急如律令。
　　降真靈符玉帝訣祖炁
　　呪曰
　　玉清聖命，告下三界。天皇之勅，普告三元。無極聖眾，浮空而來。急急如律令。
　　跪爐符玉帝訣天門炁
　　呪曰
　　道由心學，信假香傳。手執玉爐，心存九天。今臣所奏，上聞帝前。
　　各禮師訣
　　先存經師形相名諱，心禮三拜。
　　呪曰
　　願師得仙道，上登高靈。為我超拔一切，皆成道真，我身昇度。次存籍師形相名諱，心禮三拜。
　　呪曰
　　願師得飛仙，上登高真。為我開度七祖父母，早生天堂，我得真道，昇入無形。存真師形相名諱，心禮三拜。
　　呪曰
　　願師得昇度，上登高仙。為我開度五苦八難，名入仙籍，永為真人。
　　師曰：脩行之道，本在存師。師之不存、道從何得。所為師者，曰度師。度師之師曰籍師，籍師之師曰經師，以上人間三師也。別有天上三師者，太上老君為度師，虛皇大道君為籍師，元始天尊為經師也。次存天上三師，乘青黃白三炁下降，心禮三拜。次五方衛靈訣，隨方搯卯午酉子中，內思五臟五嶽，五星五帝，各統從官兵馬，備衛身中。四靈列侍，五色慶雲滿身，直射五方，罩覆壇所，脗合內外之境，無感不通。
　　五方衛靈
　　東方衛靈叔英妙炁之符卯文東炁
　　呪曰
　　蕭仞扶桑，方諸鬱霞。元皇列真，凝結雲茅。明耀九芒，合炁三華。钁天振劍，神虎辟邪。安陽大帝，攝禦群魔。二昇神霄，濯形天河。急急如律令。
　　南方衛靈洞惠妙梵之符午文南炁
　　呪曰
　　炎炁浮煙，運升赤明。長生元聖，高居玉京。絳妙圓誰，散品六冥。元天大誥，普濟群生。消殄魔試，奔飛火鈴。保衛正炁，億刦長生。急急如律令。
　　西方衛靈通真妙光之符酉文西炁
　　呪曰
　　皓景金華，長庚洞光。大梵流布，輪轉元綱。蔚明交變，騰化十方。七關安靜，回合陰陽。帝炁蕩蕩，我享嘉祥，玉文敷告，生道延昌。急急如律令。
　　北方衛靈紫素妙晨之符子文北炁
　　呪曰
　　太陽朔單，上達帝君。流燄騰晶，化形玉虛。輔衛三境，簡閱元圖。真符煥發，定籍清都。摽名金籙，宿釁咸除。飛神碧落，超登太無。急急如律令。
　　中央衛靈玄精妙寶之符玉文上炁
　　呪曰
　　元始虛皇，祖土居中。三炁洞元，肇生天堂。七轉八變，混合迴風。散花萬神，天地開通。吉日行事，億天所宗。願保劫年，享福無窮。急急如律令。
　　九朝衛靈符九符並用玉訣，上天炁
　　一
　　呪曰
　　金真霞綠，煥映三天。飛雲丹霄，諸天控軒。晨輝啟旦，陰翳俱鐲。九微震空，五星回旋。萬天應感，自然妙玄。杳冥散體，分形百千。玄珠光耀，瑞降壇乾。生死蒙恩，灌鍊金泉。魔王恐怖，合景三田。
　　二
　　呪曰
　　瑤歌空洞，帝君守壇。五帝校錄，受符三官。備衛四門，束魔去奸。流鈴擲火，陰穢焚殘。身佩金璫，鍊液芝顏。玄虛素合，心動三關。騎獅跨鶴，控龍乘鸞。萬真守舍，千魔不干。道炁長存，萬仙悉安。
　　三
　　呪曰
　　神光朗耀，瑞炁匝旋。箕斗澄輝，芝宇晏然。玉眸含真，寶壇純乾。變夜作晝，回子午前。太華流珠，丹鳳飛 。束魔滅奸，高步祥煙。天真降集，齊到帝前。
　　四
　　呪曰
　　五星靈映，煥景丹庭。包羅無外，命炁群靈。濳形杳默，周遊五經。揚威耀日，役使甲丁。郤灾除禍，滌穢消氛。萬魔恐怖，龍虎飛騰。紫雲交覆，萬炁齊笄。
　　五
　　呪曰
　　黃中策炁，斬滅妖宗。制遏邪源，斷截魔蹤。太上符命，召制神公。萬靈斯格，却邪除凶。玉炁三輪，洞運神風。紫戶合瓊，六度無終。左命青腰，右攝芝童。逍逼飄景，統御九空。玄壇應機，垂炁虛冲。萬真普降，濟度無窮。
　　六
　　呪曰
　　元始虛皇，集炁居中。三境洞杳，肇生穹窿。七輪九轉，混合迴風。變化萬神，天地開通。吉日行事，萬魔敬從。晨輝朗照，默運玄功。執節建麾，散花太空。十方普度，劫運無終。
　　七
　　呪曰
　　玄陰七靈，九炁合形。魂精魄爽，二景回輪。飛天赫奕，煥耀長春。日月吐輝，四合華英。大梵流布，奔飛炎靈。魔王受事，朝謁帝京。含靈普濟，散慧幽明。玉文敷告，與道合真。
　　八
　　呪曰
　　金真空降，神虎橫營。玉帝披霞，諸天命靈。九景迴駕，萬魔束形。九微迅煙，神威攝精。流鈴擲火，百惡消並。神輝耀夜，洞這長春。聖道蕩蕩，十方肅清。保劫制運，元亨利貞。
　　九
　　呪曰
　　天書赦罪，下頒太微。元化生成，靈壇九回。八景六周，聖運所持。左定真方，右啟帝扉。東華南府，濯鍊辟非。回輪日耀，轉盻月暉。今日大慶，萬道同歸。玄壇正炁，保天無衰。普天三界，驛龍風馳。
　　鳴法鼓二十四通訣
　　叩齒法，當左左相叩為天鍾，當右右相叩為天磬，正中相叩為法鼓。蓋法鼓者，內正神炁，外滅魔靈，故法事所先也。
　　發爐出神訣
　　三五功曹卯勒至辰，左右官使者巳至午。左右捧香，驛龍騎吏未至申。侍香金童酉，傳言散花玉女戌，五帝真符亥，直日香官辰輪至午彈。
　　經曰：召出臣身中三五功曹，左右官使者，侍香金童，傳言玉女，玉帝真符，直日香官，各三十二人。三天自然更生功曹，三天自然傳言功曹，三天自然飛玄功曹，三天自然奏事功曹，三天自然玄妙功曹各三十二人。五帝自然更生功曹，五帝自然傳言功曹，五帝自然飛香功曹，五帝自然奏事功曹，五帝自然玄妙功曹各三十二人。
　　師曰：三五功曹，有二端神化，各司靈局，有三元五德。功曹乃太清洞神之所隸也。乃此三天五帝功曹，亦非胎化有類之形，皆三五自然真炁所化也。以天真道炁，召錄身中三田五臟正炁，造化而成。靈文用功曹，各有所執之曹局，故曰功曹。
　　師曰：左官使者，即陽通達之神，五官舉意之先也。右官使者，即陰通達之神，五官舉意之次也。侍香金童陽，次清潔之炁。傳言玉女陰，本净謹之靈。傳言侍香，奏意達誠、皆四品之元真矣。
　　直日香官訣
　　師曰：直日香官，是直六十甲子之日，三皇之子孫也。日有三十二人，以直十方。香之炁散穢招真，是教職男女本命六甲之炁所化也。凡諸百靈，非止三十上人，但召奏止有四方天數。三十二人，乃一天有三五功曹二人，左右官使者一人，侍香金童一人，傳言玉女一人，五帝直符各一人，直日香官一人，每一天計一十二人，三十二天統有三百八十四人。其諸各一人，功曹二人，謂三天五帝各一人，上應千二百官君，下合三萬六千神炁也。
　　高功微祝呪曰
　　內有所明，外有所臨。開之朗然，了無朕象。
　　次存身中青黃白三炁，自三宮經歷五臟。上升泥丸，直透天門，合青黃白三炁，結成琉璃寶殿，至尊居中，眾真羅列，左右金童玉女，接侍香煙，通誠達餌也。
　　發爐總符用玉文閉炁
　　敷落神真符
　　誦敷落神真四字，不遍數成符，玉訣，祖炁。
　　召三五功曹符玉訣上天炁
　　呪曰
　　玉清有令，奏告九天。三光之主，五斗之精。混合真炁，自然成形。急急如律令。
　　召左右官使者符丑文上天炁
　　呪曰
　　玉清有命，普召百神。陽神保命，陰神守真。通天下地，變化無窮。急急如上帝律令。
　　召侍香金童符寅文上天炁
　　呪曰
　　玉清有命，總領群真。隨香奏事，傳神達靈。神通第一，輒莫稽停。急急如律令。
　　召傳古件玉女符卯文上天炁
　　呪曰
　　玉清有命，統轄群仙。靈真靈聖，通幽達冥。真光變化，混合成形。急急如律令。
　　召五帝直符符
　　呪曰
　　玉清有令，宰御眾靈。天有五帝，人有五行。上下一致，化化生生。急急如上帝律令。
　　召直日香官符巳文上天炁
　　呪曰
　　玉清有令，混合百神。六十甲子，變化真光。聞玆召集，一炁混康。急急如律令。
　　召土地符卯文東炁
　　呪曰
　　此間土地，神之最靈。聞符一召，速現威形。安鎮庭宇，通達齋誠。急急如律令。
　　三天真符
　　初捻上香符
　　目篆於天門，搯玉清訣，吸引合炁，上朝元始天尊，叩齒九通，三禮。
　　二捻上香符
　　目篆於天門上，掐上清訣，吸引合炁，上朝靈寶天尊，叩齒九通，三禮。
　　三捻上香符
　　目篆於天門上，掐太清訣，吸引合炁，上朝道德天尊，叩齒九通，三禮。
　　右三符迺無上三天五劫開化之初，三炁之真精，靈虛之妙炁，結成真文。實大道之本根，諸天之梵炁也。可以上朝三景，策役萬靈，隨事所行，克臻玄感也。
　　又三捻香符
　　初捻香符
　　誦無色界魔王章，祝之，玉清訣，上天炁。
　　二捻香符
　　誦色界魔王之章，祝之，太清訣，上天炁。
　　三捻香符
　　誦欲界魔王之章，祝之，太清訣，上天炁。
　　右三捻香符，合於發奏之時焚之。此乃道香德香等符，古法於朝修中，止有前三天真契符，為三捻香中用，理亦通也。
　　高功面天門立，叩齒三通，咽液三過，存左目有日光，紫色九芒，去面九寸。右月有月光，白黃色十芒，去面一尺。存日啊從左鼻入，月從右鼻入，于洞房透九官，合九天炁，降身中。自下昇上，至腦後發出項上，化九色玄像法身，即本來元始也。心境真人乘光而出，步玄珠星斗，繞帀玉京一天寶妙臺，總朝虛氵息。次叩齒咽液，持密呪，焚命魔符，步虛丁罡，存五帝大魔敬聽受事，諸天皆朝，天丁前驅，大帥仗旛，天雨寶華，繽紛而下。三天之陽炁既明，六天之陰魔自減。苟能一真澄湛，萬法圓通，道合自然，功霑幽顯，豈非賢者之能事哉，亦讚美之嘉言也。故內魔不生，即外魔自滅者矣。
　　九宮九鵶圖
　　玄元始炁，遍體生光。三炁化形，而演三洞。始為青光，上生於天，元為白光，中生於人。玄為黃光，下生於地。元始天尊於此一色，合為九光，遍起法身，光明洞耀。始於混沌，混為蒼光，混生於洞，洞為赤光。洞生於浩，浩為青光。元生於昊，昊為綠光。昊生於景，景為黃光。景生於遯，遯為白光。玄生於融，融為紫光。融生於炎，炎為碧光。炎生於演，演為黑光。九色光耀，瑩徹法身。並出開天龍角經。
　　太上消魔前驅煞鬼真符
　　書符呪
　　清慧光，上清寶光。太清玄光，七元入弟星光。照開道路，白元尊神。輪轉無曰太一洞章。上遊上清，出入華房。十轉回靈，萬炁齊仙。
　　密呪曰
　　黃中策炁，斬滅妖宗。制伏強魔，斷絕邪蹤。太上有勅，付我身中。急召北帝，朝謁玄宮。山林社鬼，形狀悉同。奉承威令，宣告魔兇。五炁蓊鬱，與符命衝。秘藏玉文，方就圓隆。三天運明，六天運終。一如告命，風火驛傳。
　　太上制魔前驅煞鬼真符
　　書符呪
　　神霄玉清王勅，三天大魔王，欲界、色界、無色界三界大魔王，秉勅奉行。巴元醜伯，負天擔石，反山六目，監醜朗馥，橫天擔力，萬神之宗，飛行太空，管攝北酆。異道妖鬼，善惡濳蹤，南于正炁，敢不直忠。千千截首，萬萬剪形。中山告下，南北西東。拒逆之者，火滅雷嗔。收攝魔神，束送北酆。元始符命，神霄總領，萬神敬聽。急急如玉清真王律令勑。
　　呪曰
　　圓光五彩照我身，中黃治炁剪妖祟。
　　制纏狂精斷邪蹤，太上有勅付吾行。
　　急召北帝詣玄宮，山林社稷諸鬼神。
　　奉承威令宣魔王，攝錄故炁歸太真。
　　五色蓊鬱以飛衝，祕藏玉文方就隆，
　　三天告下六天終。一如告命。
　　高上神霄命魔前驅煞鬼真符
　　書符曰
　　神霄勅天魔青帝，勅地魔南陵。勅鬼魔青天魔王，巴元醜伯。勅躶魔赤天魔王，負天擔石。勅獸魔黑天魔王，監醜朗馥。勅鱗魔白天魔王，反山六目。勅禽魔黃天魔王，橫天擔力。勅精魔太上，勅酆都大洞大魔君，勅動天兵萬魔。奉行三十六天，神將吏兵。飛戈飄戟，逢者斬身。六洞鬼妖，不敢前衝。風雷火烈，斬鬼碎身。奉命天府，符到奉行。急急奉高上神霄玉清真王律令。
　　呪曰
　　黃中合景，萬炁中藏。三一順化，五緯明常。桃康把籍，合延保生。功圓道備，神契虛皇。玄斗豁落，各妖滅亡。與天同慶，我道隆昌。
　　告命篆文式
　　神霄玉勑，真符命魔。奔火前導，開通合虛。三皇欽崇，威制群魔。一如告命。
　　右三朝消魔制魔命魔符，作三時早午晚告行用，黃紙朱書，符後告篆文，三朝同。各用圓封，逐朝告行。
　　復爐總符
　　傾光迴駕符
　　念傾光迴駕四字，不以遍數成符，玉訣，祖炁。
　　出戶符上帝訣，天門炁
　　早午二朝出戶呪
　　出陰入陽，萬神開張。關啟事畢，請閉黃房。侍靖玉女，明備神室。急急如律令。
　　晚朝出戶呪
　　玄上太陰，八窗開明。向有所啟，少女通靈。事舉復位，萬神濳寧。急急如律令。
　　存神復爐訣
　　香官使者至，在此香火爐前。二指根十方仙童玉女，中指根逕詣中中御前。
　　右叩齒三通，咽夜三過，存千真萬聖，道炁金光，自頂門而入，咽下元宮。
　　默呪
　　臣朝奏事畢，所有功曹使者，一切官君，並還臣身中。從眾妙門而入，在左還左，在右還右。直使功曹，主領監押，復還本治。後召即到，一如故事。
　　復爐者，我本身神明也，存高真上聖，各回天闕。自然生金液丹碧芝英者，乃我靈寶妙炁，與十方正真生炁，混合結為丹，故有丹碧芝英妙化也。此丹迺我靈寶妙光，既復元宮，自然金碧交映。則此香此誠，無有不感通矣。
　　敷黃道符
　　舒黃道呪
　　天衢邈邈，靈風飄然。星河耿耿，神風飛煙。玉殿瑤光，洞徹三天。蒼天鬱鬱，丹耀玄玄。三天鳳輦，九帝龍軒。寶膳羽蓋，碧輿瓊軿。金鸞泛泛，靈鶴翩翩。玉童玉女，霞衣雲肩。五帝大魔，九真飛仙。龍裙虎服，雲冠飄綖。悉臨黃道，瑞炁流旋。清都列聖，紫府群仙。森羅萬象，俯降芳筵。步虛玉韻，空音璚篇。九霄蕩蕩，八景乾乾。洪恩施品彙，惠澤遍山川。與道合真。
　　請聖三符
　　收黃道呪
　　寂寂無余，倏有倏無。紫雲擁蓋，函返清都。升壇瑞炁，請捲黃敷。神真降格，福慶增餘。上天回駕，地府參輿。諸天復位，五老啟途。稽首瞻仰戀，和氣滿霄虛。
　　靈寶玉鑑卷之十三竟
　　靈寶玉鑑卷之十四
　　壇儀法式門
　　夫建壇立幕，列職分司，崇德報功，慎終追遠，實孝子仁人義夫節婦之盛意也。是故法天像地，列斗環星，八卦九宮，十方三界，玉京金闕，悉備于斯。至如道德威儀，進退禮樂，運神會道，躡景飛玄，陟降有嚴，對越無怠，實由法性中運化出來，則一一皆合其陽德陰功也。古之泰時，與三壇同墠之義，豈異此哉。登斯壇也，要在心隔玄妙，神契虛皇。故得三界尊崇，萬神朝禮，洋洋在上，不顯亦臨。一念苟差，則千里懸隔矣。是故靈寶大法，自上古而降在人間，秦漢以來，至人乃出。晉宋以後，其道遂行。陸簡寂倡其風於前，張清都繼其列於後，而杜廣成等次之，師資授受，代不乏人，襲泒尋源，厥有端緒。倘誠敬之不失，則感應之自然。此則今古攸遵，天人同福。及其九朝竣事，告厥成功，解壇散席，傾光迴駕，寂無遺響，大量玄玄。所謂一切天人，莫不受慶。無量之福，生死蒙惠，信斯言矣。
　　舉輦仙儀壇陛章
　　皇人曰：元始天尊演說靈寶玄妙超度法門，會集群仙，於虛皇天寶之臺，諸天隊仗紛紜，日月星辰，璇璣玉衡，鳥獸鸞鳳，丹舉綠輦，旛蓋霓旌，並來朝尊。夫行法之士，開建壇陸，亦遵上天之儀，以度下世兆民者也。
　　飛空霓旌
　　朝元朱幢
　　含虛散絲
　　珠妙寶變
　　五明羽扇
　　仙境絳節
　　真境十絕靈旛
　　皇人曰：夫登壇行事，以代元始應化。先造威儀，以制萬天。於壇之四圍，分布星宿嶽瀆坤輿之數，立諸門炁，各依大法，不可輕慢。
　　威儀符章
　　羽蓋瓊輪之符
　　呪曰
　　玄元羽蓋，祖炁結凝。混沌之根，十轉回靈。
　　丹舉綠輦之符
　　呪曰
　　絳實命華，寶飾敷陳。輝精交映，舉輦風程。
　　朱鳳之符
　　呪曰
　　朱鳳驂轅，辟穢振威。四靈振伏，飛舞華扉。
　　玄龍之符
　　呪曰
　　五色玄龍，飛蹈太空。交肇運始，建禦奔衝。
　　九色之節符
　　呪曰
　　蕭仞寶光，受化虛皇。純陽結梵，九色垂芒。
　　十絕靈旛符
　　呪曰
　　飈營鬱勑，寶光散施。曜暉奪日，萬聖瞻依。
　　九鳳齊唱符
　　呪曰
　　元炁散廓，雲霞彩光。結化九鳳，飛蹈九芒。
　　八鸞同鳴符
　　呪曰
　　七炁氤氳，旋繞崑崙。八鸞同鳴，歌舞量音。
　　五色獅子符
　　呪曰
　　萬威摧伏，萬獸瞻依。獨布無畏，無礙慧通。巨力普施，大布獰威。端拱居中，受道無為。急急如律令。
　　九光白鶴符
　　呪曰
　　道契玄光，光映十方。圓方項負，羽鶴翱翔。旋繞太虛，嘯詠呈祥。
　　青龍侍衛符
　　呪曰
　　太上玄明，演法騫林。三界侍衛，八方威神。使我自然，束縛魔靈。神光內發，與道合並。青炁羅絡，變易龍形。
　　朱雀陽精符
　　呪曰
　　仙道自吉，高上清靈。明炁四騫，結命朱陵。日陽聚炁，赫赫玄精。朱雀擁護，至道長存。
　　白虎衛守符
　　呪曰
　　七炁齊應；大律合英。大法玄象，結炁聚形。五帝友觀，圭鑿元純。白虎鎮守，壇殿華靈。急急如律令。
　　玄武後擁符
　　呪曰
　　空中萬變，玄炁嵯峨。威伏萬天，受命大阿。玄玄豁落，合形龜蛇。
　　祝呪曰
　　虛皇勅命，總制四靈。坎升離降，木液金精。變化自然，陰陽混凝。森列有象，與符合並。急急如律令。
　　右符版篆，鎮於四方。或以紙書，焚之。
　　壇燈章
　　壇外然燈，總十有六，合一百五十九燈。太歲燈，隨年建。本命、行年、大小墓燈，隨齋主生屬安之。本命行年燈，隨十二支轉。大小墓燈，以五姓納音推。十方、九宮、二十八宿、五嶽燈，並於逐方然之。七祖、九幽燈，本法然於中庭。恐妨行事，可於西南然七祖燈，於鬼戶然九幽燈。壇圖又有六申十直諸燈，無所經扌處。金籙簡文，亦無禮祝之法，今故刪去。壇席狹處，不可鋪燈，可於別處安之，依儀禮呪。此廣成先生之意也。
　　道戶燈二。
　　本命燈三。隨生年。
　　行年燈七。男一歲起寅，女一歲起申。
　　太歲燈。隨本年。
　　大墓燈三。宮羽辰，商丑，角未，徵戌。
　　小墓燈五。宮羽戌，商未，角丑，徵辰。
　　七祖燈七。東北，分八方，中央寄西。
　　八卦燈八。分八方，各立牌。
　　九幽燈九。南立牌云，東方風雷地獄之額。
　　夾門燈二。與道戶燈相對，列于門之左右。
　　二十四炁燈二十四。東南
　　九宮燈九。分八亦安，中安寄坤，各立牌名某宮燈。
　　十方燈。立牌。
　　二十八宿燈二十八。勻布四方，起角之軫，立牌某宿燈。
　　三十六燈三十六。天門。
　　五嶽燈五。分四方安，中央中燈寄西南，各立牌。
　　四圍星宿分布圖
　　總星壇圖式
　　壇前東三幕
　　第一幕，虛皇教主玄中大法師。
　　第二幕，三天扶教輔元大法師。
　　第三幕，經籍度三師真君。列三位
　　壇前西三幕
　　第一幕，五方五老五炁天君。列五位
　　第二幕，三元三官大帝。列三位
　　第三幕，監齋大法師。
　　壇上門纂炁榜
　　外壇用長纂八枚，門榜八裀，蓆十六副，一纂上安一榜。此乃十方之炁，故不用雙纂成門。止於離上開一門，餘皆機斷。
　　八門之炁
　　正東卯地震宮洞青之炁。
　　東南巽上巽宮梵行之炁。
　　正南午地離宮洞陽之炁。
　　西南坤上坤宮梵陽之炁。
　　正西酉地兌宮少陰之炁。
　　西北乾上乾宮梵通之炁。
　　西北子地坎宮洞陰之炁。
　　東北艮上艮官梵元之炁。
　　中壇用長纂八枚，門榜四枚，乃二纂中安一榜為門也。短纂二十枚，裀
　　蓆二十副。古法定一例，於巽戶開一門，往來。
　　亥上天門，巳上地戶，申上月門，寅上日門。四榜只開地戶往來。
　　內壇用長纂一十八枚，門榜十枚，亦二纂中安一榜為門。短纂一十枚，裀蓆一十副，內壇古法，只留天門入。
　　十方門榜
　　東方卯地青華元陽之門。
　　東南辰地始陽生炁之門。
　　下方巳地九靈真皇之門。
　　南方午地洞陽太光之門。
　　西南申地元皇高晨之門。
　　西方酉地通陰金闕之門。
　　西北戌地九仙梵行之門。
　　上方亥地大羅飛梵之門。
　　北方子地陰生廣靈之門。
　　東北寅地靈通禁上之門。
　　右十榜當用長纂二十枚。今用十八者，以兩角有門，每二門共一柱，故用長纂十八也。
　　皇壇制度
　　右壇或壘以寶磚，或砌以文石，或竹木暫結，或築土為之，務合規程，以崇朝奏之禮。或露於三光之下，以達至誠。或以天寶之臺，取法上境。建齋行道，先於中列太上三尊之位，如朝玉京山也。壇之三級，其法通用纂六十四枚。長者三十四枚，各長一丈二尺。短纂三十枚，各長一丈。各纂頭作蓮 之狀。門榜二十二枚。七黑，五黃，三白，三青，四赤，用五色裝之，依前數分布三層壇纂上。仍雕木為額，書飛仙雲氣之形，務取精巧。壇三層之外邊，各安欄楣，植立長短纂三重，用青繩絳繩，各五百尺摩之，護净隔凡。舊儀中壇廣三丈二尺，內壇廣二丈四尺，外壇又居中壇之外。今之修建，當隨地闊狹為之。列纂長者，則可定。如短纂，則隨壇之大小施之。
　　外壇門榜式
　　洞青之炁符
　　上震宮洞音之榜，黃榜青書。
　　東方九炁青靈始老青帝消魔真文洞耀育元晶，青華開太明。布育九天炁，始生存無英。扶陽通攝御，丹林合總真。積霄始輝上，鬱壘明霞晨。靈光煥羅絡，衛育保形魂。混合化玄景，仁惠消魔群。萬遍道已超，功當書上清。
　　梵行之炁符
　　上巽宮梵行之榜，黑榜黃書。
　　東南方梵炁消魔真文
　　至道趣蘭闕，縹緲虛上生。絕峰大渺觀，光暉朗玉清。精勤感太無，誰測形與各。待劫未終旦，倏忽召萬靈。冥運自有會，安知天地傾。靈風鼓妙化，策景步北元。流雲隨我回，飛蓋蔭綠軿。
　　洞陽之炁符
　　上離宮洞陽之榜，白榜朱書。
　　南方三炁丹靈真老赤帝消魔真文三炁藹靈闕，明虛煥玉丹。朱陵有帝真，華雲飛絳軿。統御萬靈中，撫運超億千。執策按簡錄，洞章敷神篇。解結散禍根，流金摧兇姦。志能成此道，魔試俱無前。保度冥劫津，宴盻無窮年。
　　梵陽之炁符
　　上坤宮梵陽之榜，黑榜黃書。
　　西南方梵炁消魔真文
　　高登四明闕，華璚秀金門。神輝洞蘭峰，景煥已紛紜。結朗始生炁，八會恤幽源。高高玄漠初，太陽協朝晨。靈化四蓋庭，眇暢法亦全。運理自然道，鬱若高上天。人門轉地軸，壓伏妖魔群。
　　少陰之炁符
　　上兌宮少陰之榜，青榜白書。
　　西方七炁皓靈皇老白帝消魔真文西靈徊七度、大眇鬱明華。白元維我神，真皇御景霞。皎皎三素暉，昭昭破百邪。攝音延至炁，金晶育三田。鍊胎固玉質，寶耀映瓊鮮。魔精當滅試，建地無沉連。逸轡高清館，齊輸太上仙。
　　梵通之炁符
　　上乾官梵通之榜，黑榜黃書。
　　西北方梵炁消魔真文
　　仙道樂兮生，鬼道樂兮凶。但聞貴生道，不聞死道隆。瑤歌三天炁，貴生元正章。神惠命朱兵，五帝符寒鄉。仗旛攝萬魔，瓊文檢北酆。體鮮自然道，妖滅非爾功。汎景鼓長扇，合虛慶霄峰。
　　洞陰之炁符
　　上坎宮洞陰之榜，赤榜黑書。
　　北方五炁五靈玄老黑帝消魔真文北玄三秀藹，太上紫皇君。總炁攝幽機，造化敷靈綱。下統虛危精，保育天元房。靈通大妙神，纏羅衛百關。豁落滅魔試，凶灾永不干。大道保自然，壽命無虧殘。萬劫享慶會，白日登雲輪。
　　梵元之炁符
　　上艮宮梵元之榜，黑榜黃書。
　　東北方梵炁消魔真文
　　偶景策飛蓋，迅轡浮八清。整控啟丹衢，流盻宴雲營。協晨飄津波，騫趾多寒庭。就翰曜玉質，羽衣翠紫軿。超清六嶺壺，紛紅落鳳城。提携神霄王，高遊太上京。仰彼三素秀，長烟灑八溟。
　　日門符
　　上日門榜青榜，黃書寅文。
　　日宮明輝太陽煉魂制魔寶章
　　和陽煥明炁，炎輝豁太虛。十輪回天關，八景朝紫微。察制妖魔群，邪試莫敢干。超度五苦難，太和升福堂。
　　月門符
　　上月門榜白榜，黃書申文。
　　月宮靈華太陰制魔寶章
　　蒼霞浮綠輩，稱慶拱天尊。天統攝八難，開濟九幽魂。雲河擁玄皓，育生天神君。蘭宮貫陰房，天機豈易明。
　　中壇門榜篆式
　　天門符
　　上天門榜黑榜，青書亥文。
　　靈寶金書大有天門玉章
　　太極建青籥，神暉布發生。爽暉映空觀，熙夷布玉嬰。皇育旋景輿，升度七
　　祖魂。彌梵流飛綱，周摧天地根。祥霞翳杳劫，紫館真人君。軒奕清元府，滅試摧邪兇。
　　地戶符
　　上地戶榜赤榜，黃書已文。
　　高上大有雷文伏魔隱文
　　靈寶貫黃雲，雷威鎮此門。妖惡至自屏，魔試來消平。靄鬱祥光發，瑤壇集帝真。
　　人門符
　　上人門榜，青榜黃書。
　　鬼戶符
　　上鬼戶榜，黃榜黑書。
　　內壇門榜篆式
　　青華元陽之門符
　　上青華元陽之榜，青榜朱書。
　　元梵丹靈妙華九炁天文
　　九炁洞耀，三元流晶。丹光煥映，照鬱南溟。炎陽上徹，赤霞氤氳。神結紫房。上升玉庭。急急如律令。
　　始陽生炁之門符
　　上始陽生炁之榜，黃榜白書。
　　呪曰
　　天地朗清，幽虛啟真。流雲徘徊，金華四騫。丹皇散敷，靈飛紫軿。是夕開陳，青金授仙。
　　九軍皇真之門符
　　上九露皇真之榜，赤榜黃書。
　　元梵素靈皓華天文
　　玄一天根，金華皓英。景虛含德，素魄合真他南制九光，北攝水精。東開三道，西鎮七門。急急如律令。
　　洞陽太光之門符
　　上洞陽太光之榜，赤榜黃書。
　　元梵青靈玉華三炁天文
　　青元流映，光照八門。中有帝子，號曰玉靈。煉魂化魄，秀結紫英。空常九道，萬神齊並。
　　元皇高晨之門符
　　上元皇高晨之榜，黃榜白書。
　　元梵靈妙寶華天文
　　寶華虛妙，二炁交並。含弘光大，中有至靈。北酆削籍，南上生名。光振九府，禮乾順承。急急如律令。
　　通陰金闕之門符
　　上通陰金闕之榜，白榜黑書。
　　元梵玉虛素華七炁天文
　　飛光七變，皓日分晶。金暉吐燄，召陽攝陰。藏天隱月，衣裊素靈。下降肺腑，生我神君。
　　九仙梵行之門符
　　上九仙梵行之榜，黃榜白書。
　　元梵高靈天文
　　天元徘徊，流景上清。大有啟運，八字高明。飛天虛空，洞陽自生。真炁綿綿，即化為仙。急急如律令。
　　大羅飛梵之門符
　　上大羅飛梵之榜，黑榜青書。
　　元梵太靈真華天文
　　元青九天，洞景八靈。晨華徘徊，變景化形。手執隱書，足躡丹雲。流精鬱勃，保鎮天文。
　　陰生廣靈之門符。
　　上陰生廣靈之榜，黑榜青書。
　　元梵上虛景華五炁天文
　　中皇五炁，總統八靈。神精鍊魄，安鎮朱陵。執符把節，藏景飛形。回變景道，遊宴玉哀。急急如律令。
　　靈通禁上之門符
　　上靈通禁上之榜，青榜白書
　　大梵元靈紫華天文
　　流精天谷，一炁初分。紫華煥景，元梵流形。灌我靈府，育我玄根。內充外溢，骨肉飛升。
　　齋壇鎮信
　　科曰：質信效心，以財為首。財既可捨，心亦隨之。聖道冥通，隨心意高天厚土。玄聖上真，非信不通，非心不感，感通之至，在乎信焉。
　　金龍
　　一十三枚，各重一兩，長三寸六分，以十枚鎮十方案，餘十枚隨簡投。
　　科曰：天子皇后用上金，公卿用次金，庶人用銀或銅，塗以金。夫龍上天之驛騎也，傳達感通，龍騎為先，負簡即騰信三官，效誓則告盟十極。鎮信之法，以龍為首，缺者考屬陰官曹。
　　鎮綵。
　　十方十段，命信一。
　　東方青九，南方絳三，西方白七，北方黑五，上方碧，三十二下方黃，三十二四維黃，各一十二，總十方之數，共百三十六。天子疋數，諸侯丈數，庶人尺數。絞繒，天子諸侯紫色，士庶以本命納音色。內命信疋丈尺數，各隨年外加一。以表延生之信綵，置之中央案上。
　　科曰：紋繒五色者，顯五行之色，象十方之炁。降十天，致五帝，通真效信，請命祈靈，不可缺也。缺者考屬天官玄都曹。
　　鎮十方紙筆墨硯十副
　　科曰：建齋行道，或救拔億曾萬祖，先後亡靈，或請福祈恩，消灾謝過，則四司五帝，三界十方，紀錄善功，校定罪名。當以紙筆墨硯，為綠功紀善之籍，質信於十方，不可缺也。缺則十天不錄其功，九幽三官不除其考，缺者考屬三官曹。
　　鎮十方香華十盤
　　科曰：香者以通感為質，隔氛去穢。花者以鮮潔為美，表裏效珍。請福祈真，花香為本。花可用五綵剪成，以鎮十方，不可缺也。缺者考屬陽官曹。
　　鎮米二斛四斗
　　科曰：米以質信天官，增加品祿。缺者考屬天官曹。
　　鎮油二斗四升
　　科曰：油者陰類也，陰中生陽，以油鎮之，陰續陽景。缺者考屬陰官曹。
　　鎮炭百二十斤
　　科曰：炭者陽類也，陽中生陰，以炭鎮陽，官資陰炁。缺者考屬陽官曹。
　　鎮錢二萬四千
　　科曰：金錢平萬四千，以代上金之信，質心三界，告盟十天。缺者考屬玄都曹。
　　槿木簡
　　三面，各長一尺二寸，闊二寸四分，厚二分。
　　科曰：簡者記也、告也，記世之功，告盟上真，上下正方。天子以玉為之，玉有九德，禮天地之信也。今用簡丹界五行，丹書國號年月，建齋所為，法師姓名。各投於名山大洞，靈泉龍穴，及齋壇之中，告天地水三官，使證明齋功，奏于上境。人臣用槿木代玉。缺者考屬地官九九都曹。
　　玉壁
　　一十三枚，內三枚三簡用，十枚鎮十方，各徑二寸四分，厚二分，圓形，虛其中。
　　靈寶玉鑑卷之十四竟
　　靈寶玉鑑卷之十五
　　茭郭龍吏門
　　夫道本一炁，磅礴兩間。形而上者，無體無方。形而下者，有物有像。是故靈寶度人上經大法，有寒林茭郭龍吏之設，亦莫非體物法像而然也。蓋人生天地間，或陷溺其本然之良心者，故不得全其天年者。既死也滯而不化，名之曰孤魂。自非大道正法，攝化其妄緣幻業，俾各復其本然之性，天則將何以返其魂魄耶。故茭郭寒林者，以像列九州分野之義。而拘制死魂神龍驛吏者，亦法升騰變化之義，而超度神識，以至窮碧落，徹黃泉，達信馳誠，無遠弗屆。况本身龍虎練守成真，乘陽而舉矣。所以一人度則眾魂皆度，一性明則萬天圓明，其斯之謂歟。
　　凡建大齋，必當建立茭郭，廣度亡魂。或以茭草，或以净茅為之，如城郭之義。分列八門，各門有額，列八門旛，各按分野，標九州社令旗，中建大斛。或列四十九小斛，左右列甘露寶漿二旛、前立水盆，用鐵跡臺章符沉于水中。又設臺章大牌，並二篆嬸。見旛蓋門建立之時，師化一為救苦天尊，化形十方，接引諸有。每日輪道眾判施，接濟法食，正齋之時，行香誦經，皆濟度幽冥之急務也，不可缺焉。
　　茭郭式
　　乾宮杜門符八門額符
　　坎宮景門符
　　艮宮死門符
　　震宮驚門符
　　巽宮開門符
　　離宮休門符
　　坤宮生門符
　　兌官傷門符
　　八符並八卦炁訣，同黃素朱書，粘於八門之上。
　　變茭郭符震文東炁
　　咒曰
　　靈真變化，萬象俱融。幽冥洞徹，普度無窮。急急如太上律令。
　　開度八門真符八道
　　天道開門符
　　釋道休門符
　　人道景門符
　　鬼道死門符
　　地道傷門符
　　仙道生門符
　　畜道驚門符
　　業道杜門符
　　八符玉文，祖炁，黃地朱書，立郭隨時焚之，度化幽冥。
　　總咒曰
　　三天妙化，普濟沉魂。廣徹十方，上開八門。慈光接引，洞朗重昏。即達玄理，成悟道真。急急如元始上帝令。
　　十方救苦天一尊符
　　玉寶皇上天尊符震文，東炁
　　玄真萬福天尊符
　　太妙至極天尊符
　　玄上玉晨天尊符
　　度仙上聖天尊符
　　好生度命天尊符
　　太靈虛皇天尊符
　　无量太華天尊符
　　玉虛明皇天尊符
　　真皇洞神天尊符
　　十符焚於茭郭中，隨方焚之。
　　總祝咒
　　天尊妙惠，化形十方。普度萬品，无極神鄉。委炁聚功，回陰啟陽。空洞無跡，幽夜開光。三塗罷對，五苦除殃。俱承道力，享福天堂。急急如律令。
　　右十方符，存天尊乘百寶之光，化形沙界，故度罪魂，六道聖凡、隨光度化。
　　祭祝龍吏論
　　法由玄都交龍驛吏，一十二萬人，傳命泉曲，開光赦罪。玄都金龍驛吏，二十五萬人，頒符度魂，馳信天道。凡告救苦、長生二符，必須關告，祭祝龍吏，變化形儀。師當內運神龍，以合外景，密施妙化，升度亡魂。厥有威儀，豈為虛設。及生天儀像車府亭橋，合用符文，具錄于左。
　　召玄都官吏符
　　高功存召玄都官吏，知磬舉九幽拔罪天尊，表白宣祝龍咒。師左手搯卯文，鼻引東炁，合自己肝中青炁，布出噓於茭龍之身。次搯子自亥，回至巳文。又搯至申，復歸巳上，剔于龍身，化生甲鱗爪牙，四體具備。次以水灑之，存其龍升騰變化之象。搯午文，取南炁，呵于龍身。存朱光燁燁，見王女手執符命，乘雲駕龍，下開幽壤。祝金龍，知磬舉朱陵度命天尊，表白宣祝咒。師左手搯巳午未，歸申上剔，東南炁吹龍身，以水灑之。存其龍運動，變化於金光中，有玉女衣丹衣，執紅蓮，在龍頭上，祥雲捧擁于下。次存變一亭，如朱陵府，下有金龍負之，四驛神君引龍立於亭之四畔，玉女金童各執本色蓮花，列于左右。至鍊度畢，連自己橋梁為通天大度法橋，一炁透關，引領亡魂，上升夭境。金龍驛神君，茭龍驛，風火驛，金馬驛。此為四驛。
　　茭龍金龍驛吏二符
　　貼關中，見申牒連頭門。
　　茭龍符
　　銜口中午文，南炁。
　　咒曰
　　北府幽深，茭龍傳命。追取亡魂，出離陰境。變化自然，度命登真。急急如律令。
　　金龍符
　　銜口中，子文，北炁。
　　咒曰
　　火符金龍，返陰升陽。玄雲耀景，三炁回光。鍊化成真，上生南昌。急急如律令。
　　地府齎簡童子符
　　火府齎簡童子符
　　二符玉文，祖炁。
　　咒曰
　　洞達逍遙，奉命玉清。下傳驛令，攝魂鍊精。書告三界，時刻不停。急急如律令。
　　茭龍吏符青地丹書
　　金龍吏符二符玉文，祖炁
　　變法橋符
　　玉清引魂登法橋昇真大咒
　　靈寶大法，無量度人。元始符命，釋赦罪根。返生回戶，九鍊生形。妙景怡神，三界超凌。隨劫輪轉，逍遙上清。功滿德就，上朝帝君。福流後裔，慶及生存。好去好去，勿忘道恩。
　　監橋大神符
　　右符命召南官流火之庭監橋超度大神周旬，字日之。身長八尺三，梁冠，緋袍，仗劍，立于橋西。
　　咒曰
　　三炁之化，一炁之靈。魂魄清浄，神精靈靈。混沌之始，人鬼分精。大神聞召，急至橋庭。飛升鍊化，引度朱陵。急急如上帝勅。
　　引魂度橋符魂車上
　　右符左手搯三指根，右手執旛立橋前，引魂度橋。
　　咒曰
　　朱陵朱陵，流火神庭。天吏奉命，執符而行。接引魂魄，上升南庭。超凌三界，逍遙上清。急急如律令。
　　生天臺符
　　咒曰
　　蕭臺合神，宴虛凝真。光澄八極，妙達三晨。登升自然，萬炁回春。身登大霞，超跡無垠。急急如律令。
　　朱陵火府符
　　咒曰
　　真王有命，合景太腸。神融性會，上朝帝鄉。證道無為，永契真常。急急如律令。
　　度魂車符
　　右符運白炁自雙關而升，透頂出化。口授。
　　咒曰
　　祖炁化生，運動帝車。三關直透，萬炁咸虛。魔王保舉，天門無拘。丹轝綠輦，自有入無。急急如律令。
　　神虎三使者真形
　　金龍童式
　　茭龍童式
　　朱陵府式州
　　生天寶臺式
　　靈寶玉鑑卷之十五竟
　　靈寶玉鑑卷之十六
　　真文玉字門
　　原夫五太之先，溟涬太梵，寥廓無光，凝妙炁於混茫，藏真機於杳默，二儀未始判也，萬彙未始形也。及其神風融蕩，三炁開光，聚炁成文，凝雲作篆，五文開廓，八角垂芒，以立三才，以治人道。或以為河洛之書，或倬彼雲漢之象，世之所謂真文靈書者是也。然其大者，以之判天地，以之運陰陽。山川之流峙，人物之生成，亦真文玉字應運流光之妙也，豈易傳於後世哉。唯度人消灾制魔之篆，今見于斯。奉行之士，當明自己之神光，脗合諸天之玉字，使光芒煒燁，內外混同，一如元始安鎮之時，敷落神真，開張萬範，一切諸法，運慶自然，三光五行，並無差忒。然后以安鎮國祚，保天長存，又豈止敷壇列象而成哉。
　　敷露真文啟奏
　　具職臣焚香，奏啟
　　三清大道，五老天君。恭望睿慈，俯垂洞鑒。伏以空洞凝真，肇五劫而開化。皇人按筆，燦八角以垂芒。普殖神靈，廣度幽顯。臣今肇開大教，宿啟玄壇，期鸞輅以垂臨，請龍章而敷露，昭回梵炁，開泰重陰。伏望元始開圖，九陽啟運，錫五方金光正真生炁，降諸天玉字無量內音，鎮八極以迎祥，天人交會。俾群魔而束首，功果有成。臣干冒
　　飛十天訣於額上。次掐玉清訣，叩齒七通，運雙目之光，上合日月。自己頂中有一至尊，金光萬道，下注真文，光芒瑩徹，內外合一，咽液叩齒，隨方安鎮之。
　　安東方真文卯文
　　存肝炁自左目出，合東方青炁九道，聚成碧玉宮殿，空青之華，化生天文玉字，青靈始老天君主之，東方八天星宿朝拱，青帝神仙吏兵，營衛玉文。次引炁歸肝。
　　安南方午文
　　存心炁自舌出，合南方赤炁三道，聚成丹霞宮殿，炎景之華，化生天文玉字，丹靈真老天君主之，南方八天星宿朝拱，赤帝神仙兵吏，營衛玉文。次引炁歸心。
　　安西方酉文
　　存肺炁自右鼻出，合西方白炁七道，聚成瓊瑤宮殿，素景之華，化生天文玉字，皓靈素老天君主之，西方八天星宿朝拱，白帝神仙吏兵，營衛玉文。次引炁歸肺。
　　安北方子文
　　存腎炁自兩耳出，合北方黑炁五道，聚成水晶宮殿，黑霧之華，化生天文玉字，五靈玄老天君主之，北方八天星宿朝拱，黑帝神仙吏兵，營衛玉文。次引炁歸腎。
　　安中央中文
　　運脾炁自臍出，作黃雲出，合中央黃炁一道，聚成黃金宮殿，內景金華，化生天文玉字，四方三十二天二十八宿朝拱，黃帝神仙吏兵，營衛玉文。次引炁歸黃庭，咽液而退。
　　東方真文
　　掐震文，吸東方八天之炁，掐玉文。
　　面東呪曰
　　眩昺煥落，耿蘭幽方。澮蒲標豫，竺載孔猷。元皇九醜攝。
　　南方真文
　　掐午文，吸南方八天之炁，又掐玉文。
　　面南呪曰
　　中寂虛一，混華仙宗。和暉陽堂，赫胥耀同。晶輝瞿容攝。
　　西方真文
　　箔兌文，吸西方八天之炁，次描玉文。
　　面西呪曰
　　游惠昭蘇，陀伽含羅。岐俱渺郁，台映盧摩。畢淑少都攝。
　　北方真文
　　掐坎文，吸北方人天之炁，次掐玉文。
　　面北呪曰
　　元皇寶耀，延靈鬱單。搏扶敬禦，凝晨總玄。洞妙宗明攝。
　　中央真文
　　掐中文，吸四方炁，合中炁。
　　面西南呪
　　混洞開明，本固太靈。起復四正，天宗紀寧。中黃五老攝。
　　東方
　　太清九真仁惠之符
　　九陽天元梵華之炁
　　背文
　　九陽迴妙炁，三景合元精。碧靄浮靈篆，青林粲淑英。迢遙王清府，遼邈蓬萊瀛。真化通無間，神風滋萬生。
　　南方
　　交神生明玉化之符
　　三陽天元梵靈之炁
　　背文
　　告劫開神運，龍文泛赤霞。八威奔電激，九鳳破凶邪。煉度丹皇室，飛升元始家。炎明常繼照，靈慶襲晨華。
　　西方
　　八威金龍飛玄之符
　　七陽天元梵英之炁
　　背文
　　黃老儲靈粹，金精耀斗威。六天咸馘滅，三寶復幽微。爽氣浮高關，寒光藹素輝。空洞披玉篆，華麗九霄飛。
　　北方
　　明綱玄兆大明之符
　　五陽天元梵寶之炁
　　背文
　　五炁符元妙，諸天混太冥。辰精飛羽黑，玉女散華青。紫冊封天寶，玄光凜帝庭。群魔欽至化，萬國保安寧。
　　中央
　　真皇混丹肅元之符
　　一陽天元梵混之炁
　　背文
　　混黃生一炁，威化結真形。上德持柔順，含光洞查冥。建中該九極，執本統三晨。煒燁天端上，飛芒耀玉靈。
　　右敷落五篇，上士用玉版，中士用玉石版，士庶人用漆版鏤金。後刻背文，列鎮於壇之五方。並用五方呪祝之，五方炁訣。並見于後
　　東方赤書玉字內音
　　譯文
　　歲星輔肝，角亢鎮真。氐房心尾，四景回旋。箕主七宿，正斗明輪。承炁捕非，掃除灾群。
　　右三十二字，紫微宮東華殿，主召星宮，正天分度。
　　東方呪曰
　　叩齒九通，想青炁入肝中，生九重華光，洞映內外。
　　元上青精，九炁太靈。神光遐散，流映東青。華景鬱秀，灌我身形。宮府安鎮，寶魂自生。洞達八朗，飛升玉庭。
　　南方赤書玉字內音
　　譯文
　　熒惑輔心，井鬼守房。柳星張翼，統禦四鄉。軫總七宿，迴轉天常。召運促會，正道驛行。
　　右三十二字秘文，書于三炁丹臺，題于西南正陽，主召星官，明度數，正天分。
　　南方呪曰
　　叩齒三通，想赤炁入心中，三重華光，洞映內外。
　　丹華流映，寶芝生光。神清徹幽，散靈八方。真符攝炁，嘯命朱童。三精敷落，注我絳宮。赤神安鎮，五香溢光。洞映形外，表裏發光。身生水火，獨步飛行。
　　西方赤書玉字內音
　　譯文
　　太白檢肺，奎婁守魂。胃昴畢觜，主制七關。參總斗魁，受符北元。
　　右二十四字，書金闕元窗，主攝白帝星宮，正天分度。
　　西方呪曰
　　叩齒七通，想白炁入肺之中，生七重華光，洞映內外。
　　金靈七炁，素帶流芳。金精童子，首冠元巾。佩符攝炁，萬神會門。寶光奕奕，照我命根。安鎮肺華，萬刦長存。
　　北方赤書玉字內音
　　譯文
　　北辰輔腎，斗牛衛扉。女虛危室，豁落四開。璧總七宿，執凶紏非。却邪掃穢，明道動輝。
　　右三十二字，乃天地玄元斗中書也。主北方星宿，正天之炁。
　　北方呪曰
　　叩齒五通，想黑炁入腎府之中，生五重華光，洞映內外。
　　北上太玄，五炁徘徊。寶華五重，流光煥暉。雲景鬱香，洞映太微。仰注我身，腎府鮮開。安填靈宅，萬神總歸。身生羽服，舉形自飛。
　　中央赤書玉字內音
　　譯文
　　鎮星輔脾，迴度北元。□□主非，截邪斬奸。□□□□，掃穢除氛。□正元斗，明度天關。九天符命，金馬驛傳。
　　右四十字，書玄都玉臺，主攝星宮，正天分度。
　　中央呪曰
　　叩齒一十二通。思黃炁入脾中，生十二重華光，洞映內外。
　　總玄高靈，四神回鄉。黃上散華，五帝交芳。流精散漫，十二重光。混合我形，萬神相迎。安鎮黃脾，養炁中央。保齡度劉，永鎮無窮。
　　右五文開廓赤書玉字真文。用碧青紙篆文，隨方安鎮，散壇啟鎮，焚於主爐中，，呪見後。
　　青天魔王制邪玉文
　　鬱藹芥精，洞景開明。始陽九炁，停華育魂。流英妙府，靈真上神。瓊宮雲冠，飛光羽裙。青腰玉女，太上真人。保度仙錄，消魔卸氣。
　　天篆
　　卯文，青炁，存青帝吏兵，營衛玉文。
　　赤天魔王制邪玉文
　　昌陽真老，赤靈尊神。統御丹天，檢制魔群。嚴駕朱鳳，三角之麟。上道太清，玄元之根。大熛三炁，盤徊絳雲。育養丹府，保制長存。
　　天篆
　　午文，南炁。存赤帝吏兵，營衛玉文。
　　白天魔王制邪玉文
　　七靈皓炁，三素元真。中有黃老，制攝魔精。庚辛將吏，七十萬兵，羽旗龍節，金虎雲奔。斷除妖妄，練育華英。與道長存，歷劫無傾。
　　天篆
　　酉文，白炁，存西方吏兵，營衛玉文。
　　黑天魔王制邪玉文
　　北陰鬱單，玄炁之宮。帝真靈會，驅神駕龍。室有玉女，夜光之童。掌握圖錄，攝制魔蹤。虛危合化，紫烟激風。寶晶練育，後天無終。
　　天篆
　　子文，北炁，存黑帝吏兵，營衛玉文。
　　黃天魔王制邪玉文
　　元皇上靈，冲妙之尊。混合真樸，造化元根。感激幽微，挺天大神。攝召萬炁，齊會華房。消蕩百魔，與道俱昌。保度却炎，滅試除殃。
　　天篆
　　玉文，祖炁，召中央吏兵，營衛玉文。
　　右五方制邪玉文，如真文式書篆，鎮於五方。净壇時法師仗劍，執水盂，念前平文呪噀水，隨方結界，禁壇如法。
　　安鎮真文告文式
　　五方前後並同，只換方所真文玉篆。
　　維某年歲次某甲某月某朔某日某人，伏為某人謹資法信，請道士一壇，就某處啟建無上黃籙大齋幾晝夜，滿散修設清醮若干分位，謹以本方鎮信，請法施行。
　　東方
　　太上靈寶東方八天自然玉字青帝九炁天文
　　空書前東方玉字
　　東方八天自然玉字，安鎮齋壇，盟露
　　天地，拔贖罪苦，開度超生。一如
　　太玄女青符命律令。
　　具　法　位　姓　某　告行。
　　南方
　　四方前後同前，只換中間真文玉篆。
　　太上靈寶南方八天自然玉字赤帝三炁天文
　　中央
　　太上靈寶中央大羅之天自然玉字黃帝一炁天文
　　西方
　　太上靈寶西方八天自然玉字白帝七炁天文
　　北方
　　太上靈寶北方八天自然玉字黑帝五炁天文
　　右五方鎮文，並用青紙朱書，以鎮齋壇五方。建壇時讀文訖，以金龍鎮之。散壇時起鎮，隨表函焚之。
　　可漏式
　　餘四方可漏，各隨其方書之。
　　東方八天自然玉字青帝九炁天文　具位臣姓名謹封
　　敷五方真文符逐方燒
　　東方符卯文青炁九重
　　燒符密呪
　　蒼天真英，宣布九重。青童真眾，護道興隆。
　　南方符午文赤炁二重
　　燒符密呪
　　丹天真靈，宣布三重。赤童聚眾，護法興隆。
　　西方符酉文白炁七重
　　燒符密呪
　　皓靈真人，宣布七重。白童靈眾，護戒興隆。
　　北方符子文黑炁五重
　　燒符密阮
　　玄天真聖，宣布五重。黑童威眾，護我興隆。
　　中央符中文黃炁滿空
　　燒符密呪
　　黃天真炁，宣布無窮。黃童神眾，護壇興隆。
　　起真文呪
　　無上至真，上聖高尊。布化運炁，三十二天。八會九光，自然成文。安鎮土地，保制劫年。元始符命，普告三元。下勅九地，上關諸天。中告海嶽，名山大川。今日上告，萬神成聽。修齋行道，拔度幽魂。三官九府，削滅罪根。永度三塗，五苦之源。世世受福，紀名丹篇。神生天堂，鍊化自然。生死開度，億劫長存。九天告命，風火驛傳。
　　右隨方起鎮，訖捧文香大上，叩齒十二通，念此呪，畢，隨表焚之。
　　靈寶玉鑑卷之十六竟
　　靈寶玉鑑卷之十七
　　飛神謁帝門
　　夫道之妙，性之明，寂然不動之謂也。神之化，法之靈，感而遂通之謂也。蓋寂感之理，體用具焉，故不可得而致誥也。自非明夫出入無間，離合自然者，疇克爾哉。故我靈寶大法，有飛神謁帝之道。在乎平日存養丹元赤子，日漸圓熟，飛行太空，出入自然者。然後可以拜表上章，謄詞進奏矣。其六甲九靈飛步之法，當於本日甲時所在方位，起步青龍，即活天門也。次歷蒿星，過明堂，登太陰，召六丁玉女。次升天門，召本直門神之名，至地戶，飛遁天藏，回步六庚，呼召玉女，入內天門。自杓至魁，謁文昌，履三台，轉拜天皇，回步橫列五星。次躡九靈，拜伏馳神，朝元謁帝，庶合生旺之吉，隱景遁形，俓升黃道。其壇之名曰九靈飛步章奏玉壇，其主宰之神曰丹元君，即自己元神也。其靈有九，曰遊光，曰天路，曰玉堂，曰虛梵，曰元黃，曰紫光，曰榮神，曰天幽，曰神全。九者法天氣之純陽，靈者妙神明之變化。始於運神會道，終於忘形養虛，性道混同，隨機通感。其或未造深妙，切在治心。心法兼明，自然合道。所以人能弘道，道不遠人。久而行之，旋臻至妙。飛步之道，可不慎歟。
　　天師儀注
　　注曰：啟章有道上，二玄，三元，四始，甲子諸官君，四野，五野，七野，九野，是何神也。曰：道上是無為大道君，居三才之先，故云道上也。二玄者天也，三元者人也，四始者地也，此天地人三才之稱也。甲子諸官君，即十二支干之神。諸野，即土地草木，山川藪澤之神也。
　　科曰：世中章本習而成風，皆有伏須告報四字。蓋緣傳寫舛誤。豈有臣子邀君之命，伏須告伏願字也。當宜改之。
　　科曰：書章正一科法，有用十二小印，印於太歲年辰章中首尾，稱為合用。緣其章草本於年終，或季終，用都章繳天曹，方下此十二印。按漢天師章儀，其章皆不曾燒蓋。其章拜時，神魂上達天曹，候事效用，此十二印繳天曹。尋常應係章文，誠不當用之。亦有考貴流例如此，學士當叅詳之。
　　科曰：世間上章之語，合造文起頭，今來只以謹按文書四字。古人於此四六語，引言章意，然後方入齋意。後人不曉，遽意古本此四字。甚失本意。
　　科曰：書章太歲後空三行者，謂章至天曹，署直日上章詞表三疊銜，及天師職太清銜。後空三行者，謂斗中靈妃，直日進章，承太上道旨於此書。其下再拜去以聞三行者，上宮掌寶天宮玉皇日用萬化之寶以聞。在臣姓三行者，為此書拜章法師有十惡五逆過愆，天曹四司保舉。此四事皆天曹常儀。
　　《太真玄範》曰：凡家有死亡，無論大小，婦人生產殗，一百日。入產婦室殗，三日。小兒及奴婢死殗，一月。六畜死殗，一日。在外即無殗期喪，四十日。大功絲麻，月內殗，出月即解，往喪家哭泣。其日殗，久喪無殗，喪家祭食，產婦三日及滿月之食，並不可與食。已上諸殗，不可設齋建醮，拜表上章。如在別處者，以符解之。
　　科曰：上章醮主人，不得殺生。違者滅筭一紀。章醮信物，不得假借於人。
　　昔赤松子問天門主事左平長曰：某前日巳日未時上某章一通，何不獲報。應對曰：前日見扶香玉女齎來，值天門閉，便去。以此不獲報應。赤松子復問曰：一日夜十二時辰。門閉之法，可得聞之。平長曰：陽日陰時，陰日陽時，是開時也。陽日陽時，上章妨六畜。陰日陰時，上章殺人妨遠人，天門閉故也。
　　六甲支干忌法
　　甲乙日忌寅卯時。丙丁日忌辰巳時。戊己日忌午未時。庚辛日忌申酉時。壬癸日忌戌亥時。
　　右上章及病人家所忌也。
　　建日上忌晡時斗加申。除日上忌日入斗加酉。滿日上忌黃昏斗加戌。平日上忌人定斗加亥。定日上忌夜半斗加子。執日上忌雞鳴斗加丑。破日上忌平旦斗加寅。危日上忌日出斗加卯。成日上忌食時斗加辰。收日上忌日直斗加巳。開日上忌日中斗加午。閉日上忌日朕斗加未。
　　解官事昇度亡，不用巳日巳詩。家長病，不用亥日亥時。家母病，不用申日申時。長子病，不用卯日卯時。長婦病，不用酉日酉時。子生人，不用午日午時。
　　科曰：每月十五日，此日一日官朝天門，勿得拜章。犯之，主人有罪不福也。
　　正月初二日，二月初二日，三月初十日，五月十一日，六月初十日，七月十二日，八月十三日，九月十三日，十月初八日，十一月初五日，十二月十二日。
　　右為月忌，不可上章奏，得罪譴也。
　　甲子日，丙子日，壬子日，丁丑日，壬寅日，癸卯日。
　　右六日上章，益人年命，大吉。
　　上章擇天醫法
　　子年卯，丑年戌，卯年子，辰年未，巳年寅，子年酉，未年辰，寅年巳，申年亥，酉年子，戌年丑，亥年申。
　　逐日拜章牒天醫利鬼訣
　　正月天醫巳，鬼在午。二月天醫卯，鬼在酉。三月天醫未，鬼在辰。四月天醫午，鬼在巳。五月天醫甲，鬼在酉。六月天醫辰，鬼在申。七月天醫辰，鬼在申。八月天醫戌，鬼在卯。九月天醫丑，鬼在卯。十月天醫寅，鬼在卯。十一月天醫酉，鬼在卯。十二月天醫酉，鬼在丑。
　　右依前牒，坐天醫面，向鬼方，救病大吉。
　　上章用天罡加臨時
　　正月庚，二月坤，三月丁，四月丙。五月巽，六月乙，七月辛，八月艮，九月癸，十月乾。十一月□，十二月辛。
　　六甲旬天門開日
　　甲子旬辰時，甲戌旬寅時，甲申旬辰時，甲午旬戌時，甲辰旬申時，甲寅旬巳時。
　　上章吉日
　　甲午，申戌，甲申，乙未，乙亥，丙午，丁丑，丁巳，戊子，己亥，己卯，己未，庚午，庚子，庚辰，庚戌，庚申，辛巳，辛卯，壬午，壬子，壬辰，癸卯，癸未，癸丑。
　　正月十一日，二月二十八日，三月十九日，四月十五日，五月二十五日，六月二十三日，七月十七日，八月十八日，二十八日，十月初五日，十一月初四日，十六日，十二月二十一日。
　　五德日
　　甲辰日，丙辰日，甲午日。
　　以上三日，可上章，大醮天地。
　　天願日
　　巳丑皆求，善願如心，甲辰乙巳，皆可上章醮。
　　醮章日
　　己酉，壬申，庚辰，壬子，辛未，甲寅，戊子，癸丑，乙丑，丙申，壬辰，甲午，乙亥，丁酉，庚子，丙子，丙辰，庚申，甲子，乙丑，庚午，癸酉，甲戌，乙亥，己卯，辛已，甲申，乙酉，丁亥，丙午，乙未，甲辰，丁未，庚戌，戊午，乙未，辛酉，癸亥，丁卯，壬午，己丑，辛卯，丁巳。
　　七星章奏日
　　建，滿，平，定，成，收，開。
　　三會上章日
　　正月初五日，上會。七月初七日，中會。十月初五日，下會。
　　已上三會日，宜上章，百無忌也。
　　天官朝禮天門日
　　正月初二日，二月初九日，三月十四日，四月初一日，六月十七日，十二月十六日，閏月初一日。
　　斗擊時
　　建日忌申，除日忌酉，滿日忌戌，平日忌亥，定日忌子，執日忌丑，破日忌寅，危日忌卯，成日忌辰，收日忌巳，開日忌午，閉日忌未。
　　已上不可上章治病。
　　四時凶日
　　春三月酉日，夏三月午日，秋三月亥日，冬三月子日。
　　已上不可上章，害師。
　　每月凶方
　　正月庚寅，二月辛酉，三月庚戌，四月癸亥，五月壬子，六月己巳，七月甲寅，八月乙卯，九月甲申，十月丁巳，十一月壬子，十二月丁未。
　　已上不可拜章，妨師不利。
　　道父等忌日
　　丙寅丁卯日，道父忌。丙申丁酉，道母忌。戊辰戊戌日，南帝忌。壬辰壬戌日，北帝忌。
　　已上不可奏章，害師犯咎。
　　女青律三會八節
　　天會丙午，地會壬午，人會壬子，日會庚午，月會庚申，星會辛酉，五行會甲辰，四時會甲戌。天節甲午，地節甲申，人節申子。
　　已上日奏章大醮，無不感應。
　　要安等日
　　要安日，章醮，諸天來降，主人受福，大吉。
　　玉堂日，諸天歡樂，福慶延遠。
　　金堂日，諸天降靈，延年益筭，大吉。
　　龍虎日，諸天不降，少福。
　　罪至日，諸天不悅，有理不申，大凶。
　　敬新日，諸天歡悅，神靈監納。
　　普護日，諸天降福，延慶甚多。
　　福生日，諸天並集，忻悅大吉。
　　受死日，諸天書罪，主人受殃，大凶。
　　聖心日，諸天校福延益之日，大吉。
　　益後日，諸天喜樂，開度萬民，快樂大吉。
　　續世日，諸天開泰，求乞得福。
　　已上日，以十二月傍通，逐月輪十二辰定吉凶。
　　傍通圖
　　正二三四五六七八九十十一十二。
　　要安，寅申卯酉辰戌巳亥午子未丑。
　　玉堂，卯酉辰戌巳亥午子未丑申寅。
　　金堂，辰戌巳亥午子未丑申寅酉卯。
　　龍虎，巳亥午子未丑申寅酉卯戌辰。
　　罪至，午子未丑申寅酉卯戌辰亥巳。
　　敬新，未丑申寅酉卯戌辰亥巳子午。
　　普護，申寅酉卯戌辰亥巳子午丑未。
　　福生，酉卯戌辰亥已子午丑未寅申。
　　受死，戌辰亥巳子午丑未寅申卯酉。
　　聖心，亥巳子午丑未寅申卯酉辰戊。
　　益後，子午丑未寅申卯酉辰戌巳亥。
　　續世，丑未寅申卯酉辰戌巳亥午子。
　　天殺等所在
　　正月，天殺在戌，陰殺在寅，月殺在丑。
　　二月，天殺在午，陰殺在子，月殺在戌。
　　三月，天殺在午，陰殺在戌，月殺在未。
　　四月，天殺在未，陰殺在申，月殺在辰。
　　五月，天殺在寅，陰殺在午，月殺在丑。
　　六月，天殺在卯，陰殺在辰，月殺在戌。
　　七月，天殺在辰，陰殺在申，月殺在未。
　　八月，天殺在亥，陰殺在巳，月殺在辰。
　　九月，天殺在子，陰殺在亥，月殺在丑。
　　十月，天殺在丑，陰殺在子，月殺在未。
　　十一月，天殺在申，陰殺在子，月殺在未。
　　十二月，天殺在酉，陰殺在丑，月殺在丑。
　　已上不宜上章大醮，害師主，切忌之。
　　殺師忌避日
　　正月未日，二月申日，三月酉日，四月戌日，五月亥日，六月子日，七月丑日，八月寅日，九月卯日，十月辰日，十一月巳日，十二月午日。
　　已上與天罡殺師日，與方位通，不可上章大醮。
　　宮分曹治
　　正月，上詣太上虛無丈人宮。
　　二月，上詣太上玄老仙都宮。
　　三月、四月，上詣太上三天太清宮。
　　五月，上詣太上重道宮。
　　六月、七月，上詣太上九炁文昌宮。
　　八月，上詣太上天帝宮。
　　九月、十月，上詣太上大道宮。
　　十一月，上詣太上侍中左右監諸將軍宮。
　　十二月，上詣太上虛無丈人宮。
　　閏月，上詣太上玄都宮。
　　玄都上章律曰：章到官曹，必須心想，依日月所至，不得踈矣。
　　逐日宮分
　　初一日，建玉曹治赤靈宮。
　　初二日，建太素玄曹治太微宮。
　　初三日，太微曹治北平宮。
　　初四日，都正曹治太清下宮。
　　初五日，正一曹治通明宮。
　　初六日，玄一曹治上明宮。
　　初七日，太素曹治高靈宮。
　　初八日，靈集曹治紫微宮。
　　初九日，元靈曹治侍春宮。
　　初十日，太清曹治紫靈宮。
　　十一日，三水曹治素女宮。
　　十二日，司錄曹治巨野宮。
　　十三日，清叙曹治西明宮。
　　十四日，玄正曹治上絳宮。
　　十五日，中都曹治典平宮。
　　十六日，司非曹治北府宮。
　　十七日，司奸曹治南伯宮。
　　十八日，統部曹治東明宮。
　　十九日，統錄曹治西靈宮。
　　二十日，監考曹治司命宮。
　　二十一日，監司曹治陽明宮。
　　二十二日，典考曹治太陽宮。
　　二十三日，司官曹治少陽宮。
　　二十四日，玄元曹治太陰宮。
　　二十五日，太玄曹治少陰宮。
　　二十六日，都司曹治北辰宮。
　　二十七日，都候曹治太白宮。
　　二十八日，直使曹治太白宮。
　　二十九日，司直曹治陽明宮。
　　三十日，典考曹治啟明宮。
　　章中官吏操遣品
　　科曰：傳章自有靈飛六甲玉女，甲子太玄玉女，甲戌黃素玉女，甲申太素玉女，甲午絳宮玉女，甲辰拜精玉女，甲寅青腰玉女。
　　右玉女各二人，有神位於靖中，遇六甲祭之。
　　科曰：傳章有童子，金光童子，朱雀童子，五帝童子，隨六丁玉女傳章，即得上達。
　　科曰：章中有從事，書章從事，按章從事，齎章從事，校章從事，拜章從事，捧章從事，齎章從事，呈章從事。
　　右從事臨壇，置筆硯墨於從事之前，密祝從事審今章文，毋令差互。
　　科曰：五帝功曹，東方青帝度壽功曹，南方赤帝上生功曹，西方白帝紀善功曹，北方黑帝養命功曹，中央黃帝中治功曹。
　　科曰：六道功曹，天道功曹，地道功曹，神道功曹，人道功曹，鬼道功曹，業道功曹。
　　並例於拜章所祭之使，召集五方正炁，衛護章文，然後道達，毋令侵污。
　　科曰：三天帝君，日有萬天章奏進達天曹，常時治中，並拜章之所，並列於天曹四相。上章詞表靈官，引進真君唐葛周三將軍，斗中太乙靈妃，內妃玄姥，少女中女大女，左右高皇夫人，輪日直符，憲章五告，書寫表文，申牒關引，毋致違戾道旨，當列位置於壇內供養。
　　太清官吏二十四人
　　太清上奏靈官，飛天傳奏靈官，三天承受玉女，侍香金童，傳言玉女，四直玉文功曹，三官直使，正一功曹，太清天童君，甲子諸官君，陰陽神决吏，三五功曹，左右官使者。
　　上清官吏三十二人
　　上清上奏靈官，三十二天傳奏靈官，十天承受玉女，侍香金童，傳言玉女，四直玉文功曹，五帝直符，飛天神吏，五帝玉童玉女，三五功曹，左右官使者。
　　玉清官吏
　　玉清上奏靈官，左右奏章太靈玉女，運神會道功曹，侍香金童，傳言玉女，左右官使者。
　　奏章上章吏
　　進章驛馬鳳凰騎，上章雲龍騎，言章風火騎，奏章飛龍飛虎騎，御章神龍騎，呈風騎，置吏靈妃，六甲玉女，騎白上章吏，左右龍虎君。
　　祭章官聖位
　　周天遊奕北極四聖元師真君。
　　三天門下唐葛周三真君。
　　通章左侍中。覆章右侍真。
　　審章中侍真。太一真人。
　　無英公子。白元尊神。太一尊神。
　　司命丈人。桃康大君。合延大神。
　　丹元真人。五官直符。功曹神吏。
　　執法開化陰陽功曹。
　　度道消灾解除厄君吏。
　　運神會道功曹。運神飛元使者。
　　左右建節監功大將軍。典治真官。
　　驛亭令。驛亭丞。四部監功謁者。
　　上章靈官。天門將吏。引進童子。
　　傳言捧香書佐侍香金童。傳言玉女。
　　直日直符官吏。　直日直事玉女。
　　主章書章從事。　定章校章從事。
　　進章飛章從事。　審章覆章從事。
　　通章奏章從事。　齎章授章從事。
　　呈章錄章從事。　按章考章從事。
　　金光童子。雲中童子。元始小童。
　　玄都力士。九光玉相。雲中督吏。
　　三天十天承受玉女。
　　三十二天傳言奏事吏。
　　三清上奏靈官。五帝承受玉女。
　　辨魔玉女。四大童子。
　　五帝飛天神王。金童玉女。
　　五帝直符。
　　通天符使。開天符使。通章符使。
　　六甲六丁將軍。六丁六甲玉女。
　　上仙上靈二官直使。正一功曹。
　　通天功曹。直使功曹。治病功曹。
　　上部功曹。中部功曹。從炁功曹。
　　上部使者。中部使者。都官使者。
　　狼吏虎賁。察奸勾騎。天騶甲卒。
　　天丁力士。三官僕射。都官僕射。
　　左右官使者。陰陽神决吏。
　　科車赤符吏。剛風騎置吏。
　　驛馬上章飛龍騎吏。
　　治正執正吏。　收神食神吏。
　　收鬼食鬼吏。　收炁食黑吏。
　　收毒食毒吏。　收精食精吏。
　　收邪食邪吏。　誅巫破廟吏。
　　左右都平君。　左右都平長。
　　千二百官君。
　　六十甲子官君。
　　真元正炁三萬六千神。
　　青龍，白虎，朱雀，玄武神君。
　　章壇，土地，里域，真官正神。
　　靈寶玉鑑卷之十七竟
　　靈寶玉鑑卷之十八
　　飛神謁帝門
　　九靈飛步章奏法
　　謹按南極司命上真元君魏夫人，傳晉代前女官祭酒正一天師張君受《太清請官儀》 及入靖法。又自漢世流傳千二百官儀事目相應，宜當承用。及琅函所載正一章科，赤松寶籙玉曆，表裏符契，為於成法。自唐朝廣成子杜先生集次宣慈章本之後，兵火散失，鮮有完本。今應有所上章表，並無定式。近緣末學庸妄，虛加損益，不堪承用。况官曹差舛，格式非真，奏御失於所詣，存拜不合玄理。非慮齋官心不正誠，最苦上士難得。設或拜章，猶如投空，招譴獲考，盡可嘆傷。是故深頤索隱，參考靈文，刪繁取要，約省歸源，集次成文，輔翼五元玉冊贊化，訓教學真，濟度存亡。其九靈之旨，別受真儀。如太清入靖口啟之類，非凡材所能究也。其式通真達靈，神飛玉陛，仙官未必範用。然三洞道士，祭酒學子，豈可忽諸玄奧秘荃。睹文心悟，切宜詳悉。慎勿輕泄。授受之者當奏三天，以金環九雙，青羅九十尺，告誓以付，一生不得三傳。違者身死家亡，可不戒之。
　　三洞玄科三十條
　　師為百姓上章，不得放縱文書，留滯人間。悉收斂錄，一年之事皆應對，道民不合錄也。
　　章案長一尺五寸，闊一尺，高八寸，曲腳，栢木造之。
　　章函長一尺二寸，方闊四寸，閏月加一寸，用法師中指中節為度，不可用膠。函下開竅。
　　上章別取香火，不得用竈中柴炭火灰也。
　　上仰謝章法，北向，舉家大小，散髮交手，請乞章也。
　　奏章應用曲腳案。過餘櫈不合用，上章則不神御。
　　奏章函應印封題是法過。餘不合奏也。
　　上章之時、醮官家不得歷亂高聲、雞犬驚吠，使神炁不安，章不上御。
　　師為醮官上章，宜有法信，併功德脆物功德。惟願疾病損瘥，所事解散觸徒。蒙恩之日，可受儀信賑物。犯者比竊盜，同坐六刑科論，責輪瓦三千合。
　　師執事上章救病，百姓度厄。若人民急疾來告，安然在家，詐為不在，或許者不赴急病。犯者考病十日。
　　香火應有櫈檠，長二尺四寸，廣一尺六寸，高二尺四寸，庶過章案也。
　　書章紙皆當精潔，不得穿破裁截，後餘無三三行。如不及者，以全紙集之。不爾合止。
　　章上細字，長寸二分，出四分，亦不合上。細字謂太清衙。
　　上章為醮官首罪，或有陰私密事上章，乞便於靖中，對燒章詞。不得將日宣傳罪事，告於他人。發人陰司，罪莫大也。
　　上章不問大小露章，及室中者，皆三日停章。不得即舉案毀座席急章。有所疑者，即燒也。
　　上章靖中，上者東向。若有應露者，皆北向。
　　三會日、社日，不得上章奏啟常行書。有急疾，三八謝太陽者，不禁。冬至前三日，後三日，不得上常行文書章書。有急切者不禁。
　　戊戌、戊辰二日，不得妄入靖。若是月半、三會，皆不朝。三會別有遷日章，是詞節社日合上不合。
　　三會三日，應言功。其日有事，故不得上者。後日追上不闕也。
　　籙生自拜章，口啟有所說者。受恩自言功德，輔送本師留也。本師遠輔送常，為所近也。
　　師上章不得食羊飲酒，口臭入靖，奪功三千。等吏兵還天曹，百日汝曹空奏，御不聞進。不得於病人家飲酒，百鬼藏入人身。救病不瘥，拜奏不御。
　　上章之師，見之疾病，當救濟其命。或先於與讎恨，願其死者，返受其殃。
　　弟子為師奏上章，頭此日是言，臣所奉法師某甲也。弟子為師奏章，家有疾病急疾者，當退席請乞，勿顧耳便止。無有急疾，不用也。
　　書章清净筆硯，以章案擎儀，然後可治。勿以羅身及放著牀上，章奏不聞，勞損失功也。
　　醮官上章法，皆燒香入齋室，禮拜請之，乞自陳。不得俓持章入靖，無所關啟，如投水也。
　　太上露星章法，皆燒香入靖，請香官使者香爐出庭，不得便俓入靖取出，無所關啟真官。故在靖中，空持香爐出，永無侍衛，魔鬼干章，萬神勞損，徒失紙墨，別無請迎儀也。
　　上露章有燈，燈皆有斗，斗並有魁罡，交罡時慎當罡。破星不當之，不易教人，始學慎之。醮官對章皆北向，有急疾者，徒步，散髮，自摶。無者不用也。
　　玄都皆有宮曹，各各有典者。道士章奏，脫有達聞者，而所作錯越迷失道真，領次謬誤，不合天科，則為典曹所却，事不上御，肉人無知，空心相委，會言已達。事敗之後，謂道之無靈，不言所失在於道士者，真為痛哉。若合科令不犯者，所治無不愈，所救無不活也。
　　書章法則
　　章紙高準一尺九分。或小尺一尺二寸，或一尺四寸為則。每幅一十二行。或云九行每行一十七字。或云遇幅一行。每行闊一寸二分，或二寸四分。正一法止讓八字。泰玄都銜位前挫一字。約兩行。古法不控，或三行，上合三才陽數。第一行書盡法位至再拜上言，上控八分，下通走蟻。法位高上言一字，書言語契勘，下語簡正姓名，只作一字書，不許折破。如雙名某氏幾娘之類。臣字不為頭，鬼字不首，不得懸生露死。魂魄之字，喪亡之類，並須回避，不令上頭。以聞去再拜下一寸，書下窮者，別作一行。《修真旨要》同此，蔡致虛儀以聞低告報二字書。以聞後控三行，書臣姓。臣姓後控三行，書太清階。太清階後控三行，書太歲臣姓名，與太歲平頭。低上言下二寸四分書。太歲一行，隨字均書，令到行末。首尾約控紙行，少則添紙一幅。太清階五十六字，緊疊細字，上度三寸六分，中度四寸五分，下度五寸，不得過此。此乃出赤松子歷古科。四十八字，三寸書之。若修真旨要，只去金闕七寶四字，亦是五十四字。既不同，宜攷。
　　寫章不隔日，填陛下不隔時。古法填太清不隔時。陛下二字，如太清階，一同細書，直作一行。或云細書陛下二字。然玉陛下本是義，不可分拆。若獨細書此二字，頗似未穩。且五鍊生尸經黃繒章法，及張杜二儀，亦不論此。今只作一行細書。
　　書心章式
　　科曰：凡心章止許奏啟事，不得繁語，務有詞達正。奏虛無自然玉闕法，以黃素長一尺二寸，高三寸六分，研朱密字細書。上約控三分，下控一分，行數不拘。章前虛紙，用黃神印，後用越章印。以可漏封之，不用方函。拜時存用，依朝元法。第一次奏有章欲拜，第二次奉捧章，口述內意，第三次存天尊處分章意事。焚時以靈寶心呪，燒大香爐中。此章急切奏告，不及一時，立有玄報。非功之士，不可拜奏。
　　某年某月某朔某日某時，謹齋沐，誠惶誠恐，再拜上言。臣伏據入事，謹用左右龍虎君，侍香金童，傳言玉女，香官使者，三炁正神，促炁功曹，飛章從事。
　　又法式
　　科曰：心章皆依太清章式，長五寸六分，高三寸二分。此以陰陽中指中節，一行一十七字，一張不得一十二行。玉清上清，並黃素朱書，惟太清以墨書，急速朱書其事，並以三等。
　　玉清用飛玄三炁玉章印，上清用太上三天印，九靈飛步奏印，太清印，黃神越章印。不以是何急速，但實封不用方函。其上章片時，立有玄報。
　　具位臣姓某，誠惶誠恐，稽首再拜上言。臣伏據入事謹為伏地，拜急速飛玄三炁心章一通，上詣三天某天曹，謹為上請甲乙云。次為謹因二官直使，正一功曹，左右官使者，陰陽神央吏，科車赤符吏，剛風騎置吏，驛馬上章吏，飛龍譯吏，五帝玉童玉女，五帝飛天神王，三十二天傳言奏事吏，十天承受玉女，三五功曹、侍香金童，傳言玉矣＃1，玉帝直符，直日香官，各二人出。臣為弟子某上章，上詣某天曹宮，伏須告報以聞。臣某告報之下，去以聞三行太歲某云。
　　正一章用印式
　　科曰：太清正一之道，乃玄元後聖付正一天師，有拜章之儀，用九老仙都印，以太清同生八老，尊是太上為師，故弟子上聞於師，故用九老仙都印。又用十二小印，自太玄都至太歲，後背皆印之。有一家有沿如印式，有一家不用沿如符式。所當推攷。
　　洞真章
　　科曰：洞真之品，玉清之道，出於晉永和間，三茅二許楊郭七真，傳降無章奏之格。
　　洞玄章用印式
　　科曰：洞玄之道，靈寶之教，自三皇之世，其教已出。元有章奏之格，出《五鍊生尸經》，《五老本行經》，與正章法不同。若行洞玄之科，則章中前後皆空紙，悉依式書符，只於年月日上用通章印而已。以玉晨為元始天尊弟子，故以此印通誠祖師也。非此法籙，不得僭用其印文。神霄籙亦有之。或者謂此印隸玉清，屬洞真部，殊不知神霄教未興，而洞玄章法自五代以前，並用此印也。所通章印，乃昇天大券，但去其下文耳。生人用之，以為昇章入天廷之質證也。如給付亡魂，則下召魂等事。怚升天大券，自古及今，昭然屬洞玄部，豈隸得於洞真。今洞玄章法，用通章印，是靈寶本科。或應用而易以他印，並考於三官矣。
　　黃素朱表式
　　科曰：以黃絹一丈二尺，輕黃絹背過裁，高一尺二寸，每行二十四字，行闊一寸二分，或九分為則。若依古法，二寸四分為一行，恐寫不過，量詞多寡，為行可也。表稱黃素，則用生黃絹。田先生以柔軟不堪操露，令以薄紙背過為妙，却朱書，高下尺寸，大槩皆同章法。圓封，內外方函，亦以黃絹窮者，別績臣姓平頭。
　　第五北牘安臣姓，與太歲平頭。
　　第六北牘安太清四十八字，三寸書之。
　　第七北牘安太歲月日時，於某郡鄉里中拜上。
　　第八後讓三牘三師靈讚，若不滿三牘，以令紙按之。
　　第九書章界紙上讓八分正書，中界亦分為法測。
　　第十書章法依如上法，不妄讓牘界。
　　令曰：正一道士書章威儀法則，當如上件十條令，不得妄開讓界，造為任意，以惑後學品則。凡違令者，但是自作一法，坐此正一道士五刑科論。五刑論天，治覆屋茆三千束。
　　第十一書章，以巾於下，不得令紙著牀，紙亦如法，勿令衣拂，章書謹之。第十二紙墨筆硯，必使潔净，不得穢污雜用。
　　第十三書章磨墨，左右各四十九迴止。
　　第十四染筆墨，左右轉各七迴，不得口含筆麾。
　　第十五書章，不得閑論他事，交接言語，則顯於章。
　　第十六硯水當令清澄。
　　第十七不得以筆點水，滴於硯上。
　　第十八書章閉口，不得有所飲食。
　　第十九身經穢污，不得書章。
　　第二十當選手巾洗手，每於清净。
　　第二十一書章不得敗字，不成不合者止。
　　第二十二章紙不使破裂漏筆。
　　第二十三不得令章紙飛落地，不堪復用。
　　第二十四書章不得仍書飲食葷穢。
　　第二十五不得仍書穢污之事。
　　令曰：一十五條門下科令，書章作令，當如其科。若觸慢不依，令者坐正一道士三刑科論。三刑者，掃道路橋梁三十日。
　　第二十六書章當整理衣服，不得裸露。
　　第二十七書章當匍匐恭敬，不得蹲踞。
　　第二十八書章畢，先陰讀校一遍。
　　第二十九書章脫字，皆用白墨雄黃治定之。
　　第三十書章不得攙案書字。
　　第三十一不得令他人盜讀章文。
　　第三十二書章不得預下太清日時，臨奏安之。
　　第三十三書章道士書細字，醮官束帶請章。
　　第三十四醮官請章，三叩頭，三搏頰，三起三下合九。
　　第三十五醮官對章叩頭，至竟當自祝願，隨心所道，乞病瘥隨事所速。
　　第三十六道士奏章竟，醮官謝竟，叩頭搏頰如初。
　　第三十七醮官有病厄，急迎師到，師前叩搏，各三十二止。
　　第主十八章書醮官叩頭竟，立道士前，說疾病急事狀，勿坐而言。
　　第三十九師至醮官家，醮官男女大小，並叩搏，不得安然。
　　第四十醮官請師上章，齎信香紙，不得就師陳乞。
　　第四十一師到醮官家，當盡心營治章事，不得誤托懈怠。
　　第四十二醮官重病，當依科列詞願，多少隨貧富。
　　第四十三醮官重厄，乞信，仰荷蒙恩，日即輸送，不得逋延。
　　第四十四師當隨醮官心，依科願，不得副別，以輕作重。
　　第四十五師奏章當清明，不得雜亂穢濁，言詞謬錯。
　　右二十條，違錯謬，請者不敬，為師不恭，致使奏文不達，疾病不愈，受灾不免。主人與師，並坐三刑科論。三刑者，掃道路橋梁三十日。已上四十五條，出正一書章品門下科令。
　　正一書章法式
　　師凡書章表，先齋戒沐浴，與漱洗滌手面，整理衣冠，入靖室，向天門設座，焚香，叩齒咽液，心無外想，以净巾敷案上，存青龍、白虎、朱雀、玄武，侍衛前後左右。次燒香，磨墨四十九匝，以筆香上薰。呪曰：
　　叱咄神筆靈，靈書章通達。臣身長生，啟奏玉清。眾邪消滅，妖精斷絕。干犯章者，北帝治罪。急急如律令。
　　以下手寫章，上香，呪曰：
　　臣請天師嗣師系師，女師夫人，經師籍師，功曹使者，將軍吏兵。隨臣今為某，書寫奏章，令使上御，不得去離，毋令錯悮。急急如律令。
　　次下筆，念前法則條令，至誠書之。不得與人言語，須當閉炁。書未了，不得放筆，不可令脫落，揩改塗注。如誤則換紙。不得令外人覷視，及雞犬等入室。對章不得勵聲。讀章未畢，不得離坐，不得令香烟中絕。臨書太清細銜，控陛下二字，遇拜時填之。書章之士，當須明察，勿使筆畫滅裂，仍勿擅改章文。凡入齋意，取令理順，不致斷續。書畢，勿留穢處，當置師前。書章之時，靈官功曹，十二畫佐，監臨左右，功過必錄，纖悉無遺。禁戒威嚴，莫越於此慎也。
　　封章式
　　科曰：凡拜章，主人當束帶請章，一如正一條令。法師臨壇，拜章出官畢，取章書朝上帝、取龍刀開函，舒章於案上，宣章畢，展露太清階，對上帝正中，以龍刀安太清陛下，以金魚玉鴈置太清左右，以新筆朱墨硯等置于前。置畢，存靈官書佐，考校章文。存畢，填陛下二字，於香上緊捲，套以圓封。圓封用全幅紙為之，併腦子內方函。次入木函，以青絲三節繫之。杭絲頭於池內，以蠟滴池中，用紙印掩之。印乃九老仙都印。或不用蠟，用糊亦得。外以青紙函，重封黃羅袋。袋之上方角，大書封字。次用黃羅袱裹章，於案上拜訖，焚於章爐中。臨壇拜伏，行持節次，具拜章科。
　　書符式
　　玄師曰：夫拜章之法，乃明皇道君受靈寶天尊秘法，默朝三天，口奏所告之文。非凡人之所聞。得遇之者，皆三天有名，真人之位，出入金闕。非一品仙官，不得行靈寶大法，皆不能拜伏章表。其罡風世界，非靈寶真慧之光，不能破之。其法當擇庚子之日，天色晴爽，備香案朝天門，雙手掐上帝訣，變神為真人之狀。先步五行超脫罡，用黃羅，以雌雄黃和朱砂研，書符入於冠履之內，並書沐浴解穢吞服諸符。書符執筆，叩齒，存玄元始炁降筆中。書畢，置於靖室中，並章印，皆供設於聖前。臨事依法用之。須先書畫章圖，逐日焚香誦呪，依朝元法存想令熟。
　　第一慾界
　　紫微星天文，乃今仰視周天星文，霄漢之間也。門曰陽精天門。神符唐將軍，賜名靈君，字洞常。管一天門奏章上表。神吏穆虛己，功曹天輔英，童子楊伯華，引進丹元輝，此皆職於天官之名。惟唐將軍守一萬年，余職皆舊，亦有一萬年一替。又《太極經》云：一劫一替也。
　　第二色界
　　紫微垣玉晨天，乃紫微寶境禹餘七寶紫微宮殿門也。門曰洞華天門，神曰葛將軍。上帝賜名曰靈侯，字洞良。管二天門奏章上表。神將韓全林，功曹幽界，童子鄧方華，引進靈苑道三將軍，皆上帝令守之，有績者一劫一替。
　　第三無色界
　　金闕寥陽天正陽門，此上帝之居，玉晨大道君治化之別境也。《太極經》云：元始化身也，玉皇上帝也。玉晨亦元始一身化。故三境高晨，皆元始一身而分三也。所以妙化道推，應身萬變，非諸人天真所知，豈容人心而洞察也。天門將軍周將軍，上帝賜名靈武，字洞景，管三天門下，曰紫微府，呈進詞章上表。神將李機青，功曹洞清臣，童子曹景華，引進阮子卿，掌上帝符命，通達章表，遇有功一萬劫一替。
　　第一天門天洞靈符契
　　第二天門玉光符契
　　第三天門冲神符契
　　此三天契，當以刊而佩之。王者金石為之，道士木為之。以盛絳囊。盛之繫於左肘後，並印表章之上。道士正一盟威科受籙弟子，或拜章祈禳國土，並當佩三天符契。預當存想，吞五神符，並百靈湯，沐浴入室，東向，誦靈寶上清呪。於七日前申狀三天，請神將官吏，進表上章，庶合同得入三天門下。至期伏章，方獲報應。
　　太清號
　　太清玄元無上三天無極大道太上老君太上丈人天帝君九老仙都君九炁丈人百千萬重道炁千二百官君太清金闕玉陛下。
　　上清號
　　玉晨道境禹餘天官元皇高聖三十二天混沌元祖九天天帝宗師太上玉晨大道君靈寶天尊上清金闕玉陛下。
　　玉清號
　　無上大羅天清微宮虛元自然玄穹至聖萬道之祖五老帝君祖師金闕虛皇上帝元始天尊玉清金闕玉陛下。
　　三清總號
　　太上元形无名虛无自然无極大道至真无上玄尊金闕七寶玉陛下。
　　章函案封皮等式
　　圓封式用全幅紙不許折
　　內方函式
　　木函
　　用栢木或梓木，長一尺二寸，闊四寸，閏年加一寸。用法師中指中節為度。不可用膠，函下開函。
　　章函底一版分上中下
　　木函之內合用三函
　　外第三函白函
　　內中第二黃函
　　內第一青函
　　章案式
　　章案用栢木或梓木，高一尺二寸，長一尺八寸，闊一尺二寸。每一邊用足六隻，共十二隻。閨月加一足，案上開北斗七星竅。
　　上章沐浴法
　　凡為國為民上章拜表，非一日一時所可行之事。須於日前，調運身心，令神炁泰定，沐浴七日，服五神符，誦五神呪，七日服太平符，七日服通神符。遇立夏日，伐棗木，造丹元君一身，如真人狀，長三寸，廣七分，同沐浴入室，行持四十九日。次服心章符，庶通達誠意。上合天心，元氣自升矣。
　　煎浴湯
　　桃皮八兩　乳香一兩　竹葉一兩　茅香一兩　栢香四兩　木香一兩　安息香五錢
　　右剉細，以新水五斗五升，日日午時，吞五神符一道，化沐浴浄穢符一道於湯內，想太玄玉女乘龍吐水，入室沐浴。
　　呪曰
　　天地開朗，四大為常。玄水澡穢，辟除不祥。雙童守門，七真衛房。靈津鍊濯，萬炁混康。內外利貞，保貞上皇。
　　五神符
　　上清訣，五方炁，沉香棗湯化服。
　　呪曰
　　上元太乙，守居泥丸。中元司命，安坐絳宮。下元桃康，生宮把籍。元英公子，白元尊神。玉符一召，五神合並。
　　沐浴净穢符
　　右符念前沐浴咒，想天漿下注兆身，涵沬澡鍊，體生金光，朱書，太陰炁訣，沐浴畢服。
　　太平符
　　右符以燈心棗湯化服。想丹元君宴坐絳宮，默念三天隱偉泓澄明八十一遍，乘三素雲上升玉堂，玉帝訣，呵氣于身，次調息，咽津九過。
　　五神呪曰
　　餐服神符，通達真靈。百神混合，洞達衷情。六甲宿衛，淵淵澄澄。五行元氣，杳杳冥冥。混沌未始，萬物無形。性真所覺，聞聲知名。天地神經，號曰開心。玄理開悟，服之太平。達之自然，飛升紫庭。急急如律令。
　　師入室行持，焚香，面東，存五色雲氣之中，青龍、白虎、朱雀、玄武、中黃，頭上左右，日月雷霆海嶽，六甲六丁，市澆內外。次凝神泰定，諸緣皆盡，表裏洞明，叩齒，鍊津三十六度，精思妙化，心合太虛，一念所通，上朝三境，一切事理，隨意感孚，次服。
　　通神符
　　朱書黃上，玉清訣，天門炁，想玉炁上朝三境，一靈洞照十方。
　　丹元君呪曰
　　心中神，丹元君，長三寸，廣七分。著朱衣，擊絳裙。秉威德，顯至靈。通造化，達玄真。下心中，莫離身。外有急事，疾來告人。急急如紫庭帝君律令。
　　造丹元君如前法，同沐浴入室，師服心章符。
　　心章符西北炁，玉清訣
　　右符作小樣，以春青，夏紅，秋白，冬黑，紙書之。向旺方，以香火化，含於舌上，仰面，於東方引青炁九息。次仰看天上，引紅光三息。次俯伏地上，引黃炁五息。三色混同在口，成燦攔之光如日。次以香湯吞下，與丹元君混合為一。
　　祭丹元君，乃自己之元神。元皇分身降炁，下入身中，即為本命主。用素食茶酒果，於元辰本命之日，置於净室，存三人揖讓坐。
　　呪曰
　　丹元守虛，內外俱真，左右三七，助吾身形。急急如元陽主者律令。
　　呪畢，收坐金錢仙鶴各一分，祭訖。
　　想自己左右帶劍持斧，或流金火鈴。法師行則見其在前，止即在後，坐則在左右。百日中可見赤子侍衛于左右，如怒則遠於人也。
　　合明符
　　書符呪
　　心與神合，神與炁合。炁與真合，陰與陽合。陽同日耀，陰同月曜。三天運明，斡旋造化。帝真合靈，洞達杳冥。如日之升，回轉無垠。
　　呪曰
　　合明天帝，日月光明。攝神收鬼，真炁流行。五神持劍，六甲隨行。童子引導，玉女通靈。神仙輔佐，所作皆成。敢有不至，上奏帝君。天帝使者，出幽入冥。攝神召鬼，速使現形。天帝護我，不恐不驚。三台照耀，魂魄安寧。玉皇有勑，賜我長生。急急如律令。
　　格曰：此合明符，可役使百神，拘魂制魄，朝謁帝真。拜章時出官了，行持捧章步罡了，誦前呪，焚於主爐中。
　　靈寶玉鑑卷之十八竟
　　＃1 『矣』疑為『女』。
　　靈寶玉鑑卷之十九
　　飛神謁帝門
　　九靈章奏拜壇式
　　此壇式當法三級之義。內一級，或以中黃內篆符之。其二級，以八卦書之。其三級，即以青龍、白虎、朱雀、玄武，列於四方。臨祭壇時，更以度罡風符加於下，想之天地造化，合運于中，於上拜伏，無不感應者也。
　　驅使罡風符劍訣天門炁
　　右符，想從官力士天仙，兵馬萬眾，升度罡風。此符朱書，鋪於拜壇下。
　　分神詣職變神真炁净穢符子文北炁
　　呪曰
　　天地穢氣，尸氣却陰。玄水蕩穢，香湯吐精。玄光豁蕩，甲庚鍊形。急急如律令。
　　右符念净天地呪祝之，想靈霧靄三字金光，目運於水。次有九首火鳳於前，太玄玉女注水，下降灑净。
　　謁帝變神符
　　玉清訣，祖炁，朱書，清水化服，或焚之。
　　呪曰
　　吾乃元皇之子，太上之孫。玄通無上，妙達三清。五藏神君，百神萬靈。九靈之炁，三天之精。玄真極應，萬象咸成。太玄神符，分明上京。豁落流鈴，冥冥澄澄。往來金闕，出入芝英。急急如律令。
　　五神寶符
　　玉清訣，五神炁。
　　右符念真中有神，至萬炁齊仙，以合明天帝日，祝之為小九，棗湯服。
　　出神符
　　玉帝訣，祖炁。
　　呪曰
　　太上神丹，光耀三田。能令冬熱，即使夏寒。我身思念，變化自然。出入五內，百邪不干。
　　念呪畢，凝神，洞見五藏百神，調於棗湯送下。
　　祝呪
　　魄居華蓋金之神，肝元魂神青帝君，心主南方赤帝君，脾中黃庭秀方真，腎中烈女秀夫人，玉府三千兵吏分，祆邪殺鬼奔雷雲。五炁朝元天地人，頂上泥丸蒼子春。左右童子護吾身，吾奉天帝得安神。急急如火光勅攝。
　　圭上朝真符
　　用金鏤文圭上，玉帝訣，存元始一炁金光成符。
　　呪曰
　　元始祖炁，真靈下降。升度罡風，截除魔試。準令奉行，勿犯吾制。急急如元皇律令。
　　冠內升真符
　　斗訣，天門炁，入符於冠中頂上。
　　呪曰
　　三天允賜，立玄頂冠。九玄七祖，保度忻顏。名達玉京，神相金光。急急如律令。
　　左肩通真符
　　右肩通真符
　　二符祝呪
　　兜祁伊姪呼嚕呼囉只只憂吼耶摩哪僧伽劣澀澀呵呵羅耶備拔須留拔拔須攝。留須吸吸攝。急急如太上老君律令。
　　旋斗符陰日震文，東炁
　　歷箕符陽日震文，東炁
　　四符祝呪
　　六丁捧足，神魂利貞。剛風無阻，黃道濳升。乘空步虛，朝謁帝君。急急如律令。
　　三天玉契符四道
　　靈寶祖炁，玉清訣。
　　右符四道，各念三天妙諱，存金光入符，焚於左右上下，臨壇用。次念
　　上清天寶呪
　　魁靈元輝，上景紫冲。蕭羅大梵，元漠奎婁。陽光流火，照日洞陽。急急如紫微律令。
　　熏章符
　　捲章符
　　印章符
　　入章符
　　章函四則上符四道
　　下符
　　左符
　　右符
　　章函面符
　　玉文，祖炁，金光萬重，覆映于上。
　　書符呪
　　三台流輝，斗星真炁。上開八門，混沌陽光。結炁成形，通炁萬化。三官朝元，二妙回合。輪轉成真，玄罡合璧。透徹三天，玄元始動，八眾妙門。
　　章函底符
　　書符呪
　　三炁陽光，洞煥真星。玉清有勅，衝破陰罡。天真天令，回度五常。九轉九炁，束制中央。天元天元，雷神雷神。魁罡激指，風迅雷庭。九陽交圖，玄感三辰。炁應天運，三景通真。衝破剛風，浩氣無停。神霄炁衝，迴反權衡。運通中急，魔王保迎。
　　袋上符
　　書符呪
　　太極未分，陽炁混淪。上極无上，大羅玉清。元始祖劫，三景開明。始陽九炁，停華育魂。勑開八門，洞朗啟扃。玉符告命，金馬驛程。火鈴前擲，雷激電奔。急告上景，俓上紫清。奔飛日月，合景三辰。玄光煥發，衝罡驛程。三靈九炁，混合我身。天靈節榮，性返歸真。
　　靈寶心呪祝之
　　和元陽炁，降集三靈。拘魂制魄，內外洞明。玄景真苗，道貫始青。三部八景，炁周杳冥。心寧南北，坎離自清。真羅鬱絕，上開八門。飛度三界，合制乾坤。
　　通天符版
　　師取本命日，用棗木，長五寸，闊二寸半。刊符於上。作一穴，穿五色線，帶肘後。陰日右，陽日左，以絳紗袋之，露星月二十一日。遇本命用香花茶果十二分，請北斗九晨並通天符，使降炁于符。
　　佩符呪
　　天輔無私，乾象通微。無幽無冥，無感不知。佩帶符圖，神兵任呼。我佐上王，身登仙都。急急如天君紫微上道律令勑。
　　三天合同契券
　　念靈書中篇，掐玉訣，取五方炁入符。
　　師臨登壇時，以黃紗袋之，佩事之。升入天門，則萬神侍衛，五帝司迎，庶寶章上達也。
　　章袱四角符
　　袱中符玉文，祖炁
　　書符呪
　　梵炁彌羅，出陰入陽。倏忽萬程，風馬雲奔。去來無礙，直造天門。捧齎玉章，與道合並。
　　章關前符
　　右仰日直功曹符使，火急準太上勑命，疾速進呈，取伺報應，火急奉行。法師押字。
　　書符呪
　　上台一黃，中台二白，下台三青，並降真靈。北帝勑，玉帝勑，太陰皇君，太陽帝君。角至軫掐二十八宿，南斗煞童，隨吾後行，陰陽决吏，疾速奉行。魁至魒炁訣。
　　一轉太乙尊，勑除鬼賊。二轉起星光，千妖盡伏藏。三轉三天勅，除灾降吉祥。四轉四天降，何鬼輒敢當。五轉五帝真，疾病永無侵。六轉六神定，天神斬妖佞。七轉收邪鬼，助國救生命。急急如太上律令。
　　祭章召將符
　　存諸將，如本法，掐玉文，祖炁。
　　結界四維
　　高功仗劍，執水盂，詣天門、地戶、人門、鬼路各方，噀水作用，表白宣呪，侍職焚符，表白至天門宣呪。
　　呪曰
　　天門開張，鬼道消亡。今日安壇，臣欲奏章。西北之維，戌亥中央。萬神於此，執戮不祥。
　　高功噀水，擲劍，次至地戶，表白至地戶宣
　　呪曰
　　生炁流通，不與真同。今日奏章，乃立壇場。東南之維，辰巳中央。地戶於此，收戮凶殃。
　　高功至地戶，作用畢。次至人門，表白至人門。
　　呪曰
　　出陰入陽，五內開張。天神聞之，皆整嚴裝。太上使我，今日奏章。西南之維，未申中央。收戮百鬼，何有敢當。
　　高功至人門作用，次至鬼路，表白至鬼路，宣
　　呪曰
　　陽炁流晶，百邪不生。今日奏章，先立壇場。東北之維，丑寅中央。鬼門考鬼，剪滅邪精。急急如律令。
　　右呪臨壇焚後四符，次第宣呪。
　　天門結界符
　　地戶結界符
　　人門結界符
　　鬼路結界符
　　飛章結界符
　　右符左手執章，右手執符，想心火從頂門出，內有金甲緋衣大將軍，擲火鈴，直衝罡風至天門。
　　呪曰
　　炎神炎神，火鈴金精。通天開道，速達帝庭。六天九醜，無敢輒干。上帝有勅，風火不停。急急如律令。
　　靈寶玉鑑卷之十九竟
　　靈寶玉鑑卷之二十
　　飛神謁帝門
　　九靈飛步登壇品目次序
　　師於建齋一月之前，依法修鍊。臨事之際，於靖內佩服諸符。次焚香，合備刀筆朱墨，色錢黃蠟，鎮信印章等物，同齋官眼同，點校章書。庶臨事得免倉皇，有忤神色。光庭曰：人間進表章上聞帝王，尤在肅整禮容，望方設拜，稍有虧常典，即謂不恭，况太上崇嚴，天衢遼敻，苟非志誠，不能達御。必在精專誠念，恪謹禮儀，悉按科條，毋或違怠。即可助國濟人，宣弘道化，上遵天旨，永懋善階。次道具威儀，法師登壇行事，齋官道眾，雲集思真堂。
　　知磬舉香林說法天尊，次舉按人各恭敬，舉修齋請師。表白設禮，代齋官致詞請師。高功陛座祝香，演說策空步虛馳神御景之道。知磬舉玉清蕩穢天尊，次舉蕩穢呪。清道法師灑浄，知磬舉金真演教天尊，知爐引班詣壇所。次舉唱道。
　　高功結界，旋繞燒香。侍職焚入戶符。
　　入戶符巳文亥炁：
　　甲午入戶呪曰：
　　四明功曹，通真使者。傳言玉童，侍靖玉女。道室正神，為臣通達。上元生炁，入臣身中。
　　靜夜入戶呪曰：
　　四明功曹，龍虎使者。侍靖玉女，開明童子。上元少女，夜有啟請。願得上聞，正一生炁，入臣身中。
　　想金童玉女，乘五炁雲，自左右耳出，立侍于前。
　　侍職次焚招真召靈二符。
　　招真靈符玉文，天門炁
　　降靈真符玉文，天門炁
　　二符總祝呪：
　　玉華散景，九炁凝烟。香雲密羅，逕衝九天。侍香金童，傳言玉女。為臣通奏，上聞帝前。今臣所奏，咸賜如言。
　　高功入壇三拜，執手爐，默呪，平身。捧章于手，存五藏炁出為五色雲，靈官玉女，森列左右，日月合明，五星北斗，混為金光，洞煥內外。自北恭身，存天師。次面西，存道德宗師。面南，存三師。次面東，存諸君丈人。又面南，專三將軍。次面北，存太上老君。眾真混同，於青黃白三色雲中。次放章于案上，禮師，存念如法。
　　高功宣衛靈呪，侍職焚符。
　　密呪曰：
　　虛无真聖，高空諶然。傾誠所告，祕心奉傳。並時上達，感應幽玄。天朗氣清，三光洞明。金房玉室，五芝瑩生。玄靈紫蓋，映照我身。玉童玉女，為我致靈。五帝齊景，三神同軿。得乘飛蓋，升入紫庭。
　　衛靈符取方炁訣
　　五方衛靈符見朝醮門。
　　召五帝大魔符
　　東方卯文東炁
　　祝呪：
　　九天煥明，天地同靈。通幽達明，萬神雲臻。斬馘六夭，收捕魔精。乘氣捕非，掃蕩妖精。
　　南方午文南炁
　　祝呪：
　　朱闕巍峨，離明應輝。負天擔石，橫身飲風。火鈴擲節，鎮守三宮。玉帝勅命，飛昇太空。急急如律令。
　　西方酉文西炁
　　祝呪：
　　皓靈太空，七炁素天。六目反山，赫然飛仙。金門皇老，變化自然。白元守房，乘炁玄元。
　　北方子文北炁
　　祝呪：
　　徘徊五炁，玄靈散飈。巨天後矢，按轡神翹。斷絕死戶，啟生幽寥。捧符執節，飛步太霄。急急如律令。
　　中央中文黃炁
　　祝呪：
　　一炁分元，黃中太微。龍篆虎符，檢精卻非。斬馘六鋒，神化流輝。天帝有命，萬神咸知。
　　召通章校章呈章從事符辰文天門炁
　　召監章按章齎章從事符
　　玄都正一，太妙華精。真官上靈，監按章文。齎執上奏，萬神招真。北酆鬼律，不得稽停。
　　召呈章上章判章從事符
　　呪曰：
　　靈寶符命，下召諸靈。帝君奉受，天帝齊並。呈帝上達，判別分明。感格玄造，飛升紫庭。急急如律令。
　　召天丁力士符
　　呪曰：
　　玉清神府，中有天丁。力士捧侍，稟命咸遵。帝君有勅，使者須聽。護送章文，俓趨玉庭。
　　召天縐甲卒吏符
　　呪曰：
　　天帝之神，龍符虎文。飛行八極，馳節玉京。吾召速至，奉命雲奔。乘我玄告，俓詣太清。急急如律令。
　　召建節監功大將軍符
　　呪曰：
　　玉帝之臣，建節監功。飛雲羽蓋，上入玄宮。赤帝三五，受命元宗。奉承正道，飛步太空。
　　召罡風騎置吏符
　　呪曰：
　　擲火萬里，流鈴八衝。都官僕射，前誅禦凶。罡風騎置，飛騎六龍。拱護章文，俓達玄宮。急急如律令。
　　召四部監功謁者察奸勾騎符
　　呪曰：
　　察奸勾騎，四部神兵。統制隊仗，掃蕩妖氛。監頁使者，翼從雲奔。通達上願，感應帝靈。
　　召左右官使者陰陽决吏符
　　呪曰：
　　天地二炁，陰陽肇分。日月水火，中有大神。前導後從，齊登雲天。左右吏兵，速詣帝前。急急如律令。
　　通真達靈符
　　自玉清訣，次掐丑文，順至戌亥，仍歸玉文。
　　呪曰：
　　勑吾身中，胎光幽精。爽靈萬化，飛行上清。驅神攝鬼，洞徹杳冥。吉凶禍福，如影隨形。急急如律令。
　　都講舉各稱法位，高功宣拜章科。
　　都講舉，眾官各長跪，出官如法。
　　高功想五體真官等，從玉堂宮領萬神，並嚴裝一冠帶，騰三素之雲，出列于左右前後。
　　呪曰：
　　內有所明，外有所臨。開之朗然，了無影象。
　　高功依科出官，侍職焚出官符。
　　總呪：
　　中理五炁，混合百神。運出官曹，侍衛逕升。上徹帝前，與道契靈。形神俱妙，守一洞明。玄朗太虛，朝謁玉清。
　　出官訣
　　五體真官功曹吏卯。上仙上靈二官直使酉。正一功曹子。左右官使者午。陰陽神决吏丑寅。科車赤符使辰巳。罡風騎置吏未中。驛馬上章吏戌。飛龍騎吏等官亥。狼吏虎賁坎。察奸鈎騎艮。天驅甲卒艮。天丁力士巽離坤兌。監察考召甲子諸官君子輪至亥彈。
　　夫三籙齋發爐，並用洞元朝儀史兵。若高功別受經籙，即當隨所受法職，於發爐時關出吏兵矣。
　　出官符七道
　　天帝命靈，合景杳冥。大梵流布，三光合明。洞達萬化，超神澄澄。
　　景曜會英，平虛華明。開闢元始，神光洞真。一炁御形，自然化生。
　　開圖始青，御景太靈。玄度萬化，洞達杳冥。生炁流布，合虛乘輕。
　　自然至真，理應帝靈。雲乘三素，上升玉庭。洞朗無際，感悟玄明。
　　飛空素靈，出幽入冥。神游太漠，玄覆黃寧。通達至誠，內外俱榮。
　　深玄紫精，真中之神。敷榮神室，宴御華英。保固生炁，洞朗太溟。
　　萬炁之宗，真中會靈。保制大劫，固恃玄精。四象發華，諸福畢臻。
　　出官總符天皇訣北斗炁
　　默呪曰：
　　體虛集，何出何入，此為之儀，呼出呼入。
　　宣章符
　　出官畢，表白三禮，高功前跪受章，副宣章，叩齒二十四通，存飛天神王，五色祥雲，金甲朱衣，天丁力士，佩帶寶劍，手執玉函，自天門至壇前所。
　　宣章密呪：
　　無上玄元，洞玄洞先。太一佐使，御炁飛煙。雍雍侃侃，褒服飛仙。一瞬十極，總統萬天。阿濫那易，婆步曇延。達落那顧，厥淪索連。乘命玉辰，傳令侍壇。為宣化度，如律如編。
　　右呪默念七遍，望天門長引鼻炁七遍，即見神王，恭聽齋意。
　　開函小吏符
　　呪曰：
　　玉章瓊文，上達三清。飛跡升進，神詣謁真。開函小吏，四司真君。玉律元帥，監進將軍。急急如律令。
　　高功存金光道炁，自天門而降，捧章跪念。
　　開函呪：
　　四明功曹，開函小吏。手執書刀，開發函軌。奏章上聞，通達玄理。臣得長生，事獲終始。
　　取章呪：
　　臣章靈靈，敷以上清。仙童玉女，開發龍函。臣今聞奏，俓達帝庭。
　　取刀筆呪：
　　臣筆靈靈，改死注生。硃為百藥，筆為利刀。邪神斷絕，魔魅消亡。五行正炁，何鬼敢當。
　　高功留章於案，拜伏。念
　　霐不計數。至宣章了，再捧章。念
　　封章呪：
　　太上科禁，青素朱章。隨吾心意，俓造玄關。真炁封閉，玉女捧函。呈章從事，驅滅穢奸。真元混結，直透天關。去來無礙，出幽入間。日月齊輝，天地循環。
　　高功存六金字在章，次取章在手，剔陰陽二斗二十八宿訣。
　　次掐開天門亥，塞鬼路寅，留人門申，破地戶已。次一轉六神藏丑，二轉個月明寅，三轉四煞沒卯，四轉動魁呈辰，五轉雷火騰巳，六轉霹靂發午，七轉山鬼死未，八轉收攝一切邪魔，付五雷之下，入地萬丈，無動無作。急急如雷祖大帝律令。自未順至子，結雷局運章。
　　五轉畢，留案上。道眾迎至祭章所，祭科中召出官將。一法，先祭章，次第入壇。高功就遣官。
　　遣官符
　　呪曰：
　　杳杳冥冥、五體之神。吾今發遣，受事叮嚀。隨吾所指，侍衛真人。通達章奏，速詣玉宸。急急如律令。
　　遣四直符
　　本日辰訣辰方炁
　　呪曰：
　　年直月直，日直時辰。天上地下，去去如雲。功曹將吏，布炁分靈。傳令執符，心為於民。達吾誠意，道力咸并。弟子持用，一心執真。唵窣追婆加訶速曳婆訶。
　　遣將符
　　勑呪：
　　天元軸轅勑。
　　軒軿□□攝。
　　玉府雷吏，豁落眾神。三元洞治，七震八靈。六丁六甲，威劍大神。守壇直使，龍虎元君。北極大帥，四聖真君。奉元始勑，急速通靈。
　　高功遣官畢。次步罡。
　　飛步蒼冥符
　　祝曰：
　　勅吾身中科車赤符剛風騎置，驛馬上章飛龍騎吏，火急通靈，秉飈御氣，策景升虛，上朝玉帝。六甲吏兵，隨吾所使，急急如律令。
　　一法用陰陽二斗，加二十八宿並豁落斗。一法用交泰罡，加豁落斗。恐太簡不合古法，如用之，悉見召使發遣門。
　　靈寶玉鑑卷之二十竟
　　靈寶玉鑑卷之二十一
　　飛神謁帝門
　　罡法
　　甲日罡步，自子位起。青龍即本日，活天門方。
　　甲日合，呼天門地戶神玉女姓名。天門神，天可。地戶神，公孫齊。丁玉女，順炁。庚玉女，拜精。神將袁，威令。功曹杜，文華。童子楊，精。香官桂，清吏。
　　右八位，前四位於步罡呪內呼之，其餘並寫於關牒內。
　　己日罡步，自戌上起。青龍即本日，活天門方。
　　己日合，呼天門地戶神玉女姓名。天門神徐，義。地戶神徐，可。丁主女，足日之。庚玉女，絳宮。神將蕭，子元。功曹子，惠機。童子，陰精。香官從，長卿。
　　右八位，前四位於步罡呪內呼之，其餘並寫於關牒內。
　　乙庚日，罡步自申位起，青龍即日，活天門方。
　　乙庚日合，呼天門地戶神玉女姓名。
　　天門神司馬，光。地戶神石，戰。丁玉女曹，漂之。庚玉女，青腰。乙日將季，仲文。功曹唐，元化。童子，震精。香官留，伯牙。庚日將侯，道靜。功曹鄧，康寧。童子金，精。香官辛，飛嗚。
　　右前四位，步罡召之，後將入關牒。
　　丙辛日，罡步自午起，青龍即本日，活天門方。
　　丙辛日合，呼天門地戶神玉女姓名。
　　天門神石，眾。地戶神于，可。丁玉女，得善。庚玉女，太玄。丙日將蘇，恭明。功曹炎，在精。童子，赤精。香官虛，日應。辛日將金，湯侯。功曹安，伯虎。童子，光精。香官雷，述景。
　　右前四位，丙辛二日同，後將各直本日。
　　丁壬日，罡步自辰位起，青龍即本日天門方。
　　丁壬日天門地戶神玉女姓名。
　　天門神公孫，錯。地戶神馬，勝。丁玉女，寄房。庚玉女，黃素。丁日將濳，嶽靈。功曹丘，庭西。童子，流精。香官魯，子愚。壬日將季，永福。功曹劉，斗峰。童子，水精。香官揆，子華。
　　右前四位將，丁壬二日同，後將各直本日。
　　戊癸日，罡步自寅位起，青龍即本日，活天門方。
　　戊癸日合，呼天門地戶神玉女姓名。
　　天門神公孫，光。地戶神司馬，強。丁玉女，問心之。庚玉女，太素。戊日將全，混成。功曹閭，多性。童子，土精。香官風，東化。癸日將洮，朱文。功曹星，漢光。童子，乾精。香官深，開通。
　　右前四位，戊癸二日同，後將各直本日。
　　外壇呪神霄炁訣
　　神霄玉清，興衛中朝。今日勑下，降自九霄。命神召神，攝掌功曹。玉文敷告，立應天條。吾行真籙，適我參調。
　　通天呪
　　天輔无私，乾象通微。無幽無冥，無感不知。佩帶符圖，神兵任呼。我位上王，位登天都。
　　左手紫微印，右同秉圭，步入壇。
　　飛步接本日青龍位，自甲上起步，呪至丁止。
　　三天朝元符
　　呪曰
　　北帝玄黃，天地寧，日月明。登紫府，謁天庭。披三台，躡七星。入天蓬，召子京。向天衝，紫炁停。呼北斗，振火鈴。踏璇璣，履玉衡。睹真人，拜皇星。受玉籙，萬神驚。知生死，洞杳冥。預知吉凶，近知人情，五行侍從，六甲相迎。北斗天師，與我同行。人道興，鬼道滅。下鬼妖魔，北斗然骨。聞吾呪勑，頭破腦裂。急急如律令。
　　步至丁上，並足立，呼玉女名，想至。
　　召真玉符
　　呪曰
　　玉女玉女，天神至矣。丁上玉女，來護我身。無令百鬼，中持傷我。莫使人見我，見我者以為束薪，不見我者以為非人。獨開我門，以閉他人。急急如律令。
　　左足三蹴於天門，呼本日神名。
　　通神寶符
　　呪曰
　　天門天門，今日為良。玉女侍我，左右遊傍。往來出入，不逢禍殃。天神一見，喜悅非常。欲求如意，萬事吉昌。急急如律令。
　　次入步右足，三蹴於地戶，呼本日神名。
　　開靈玉符
　　呪曰
　　諾諾譯譯，行不擇日。返不擇時，隨斗所指。與神俱移，天地覆載。心有所欲，皆得如意。急急如律令。
　　次步至天藏位，符焚於地戶上。
　　遁景玉符
　　吾是天目，與道相逐，睛如雷電，光耀八極。徹視表裏，無物不伏。急急如律令。
　　次回步天庭位，召庚玉女名。
　　變化玉符
　　呪曰
　　玉女玉女，天神至矣。庚上玉女，來護我身。毋令百鬼，中持傷我。莫使人見我，見我者以為束薪，不見我者以為非人。獨我開門，而閉他人。急急如律令。
　　次步入內天門立，焚符。
　　通天玉符
　　次自斗柄，步至魁星，七步。呪曰：
　　元始太真，五靈高尊。太帝皓映，洞朗八門。五老誥命，無幽不聞。上御九天，中制酆山。下鎮江海，十二泉源。八威神呪，靈冊玉文。召龍負水，收炁聚雲。束魔送鬼，掃蕩妖群。萬精摧落，所誅無蠲。日月五星，北斗七元。合明天帝、勅下太玄。諸天諸地，諸水諸山。玉真所部，溟冷大神。天王遊宴，五帝仗旛。天丁前驅，金虎後奔。钁天猛獸，羅閉四門。所呼立至，所召趨前。赤書豁落，風火無間。有所攝言，金龍驛傳。
　　入聖景玉符
　　呪曰
　　北斗天關正八方，攝炁召神除萬殃。
　　日月回環星辰光，四景明度轉天常。
　　七天行道尊帝王，輪會明達激灾殃。
　　九靈制命升玉堂。
　　次出斗，步三台，望文昌，心禮三拜，回身入斗口，實禮天皇，三拜轉步。
　　次存橫列五星，煥明如日。
　　天一，太一，天門，天樞，天機。
　　次飛步三台。
　　上台一黃，保我千齡。中台六淳，衛我魂神。下台曲生，上謁三清。
　　次飛步九靈。每步念靈：
　　遊光靈，天路靈，玉堂靈，虛梵靈，元皇靈，紫光靈，榮神靈，天幽靈，神全靈。高功三拜就伏。
　　焚章符火鈴訣天罡炁
　　念合明天帝日呪。
　　開天符玉文祖炁
　　書符呪
　　三清降勑，日月合明戶太上治命，統制萬靈。天洞天真，速降威靈。上通天闕，開道玄穹。三部使者，玉女靈童。陰陽决吏，持火當凶。衝除浩炁，大破罡風。
　　又呪
　　靈寶玉符，金房秀英。剛風洞煥，通真達靈。萬神侍送，五帝伺迎。朝謁三境，與道合並。
　　勑呪
　　玉皇有命，勑下剛風。萬仞摧毀，九天濳通。承符奉令，黃道無窮。
　　又呪
　　天門四開，黃道正平。承符奉令，敢有稽停。符中將吏，速逞威靈。罡風浩炁，金馬驛程。
　　保章上達符上天炁開天訣
　　昇真度火符
　　勑呪
　　符使升真，速降威靈。擲火萬里，使我通真。升霞散彩，五雷備鳴。前行大道，掃穢除氛。
　　高功遣將，噀水行持，運神會道，剔陰陽十於前後左右，先從地步九步，入章壇中。此法九萬里之義也。
　　運神會道符
　　伏章口訣
　　師屏息，令神泰定，倏然忘形，體合太虛，了無所有，神性所往，即見天真，意感誠通，自然報應者也。
　　高功拜伏，侍職焚諸符，並八卦符。
　　靈風聚煙符
　　五道並玉清訣，上天炁。
　　一符
　　二符
　　三符
　　四符
　　五符
　　伏章符
　　祝曰
　　乾元之炁，太上之符。告天法象，攝炁騰虛。神風靜默，山嶽河圖。翊衛真人，俓達玄都。急急如律令。
　　帝車符本命訣元炁
　　呪曰
　　羊車鹿車。急急如老君大牛之車攝唵急車。
　　操伏出神符辰文天罡炁
　　呪曰
　　九天命降，六丁上袪。行符速達，保我乘車。
　　三天通帝符
　　俓達帝前通章符玉皇訣天罡炁
　　呪曰
　　鬱鬱大羅，飛躡九靈。靄然雲邈，流景順直。烜赫洞陽，玉澄清冷。誠香啟奏，俓達帝庭。上天官屬，驛馬吏兵。飛章進呈，三五將軍。呈鳳速達，不得稽停。急急如律令。
　　存金光明徹。
　　參天門名
　　第一慾界紫微星文天，乃是仰觀天文霄漢，紫微星文之天也。門曰陽精之門，守門唐將軍。名宏。
　　第二色界紫微垣玉晨天，乃紫霄寶境神禹餘之室，紫微之宮也。門曰洞華之門，守門葛將軍。名雍。
　　第三無色界金闕寥陽天，乃上帝之所居，玉晨大道君治化別境也。門曰正陽之門，守門周將軍，名武。
　　右三天門與直日神將，係本法要法處，宜熟詳之。
　　八卦大神符八道
　　審章符三道
　　一符
　　二符
　　三符
　　呪曰
　　太上帝君，仙都大人。今日告曰，八門開張。欲求上法，度世長生。敢告靈源。
　　右符朱書，法師服之三道。候審覆焚於室中，外斗，待報應。已上並用玉清訣。先默朝，次以大經，請降元始寶光，布於符上，焚於壇中，即達三天妙境矣。
　　復爐符中文玉訣
　　呪曰
　　我身面奉玉宸真，奉敕回生起死身。
　　三魂同下虛无路，上帝頒符召北辰。
　　左右衛靈還玉戶，隨吾呼吸達靈真。
　　魔凶敢犯吾旌節，束縛遊魂付大神。
　　審章呪
　　天地洞開，我道奉行。神隨炁有，應金玉京。速召玉女，斬絕三彭。靜寧血炁，使我聰明。天心靈官，符寶仙卿。速降速現，知死知生。急急如律令。
　　審章呪畢，如有報應，稱以聞，告諸符。
　　伏章法
　　師定息，舌柱上腭，存壇下有紫靈車將吏兵馬，各從十方而來，兆登車而上。存天上地下，四方空寂無有。訣曰：紫雲車，乃轉地軸，令白炁自下丹田，上升泥丸。須臾見金門而入，惟見金光萬道，照映兆身，內外瑩徹，忽見寶珠懸於空中，乃心禮默奏所事。畢，須臾珠有萬道金玉之光，遍照十方世界，一時明了。見一真人，就兆手接章而上，人奏太上。少頃一玉童傳言密報。次以聞，兆三禮而退却。存自天門而下，至壇，覺真炁盈溢，以意納下丹田，默念審章呪，而興三禮納官。
　　師次復官，復爐，引道眾下壇。
　　出戶符上帝訣天門炁
　　早午出戶呪
　　出陰入場，萬神開張。開啟車畢，請閉黃房。侍靖玉女，明備神宮。急急如律令。
　　晚出戶呪
　　玄上太陰，八窗開明。向有所啟，少女通靈。事畢復位，萬神濳寧。急急如律令。
　　出堂，向來，回向，四結願叙謝。
　　護章法
　　存玉女童君，籠官將吏，羅列於天門方上左右。呪曰：某事拜某章一通，請汝等火急。為吾齎詣三天門下，急急奉行。
　　呪曰掐玉清訣
　　唵毗呢吒摩呢尼意薩訶。
　　呪畢，燔楊柴，取天罡炁，吹天中，散妖穢之炁。次掐五雷印，閃目為電，耳發雷，鼻出風。存靈官玉女功曹史兵，擎捧章函，擁衛上升霄漢。口中噀水授章，以烈火焚之。存章去時，慎勿慢易。伏地平坐，舌柱上腭，則自己真人，於玉女手中接章，入絳宮，見太乙司命君乃三一也，如蓮實大。陳詞竟，閉炁，自腭登金房玉室，入見於洞房，謁太清奏。畢，入太清。次入上清。次入玉清帝闕。
　　一一奏畢，即存九宮出三色炁，混合一室，結化三尊，為一自己真人，具法服如常儀，出泥丸。依九靈經旨，行飛步九靈，登三天門云章存歷奏，恭俟玄應。太清可，上清依，玉清允，玉帝下。畢，却存自己依舊回入丹宮卧息，太一前對三尊。到此忘形，聽於剋應，方興身以聞。
　　進章訣
　　凡為國家生靈大事，須謁三天門下，省內朝畢。存五方大靈洞陽五色，在五方結為五方光暈。三天太一紫雲，懸蔭一身。其光下入泥丸，左九轉，心中右九轉，混合帝宅，上下三次。即存心出赤炁，上昇于天，如長虹之狀。自己如常法存儀，入赤炁，運轉上行數百里，見日月黃道橫截，乃星界。次過西北行，又千里，遙見紫雲隱隱，乃三天門。先詣青龍宮，啟太一元生帝君。次南詣鳳凰闕閣下，白道德眾尊。次西過少昊金樓闕下，啟正一天師三師君。次回還中宮，便俓詣玄冥宮中北極太真門下，上白太一大帝君。次升金闕崇樓寶殿，朝拜上帝。至玉陛下，章奏付玉案上，傳與左右靈妃，太玄陽青腰承翼白素玉女，朱雀童子，即使達御，伏俟玄恩，到此非存想矣，有心合於無為可得。自非陽神地仙，役御靈妃六甲，不得見帝。苟內朝太一命神三尊，入道化元，不在霄漢，得之於自已，可以坐致十天矣。回存如初。
　　內朝上帝占開門法
　　眉間左右入三分曰金臺玉闕，左眉曰黃闕神師，右眉曰紫戶將軍，入一寸曰明堂，入三寸曰泥丸太一君如帝王狀，入二寸曰洞房太清宮，次四寸曰太極宮見黃老君，入三寸玄丹宮，太一丹田宮，上一赤子，五寸曰太上宮見王晨君。次上三寸曰玉清宮。見帝一玉帝居之，面天門。心九拜，一一具奏云云。默朝畢，出堂至洞案前，心拜存念，遐想在地，一意宗朝謁於太清之下，先班開外八門，得時入靖，推太陽月將在宮，以將加正時起剋賊，刑衝比害，日辰陰陽，四位神用，為已造筭惡中取見。今受報未下，乃上天旨命，役於天星，用於天將，隨其所主，集詣威詞，盡情參妙言之，以得昭報。如泄之，則三官考罰，三掠三原。
　　凡欲傳受，當盟天立誓，刺五心之血，齎紫金九兩，詣宗師審察其人而傳之。不誓不信，罪同輕泄。其內朝之旨，上帝形儀，大洞玉房九宮。口傳
　　入定審章
　　先焚香，收神端坐，以子守母。神為炁子，炁為神母，一呼一吸，以神御之。上下循環，出入綿綿，晝則開耳閉目，夕則開目閉耳。凡有心動，一念內外，以心遏之。曰我為某事，不為此念。念數息時，第一心動多靜少，思眾緣萬境。第二心靜少動多，攝心入靜。第三動靜相半，漸次。第四心則靜多動少，直至一向，神與炁合，息與胎交，心靜一向純靜。方起一念，為某事，仍先習默朝。默朝一純熟，乃可默朝。是拜章時也，服了心章，亦默朝審章。入定時默朝，即見景乃章中取承帝意。所謂自己天尊，何勞上皇是也。口傳
　　□□□□□□，急管送言來。
　　□□□□□□□，急管送言來。
　　□□□□□□，急管送言來。
　　□□□□□□，急管送言來。
　　審章訣
　　入靖，存九宮明朗，內朝弄尊，畫則閉目專耳，夜則塞耳瞑目。外存章中官吏，羅列面前，紙筆安几案上，心月相望，中一上宮相通。息靜炁勻，忘形離染，心，有所起，目有所見，耳有所聞，或功曹玉女，或功曹，天官，所言天神，告示丹元，顯悟靈妃，語報可以書之。
　　習真人定訣
　　道無為，無不為。可澄心，非智知。何為知，何為正。智遺智，證虛應。應無從，虛乃通。通于一，萬事畢。一為根，事無門。事歸一，一常存。存莫有，假言守。守虛無，自長久。悟無常，道可久。淡居內，德彌長。內韜煞，外威德。忘形想，泯心誠。色無塵，心自真。聲處靜，心益定。香臭同，心合空。甘苦一，心轉實，體如遺，心不墮。意不亂，心不散。常凝然，正諿全。用無垠，為忘筌。
　　審章例
　　一切圓物。不妨也。一切不圓物。妨也。一切生育青物。生也。一切乾枯陳物。死也。一切五穀有穗。皆未遂也。一切殘缺不成。皆不遂也。一切棺槨丘墓。皆凶也。多吉。喜也。一切窗槅椀盞。皆口也。拳即權也。一切樓閣踏道階臺，皆增也。一切竹篠，皆筭也。折則，折也。不要，皆除也。手則。守也。馬上鏡一切紅赤緋綵。皆罪也。鈴，即齡也。水一火二木三金四土五。皆生也。水六火七木八金九土十。乃成也。高木曰，高也。篦，卑也。女人錦衣，安也。鞍。安也。
　　右法當觸類以長之，或形之於象，或物之於氣，應之於心，覺之於念，悟之於意，神感告情，曲通玄解，不離我神矣。酒不宜多飲，辛不宜食，念不宜二，意不宜亂，可通天機。
　　剋應例
　　聞呼叫號哭怒震。凶。聞金玉簫角絲竹聲。吉。聞水火打磕崩倒聲。不吉。聞血腥臭穢。大凶。聞異香神人告言。吉。見血光黑炁。凶。見存不明，再三神不現，凶象。不允。如祈雨，見水生物，聞水聲。吉。治病見架屋斫木，圓物開門，得籌青物，東風。吉。如薦亡，甘雨黃光，天門梯航橋之類。
　　右法更祝更審更實，萬化千端，審問開說，神人皆告人矣。
　　玉京
　　寶臺懸一層，不可階而陞。吾今來演教，一層上一層。
　　性天無滓翳，中存戒定慧。一點最圓明，皎月中秋夜。
　　靈寶玉鑑卷之二十一竟
　　靈寶玉鑑卷之二十二
　　告給符籙門
　　道一變而為法，蓋法為道之用也。然道為法之體者，亦無在而不在也，乃日用而不知耳。經不云乎，譬道之在天下，猶川谷之與江海。蓋祖炁亦然。而萬法之中，何莫由斯也。是故靈寶大法，有符籙簡誥者，而義亦有所自來矣。在昔皇人按筆，八角垂芒，曰鳳篆龍章，曰金書玉字，皆上古天人之法製也。所謂符者，以合其妙。籙者，以紀其功。簡者，以格其言。誥者，以出其令。是皆法元始之祖炁，合靈寶之妙光，以會神著靈，於竹帛金玉朱墨楮札之間，而微顯闡幽，開光長夜，執符把籙，監真度生，亦體夫自然神化玄通之妙也。宣行之士，宜靜虛守一，注念凝神，洞徹幽明，混融內外，則我之法性元神，即是本來真身元始。其一點一畫，悉是道炁金光。誠如是則无所不通，无所不度者矣。道法體用，豈有他哉。
　　請降諸符啟奏
　　具仕臣恭焚寶香，重誠上奏三清大道，十極高真，啟教宗師，三界官屬。伏望道慈，俯垂洞鑒。伏以開壇歲事，聿嚴靈寶之科章，濟苦度亡，須假玄元之光炁。臣退慚蒙昧，未造精微。然書篆恐未合於玄規，故施用當力祈於真命。伏望勅侍仙而啟蘊，付小兆以承宣，普告萬方，俾遵行而無滯。開度群品，即時刻以昇遷。臣干冒天威，下情无任激切，俟命之至。稽首再拜，謹言。
　　書符行持存用
　　凡書篆諸品符，須依法入靖，香燈紙札筆硯之屬，一一備具。先行內鍊十轉回靈之道。法師靜座調息，神氣澄虛。存下丹田淵泉宮靈寶先天祖炁，自中而歷二十四節，直透泥丸頂門，又復降下元宮，復升周迴十過。畢，次存三田中有三尊，乘三色雲氣，上升端坐泥丸之中，次有天上三色雲氣中三尊，降自泥丸，混合為一，如此分明。自己丹元君上朝，心奏所陳之事。須臾，慈顏允奏。勅命左右侍真金童玉女，捧琅函玉笈，在百寶光中降付，容臣奉行。即密謝畢，自己真人頂出寶光，混合神炁，內外洞明，鳳篆龍章，徘徊于几案之上，叩齒十二通。
　　執筆呪曰
　　溟涬大梵，寥廓無光。赤明開圖，運度自然。元始安鎮，敷落五篇。赤書玉字，八威龍文。保制劫運，使天長存。
　　右玉訣，天門炁，布之，念合明天帝日。三遍。
　　勑朱墨呪
　　玉音攝炁，靈風聚煙。紫虛鬱秀，輔翼萬仙。千和萬合，自然成真。
　　右掐子丑，順至亥，歸中，吸巽炁旺諿，布其上。
　　玉清大梵呪
　　三十二天，三十二帝。諸天隱諱，諸天隱名。天中空洞，自然靈章。諸天隱韻，天中之音。天中之尊，天中之神。天中大魔，天中之靈。九和十合，變化上清。
　　右玉文祖炁，勅諸符等用。
　　押字呪
　　疾除罪簿，落減惡根。不得拘留，逼合鬼群。元始符命，時刻昇遷。
　　勑印呪
　　億曾萬祖，幽魂苦爽。皆即受度，上昇南宮。
　　存太一天尊，三十二天帝，三光大聖並降，金光道炁，灌注無窮。次取日精之光，合東方生炁九息，布于筆硯之上，右執筆調朱，左掐震文。
　　呪曰
　　玉誕長桑，栢空度仙。丹華曜木，度魂升天。炁映白簡，金光自然。永劫長存，安鎮寒泉。幽魂開度，長保劫年。
　　存我本來真性神光，即是天尊，運筆書篆。
　　救苦簡正面符
　　書符呪
　　帝真混合，鍊神溉胞。左右奉令，司馬洞謠。九壘土皇，空洞九朝。紫戶定錄，神府升霄。開度長夜，陰貫陽標。三張總御，合慶幽寥。六炁咸通，明梵演招。司命司錄，可功司殺。總統三靈，明示都府。玉皇上帝，降勅開幽。中理五炁、混合百神。曇誦延越，承受三清。九陽司化，百神應朝。覆雲育靈，拔度沉冥。太明合日，陰境承輝。天覆之精，下蔭地靈。赫奕玉帝，威振火鈴。北酆受籙，九幽齊升。冥曹合同，準勅遷神。神筆一下，明檢鬼營。三官五帝，放大光明。牛頭獄卒，成皆聽命。周回萬里，罪苦咸停。急急如律令。
　　勑呪
　　元始上聖，玉帝高靈。玉文告命，濟死度生。金籙妙戒，拯護幽冥。白簡寶文，九真玄經。解消罪咎，冤債和平。救苦真人，削罪除刑。察命童子，注上生名。護戒威神，引詣福庭。超離五苦，乘戒雲軿。轉輪得道，飛升上清。
　　祝呪曰
　　元始符命，茭龍驛傳。陰關夜府，罪苦咸原。通幽達信，魚龍告宣。魂魄受鍊，永離鬼關。乘功遷化，上升三天。一如告命，下入重泉。
　　救苦符簡背告
　　文元始符命金籙白簡救苦真符，告下十方无極世界，三官九府，百二十曹，五帝考官，九幽地獄，巨天力士，執罰神兵，司錄司命，司功司殺，牛頭獄卒，三界大魔。拔度某等魂，出離地獄，永辭長夜，睹見光明，萬罪消除，冤仇和釋。乘此九真妙戒拔度功德，上生天堂，一如告命。
　　年　歲次　月　日於黃麓齋壇告下。
　　預修告文改曰
　　元始符命金籙白簡救苦真符，告下十方无極世界，三官九府，百二十曹，五帝考官，九幽地獄，巨天力士，執罰神兵，司錄司命，司功司殺，牛頭獄卒，三界大魔。覆護預修弟子某，隨所救度，出離幽沉，睹見光明，因緣輪轉，衣食自然，得為初學天人，一如告命。
　　年　歲次　月　日於齋壇告下。
　　右符栢梓木，長九寸，闊二寸四分，厚二分。朱篆時如前符命作用，面東長跪，取生炁九口，為日華之光，吹布簡文，用震文，念後呪。如普度亡魂，於几上九吹於簡上，存日華周圓無邊，方始書之，用玉帝訣。
　　簡袋式
　　救苦真符告下　　具位姓某謹封
　　十方無極世界
　　預修書符呪
　　天寶君，靈寶君，神寶君。朱明景化，保素通真，后土九壘，俱會帝庭。五炁混合，日月停輪。魔王保舉，諸天紀名，三元合慶。中監五嶽，下統人倫。注生注福，司命司勳。南辰北極，陶魂鑄魄。六紀齊並，金輿玉輦。明謁三清九霄，斡運紫戶生神。陀羅育邈，渺炁合雲。九府安鎮，幽爽完形。華都曲麗，稟勅奉行。
　　長生簡正面符
　　中訣，祖炁仰首，取南斗炁
　　書符呪
　　元始上帝，炁灌胞元。玉皇上帝，玄化照臨。左陽真神，右陰靈神。無上七元，九幽罪魂。神珠曜日，晝夜華明。天帝合明，地神合精。黃雲欝單，氣象交並。左司天府，君形九陰。右司天府，上生君胎。三元校錄，九夜升騰。覃赦五嶽，八獄惡根。太一司命，桃康奉令。司錄諦迎，司非敬聽。太極都治，八天元君。太玄司方，召八靈君。天合地合，日月合明。三元四始，陰陽混凝。朱陵火府，王帝華京。朱陵帝君，爍煌炳煥。煜煴熳，上元天帝。君命急行，元皇下覆。三官奉迎，九地九水，九陰關津，道路開通，送護神庭。太上老君，千真監臨。泰山之府，承命咸遵。天勑宣行，黃光洞明。司命元一，執符把籙。尾毫為使，飛達帝宸。度名南斗，更生上清。
　　勑呪
　　元始上帝，赤書玉文。解消除結，以證超真。刀利南極，浮閻之神。流火受鍊，禪猷保生。婆泥靈童，與滌陰穢。表裏瑩徹，玉嬰之形。飛步禪黎，洞陽之庭。一如告命，金龍驛傳。
　　祝呪
　　日中赤帝，號曰丹靈。真符命仙，玉籍保生。虹映玉華，煥落上清。七世父母，累命重寧。越此宿對，禍滅幽冥。公子執吾符，太一居紫房。三合地戶下，拔命上玉宮。急急如律令。
　　又呪
　　司命受鍊，相火成罡。梁為天牢，同感陽光。樞機輔弼，星列玄章。育精太明，赤車凌芒。鍊化神府，表裏俱昌。急急如上帝律令。
　　白簡總呪
　　太上開明，元始監真。五老上帝，赤書玉文。拔贖一切，宿對罪根。皆蒙解脫，考對俱停。魂升九天，魄度朱陵。今日大願，萬神咸聽。龍負白簡，關告真靈。乞如所願，風火驛傳。
　　長生符簡背告文
　　元始符命金籙白簡長生靈符，告下南方丹天世界，朱陵火府，南昌上宮，長生大君，韓君司馬，司命司錄，延壽益筭，度厄尊神，回骸起死監生大神。超度某等靈魂，上登朱宮流火之庭，玉眸鍊質，黃華蕩形，書名紫策，受化更生，乘此金籙度命功德，時刻升遷，一如告命。
　　年　歲次　月　日於黃籙齋壇告下。
　　預修告文改曰
　　元始符命金籙白簡長生靈符，告下南方丹天世界，朱陵火府，南昌上宮，長生大君，韓君司馬，司命司錄，延壽益筭，度厄尊神，回骸起死監生大神。覆護預修弟子某，生身受度，劫劫長存，隨刧輪轉，與天齊年，永度三塗五苦難，超凌三界，逍遙上清，一如告命。
　　年　歲次　月　日於齋壇告下。
　　簡袋式
　　長生靈符告下　　具位姓某謹封
　　南方丹天世界
　　金龍驛吏符
　　掐玉訣．面北望太微尊星，引黃光內合布炁。玄都金龍驛吏二人承誥頒符馳信天道
　　達命朱宮鍊度亡魂受鍊更生一如告命
　　右符黃地丹書，寫兩邊告文，粘於長生符關中。
　　茭龍驛吏符
　　北一星居斗中，即北辰也，在天皇之右，引光書符。
　　玄都茭龍驛吏二人承誥傅命告下陰集泉宮
　　開光赦罪拔度亡魂上生天堂一如告命
　　右符青地朱書，並寫兩邊告文。
　　玄都茭龍，金龍驛史，傳命泉曲，開光赦罪。凡告頒救苦長生二符，必須關聞驛史，以二符粘於關中。
　　救苦簡內符
　　子文，北炁，紅素黑書，入於簡袋內。
　　長生簡內符
　　午文，南炁，黃素朱書，入於簡袋內。
　　東極青玄救苦九龍符
　　書符呪
　　稽首三境尊，紫陽開玉匱。重昏遇朗日，長樂天宮啟金光，降仁惠大慈仁者勅。九龍使者，青玄童子，救苦真人，青玄靈官，乘龍降世。法雨慈雲，吹灑地獄，永除酸辛，九幽罷對，六道停輪，承玆天澤，幽魂飛昇。十方天尊，應化沙塵，隨念升降，拯拔亡靈，執符奉行，上生福庭。急急如青玄天尊勅。
　　右符再入大九龍符，太乙慈尊，御九頭獅子金蓮之座，真仙侍衛，放百寶光，洞照天地。師即默奏請符，仍念睿號八十一聲，感天尊恩，命左右侍真，開紫陽九光寶蘊，出授前符，師即拜授。次執丹筆，再念睿號九聲，引東炁入筆，然後書符。訖，再念睿號九聲，取炁吹符，用玉清訣。
　　九龍符告文用碧紙朱書
　　東極青玄救苦九龍符命，告下三官九署，五嶽九州，酆都六洞，十宮九幽，河源泉曲，五道都府，城隍社令，冥關幽扃，一切主者。咸領符命，拔度某神魂，及九州分野，病死橫亡，沉魂滯魄，囚苦罪魂，俓出陰翳，永離幽冥。地獄消苦，開泰泉扃，火翳滅焰，刃毒摧傾。下明黑暗，上生朱陵，超度三塗，宿對停輪。一如告命，風火驛傳。
　　年　歲次　月　日時告下。
　　具　法位　　臣姓某承誥奉行。
　　東極宮中大慈仁者尋聲赴感太一救苦天尊。
　　內封
　　東極青玄救苦九龍符　具法位臣姓某謹內封
　　方函式
　　東極青玄救苦九龍符命告下
　　三界十方九野地司陰曹萬神　具法位臣姓某謹重封
　　東華青宮生德開光寶符
　　告文
　　簡高一尺二寸，闊三寸二分，用粉粧朱書，封題如常式。
　　上東青林太皇萬福道君生德開光寶符，告下十方無極世界，三官九府，百二十曹，五帝考宮，酆都嶽府，泉曲九幽，溟冷五道大神，河源水官，冥關主者。拔度某出離冥府地獄，解釋愆尤，上生東方，太皇之悟明正道，逍遙自然，一如告命。
　　年　歲次　月　日時告下。
　　簡袋式
　　生德開光寶符告下
　　三官九府五嶽九州冥曹　具位臣姓某謹封
　　三炁流光救苦真符上帝訣東南炁
　　書符呪
　　元始上帝，虛皇天尊。无極大道，太上老君。玄元始炁，九天真文。鬱儀孕珠，結璘合輝。三光朗耀，七元流珠。恩覃泉曲，澤流血湖。胎元散結，穢累蕩除。慧光接引，上升天衢。
　　勑符呪
　　靈寶玉書，拔度真符。流光普照，蕩滌穢軀。天符告下，俓上南都。急急如元皇上帝律令。
　　勑符呪
　　真符在手，永救血湖。已往冤業，一鍊消除。急急如元皇上帝律令。
　　祝符都呪
　　大慈二真人，能救產死苦。放光照世界，地獄悉停住。刀山高巍巍，鑊湯沸炎炎。至心念真人，罪緣宿冤解。晝夜心不離，解脫全爾身。歸心發回向，同上七寶林。急急如元皇上帝律令。
　　三炁流光救苦符告文
　　靈寶符命三炁流光救苦真符，告下十方無極世界，九幽地獄，大小鐵圍，有間無間，溟冷北陰之府。符光所照，摧破幽陰，火山息燄，寒池摧冰，刃為寶樹，劍作騫林。乘此符命，拔度某洎血湖產死，一切罪魂，出離北府，俓上南宮。靈寶符命，時刻升遷。
　　年　歲次　月　日時告下。
　　簡袋式
　　三炁流光救苦具符告下
　　無間血湖諸大地獄主者　具位臣姓某謹封
　　盪滌血湖符元皇净尸符
　　並見玉元追度門。
　　玉清寶籙拔幽魂真符
　　西北炁吹筆，東炁吹符上。
　　拔出羅酆九幽泉曲之府勑赦火鈴。
　　呪曰
　　三天大羅，高上玉清。元始靈書，太上真文。玄元天道，勅降玉晨。天洞天真，主領魂神。九幽主者，六洞真靈。稟受真符，拔度沉淪。天王律令，陰曹奉行。
　　勑呪
　　玉清布命，普拔幽魂。天光一照，罪源蕩清。急急如高上神霄玉清真王律令。
　　書符呪
　　元始符命，總炁上元。普告三界，歷關諸天。風澤洞虛，萬炁齊仙。元洞玉曆，玄化重宣。九泉幽爽，斬絕地根。回骸起死，時刻昇遷。三官九署，眾惡咸原。拔出地戶，九祖升玄。急急如靈寶天尊無量度人律令。
　　勑呪
　　幽魂多悲苦，當思神霄君。玉清真金符，煥赫破泉扃。釋汝解幽閉，拔度出沉淪。上升刀利天，鍊化升丹庭。急急如神霄玉清真王律令。
　　總勅符呪
　　神霄符命，勅下九幽。諸天卒吏，符到奉行。一切罪魂，赦之生天。急急如玉清真王律令。
　　天獄靈官，司命救生。真符到處，破獄生天。急急如玉清真王律令。
　　拔幽魂符告文黃紙朱書
　　高上真王玉清寶籙拔幽魂真符，告下十方三界，無極神鄉，三官九府，百二十曹，水火罪錄，五帝考官，酆都內外洞宮，五嶽九幽。泉曲九壘，十二河源，九州社令，地水萬神。拔度亡過某等魂，疾除罪簿，落滅惡根，不得拘留。囚苦罪魂，乘此真符救苦功德，時刻升遷。萬神護送，俓詣丹天。隨品受化，更生福鄉。一如告命，風火驛傳。
　　年　歲次　月　日時告下。
　　具　法　位　　臣姓某承誥奉行。
　　可漏式
　　玉清寶籙拔度九州分野一切幽魂　具位臣姓某謹封
　　方封式
　　玉清寶籙拔幽魂真符告下
　　三界十方冥曹主者　　　　　　具位臣姓某謹重封
　　玉清寶籙破地獄真符西北炁
　　玉清寶符開破九幽北酆憲壘勅攝火令。
　　通誠敷奏呪曰
　　至聖神人，已成天真。天皇之裔，太上之孫。億曾萬祖，苦爽幽精。天尊大法，十轉回靈。赤書成章，告下泉冥。玉文一下，摧滅鐵城。符光洞煥，赫奕重陰。刀化玉一樹，劍變騫林。炎化生蓮，冰消雪扃。三塗五苦，八難超凌。魔王陰官，稽首送迎。玉清元命，一如奉行。
　　勑呪
　　三天寶誥，勑汝諸鬼。關鎖速開，鐵城摧毀。拔度罪魂，速離鬼執。急急如玉清真王律令。
　　書符呪
　　九泉寒夜，期劫淪塗。幽陰夜壑，忽睹光輝。照破九壘，何敢不隨。稟遵帝命，金剛折摧。風雷消散，火翳化池。溟冷溫和，普掠無施。火車息燄，鑊湯罷吹。銅柱摧毀，屠割停錐。元始有勅，符到速追。魂離酆岱，魄出鐵圍。有罪無罪，急赦無違。三界侍衛，萬神敬依。
　　勑呪
　　玉清天尊，告下幽陰。元始勑命，火急奉行。九幽冥府，酆都大神。冥司考校，水府職庭。十方合屬，一切有刑。亡魂罪犯，天命赦行。急急如高上神霄玉清真王律令。
　　破地獄符告文用七尺黃紙朱書
　　高上真王玉清寶籙破地獄真符，告下北陰酆都，內外六洞天官，三十六獄，無間地獄，泉曲水獄，大小鐵圍山地獄，長夜考掠、陰關冥司、主職萬神，咸領符命。真文煥發，照耀陰冥，塗炭罷對，考掠俱停，炎火息燄，冰雪水凝。刀化玉樹，劍變騫林。疾除亡過某罪簿。落滅惡根，不得拘留。囚苦罪魂，乘此真符救苦功德，速令出離，睹見光明，上升南宮，受化更生。一如告命，風火驛傳。
　　年　歲次　月　日時告下。
　　具　法　位　臣姓某承　誥奉行。
　　泰玄省主正一靜應真君。
　　泰玄知省天君。
　　天樞右相。
　　天樞左相。
　　天樞上相。
　　天機內相。
　　天機上相。
　　玉清神公無極上相。
　　可漏式
　　玉清寶籙照破地獄救苦度魂　具位臣姓某　謹封
　　青函式
　　玉清寶籙破地嶽真符告下
　　九幽酆都天牢地嶽主者　　　　具法位臣姓某謹重封
　　靈寶玉鑑卷之二十二竟
　　靈寶玉鑑卷之二十三
　　告給符籙門
　　太上勑赦生天寶籙
　　南斗六星，三天隱諱呪詣炁訣
　　書符呪
　　玉清上帝勑，慧光一到，幽牢罷對，速生天界。上清上帝勑，慧光一到，幽牢罷對，速生天界。太清上帝勑，慧光一到，斷牢罷對，敕生天界。青玄救苦，勑命告下。大慈憫救，九夜咸原。分形散影，隨念尋聲。三光真精，普度罪魂。玄炁神君，救拔爽靈。太乙救苦，普度幽冥。玄元祖炁，灌溉身形。丹天三炁，此府消名。二象回傾，紫炁覆身。亡魂秉線，時刻超升。
　　寶籙赦文式
　　無上玄元勑赦生天寶籙赦文告下　三元十方酆都五嶽諸獄冥司
　　今月　　日奉
　　太上玉晨元皇大道君靈寶天尊勑降下，據法師某，奏為某入意，乞頒
　　太上生天寶籙劫赦，開光長夜
　　原赦罪魂、今奉
　　太上勑命土中下者。
　　符檄依前
　　右奉
　　太上勑赦生天寶籙赦文，告下十方三界九幽主者，仰遵依
　　太上勑命，原赦亡過某，泊六道四生，九州分野狐魂，男女幽靈，及獄中受罪，無極苦爽。自昔劫以來，至于今日，三業六根，無邊重罪。或不孝二親，或誹謗大道，背真就偽。或殘傷兄弟，謀叛師尊。或六親通同，婬犯骨肉。或劫殺害人，或屠割眾生，自饒一身。或以強凌弱，以貴虐賤。或浮好三寶，執心不專。或輕慢法師，穢賤靈文。或心懷陰賊，安忍嫉妬。或惡口兩舌，鬥亂善人。或殺生淫祀，裸露三光。或心生，或口語，或自作，或教他。積劫以來，所有諸罪，無量無邊，量其輕重，並與隨令救拔，咸赦除之。出離地獄，睹見光明，萬罪蕩除，冤仇和釋。來詣道場，甩承度化，即使所薦亡魂，及諸幽爽，七炁成真，六儀運虛，五靈績絕，二曜扶衰，旋罡躡空，飛步雲宮，胚胎有始，塵劫無終。金城孕質，玉洞凝神，真炁內養，以成真人。上入太虛，下洞幽泉。雲宮寶闕，中有真魂。出入福鄉，周旋生門。咀嚼靈芝，灌嗽金泉。甘露川流，懸澎丹田。紫霞朝映，三炁凝煙。瓊室化仙，安座金蓮。真儀掩日，塵劫為年。一如告命，風火驛傳。
　　年　歲次　月　日時告下。
　　具　法　位　臣姓某承誥奉行。
　　泰玄省主正一靜應真君。
　　泰玄知省天君。
　　天樞右相。
　　天樞左相。
　　天樞上相。
　　天機內相。
　　天機上相。
　　玉清神公無極上相。
　　可漏面
　　可漏背
　　右用黃紙朱書符，併檄墨書，赦誥可漏，亦用黃紙墨書。
　　如只作寶籙，告行却用前面簡短誥文，並用朱書，却不寫赦文二字，當用後方函可漏式。
　　可漏式
　　方函式
　　天皇寶址順真符
　　誦隱書，一炁金光入符，五方炁訣，混合歸中。
　　告文
　　元始符命，普告十方，三官九府，五嶽山川，河伯水府，九幽無邊，超度六道四生，九州分野，孤魂滯魄，橫死夭亡等眾，已化未化，受苦綿綿。今日大化，天地長年。元皇廣度，大施福田。生化普濟，萬罪盡蠲。今日受鍊，脫苦升遷。天皇符命，速詔奉行，一如告命。
　　年　歲次　月　日告下。
　　金闕玉皇寶誥式
　　靈寶大法司
　　今月　日恭奉
　　玉皇睿勑，降下
　　玄文寶誥，度脫罪魂。超度玉京者。
　　右奉
　　金闕仙籙
　　玉皇睿誥，伏請
　　靈寶至真，
　　十方上聖，欽靈賓度人之典，施迥骸起死之功。救下九幽，俾苦魂而開泰。
　　誥行諸獄，令滯爽以霑恩。主者奉行，一如
　　玉皇上帝律令。
　　年　歲次　月　日告下。
　　具　法　位　臣姓某承誥奉行。
　　太上金闕昊天至尊玉皇上帝。
　　東極青玄寶誥式
　　靈寶大法司。
　　今月　日恭奉
　　天尊睿命，頒下
　　青玄寶誥靈文，合行開度亡魂，上生霄極者。
　　右奉
　　青玄寶誥，上請
　　救苦真人，青玄靈官，開慈悲普濟之法門，度幽壞重昏之滯爽。悟明真性，證道自然，道稟誥文，一如契令。
　　年歲次　月　日告下。
　　具　法　位　臣姓某承誥奉行。
　　東極天中太乙元皇救苦天尊青玄上帝在天。
　　靈寶酆都拔罪真誥式
　　於建壇之次告行。
　　靈寶大法司。
　　恭奉
　　玄都真誥拔贖罪魂上生南宮者
　　右奉
　　太上玉文酆都寶誥，拔除罪愆，贖命幽都，萬神敬從，永無執繫。乘
　　天尊之惠命，出地獄之拘囚。託質
　　仙都，常居
　　樂境。此奉行。
　　年歲次　月　日告下。
　　具　位　臣姓某承　誥奉行。
　　靈寶玉鑑卷之二十三竟
　　靈寶玉鑑卷之二十四
　　告給符籙門
　　太上混洞赤文寶章
　　呎曰
　　元始開運，太玄肇靈。虛極無象，一炁流形。化生二景，五緯凝精。混合自然，怛除結嬰。總真布炁，煥赫九清。炎持廓奕，七紀齊並。析師處浩，丹天耀晶。朱火鍊度，赤靄散明。三華鬱秀，輝映帝晨。
　　告混洞赤文式
　　靈寶大法司
　　今月　日恭奉
　　道旨，頒降
　　赤文，超度亡魂，上生
　　天堂者。
　　書天篆混沌赤文
　　右奉
　　太上棍洞赤文寶章，普告十方三界，五嶽九幽，開光長夜，超度亡魂，徑升
　　梵行之天，不墮重陰之地。赤文煥發，風火無停，一如告命。
　　年歲次　月　日告下
　　具　法　位　臣姓某承誥奉行。
　　玉清上相大羅無極神公在天
　　右三誥並用方封，於三日午朝各告一道，依典告下，亦可一給付。
　　玄師曰：太極妙化神靈混洞赤文章書，天真皇人降玉隆騰勝天，授虛皇天尊靈寶大法。謂東華上卿洞神大夫，領下元生籍左官，及諸仙官。曰：九霄總梵，八帝治天，非混洞赤文，不能攝化九陽，而明天度。是以
　　神霄玉清虛皇天，泛上靈景華九陽清真虛梵之炁，而成天境。
　　丹霄南極玉文天，泛丹靈妙宰洞陽景真元梵之炁，而成天境。
　　碧霄太虛真極天，泛廣靈太華上陽元真靈一之炁，而成天境。
　　玉霄玉靈素華天，泛玉靈素華純陽至真元一之炁，而成天境。
　　太霄太虛真元天，泛太靈洞華三陽九真太一之炁，而成天境。
　　琅霄素靈皓元天，泛素靈皓華六陽洞真至一之炁，而成天境。
　　紫霄玄靈上極天，泛元靈紫華清陽妙真天一之炁，而成天境。
　　景霄妙靈寶華天，泛妙靈寶華景陽精真虛一之炁，而成天境。
　　青霄玉華無極天，泛青靈玉華元陽天真純一之炁，而成天境。
　　赤文化混洞，混洞化彌羅。總天元九炁之道，下復九因，至八梵真言，亦此文之化也。是以大丹田內，有帝宮宛利城奔賢世界，梵寶丹靈赤帝君所治。中有朱陵之府，流火之庭，火炎之宮，赤明之館，丹丘火池，元始天尊鍊真文之所化梵也。天中中下二真，由不得此。吾以此文混沌梵元圖，並付之於汝。此去六天運亨，壬辰合度，庚子政化，自然敷露，其諸祕妙符文應，皆莫可測矣。
　　天官玉簡亥文，西北炁
　　書符呪
　　玉虛九天，九日道乾。九霄祖炁，萬範開張。明炁四騫，綠羅大千。洞妙自然，罪爽咸原。執符把籙，總監上天。普受開度，死魂生身。
　　告文
　　靈寶符命，天官玉簡，告下天官三府曹局，主罪錄仙官，天帝北獄考吏，執罰神祇。救度某神魂，出離天獄，赦除大罪，得升梵炁之天，不墮重陰之地。主者敬聽，一如告命。
　　年歲次　月　日時告下。
　　簡袋式
　　地官玉簡巳文，東南炁
　　書符呪
　　風澤洞虛，金剛乘天。羅酆九地，罪爽咸原。太上勅命，解釋冤愆。斬絕地根，時刻升遷。拔出地戶，名列太玄。根原本始，一時生神。
　　告文
　　靈寶符命，地官玉簡，告下中元清泠三府，洞陽左宗天宮，九幽泉曲，嶽獄冥司，主生死罪錄靈官，四十二曹，考司典吏，案掾尊神。拔度某神魂，拔出地戶，永免幽囚，乘沐陽光，徑生妙樂。承此　靈寶符命拔度功德，上生天堂，一如告命。
　　年歲次　月　日時告下。
　　簡袋式
　　水官玉簡申文，西南炁
　　書符呪
　　華陽真一，太和妙慧。天河東井，靈泉蕩穢。北都泉曲，九幽主吏。咸承動勅赦，開關啟閉。
　　告文
　　靈寶符命，水官玉簡，告下下元暘谷洞源三府，清泠左南水官，酆都劫掠，泉曲河伯，水獄冥司，主生死罪錄靈官，四十二曹，考司典吏，案掾尊神。拔度某神魂，永辭北都，寒池泉曲，苦海溟波，沐睹恩光，徑生陽界。乘此靈寶符命功德。上生玄天，一如告命。
　　年歲次　月　日時告下。
　　簡袋式
　　九幽白簡子文，南炁
　　書符呪
　　靈寶大法，洞真九元。梵陽之炁，赤明之天。始青碧落，離合自然。六陽純化，九日道乾。元始真王，降勅成原。九壘遵承，察命定仙。九真妙應，歸命天尊。靈寶度命，時刻昇遷。
　　告文
　　靈寶符命，九幽白簡，告下羅酆北府，嶽瀆九幽，長夜冥曹，土皇九壘，十宮案掾，獄吏考官，六洞陰魔，九宮主者，溟泠大神。拔度某神魂，銷平冤對，洗滌深愆，得離三塗，永辭五苦。身超丹闕，得睹陽光，悟道聞經，逍遙真境。乘此白簡救度功德，上生天堂，一如告命。
　　年歲次　月　日時告下。
　　簡袋式
　　九幽玉簡玉文，中炁
　　書符呪
　　日慧之光，月慧之光。星慧之光，三光之炁。鍊魄度魂，幽冥夜壑。咸睹輝光，鐵城摧毀。獄卒停刑，陽精烜赫。陰翳煥明，陰陽合會。空洞混元，三清上帝。九幽咸原，曲赦苦囚，速出重泉。
　　告文
　　太上玉簡，九幽符命，告下羅酆九壘，五嶽重幽，掾吏考官，冥司典吏，牛頭獄卒，監牢大神。拔度某神魂，永辭長夜，出離九幽，得睹慈光，心神明了，證品仙階，冤仇如釋，上生大有之天，一如告命。
　　年歲次　月日時告下。
　　簡袋式
　　神霄金簡兌文，西北炁
　　書符曰
　　明梵玄景，開度窮魂。陰陽交象，火鍊成人。大帝陽堂，號八靈君。魂生攝炁，九轉成仙。天炁歸身，混合百神。九門祿道，胎炁上玄。得證無為，身騰紫雲。
　　告文
　　神霄金簡，宣告獄官，司禁執法，典錄刑司。開度某神魂，鍊魄澄神，升入玄關，削落罪書，道備功圓，上生神霄高上之天。真境無為，逍遙自然，一如告命。
　　年歲次　月　日告下
　　簡袋式
　　神霄玉簡辰文，東南炁
　　書符
　　玉簡金書，普告幽冥。苦魂滯魄，即得更生。八門通關，無影無形。三景自然，敷落成真。魂升金闈，遊宴玉京。幽關治獄，咸沐光明。
　　告文
　　神霄玉簡，三天符命，上開八門，三十六獄，執法治官，徑詣帝軒。解宥宿罪，開度某神魂，上昇神霄玉闕之天。復還治職，悟入玄玄，一如告命。
　　年歲次　月　日時告下。
　　簡袋式
　　上元三天玉簡玉清訣，上天炁
　　書符呪
　　三炁凝煙，明炁四騫。億曾萬祖，苦爽幽魂。運應滅度，身經太陰。普受開度，便得神仙。罪福禁戒，宿命因緣。魂神超度，徑上丹天。疾除罪簿，時刻昇遷。鍊魂九陽，與天齊年。
　　告文
　　三天白簡，玉清玉符，告聞神霄高上之天。左右獄卒，案掾尊神，天獄主者，執罰治官。超度某神魄，消滅大罪，遏塞邪源，形神昇度。謁帝天關。福智自生，驂侍龍轅，真道長存，一如告命。
　　年歲次　月　日時告下。
　　簡袋式
　　中元九天寶誥金書丹篆中文，神霄炁
　　告文
　　上帝玉府九天紫府內音，宣告三官九府，百二十曹，天牢地獄，主司大神。超度某神魂，咸領符命，部衛形魂，上朝帝庭。罪愆和釋，冤債消沉，與道合真，神登金闕，受鍊長存，一如告命。
　　年歲次　月　日時告下。
　　簡袋式
　　下元登真度命出離生死真符
　　神霄炁訣。
　　書符呪
　　赤文命靈，度命幽冥。三天赦宥，遍告幽扃。死魂乘化，出離死生。斬絕死戶，束井鍊形。天慈玉動，罔不欽承。三台炳耀，六炁齊並。九幽陰翳，盡睹光明。得離五道，風火無停。超登天堂，得證仙真。
　　呪曰
　　結空成梵，真炁自生。赤書玉字，八威龍文。保制劫運，使天長存。真符告下，滯魄超昇。
　　告文
　　下元登真度命出離生死真符，玉清赤書，上通紫庭。天慈赦宥，三界冥獄，九幽罪魂、超度亡過某神魂，億曾萬祖，苦爽幽精。消除罪籍，落滅惡根，速赴生方。炁識閑寧，上登天堂。澄質鍊真，心神洞明。一如告命。
　　年歲次　月　日時告下。
　　簡袋式
　　元始上帝削死上生真符
　　書符呪
　　元始上帝，降勅玉晨。罪消北府，名上南宮。死魂受鍊。仙化成人。生身受度，仙道濳通。上生削死，升入無形。
　　告文
　　元始符命，赦罪宥愆。亡過某神魂，解仇釋結，削死上生，刊名金簡、位列玉階。真光接引。慈惠敷開，金蓮捧步，紫炁開關，三變九鍊，易容反顏。三天魔王，保舉制仙。真心洞明，福慧自生。驂侍龍轅，受炁長存，一如告命。
　　年歲次　月　日時告下。
　　簡袋式
　　神霄玉篆雷文神霄炁訣
　　告文
　　高上真王玉清寶籙玉篆雷文，普告南昌上宮，韓君丈人，注筭真君，酆都冥關，諸治典吏。鍊度某神魂，消滅罪戾，開泰泉扃，蕩除塵翳，調理陰陽，制魔保舉，度品南宮。死魂受鍊，仙化成人，永離三塗五苦八難，超凌三界，逍遙上清，一如告命。
　　年歲次　月　日時告下。
　　簡袋式
　　靈寶玉鑑卷之二十四竟
　　靈寶玉鑑卷之二十五
　　告給符籙門
　　太陽鍊形寶誥念日君呪，卯文，東炁
　　呪曰
　　太微丹書，名曰開明。致日上魂，來化身形。平旦嚴裝，發自圓庭。飛華小母，日根陽精。紫映流光，號曰五靈，急急如上帝勑。
　　告文
　　太陽鍊形寶誥，告下日宮帝君，日宮朱景童子，散輝仙吏，日宮司命，神仙諸靈官。奉為某神魂，鍊度形神，金液玉英，神炁芳馨，羽衣飛步，上升帝庭，一如告命。
　　年歲次　月　日時告下。
　　簡袋式
　　太陰鍊形寶誥念月君呪，酉文，西炁
　　呪曰
　　紫微黃書，名曰太玄。致月華水，養魄和魂。方中嚴净，發自玄門。藏天隱月，五靈夫人。飛光九道，映明泥丸。急急如上帝勑。
　　告文
　　太陰鍊形寶誥，告下月中夫人，月中黃華石景水母，太光童子，散花玉女，月宮司命，神仙諸靈官。奉為某神魂，鍊度形神。金液玉英，神黑芳馨，羽衣飛步，上升帝庭，一如告命。
　　年歲次　月　日時告下。
　　簡袋式
　　上清靈寶金籙兌文，中炁
　　告文
　　元始玄慈，廣度迷津。開釋罪緣，救拔眾生。永滅辛酸，地獄虛閑。勅勒酆都，左右陰司，考官典吏，咸稟玉文。超度亡過某神魂。鍊形易質，盡獲更生，度命金籙，證果大乘，一如告命。
　　年歲次　月　日時告下。
　　方函式
　　上清靈寶玉籙亥文，酉炁
　　告文
　　元始威神，妙力真舉。等觀大無，廣布慈雨。地獄停冤，尋聲救苦。回陰返陽，真道為主。玉籙靈文，開通五戶。永罷酆都，咸乘超度。亡過某神魂，上登紫府，自在怡神。祕真子午，復命歸根，萬靈共會。保天無傾，一如告命。
　　年歲次　月　日時告下
　　方函式
　　上清靈寶黃髴中文，黃炁
　　告文
　　元始黃籙，告下南昌。上開八門，普受開度。諸天諸地，陰獄冥官，五嶽冤牢，羅酆寒庭，咸臻黃籙，勾落死名。亡過某魂神澄正，萬炁長存，不經苦惱，身有光明。永契真道，逍遙上清，一如告命。
　　年歲次　月　日時告下。
　　方函式
　　右三籙簡文，分於三朝告行。用栢木簡，以綵裝三色金書，碧袋如常式。
　　生天寶籙
　　法曰：凡書寶籙，面東，焚香，存玉晨上帝，如法陳意。次誦寶號，研朱左右八十一轉。次取青玄炁，灌砂中。至書籙時，先誦《靈寶經》一過，然後長跪啟白：
　　具位臣姓某，謹誠惶誠恐，稽首頓首再拜。奏啟三清三境大道慈尊中天上帝。臣今奏為入意，投叩向臣乞行開度。臣今依式書篆寶籙，乞賜天恩下濟，真炁流通，啟蘊開函，降下寶籙，付臣書篆，依式頒行。庶使幽獄停酸，死魂受度。臣下情不勝激切，懇禱之至，謹言。
　　次九拜，存天門開。天門乃金門三重，其中金光煥然，內有金闕寶殿。見玉宸上帝端坐其中，左右侍真，羅列御座，奏前事理，上帝慈顏懽悅，勅命金童玉女捧寶匣，在百寶光中下降几案前，與所造之麓，合而為一。光明徘徊於上，無極無盡。次面南九拜，默奏南斗。存見六星，每星大如日輪，初出之狀，一合降下，與籙中六星合而為一，每一星各有一字在內分明，盡皆透底，光明如一。一次上香，叩齒十二通。
　　呪曰
　　中有度人不死之神，中有南極長生之君，中有度世司馬大神，中有好生韓君丈人，中有南上司命司籙。延壽益筭，度厄尊神。迴骸起死，無量度人。急急如上帝律令。
　　呪畢，面天門長跪，存官童將吏，圍繞左右，左手都監訣，右手執筆，念勑赦，密呪五十遍。
　　呪曰
　　無上玄元，太上道君。教臣行符，照破幽獄，罪魂出離。急急如律令。
　　次取天門青黃白三炁入筆，依式書篆。
　　上四字玉宸祕諱，沓書六星下，隨書隨念。
　　呪曰
　　元始符命，時刻昇遷。亡魂受度，立便生天。急急如元始上帝律令。十二遍，取天門炁，出筆發訣心
　　再運呪曰
　　太上道君，勑付崑崙。神符一下，拔度死魂。急急如律令。
　　右天門金光炁，搯玉清訣，布籙上六星，唯第三魁星虛運筆，不可實塗。蓋火空則明。
　　勑呪符
　　南斗六真，出幽入冥。吾奉帝勑，速監生靈。南昌上籍，即得返魂。急急如上帝勑。
　　如前存用，南斗炁訣，透徹光明。再用勑呪總勑之，又上帝訣，三天炁，蓋下四字。
　　小寶籙式
　　太上勑赦生天寶籙
　　亡魂受度，鍊化更生，人倫不墜，福報轉增。
　　右奉
　　寶籙，告下十方三界，冥官主者，拔度三界十類，六道四生，九州五姓，男女幽魂。上生
　　天堂，一如
　　告命。
　　年歲次　月　日時告下。
　　具　法　位　臣姓某承誥奉行。
　　泰玄省主正一靜應真君。在天
　　泰玄知省天君。在天
　　天樞右相。在天
　　天樞左相。在天
　　天樞上相。在天
　　天機內相。在天
　　天機上相。在天
　　玉清神公無極上相。在天
　　大寶籙式
　　無上隱諱生天寶籙
　　右準
　　勑，普告三界，無極神鄉，泉曲之府，北都羅酆，三官九署，十二河源。上解祖考，億劫種親，疾除罪簿，落滅惡根。不得拘留，逼合鬼群。元始符命，時刻升遷。北都寒池，部衛形魂。制魔保舉，度品南宮。死魂受鍊，仙化成人。生身受度，劫劫長存。隨劫輪轉，與天齊年。永度三塗五苦八難，超凌三界，逍遙上清。合給付亡過某魂，執詣黃籙院生天案，照會超升，一如元始符命。
　　年歲次　月　日時告下。
　　具　法　位　臣姓某承　誥奉行。
　　泰玄省主正一靜應真君。在天
　　泰玄知省天君。在天
　　天樞右相。在天
　　天樞左相。在天
　　天樞上相。在天
　　天機內相。在天
　　天機上相。在天
　　玉清神公無極上相。在天
　　靈寶解冤釋結昇度真符
　　書符呪
　　解冤訣，大指掐三指，以三指倒入手心中。三天炁符上。
　　三天上帝，三天大法主，太上解冤真人。慈風蕩翳，萬業消鎔。宿冤枉咎，應念冰清。急急如太上律令。念解冤釋結天尊。
　　祝符呪
　　太上真符，濟拔幽沉。解消罪累，冤債和平。出離地獄，上升朱陵。鍊魂易質，黃簽書名。過度三界，逍遙上清。
　　提魂呪
　　汝等諸罪魂，宿業深厚，故常懷忿怒心，念念無休息。我今稽首无上尊，願汝冤仇俱懈釋。
　　焚符詩，想太一救苦天尊，即解冤釋結天尊也。頂上放三色光明，洞照道場內外，照徹十方，一切冤魂，並皆和釋，各生懽悅，瞻仰慈尊，上朝天境。
　　解冤符式
　　靈寶解冤結升度真符
　　符
　　右符給付某魂
　　神。符告下解冤釋結，求脫仇佛，執對分別，釁緣俱盡，不生惡業，出離寒庭。罪根消滅，一如告命。
　　年歲次　月　日時告下。
　　具　法　位　臣姓某承誥，奉行
　　東極宮中太一救苦天尊青玄上帝。
　　東華修鍊玄旨朱陵符用
　　師平坐定息，研澄百慮，存自己頭上泥丸中，乃太淵天谷宮、光照內外，中有太乙天尊、御金玉寶座、青服，朱履，雲冠，玉圭，項負圓光，金蓮捧足。須臾天尊放百寶慧光、洞明八極。又以自己一性，上朝天尊，心禮聖號。忽見宮中紫炁如絲，降下丹田，凝結光明，如彈子大，紫金色。常以一性居頂中天谷之宮，勿令散亂。於真想處，倏然忘形，靜定廓然，上下澄徹。行住坐卧，皆可修持。此乃修鍊形神，得一之道也。其紫炁入丹田，自然生真火毫光，元炁純陽之所致也。所謂太一在頭，萬神朝焉。神明森衛，有大威力，降伏邪妖眾惡，不敢當矣。精神炁旺，疾病永消。所為所作，叩之立應。蓋以炁鍊神，以神鍊形，形神俱妙，體入自然。聚萬法而歸一真，散一真而化萬景。不滯有無，永絕生滅，是為真人矣。得法之士，當焚香，東望拜跪。存真首露前世今生，故誤罪業。解釋九玄七祖，師資同學，陰陽過愆。普及六道四生，飛走沉濳，咸蒙度化。伏望天尊垂憫，應念感通。庶令臣心安炁旺，神室光明，克就玄勳，永無魔試，同昇長樂境界，與道合真。然後書符。
　　勑筆呪
　　元始玉命，敷法布靈。道法施惠，受符超生。如有愆罪，悉以除蠲。汝見玉言，萬神咸聽。
　　勑朱呪
　　玉音攝炁，靈風聚煙。紫虛鬱秀，輔翼萬仙。千和萬合，自然成真，急急如靈寶度人律令。
　　祝呪
　　接以法門，導以法路，沃以神泉，灑以甘露，心潔形完，聲尚神具。未聞天尊法音者，今皆得使得聞。未蒙天尊睿澤者，令皆使得遇。得為人天，隨符超度。急急如律令。
　　右符玉清訣，天門炁，吹筆上。次搯巽文，念太一救苦天尊八十一聲，取青玄炁吹筆。再念奉太一救苦天尊勑行，八十一聲，取青玄炁入筆。再念八十一聲，再取炁入筆。隨炁書符。
　　朱陵符誥文
　　太上救生救死救苦超度朱陵直符
　　右符給付某魂。
　　天尊救苦，仙道貴生。上開八門，飛天法輪，普受開度，死魂生身。上詣丹霞丹天炎光世界，朱明國土，重陽宮中。朝謁天君，超度朱陵，流火神庭，火鍊池中。火膏冶鍊，蕩除塵垢。受化更生，紅蓮花上。得為初學天人，一如告命。
　　年歲次　月　日時告下。
　　具　法　位　臣姓某承　誥奉行。
　　東極宮中大慈仁者尋聲赴感太一救苦天尊。
　　朱陵府散形黃籙中用
　　祝曰
　　上帝訣，南炁，存升度法。
　　玉眸太靈，分天地精。一炁混合，陰陽佐成。司命合德，四齊生靈。火鈴鍊度，左右靈真。急如律令，九炁生神。
　　靈寶玉鑑卷之二十五竟
　　靈寶玉鑑卷之二十六
　　告給符籙門
　　上生黃籙式
　　玉清靈寶无量度人上生黃籙
　　據本貫姓某，伏為追度某魂超升。取今月某日，就某祇建
　　無上盟真玉匱大齋道場幾晝夜。請行科典，作諸善因，設醮謝
　　恩，仰祈開度。投乞給授
　　玉清靈寶无量度人上生黃籙一階，付某魂收執，照驗生天者。
　　元始符命金籙白簡救苦真符，告下十方無極世界，三官九府，百二十曹，五帝考官，九幽地獄，巨天力士，執罰神兵，司錄司命，司功司殺，牛頭獄卒，三界大魔。拔度某神魂，出離地獄，永辭長夜，睹見光明，萬罪蕩除，冤仇和釋。乘此九真妙戒拔度功德，上生天堂，一如告命。
　　元始符命金籙白簡長生靈符。告下南方丹天世界，朱陵火府，南昌上宮，長生大君，韓君司馬，司命司錄，延壽益筭，度厄尊神，迴骸起死，監生大神。超度某神魂，上登朱宮，流火之庭，玉眸鍊質，黃華蕩形。書名紫策，受化更生。承此金籙度命功德，時刻昇遷，一如告命。
　　上帝玉符九天紫府內音，宣告三宮九府，百二十曹，天牢地獄，主司大神。拔度某神魂。永辭長夜，睹見光明。咸領符命，部衛形魂。上朝帝庭，罪咎和釋，冤債消泯，與道合真，神登玉闕，受鍊長存，一如告命。
　　太上靈寶超生金籙官君功曹使者度
　　盟真玉匱度魂韓君變鍊監生真籙官君功曹使者度
　　洞真太上青帝黃籙青龍將軍九千萬人青兵騎吏百億萬眾度
　　洞真太上赤帝黃籙朱雀將軍八千萬人赤兵騎吏百億萬眾度
　　洞真太上白帝黃籙白虎將軍六千萬人白兵騎吏百億萬眾度
　　洞真太上黑帝黃籙玄武將軍五千萬人里一兵騎吏百億萬眾度
　　洞真太上黃帝黃籙麟鳳將軍三千萬人黃兵騎吏百億萬眾度
　　五文開廓，普植神靈。無文不光，無文不明，無文不立，無文不成，無文不度，無文不生。中有度人不死之神，中有南極長生之君，中有度世司馬大神，中有好生韓君丈人，中有南上司命司錄，延壽益筭度厄尊神，迴骸起死，无量度人。某受度之後，七炁成真，六儀運虛，五靈續絕，二曜扶衰，旋罡躡空，飛步雲宮，胚胎有始，塵劫無終。金城孕質，玉洞凝神。真炁內養，以成真人。上入太虛，下洞幽泉，雲宮寶闕，中有真魂。出入福鄉，周旋生門，咀嚼靈芝，灌漱金泉。甘露川流，懸澍丹田，紫霞朝映，三炁凝煙。瓊室化仙，安坐金蓮，真儀掩日，塵劫如年，一如告命。 
　　年歲次　月　日時給。
　　具　法　位　臣姓某承誥奉行
　　泰玄省三正一靜應真君。
　　泰玄知省天君。
　　天樞右相。
　　天樞左相。
　　天樞上相。
　　天機內相。
　　天機上相。
　　玉清神公元極上相。
　　勑制地祇券符
　　右用碧絹背造，方闊一尺二寸。正面書告文，于二邊券中間空道君印地位，止寫受度某一名，以道君玉印印之。
　　勑制地祇券式＃1券文闊狹，雙面制造
　　勑制地祇，侍衛送迎，亡過某魂，拔出地
　　戶五苦八難，七祖升遷，永離鬼官。魂
　　度朱陵，受化
　　更生，一如
　　告命。
　　年歲次　月　日時告下。
　　具　法　位　臣姓某承誥奉行。
　　書劫制地祇券符于此。
　　具　法　位　臣姓某承　誥奉行。
　　年歲次　月　日時告下。
　　告命。
　　更生，一如
　　度朱陵，受化
　　戶五苦八難，七祖升遷，永離鬼官。魂
　　勑制地衹，侍衛送迎，亡過某魂，拔出地
　　歷關諸天券符
　　歷關諸天券式＃2
　　今日某魂，欣慶受度，歷關
　　諸天，請滅三惡，斬絕地根，飛度五戶，名列太玄。魔王監舉，無拘
　　天門，一如告命。
　　年歲次　月　日　時關告。
　　具　法　位　臣姓某承　誥奉行。
　　書歷關諸天券于此
　　具　法　位　臣姓某承　誥奉行。
　　年歲次　月　日　時關告。
　　天門，一如告命。
　　名列太玄，魔王監舉，無拘
　　諸天，請滅三惡，斬絕地根，飛度五戶，
　　今日某魂，欣慶受度，歷關
　　右以黃絹為之，方闊九寸，符篆告文並用朱書。至鍊度時，二券裂為兩邊，以歷關諸天券，繫於正度旛。左手地祇券，繫於右手。各以二券左邊，同入於四保舉方封內，先燒去，候鍊度了，焚旛升度合券。
　　靈寶玉鑑卷之二十六竟
　　＃1 , 2 此卷式文字從左右兩邊向中間書寫誦讀。
　　靈寶玉鑑卷之二十七
　　告給符籙門
　　長生度命金籙
　　太上洞玄靈寶長生度命金籙
　　維太歲某
　　鄉貫住居某，伏為某入意。恭就
　　黃籙齋壇，奏授
　　太上洞玄靈寶長生度命金籙一階，付某收執。過度三界，超昇九天。謹按經云：元始天尊昔在九清妙境三元宮中，與諸大眾敷弘至妙，開化人天，摽紀善功，注名黃籙，金格玉簡，陳列三清。一一地獄之中，皆見十方救苦天尊，入於九幽，拔度諸苦。天尊普告四眾，汝等若能受持金籙白簡，九真妙戒，長生靈符，救苦真符，當消九幽大罪，摽名九宮。察命童子，護戒威神，五帝直符，六宮掾吏，自當隨逐簡文，覆護受戒弟子。今當為汝，顯說九真妙戒，金籙白簡受持功德，拔難濟苦，神力難思。眾靈稽首。伏受教命。
　　天尊告日
　　一者敬讓，孝養父母。二者克勤，忠於君主。三者不殺，慈救眾生。四者不婬，正身處物。五者不盜，推義損己。六者不嗔，兇怒凌人。七者不詐，諂賊害善。八者不驕，傲忽至真。九者不二，奉戒專一。
　　護戒威神
　　元始符命金籙白簡救苦真符，告下十方無極世界，三官九府，百二十曹，五帝考官，九幽地獄，巨天力士，執罰神兵，司籙司命，司功司殺，牛頭獄卒，三界大魔。拔度某神魂，出離地獄，永辭長夜，睹見光明。萬罪蕩除，冤仇和釋。乘此九真妙戒拔度功德，上生天堂，一如告命。
　　元始符命金籙白簡長生靈符，告下南方丹天世界，朱陵火府，南昌上宮，長生大君，韓君司馬，司命司籙，延壽益筭，度厄尊神，迴骸起死，監生大神。超度某靈魂，上登朱宮，流火之庭，玉眸鍊質，黃華蕩形。書名紫策，受化更生。乘此金籙度命功德，時刻升遷，一如告命。
　　當願亡過某魂，受度之後，永充濟拔，人間天上，敬信奉行，一如玄科律令。
　　年歲次　月　日黃籙齋壇給。
　　保舉師具法位　姓　某　押。
　　監度師具法位　姓　某　押。
　　度　師具法位　姓　某　押。
　　右長生度命金籙，用青繒被揹，金錦表首，軸頭長八尺一寸，並泥金書篆，人物等形，亦用金畫，外以經帶束之。於鍊度後宣給，同昇天大券用之。
　　九天寶誥
　　青素九尺製造成軸，研朱書篆。
　　玉清神霄九天寶誥
　　據鄉貫入意，乞行
　　科法，鍊度亡魂。請頒
　　神霄九天寶誥，給付正度某魂，遵守奉行，永為身寶者。
　　上帝玉符，九天紫府內音，宣告三官九府，百二十曹，天牢地獄，主司大神。拔度亡過某，統領符命，部衛形魂，上朝帝庭。罪仇和釋，與道合並，神登玉闕，受鍊長存，一如告命。
　　亡過某魂
　　受度之後，當願手持
　　紫址閣，魂鍊
　　丹天，正性成真，永脫輪迴之數，超凡入
　　聖。常資快樂之遊。庶顯
　　靈寶度人，一如
　　洞淵誥命。
　　年歲次　月　日時給。
　　真師高上丹霄太清韓王朱陵大帝。
　　宗師高上碧霄上清華王青玄上帝。
　　祖師高上神霄玉清真王長生大帝。
　　昇天左券
　　券篆文書作一面，後項背文作一面，並二邊告文。
　　昇天左券式＃1
　　靈寶昇天左券告下三界天門守衛諸神
　　諸天隱諱，諸天隱名，敷落成真，普度天人。
　　今日亡過某神魂欣慶受度，歷關
　　諸天，請滅三惡，斬絕地根，飛度五戶。名列太玄，魔王監舉。無拘
　　天門，一如
　　告命。
　　年歲次　月　日　時告下。
　　具　法　位　臣姓某奉行。
　　具　法　位　臣姓某奉行。
　　年歲次　月　日　時告下。
　　告命。
　　天門，一如
　　太玄，魔王監舉，無拘
　　戶，名列
　　諸天，請滅三惡，斬絕地根，飛度五今日某神魂，欣慶受度，歷關
　　度天人。
　　諸天隱諱，諸天隱名，敷落成真，普
　　靈寶昇天左券告下三界天門守衛諸神
　　昇天右券
　　券篆文書作一面，後背文作一面寫，併書二邊告文。
　　昇天右券式＃2
　　靈寶昇天右券告下天門守衛諸神
　　諸天中大梵隱語，無量之音，普度某
　　神魂，上登道境，大勳魔王，保舉遊行
　　三界，升入
　　金門，一如
　　告命。
　　年歲　次　月　日時告下。
　　具　法　位　臣　姓某奉行。
　　具　法　位　臣　姓某奉行。
　　年歲次　月　日時告下。
　　天門，一如告命。
　　三界，升入
　　道境，大勳魔王、，保舉遊行
　　過某神魂，上登
　　諸天中大梵隱語，無量之音，普度亡
　　靈寶昇天右券告下天門守衛諸神
　　凡諸券文，並於說戒傳符之後，一一宣告，依式分裂。左手一邊，同四保舉符命，焚於鍊度壇。右手一邊，給付亡者，證應昇天者。二券分開，每一邊繫於旛左右手九鍊天尊符。見旛蓋門。
　　書符呪
　　九炁鍊神，三景合成。生神火鍊，返復人形。急奉玉清勑。
　　玉清靈寶普度萬靈呪
　　金闕上帝授許旌陽超度玄祖呪。
　　唵吽吒唎。唵，元始生天，唵，元始生地，唵，元始生人。二才備化，萬物紛紜。人不保全，化為陰神。神之不全，流為下鬼。唵，下鬼聞我玉音，鬼形即滅。捨彼鬼形，上生天宅。唵，人道聞我玉音，頓捨人業，長生神仙，與天地同壽，與日月同明。一身被恩，七祖蒙榮。既度七祖，身居玉清。唵，天道聞我王音，天福頓增，宿業永盡，不墜下天，常居玉清。急急如　元始上帝普度萬靈律令。
　　右呪平日行持，可以呪普度諸真籙。
　　靈寶玉鑑卷之二十七竟
　　＃1,2 此券式文字從左右兩邊向中間書寫誦讀。
　　靈寶玉鑑卷之二十八
　　投龍進簡門
　　山簡
　　告文共五行
　　今謹有略節意於某處，修建黃籙大齋幾晝夜。以今滿散，投簡名山。願神願仙，長生度世，飛行上清。五嶽真人，至聖至靈，乞削罪簿。上名九天。謹詣名山，金龍驛傳。
　　年歲次　月　日具位臣姓某於某處告下。
　　右山簡製式，在前。用金龍一枚，金鈕九隻，青綵纏之。齋事畢，卜良辰，法師同眾官詣名山洞府，依式投醮，法事關告，投龍進簡。若路遠師眾不可拘，選委二三人去，亦可。
　　水簡
　　如山簡式，詣靈泉海瀆等處投之。
　　告文
　　今謹有略節意於某處，修建黃籙大齋幾晝夜。以今滿散，投簡水府。願神願仙，九府水帝，十二河源，江河淮濟，溟冷大神。乞削罪簿，上名九天，謹詣水府，金龍驛傳。
　　年歲次　月　日具位臣姓某於處告下。
　　土簡
　　如山簡式，埋於壇所中庭土宮。
　　告文
　　今謹有略節意於某處，修建黃籙大齋幾晝夜。以今滿散，投簡靈壇，中黃九地，戊己黃神，土府五帝。乞削罪名，請詣中宮，一切靈神。削除罪簿，注名九天，謹詣土府，金龍驛傳。
　　年歲次　月　日具位臣姓某於某處告下。
　　投山簡符
　　書符呪
　　太上三天，天帝玉直。三光監映，威制群靈。五常回度，山嶽藏煙。真炁結實，應化自然。急急如　天皇上帝律令。
　　投水簡符
　　書符呪
　　太上沖玄，勑制河源。九江水瀆，河海瀰洋。天運回度，開釋九玄。急急如律令。
　　投土簡符
　　書符呪
　　太上三晨，大羅之中。九地厚德，合妙元宮，萬神宗集，福慶彌隆。急急如上帝律令。
　　四季投簡符
　　右符立春甲寅日書之。
　　右符立夏甲午日書之。
　　右符立秋甲申日書之。
　　右符立冬甲子日書之。
　　簡內告文
　　元始符命，玉清真文，告下諸天丞相，度人不死之神，長生大神，司馬大神，韓君丈人，南斗六司，權機省署，太玄神庭。嚴校三界，无極神鄉，泉曲之府，北都羅酆，三官九署，十二河源。普度苦爽，億萬幽魂，疾除罪簿，落滅惡根。不得拘留，部衛形魂，速滅三惡，斬絕地根。飛度五戶，名列太玄，魔王保舉，度上南宮。朱陵受鍊，仙化成人。永度三塗，五苦八難。天門無拘，五帝侍迎。超凌三界，逍遙上清。今日受命？萬神成聽，一如契令。
　　年歲次　月　日時某處告下。
　　玉璧三枚，投進龍簡。天官用蒼璧圓形，地官用黃璧方形，水官用玄璧六出形，皆虛其中，各徑三寸。科曰：玉以
　　貞潔之德，可以盟感上真，故以為信。若投龍簡，當以青綵紐纏，而副之青絲，以代割髮，金紐以代歃血，上告三官也。缺者考屬地官九都曹。金紐二十七枚，徑九分，如環之狀。每簡用九枚。天子用金。餘用銀塗金，以青絲纏之，同龍簡投之。
　　水簡璧式黑色
　　土簡璧式黃色
　　山簡璧式青色
　　右簡三式，君主用玉，王侯用璧玉，士庶用玉石為之，其次許以梓木代之。並長一只二寸，闊三寸六分，厚三分。以金泥篆之。加木簡，以粉刷簡，以雌黃界邊，朱書符，墨書告文，黃羅為袋。各以金龍一條，金紐十二枚，玉璧一事，散壇各詣逐處設醮，依科投之。書時用靈寶炁訣。
　　投山簡宣呪
　　玄上開明，元始監真。上帝五色，赤書丹文。天地本始，總領三光。攝氣召會，催促舉仙。高上符命，普告十方。日月星宿，五嶽靈山。天上地下，冥靈大神。監生主錄，南上三門。關領玉簡，勒名丹篇。削落罪目，上補帝臣。齋主某人，皈憑至道，建立齋功，拔贖九祖，一切罪魂。行道事竟，徑詣靈山。請投玉簡，乞削罪名，皆蒙解脫，無有冤親。去離三惡，魂升九天，生死開度，億劫長存。今日上告，萬神咸聞，請以金紐，開盟真官。乞如所告。金馬驛傳。
　　投水簡宣呪
　　元始五老，上帝高尊。十方至真，太華靈仙。赤文告命，無幽不聞。上御九天，請下玉文。日月五星，北斗七元。中告五嶽，四方靈山。下告河海，十二泉源。九府水帝，溟泠大神。今日上告，萬願開陳。齋主某人，建齋行道，普為存亡。請贖九祖，宿對罪根。謹設玉簡，乞得上聞。記名水府，過去升天。生死開度，萬神咸聞。謹以金紐，告盟水帝。請如所陳，金龍驛傳。
　　投土簡宣呪
　　天地開張，萬炁分靈。三元同符，十方朗清。五老上帝，主領死生。丹書赤文，元始上清。普告天下，九地皇靈。今日上告，萬仙定生。齋主某人，建齋行道，普為存亡。我願我身，即得飛仙。謹投玉簡，土府太皇。削除罪刑，奏名上宮。刊籍華清，早得成仙。天地同靈，九祖種親。腐骸更榮，魂生南宮，受化仙庭。今日告命，萬神成聽，謹以金紐，表盟至誠。請如斯言，金龍驛傳。
　　靈寶玉鑑卷之二十八竟
　　靈寶玉鑑卷之二十九
　　開明幽暗門
　　夫一炁肇分，二儀定位。陰則為重濁之炁，凝于地。陽則為輕清之炁，浮于天方陰陽混凝妒則為中和之黑，鍾于人。一一是故亭毒．三才，發育萬化者，莫非一炁流行之妙。况夫人性，本來清净明妙，虛徹靈通。地獄天堂，了無所有。因其性習之異，人欲滋萌，由念緣情，因情積業，觸境應現，隨報湮沉。故善之類則為陽，惡之類則為陰。所以天堂地獄之事，實由善惡一念之所致也。故我靈寶大法，有燃燈破獄，拯滯拔幽之義，則必先內發玄照，以明天本然妙無之慧燈。然後以發明眾生固有之覺性，使燈燈相續，內外洞明。俾其開釋無辜，遷善遠罪。則一旦超然，攝化於高明正大之域，頓悟本來清净自然之道。前之所謂罪根惡業，安所有哉。地獄天堂，等歸空寂。然而善不善之念，可不慎歟。
　　造策杖式
　　法曰：凡造策杖，須擇名山福地，净域靈墟，用吉日取向陽甘竹一枝，長五尺五寸，通有九節者。安奉爭處，選甲午、丙午、丁卯，或三月三日，七月七日，九月九日。其第二節左，微曲一曲。於第三節下，四面開竅，以納五嶽內形符，又實以靈書中篇。各以黃蠟封固。專意佩持者，用黃繒袋之。行事之際，以小黃旛一首，長七寸，中篆十天玄化符，背書青玄威章，懸於第二節下。受持之久，以杖指天，則天神設禮，指地則地祇奉迎，指四方八表，則萬鬼束形，指地獄幽牢，則罪魂昇度。久則解衣覆竹，可以隱形。行持之時，當叩齒三十六通，存五帝直符，金童玉女，各一人侍衛策杖。久則自然有五色流光，煥明于上矣。
　　呪曰
　　泰山之陽，元始上精。開張天地，甘竹通靈。真符守吏，部衛形神。五色流光，朱衣金纓。輔翼上真，出入幽冥。靈竹神策，與天齊齡。合我以生，契我以成。萬化之外，以代我形。五解同機，三景。合明。天上地下，靡不通靈。急急如律令。
　　右呪畢，引五方真炁，各三十六咽。於三元、八節、本命、生辰，合炁行持，存神誦呪，精誠不怠，與道合真，久則與我同昇矣。
　　五靈破獄策杖內符
　　呪曰
　　金闕化身，真炁周流。慧光煥景，金虎破幽。急急如律令。
　　右符混合五炁書，入策杖內。
　　五嶽內諱符
　　東方卯文，青炁；用五色紙書之于杖內。
　　南方午文赤炁
　　西方酉文白炁
　　北方子文黑炁
　　中央玉文中炁
　　旛式用黃繒製，正面肚中書十天方化符。
　　十方玄化符
　　呪曰
　　天地之先，妙化無垠。磅礴二氣，萬彙肇形。凝景合妙，返胎復嬰。慧光無礙，洞朗八冥。普受開度，十轉回靈。急急如青玄天尊律令。
　　肚面中書後救苦天尊符。
　　十方救苦天尊符祖炁中文
　　存天尊放百寶祥光，照明天地。
　　呪曰
　　天尊寶誥，勅汝諸鬼。關鎖速開，鐵城摧毀。拔度幽魂，速離關軌。急急如律令。
　　背面頂中書
　　右式製造策杖，平時收持，呪祝合炁，存神，隨事行用。如燃燈破獄，先置玄師前，臨時高功道眾法事跪奏，請迎匝繞燈壇，隨方依法，勑破諸獄燃燈。畢迎杖歸壇，跪謝而退。
　　策杖旛形
　　請策杖作
　　用存太一儼然端坐九頭獅座，侍真左右環列，圓光照映十方。兆身一炁，歷肝府，上合天尊為一。分吐慧光，注于杖上，化為龍勢，口銜金旛，靈風慶雲，流晶玉光，徘徊于上。次存天尊金口勑，命玉女金童，捧出寶函，出示符命，金光道炁，煥照諸天，付兆宣行，開泰亡爽。兆引炁歸元宮合妙，依次行持。左手玉訣，右手執杖，就獄畫付勑字，作八字分開，存燈光皆是金蓮玉相，朗照陰府。悉為天境。
　　呪曰
　　玉清道炁，開破幽泉。陰關苦爽，離苦昇天。
　　又念三天諱霐，唵吽吒唎現光明。
　　開通幽關符玉文祖炁
　　呪曰
　　元始登引，天真大神。上聖高尊，妙行真人。十方無極，至真大神。傾光迴駕，監真度生。諸天丞相，南昌上宮。韓司主錄，監生大神。執線把籍，齊到帝前。隨所應度，嚴校諸天。普告三界，無極神鄉。泉曲之府，北都羅酆。三官九署，十二河源。上解祖考，億劫種親。疾除罪簿，落滅惡根，不得拘留，逼合鬼群。元始符命，時刻昇遷。急急如靈寶無量度人律令。
　　右存天門寶光交映，十方梵炁，接引亡魂。
　　五道大神
　　東方飛道大神。南方橫道大神。
　　西方直道大神。北方遏道大神。
　　中央都道大神。
　　五神並如方相氏，即開路神形狀，各服本方色衣。
　　東華元陽開道真符
　　告文
　　司額
　　本司據入意本司領詞難抑，除已按法奉行外，以今然燭
　　神燈，開通幽路，所有
　　東華元陽開道真符，須至告下者。
　　符
　　右符告下東方飛道大神，請準
　　真符，統青衣之神兵，開東方之道路，普攝幽爽，來詣
　　靈壇，祇領薦修，克諧超度，一如告命。
　　年歲次　月　日告下。
　　具　法　位　臣　姓　某　押。
　　右四方告文，皆依前式。止換某方某衣神兵，閉某道路，拘攝亡魂，赴壇受度。
　　南方赤衣神兵。西方白衣神兵。
　　北方黑衣神兵。中央黃衣神兵。
　　命魔前松符
　　告文
　　玉清神霄命魔前袪真符
　　符
　　右奉
　　符命，告下
　　五帝大魔，萬神之宗，飛行鼓從，總領鬼兵。上天度人，嚴攝北酆。擲火萬里，流鈴八衝。三官北酆，明檢鬼營。不得容隱，金馬驛呈。普告無窮，萬神咸聽。三界五帝，列言上清。一如告命。
　　年歲次　月　日告下
　　具　法　位　臣　姓　某承誥奉行。
　　太一救苦天尊青玄上帝。
　　太上靈寶開通五路真符
　　告文
　　太上靈寶開通五路真符
　　符
　　右符告下，十方三界，五嶽九州，東夷西戎，南蠻北狄，中央三秦，境土五方諸道，水陸關津，黃泉蒿里，社令城隍，阡陌道路，一切主者，冥關幽路，主執神祇。咸準
　　符命，疾速開通道路，釋放亡過某等，及六道幽爽。徑離幽暗，得睹光明。齊赴玄壇，普霑
　　睿澤。乘玆妙果，上生
　　天堂，一如告命。
　　年歲次　月　日告下。
　　具　位　職　臣　姓　某　承誥奉行。
　　此符係亡者他鄉遠郡死者用，此符給之。
　　三炁陽光符玉文，天門炁
　　右符一樣書五道，焚於五方燈中，存五天魔王，並乘飛雲丹輿綠筆，奉元始勑，召東夷西戎，南蠻北狄，中央三秦君，並五方開道大神，領從官將吏。開通五方冥路，接引亡靈。外道妖魔，毋得攔阻。
　　東方勑符呪
　　元精混沌，青炁分散。神童十二，保鎮肝魂。二七四五，變化雲營。九竈九社，老木不停。神威吐毒，劍擲火焚。掃滅精蛀，光景妖氛。識不馳妄，安保帝君，一如告命。
　　南方劫符呪
　　赤明開圖，炎精扇飈。三童一咤，煥赫浮飄。司命得失，萬神總朝。朱鳳吐火，石化流消。鈴飛電馘，驅剪赤妖。束縛九醜，誅蕩精魑。肅清道路，得道逍遙。
　　西方劫符呪
　　金精一炁，太白七分。帝君靈符，流飄赤雲。召龍負水，殺滅邪精。千妖殂落，劍戟紛紜。長牙巨獸，討捕凶群。延年度世，身飛紫庭。百靈安鎮，我得自然。
　　北方勑符呪
　　玄光豁落，五炁流行。雙闕上帝，萬神化生。安惠守志，啗食炎精。蒼龍吐電，摧破黃兵。輝晶鎮劍，奔火飛星。三千力士，收滅萬精。保安家國，道治昇平。
　　中央勑符呪
　　混沌元甲，黃象分馳。蓋覆真老，變化嬰兒。養育九炁，胎生二儀。日月高奔，星辰下垂。風火交激，雷電亂施。六天九醜，膽破心離。太上符告，何敢不隨。有生安樂，入道無為。
　　旛符
　　東方
　　東方青天魔王。九夷甲乙大將軍。東方開道大神。
　　南方
　　南方赤天魔王。八蠻丙丁大將軍。南方開道大神。
　　西方
　　西方白天魔王。六戎庚辛大將軍。西方開道大神。
　　北方
　　北方黑天魔王。五蠻壬癸大將軍。北方開道大神。
　　中央
　　中央黃天魔王。三秦戊己大將軍。中央開道大神。
　　右五方刊牌，各以供物牒文符命，逐方告。
　　玉路燈圖
　　諸項燈幡符式，見燈旛門。
　　關祝諸燈
　　高功詣玄師前，跪奏請策杖，道眾迎出，燈壇匝繞。次舉三清樂，入懺。
　　九天燈告行
　　九陽梵炁元皇破獄真符
　　告文
　　靈寶玄壇
　　今據某投詞入意。以今恭準道旨，告下並九陽梵炁元皇破暗真符，開光長夜，拔度亡魂，來詣齋壇，承功超化，須至告下者。
　　符
　　高上神霄，九天真文。光映泉扃，照破寒庭。陰洞冥關，紂絕帝城。三塗苦爽，九夜沉魂。真輝洞燭，萬獄摧傾。羅酆九壘，咸睹光明。皆蒙解脫，考掠俱停，真皇符命，萬神咸聽，一如告命。
　　年歲次　月　日告下。
　　具　法　位　臣　姓　某　承誥奉行。
　　束封
　　九天梵炁元皇破暗真符具位臣姓其謹封
　　方函
　　九天元皇破暗真符告下
　　十方三界地獄冥曹主者　具位臣姓某謹封
　　玉清慧光符
　　請光用師，玉訣，祖炁。
　　呪曰
　　九陽至精，三天尊明。日月星斗，晨光合明。三華寶耀，混合群晶。三寶發華，惠光發神。長吐飛空，下燭幽冥。慈光一照，遍徹陰扃。三塗罷對，五苦停刑。火山息焰，寒池催冰。刀化玉樹，劍變騫林。鐵城摧毀，魂昇玉清。
　　臣今上告，願賜開明。日月靈妃，星光真人。一十二員，稽首奉行。分燈散輝，照破重陰，一如告命。
　　依式入九天燈科。
　　右誦各天生神章，請泰玄本際仙府一百二十童子，眾宣童子牒十二本。
　　靈寶自然九天金字玉文生神陽符
　　九道見壇旛門。
　　靈寶自然九天金字玉文生神陰符
　　九道。
　　鬱單無量天一陰之符子文北炁
　　呪曰
　　三炁尊神，合生九炁。出乎太空，隱乎空洞。
　　仍誦本天章。
　　上上禪善無量壽天二陰之符丑文艮炁
　　呪曰
　　無光無像，無形無名。無色無緒，無音無聲。
　　仍誦本天章。
　　梵監須延天生神三陰之符寅文震炁
　　呪曰
　　開闢玄通，三色混沌。天地合德，乍存乍亡。
　　仍誦本天章。
　　寂然兜術天四陰之符卯文震炁
　　呪曰
　　炁清高澄，炁結凝滓。九氣列正，並受生成。
　　仍誦本天章。
　　波羅尼密不驕樂天五陰之符
　　辰文南炁
　　呪曰
　　三元所育，九炁所導。還生人道，濯形太陽。
　　仍誦本天章。
　　洞元化應聲天六陰之符巳文坤炁
　　呪曰
　　三元養育，九炁結形。九月神布，炁滿能聲。
　　仍誦本天章。
　　靈化梵輔天七陰之符午文北炁
　　呪曰
　　太一執符，帝君品會。司會定算，五帝監生。
　　仍誦本天章。
　　高虛清明天八陰之符未文北炁
　　呪曰
　　萬神唱恭，萬神唱奉。靈音振空，感爽無滯。
　　仍誦本天章。
　　無想無結無愛天九陰之符申文太陽炁
　　呪曰
　　司命敬諾，司命敬順。玄虛中澄，反胎有恒。
　　仍誦本天章。
　　右九符於九天燈壇中，按天焚之。
　　牌面篆文背書炁宮
　　帝真胞命元元一黃演之炁，太霄宮。
　　帝真胎命元洞明紫戶之炁，青霄宮。
　　帝真魂命元長靈明仙之炁，碧霄官。
　　帝真魄命元碭尸明演由之炁，丹霄宮。
　　帝真藏府命元五仙中靈之炁，景霄宮。
　　帝真靈府命元高真冲融之炁，玉霄宮。
　　帝真元府命元高仙洞笈之炁，琅霄官。
　　帝真華府命元真靈化凝之炁，紫霄官。
　　帝真嶽府命元自然玄照之炁，神霄宮。
　　九天燈圖
　　師曰：九天燈即九巵燈也。若不用燈樹，未免就地鋪之。蓋洞經中，以第一天居中正，在頭上，第二天在南，第三天在東南，第四天在西，第五天在東北，第六天在西北，第七天在北，第八天在西南，第九天在東是也。亦隨方立九炁牌，上懸九天旛。當依此圖，如式鋪設。今人以東北方起第一天，甚悖其理也。當細考而詳之。
　　九壘燈符
　　第一壘洞淵澤地土皇君符
　　第二壘金剛澤地土皇君符
　　第三壘石脂色澤地土皇君符
　　第四壘潤色澤地土皇君符
　　第五壘金粟澤地土皇君符
　　第六壘金剛鐵色澤地土皇君符
　　第七壘水制澤地土皇君符
　　第八壘大風澤地土皇君符
　　第九壘洞淵無色綱維澤地土皇君符
　　右九巵九壘燈圖，以梓木作一燈樹，上分九巵，每一巵安一燈。下用净土，作壇三級，上圓下方。上層安燈、燈樹上懸九旛巵。中層立九炁牌，安燈九盞。層安九壘皇君牌，安燈九盞。三層共燈二十七盞。外方列八卦八門，燈八盞。使上照九天，中照九野，下照九地九壘，通光九道，周回十方，通計燈三十五盞，合三十五分，總契上玄。
　　九巵九壘燈圖
　　靈寶玉鑑卷之二十九竟
　　靈寶玉鑑卷之三十
　　開明幽暗門
　　九幽地獄燈
　　元始威章拔魂籙符玉文祖炁
　　呪曰
　　大明東出，浮羅陽光。紫炁鬱霄，變化黃老。九陽真炁，龍篆成章。天寶靈寶，神寶天君。太一青宮，東華生炁。破獄滅考，覃宥罪魂。十方天尊，混合成形。上有三十六天，下有三十六泉。分形散影，變化億千。玉圭所指，鐵城摧毀。魂神受度，罪業俱消。九光圓像，普照十方。元始開化，勑降青玄。急急如律令。
　　告文
　　玉清寶光梵真元始威章拔魂寶籙
　　今月　日恭奉
　　道旨，告下
　　元始威章，覃宥罪魂，出離幽獄，回集善因，專神正度某魂，上生
　　仙界，須至告下者。
　　符
　　道君有命，勑付崑崙，破毀鐵圍，羅酆幽陰。十方三界，無極棒鄉，三官九署，十二河源。解釋亡過某魂，洎億劫種親，疾除罪簿。落滅惡根。不得拘留，時刻昇遷。萬神護送，徑詣人天。隨品受化。更生福鄉，一如告命。
　　年歲次　月　日告下。
　　具　法　　位　臣　姓　某承誥奉行。
　　方函式
　　元始威章拔魂寶籙告下
　　十方三界酆都幽獄冥官　　具法位臣姓某謹封
　　九獄燈
　　三晨慧光破獄真符三光炁訣
　　呪曰
　　赤明開圖，運度自然。開明主景，億劫之先。今日大慶，‘沉魂受鍊。重昏幽暗，永夜寒泉。欲請慧光，照破冥關。冰池溫和，爐炭息煙。刀山劍樹，永斷攀緣。回光十方，照耀諸天。魂消五累，業除勾連。三晨同輝，永劫除愆。玄元開光，承恩上願。三光玉女，請如斯言，一如告命。
　　右符各獄焚之，能通光陰境，覃宥罪魂。然點諸燈，不可缺此。
　　執策杖呪
　　天地交光，日月合明。上冲牛斗，下徹幽冥。左扶六甲，右衛六丁。神杖破獄， 萬彙超升。急急如律令。
　　毀鎖符玉文祖炁
　　呪曰
　　太上符命，普度幽魂。出離苦趣，俓超生門。急急如律令。
　　張門符
　　呪曰
　　三清玉勑，光耀九衢。神燈破獄，吏卒準符。鐵城摧毀，銅柱清虛。威靈猛將，六道啟逢。釋放罪魂，咸昇玉都。急急如律令。
　　焚九獄符呪
　　玉清祖炁，罷對幽堂。三星煌煌，元始開光。有罪無罪，得赦某方。寶光煥映，普登天堂。急急如律令。
　　又呪
　　太上道君，勑付崑崙。神符一下，拔度死魂。
　　勑赦呪
　　無上玄云，太上道君。教臣行符，照破幽獄，死魂出離。急急如太上律令。
　　右存自己為元始天尊，執策杖於各獄，勑破之念前呪，存地獄化為坦途，眾魂乘此寶光，皆得度化。次度杖與符，侍燈執水盂，灑净念：
　　茫茫酆都中，重重金剛山。靈寶無量光，洞照炎池煩。七祖諸幽魂，身隨香雲旛。定慧青蓮花，上生神永安。功德金色光，暉輝開闇幽。華池流真香，蓮蓋隨雲浮。千靈重元和，常居十二樓。急宣靈寶旨，自在天堂遊。
　　破獄秘呪玉訣祖炁
　　唵俱祇知帝阿勒薩曇婆伽婁伐耶婆叱吒吽訶。
　　九真梵炁破獄真符
　　東方玉真梵炁之符卯文東炁
　　呪曰
　　三陽之光，妙炁纏結。九壘稟令，永破風雷。
　　又呪
　　九炁生煙，玉寶慈尊。皇上正炁，流降真空。雷電息威，偃消迅風。劍戟摧折，罪業消融。元始符命，昇濟魂宗。急急如律令。
　　南方玄真梵炁之符午文南炁
　　呪曰
　　六陽之光，照煥陰獄。火翳清凉，焦肌完復。幽夜開明，乾和妙毓。
　　又呪
　　三炁丹華，萬福玄真。吹噓陽光，拔度苦魂。火翳滅燼，炎息威風。炮炙塗炭，法雨慈雲。惠光普化，罪苦消蠲。一如告命，群靈敬聽。急急如律令。
　　西方太真梵炁之符酉文西炁
　　呪曰
　　四炁合陽，分陰感化。金剛摧毀，冥曹奉行。
　　又呪
　　七炁素英，太妙至極。金光寶耀，煥映千億。鐵杖考掠，永使蠲釋。金槌刀叉，應時消釋。天慈赦宥，削名黑簿。魂登太素，逍遙自適。急急如律令。
　　北方上真梵黑之符子文北炁
　　呪曰
　　五炁順度，玄光合真。溟泠變溫，寒池生春。
　　又呪
　　五炁精，玄上玉晨。九和陽光，普濟罪魂。清香周布，穢惡除氛。冰戈霜刃，悉除其根。九天道炁，噓寒為溫。罪考解脫，昇度沉魂。急急如律令。
　　東北仙真梵炁之符寅文艮炁
　　呪曰
　　梵炁定極，斗運旋衡。鑊湯停沸，死魂更生。
　　又呪
　　鎮劫保運，晨景慈尊。化形救苦，度仙上聖。惠澤流布，鑊湯滅釁，沸煮火爛，復形端正。湯化甘凉，蓮生青柄。永出苦爽，普登元應。一如靈命，鬼官敬聽。急急如律令。
　　東南度真梵炁之符巳文巽炁
　　呪曰
　　魁鱷回度，真炁混康。銅柱摧折，陰府消殃。
　　又呪
　　先化梵陽，一炁好生。度命大聖，普濟無窮。焦爛生肌，熱腦散冲。炎然銅柱，永滅無熒。苦除罪考，上昇仙宮。急急如律令。
　　西南寶冥梵炁之符申文坤炁
　　呪曰
　　六真分治，回尸返生。屠割停考，刀劍消洋。
　　又呪
　　坤炁虛皇，太靈高尊。景色元輝，下照幽宮。風刀割切，霜刃摧鋒。罪魂零落，肌體復充。永免荼毒，克證先宗。急急如律令。
　　西北命真梵炁之符亥文乾炁
　　呪曰
　　九炁肇運，萬靈振降。火車俱滅，咸睹慈光。
　　又呪
　　乾靈玉真，無量太華，天元正氣，廓照無涯。火車停輪，消弭蹤瑕。潰爛肢體，變生玉葩。神與魂昇，上登仙界。急急如律令。
　　中央真陽梵炁之符玉文祖炁
　　呪曰
　　四炁四正，四真四明。陰尸九鍊，返朴如真。萬炁凝混，普停幽刑。上元玉虛，明皇紫宸。下洞九淵，真皇洞神。慧慈二光，普度亡魂。刀山劍樹，立化騫林。考掠苦毒，徑降酸辛。鋸解倒懸，永不由經。鐵城破散，鬼官遷真。億劫罪爽，普度朱陵。十天誥命、群靈奉迎。敢不從命，列奏玉宸。
　　元始回光化形符玉訣祖炁
　　右符於九獄畢，次作用於中央。
　　呪曰
　　元始一炁，散耀諸天。靈寶陽晶，鬱儀之君。光回九地，輝破八冥。太玄陰景，結璘之神。炎炎熱惱，廓照生清。引日月星，合照炁神。六合內外，破暗生明。
　　化形呪
　　吾師天中救苦尊，常善化形十方界。
　　以此威神成大慈，救彼眾生無量苦。
　　九夜重泉幽暗鄉，普令廓然生光明。
　　牛頭獄卒盡昇仙，一切沉魂俱解釋。
　　三途五苦諸囚繫，考對停閑上紫清。
　　見聞有識及有情，感此皆成無上道。
　　唵揈吒唎遍光明。
　　師先以回光化形符，元始威章，酆都真形，共三道，作一杳懷於胸前。至破中央獄時焚此符，兩手玉清訣，擎灰於手中，自己即本來元始，性光化為百寶祥光，內外洞明。上達三天，下通九地。天尊化形十方，救度苦魂，諸獄幽牢，悉為樂土。眾魂咸乘妙光，上昇天境。吹灰于燈壇中，念前呪三遍，次納策杖。
　　酆都山真形
　　元始符命，制魔奉行。保舉亡魂，度品南宮。
　　酆都消燼，三官解刑。赦縛閑業，受化更生。
　　隨品受鍊，上登福庭。
　　右山形連上題下呪，共作一板刊之應用。
　　九獄牌符九道
　　東方獄牌符
　　呪曰
　　青陽青帝，震宮之精。流光下照，洞徹杳冥。摧破地獄，風雷悉停。急急如上帝律令。
　　南方獄牌符
　　呪曰
　　南方赤帝，離宮耀明。下照萬重，無幽無冥。火翳停燄，除熱得清。
　　西方獄牌符
　　呪曰
　　白帝剛騎，誅斬妖魁。乘炁驅馳，飛戈走騎。下破幽牢，救度一切。
　　北方獄牌符
　　呪曰
　　重陰冥冥，黑龍馳符。徑達重泉，罪無久拘。北帝有令，違者速誅。
　　東北獄牌符
　　呪曰
　　重陰之境，罪業之門。鑊湯煮潰，考掠罪魂。符命一下，善惡悉分。
　　東南獄牌符
　　呪曰
　　九龍符命，下入重泉。積劫滯魄，無路可宜。銅柱之苦，咸賜赦原。
　　西南獄牌符
　　呪曰
　　三光普照，幽冥易開。積釁不原，萬劫可哀。兔罹屠割，獲登天堂。
　　西北獄牌符
　　呪曰
　　炎炎之心，重重之罪。火車輪轉，受此苦會。符命下頒，九幽罷對。
　　中央獄牌符
　　呪曰
　　乾坤交泰，二炁感通。元始符命，萬聖成從。一切地獄，永扇慈風。
　　右符呪書于牌上。
　　九幽獄圖
　　師曰：按法天象地，方圓為式。九幽曹主罪憲，職任羅酆，東南巳地，是其所也。按太一聖真之科，以砂土作壇九，方闊二寸，九壇一同，總方六尺，以法地之陰極二六之象。每壇四角三曲，如獄之形。每獄明燈三炬，九獄共二十七炬。九獄之心，隨方立牌，牌之上書破地獄符、見齋法門背寫獄名，上懸九旛。見旛蓋門至破九獄，燒九旛了，却以此旛掛其拉。仍先立遷神回黃旛，使幽魂睹之，萬罪皆滅也。
　　夫九幽者，八卦中宮。按九州分野，各係社令主守。在天為九霄，在地於九宮，化形為九幽獄。其名又九，皆一炁所化，一念所感。凡亡人一念之惡，其獄即現，其報隨之。故大上垂慈拯濟，立此齋法，超拔幽爽，當知其所出也。
　　九幽名者
　　一曰幽冥。二曰幽陰。三曰幽夜。
　　四曰幽酆。五曰幽都。六曰幽治。
　　七曰幽關。八曰幽府。九曰幽光。
　　大凡建九獄，本為普度沉淪之設。若是建小緣，上不禮君王而及寰區，下不度九祖而及六道，區區只度一二之魂，則上帝豈特為一人，而能頒曲赦，悉開九獄，必無是理。地獄未必皆可破，幽魂未必皆可度。而我之立意，無一毫及物之功，豈本科之意也。倘或專薦，止可然燈祝讚，或建九巵燈之類足矣。破獄之科，不必舉行，庶免僭瀆。然孝子報親，無非盡誠懺罪足矣。豈可以我祖必墮地獄，而行此科，理之所在也。若果欲行之，却當隨宜，設斛食，度沉魂，不拘多寡，隨力建功，則破獄一節行之無兼矣。蓋無量苦爽，沉迷有無，一念既差，終墮其獄。若非祈天請命，行符破幽，何由解脫，故當按法行之。
　　九獄牌
　　東方幽冥風雷地獄。南方幽陰火翳地獄。西方幽夜金剛地獄。北方幽酆溟泠地獄。東北幽都鑊湯地獄。東南幽治銅柱地獄。西南幽關屠割地獄。西北幽府火車地獄。中央幽光普掠地獄。
　　總九獄圖
　　玉清盪滌血湖大符
　　告文
　　靈寶玄壇
　　今月　日恭奉
　　元皇勑命，頒降
　　玉清盪滌血湖大符，覃宥罪魂，須至告下者。
　　符
　　右奉
　　靈寶符命，普濟幽塗。告下翻體大神，擲尸神王，食心啗腦神王，牛頭獄卒，牢檻冥官。仰遵符命，拔度某亡魂，洎無間血湖，產亡罪眾，出離幽暗，睹見光明，免滯血湖，鍊質澄神，徑上南宮，仙化成人，一如告命。
　　年歲次　月　日時告下。
　　具　法　位　臣　姓　某　承誥奉行。
　　方函式
　　玉清靈寶盪滌血湖符命告下
　　無間血湖大小鐵圍諸獄冥官　具法位臣某謹封
　　勑呪
　　元始符命，普濟幽塗。靈寶內篆，度脫血湖。神清保護，徑上南都。急急如元皇上帝律令。
　　高功執符宣祝呪
　　大慈二真人，能救產死苦。放光照世間，地獄悉停住。刀山高巍巍，鑊湯飛炎炎。至心念真文，罪魂宿冤解。晝夜心不離，解脫全爾身。歸心發回向，同上七寶林。急急如元皇上帝律令。
　　師澄心，存一炁透玄關，上昇泥丸，為元始天尊，頂出寶光，流布符篆，照破幽獄，拔度苦魂。書符行持，不出於此。
　　救軍陣傷亡之符九符並中黃炁玉文
　　救遭刑紀法之符
　　救劫盜傷殘之符
　　救墮胎落子之符
　　救惡疾血光之符
　　救母喪子存之符
　　救子喪母存之符
　　救已產俱亡之符
　　救未產俱亡之符
　　總祝呪
　　靈寶玉書，拔度真符。流光普照，蕩滌穢軀。天符告下，徑上南都。急急如元始上帝律令。
　　右九符兼流光符九道，各獄焚之。
　　血湖圖
　　師曰：大鐵圍山之南，在峽山石獄，其形皆黑。旁有火焰，下有血湖，在東南一石問，上大下尖，中間一縫，罪人皆出入。自有百藥毒汁，灌其身心。獄號血湖，產罪婦人，億劫沉墮，苦不可勝，穢惡之甚。獄中有百萬鬼卒，晝夜拷掠。乃翻體大神，擲尸大神，食心啗腦鬼王之類也。
　　血湖圖
　　產死圖
　　法以前血湖九獄形，鋪之燈旛。見旛蓋門。
　　靈寶玉鑑卷之三十竟
　　靈寶玉鑑卷之三十一
　　開明幽暗門
　　三十二天燈告行符命
　　歷關諸天符
　　呪曰
　　元始帝尊，諸天總靈。三天正炁，九化成人。真炁混合，歷關群真。上通天關，諸天齊臨。保度亡魂，一如告命。
　　告文
　　靈寶玄壇
　　今月　日，恭奉
　　道旨，頒降
　　歷關諸天符命。開光長夜，覃宥罪魂，須至告下者。
　　符
　　右奉太上玉勑，歷關諸天，告行三十二天，三十二帝，天真三界魔王，天門正者神司。今日欣慶，受度亡某等魂，開通幽暗，咸睹慧光，請滅三惡，斬絕地根，飛度五戶，名列太玄。魔王監舉，無拘天門。一如告命。
　　年歲次　月　日告下。
　　具　法　位　臣　姓　某　承誥奉行。
　　方函
　　歷關諸天符命告下
　　諸天天帝天門諸神　　具法位臣姓某謹封
　　右符宣呪畢，召天道功曹宣關，焚之。
　　三十二天燈符
　　玄胎平育天符卯文 清明何童天符中文 太明玉完天符丑文 太皇黃曾天符艮文祖炁
　　太極濛翳天符離文 虛無越衡天符午文 上明七曜魔夷天符巳文 元明文舉天符辰文
　　竺落皇笳天符午文 曜明宗飄天符離文 玄明恭華天符辰文 赤明和陽天符巳文
　　太煥極瑤天符坤文 玄明恭慶天符酉文 觀明端靖天符申文 虛明堂曜天符未文
　　始皇孝芒天符酉文 顯定極風天符坤文 太安皇崖天符未文 元載孔昇天符申文
　　無極曇誓天符兌文 上揲阮樂天符子文 無思江由天符亥文 太皇翁重浮容天符戌文
　　太素秀樂禁上天符子文 太文翰寵妙成天符兌文 淵通元洞天符戌文 皓庭霄度天符亥文
　　太極平育賈奕天符申文 龍變梵度天符卯文 太釋玉龍騰勝天符 太虛無上常容天符丑文
　　右符先誦靈寶至經，存降輪三十二帝，訣取靈寶祖炁入符，懺燈時逐一焚之。
　　三十二天燈圖
　　師曰：燈壇作三層。上層為無色界四天，立魔王位，懸十方飛天神王旛。中層一十八天，立色界魔王位。下層十方天尊，立欲界魔王位。壇心立一旛，旛上三界大魔王號。
　　師曰：此圖按元綱流演之像，上懸參三十二天旛，外開八門，四圍立二十八宿牌。
　　三十二天宮名
　　燈牌用自太皇黃曾天為始，次第而去。
　　紫微宮。紫房宮。九晨宮。元景宮。廣寒宮。太陰官。太玄宮。玄都宮。長明宮。東華宮。昊元宮。青玄宮。重華宮。光華宮。開合宮。帝康宮。延命宮。開明宮。大赤官。太丹宮。華蓋宮。明堂宮。靈連宮。中元宮。瓊瑤宮。真元宮。靈幽宮。天寶宮。化靈宮。萬福宮。白蓋宮。雲和宮。
　　二十四獄燈
　　告元始覃宥罪魂符
　　呪曰
　　五星炳煥，始青碧霞。元經回度，灌沐黃華。魂魄返生，玉瑩無瑕。靈光虛映，寂照三花。飛神南宮，嘯朗空歌。一如告命。
　　告文
　　靈寶玄壇
　　今月　日，恭奉
　　道旨，頒降
　　元始符命，覃宥罪魂，須至告下者。
　　符
　　右奉
　　元始符命，告下三官九府，天牢地獄，主職神司。超度亡過某神魂，上昇清微之天。百神混合，變化成仙。永離死戶，體生玉光。乘此玉符，驂侍帝軒。一如告命。
　　年歲次　月　日告下。
　　具　法　位　臣　姓　某　承誥奉行。
　　方函
　　元始符命告下
　　十方無極世界　　具法位臣姓某謹封
　　右宣符畢，召天道功曹讀關焚，入懺燈科。
　　二十四獄燈如九獄燈行持
　　破鎔銅地獄符 破銅柱地獄符 破鎖身地獄符 破釘身地獄符玉訣祖炁
　　破鐵犁地獄符 破鋸解地獄符 破剉身地獄符 破毒蛇地獄符
　　破鑊揚地獄符 破寒冰地獄符 破刀山地獄符 破鐵杖地獄符
　　破劍林地獄符 破鐵丸地獄符 破爐炭地獄符 破鐵輪地獄符
　　破鐵錐地獄符 破石壓地獄符 破食炭地獄符 破惡汁地獄符
　　破培山地獄符 破拔舌地獄符 破碎形地獄符 破鐵牀地獄符
　　右符法作用，對獄焚之。獄牌燈圖，並載回耀燈後，即八難燈。
　　三塗五苦輪燈
　　告普告三界符
　　呪曰
　　虛明紫蘭，太素高虛。太真元晨，三炁淳于。玉清八觀，朗映九衢。妙覺變化，始青肇圖。應感輪迴，消魔瓊都。紫晶煉質，逍遙帝輿。三清曲赦，原照夜圖。九幽五嶽，無間酆都。波羅摩辱，下救三途。五苦八難，苦厄俱除。冥官稟命，元始真符。急如靈命，違者速誅。急急如靈寶無量度人律令。
　　告文
　　靈寶玄壇
　　今月　日，恭奉
　　道旨頒降
　　太上玉勑普告三界符命，覃宥罪魂，須至告下者。
　　符
　　右奉
　　太上玉勑，普告三界十方主者，無極神鄉，泉曲之府，北都羅酆，三官九署，十二河源。上解亡過某祖考，億劫種親。疾除罪簿，落滅惡根，不得拘留，逼合鬼群。一如告命。
　　年歲次　月　日告下。
　　具　法　位　臣　姓　承誥奉行。
　　方函
　　太上普告三界符命告下
　　十方三界無極神鄉至宰　　具法位臣姓某謹封
　　宣符畢，召功曹宣關，焚之。
　　八難燈符
　　解袪雷役電之難符
　　解擔砂負石之難符
　　解漣汲溟波之難符
　　解刀山地獄之難符
　　解劍樹地獄之難符
　　解鑊湯地獄之難符
　　解爐炭地獄之難符
　　解寒冰地獄之難符
　　總勑符呪
　　天尊救群迷，超度離八難。慶會人道中，五苦一齊併。永滅三途津，煥輪發周範。希夷守真常，浩劫無期限。急急如律令。
　　右存引金光萬丈，綿綿一炁成符，然發本性慧光，照破陰獄。如法行持，則冥有所濟矣。其符如關燈時，逐一焚之。
　　永度三途五苦八難符玉文祖炁
　　呪曰
　　靈寶玉符，超度八難。一切幽魂，得登彼岸。大道幽微，陽光燦爛。獲生人天，興善贊嘆。元始符命，至逍遙上清。
　　木軸樸
　　內圍燈牌九旛睿號
　　色欲門元靈隱耀天尊。
　　上尸道威光寶際天尊。
　　天塗門普照幽明天尊。
　　受慾門隨機赴感天尊。
　　中尸道虛皇普濟天尊。
　　人塗界大慈救苦天尊。
　　貪慾門慈悲救苦天尊。
　　下尸道無邊普度天尊。
　　地塗界法力超昇天尊。
　　中圍燈牌十五並十五旛號
　　人道元洞玉晨天尊。
　　色累苦心門普光弘濟天尊。
　　神道通光普濟天尊。
　　愛累苦神門法輪開化天尊。
　　風刀地獄苦靈源普潤天尊。
　　鬼道慈悲惠愛天尊。
　　貪累苦形門神光廣被天尊。
　　摙山負石苦道玄上玉華天尊。
　　地獄道寶光通昭一天尊。
　　華競苦精門玉清玄上天尊。
　　作江河苦道慈恩萬善天尊。
　　旁生道金華慈惠天尊。
　　身累苦魂門玄明梵行天尊。
　　吞火食炭道玉真隱韻天尊。
　　外圍燈牌二十四並二十四睿號
　　監天地獄廣常慈愛天尊。
　　玄天地獄普垂妙澤天尊。
　　元上地獄開度無量天尊。
　　太真地獄光華寶華天尊。
　　虛天地獄隨劫救苦天尊。
　　火庭地獄尋聲救苦天尊。
　　毒刃地獄無邊普濟天尊。
　　寒夜地獄九幽拔罪天尊。
　　律令地獄妙化無邊天尊。
　　風刀地獄廣常覆護天尊。
　　九幽地獄金華廣耀天尊。
　　刑正地獄聖力無邊天尊。
　　太平地獄廣大慈悲天尊。
　　清沼地獄無極快樂天尊。
　　玄陰地獄輪轉萬變天尊。
　　天玄地獄廣度沉淪天尊。
　　天一北獄高皇玉晨天尊。
　　三十六天獄高靈最妙天尊。
　　無正地獄慈教廣度天尊。
　　河伯地獄普垂惠澤天尊。
　　禁罰地獄廣大無邊天尊。
　　黃天地獄大弘普濟天尊。
　　累劫地獄隨念往生天尊。
　　女青地獄開度宿障天尊。
　　迴耀輪燈
　　師曰：按真人二十四戒經，凡人生前造二十四種罪惡，死後歷二十四報，化為二十四獄。三途五苦，八難之場八獄，共二十四獄。按人身中，三部八景，二十四神之數。多因在世貪著情欲，設心邪境，結節凝滓，不能開通。故盟真科典有回耀之格，假陽光燭破昏衢，使鬼官罷對，囚苦出離。
　　二十四獄牌並三途五苦
　　第一鑊湯獄。第二刀山獄。
　　第三銅柱獄。第四鐵犁耕舌獄。
　　第五剉身獄。第六毒蛇食身獄。
　　第七鎔銅獄。第八爐炭獄。
　　第九鐵輪獄。第十運身獄。
　　十一鐵牀獄。十二劍林獄。
　　十三寒冰獄。十四鐵丁釘身獄。
　　十五亂考獄。十六大石壓身獄。
　　十七針錐獄。十八鐵丸獄。
　　十九食炭獄。二十磑磨碓搗獄。
　　二十一惡汁灌身獄。二十二拔舌獄。
　　二十三鐵鎖銷身獄。二十四鋸解獄。
　　天塗上尸死道色慾之門。
　　地塗中尸邪道愛慾之門。
　　水塗下尸惡道貪慾之門。
　　色累苦心門。愛累苦神門。
　　貪累苦形門。
　　華競苦精門。身累苦魂門。
　　十方聖境燈
　　告開化妙靈聖境符
　　告文
　　太上洞玄開化妙靈聖境真符
　　今月　日恭奉
　　道旨，頒降
　　玉符，覃宥罪魂，洎諸幽爽，上生
　　天堂者。
　　符
　　右奉
　　玉符，普告十方聖境，合屬攸司。救度某等魂。洎諸幽爽，出離陰境，睹見光明。玄明紫簡，太素高虛，至真元晨，三氣停于，玉清八觀，朗映九衢，妙覺變化，始青華圖，應感輪回，消魔瓊都，芝精煉質，逍遙帝輿。三清曲赦，光映夜塗，五嶽九州，無間酆都，波羅尼辱。下救三途五苦八難，罪厄俱除。冥官稟命，元始真符，急速奉行。違劫者誅，一如告命。
　　年歲次　月　日告下。
　　具　位　職　臣　姓　某　承誥奉行。
　　符方函內套，於燈壇告焚。
　　十方天尊聖境真符
　　東方安寶華林真境玉符震文東炁
　　南方梵寶昌陽真境玉符離文午炁
　　西方金華洞妙真境玉符兌文西炁
　　北方玄英度化真境玉符坎文北炁
　　東北長樂妙音真境玉符艮文東北炁
　　東南碧霞明寂真境玉符巽文東南炁
　　西南耀靈瓊光真境玉符坤文西南炁
　　西北妙道冲虛真境玉符乾文西北炁
　　上方玉光普照真境玉符亥文上天炁
　　下方寶林洞煥真境玉符巳文中黃炁
　　右符於各燈前焚之。
　　燈牌寫十方聖境名。
　　燈旛寫十方救苦天尊號。
　　右請光與九卮燈，同行持。
　　十方聖境燈圖
　　靈寶玉鑑卷之三十一竟
　　靈寶玉鑑卷之三十二
　　玉元追度門
　　夫道之所以彌綸宇宙，發育萬物者，皆自然之妙運也，曷嘗有施報哉。故物則不然，凡氣之所以寓於形者，猶衮衮之容塵耳，自其善不善之念，一萌則必有施報也。是以靈寶大法，玉元追度之科，專度血尸產魂。况其宿業既縈，報緣隨至，愛河慾海，汨喪元真。乃至墮孕落胎，傷身殞命，血腥污穢，可勝言哉。形體雖亡，宿念未滅，則必以森羅净霐之源，濯其舊染之污，以真陽至善之光，以覺其本然之性，紫英以明其道，玉符以遷其神。俾其妄緣幻影，如落地之花。妙體真身，若當天之月，了無滓礙，等一虛空，何不利有哉。
　　師曰：硤石之獄，在鐵圍東南，有一大石，上大下尖，石之中間開一眼縫，其鬼入之自然，百樂毒汁灌其身心。獄之北號血湖大獄，穢污第一。其獄中產死婦人，動經億劫，受苦難勝，深可悲哀。凡度血尸產魂，須當先下符命，專產將史蕩滌穢惡，變化血湖，始可專赦。赦須三日前奏行，赦了方可行持攝召。既至道場，法師先與蕩除垢穢，申請天醫醫療。畢方可次第受食受戒。若只一例追度，殊不知有符所不到處，切宜詳鑒行事。
　　流光真符
　　呪曰
　　元始上帝，虛皇天尊。無極大道，太上老君。玄元始炁，九天真文。鬱儀孕珠，結璘含輝。三光朗耀，七元流珠。恩覃泉曲，澤及血湖。胞元散結，穢累蕩除。慧光接上，上昇天衢。
　　告文
　　靈寶玄壇
　　今月　日，恭奉
　　道旨，頒降
　　靈寶符命，流光真符，拔度產死女魂，上昇天堂者。
　　符
　　右奉
　　符命，告下十方無極世界，九幽地獄，大小鐵圍，有間無間，溟泠北陰之府。符命所到，摧破幽扃，火山息焰，寒池消冰，刃為寶樹，劍化騫林。拔度產亡某靈魂，普度則云產死女魂乘玆符命，時刻昇遷。一如
　　告命，風火驛傳。
　　年歲次　月　日時告下。
　　具　法　位　臣　姓　某　承誥奉行。
　　祝符呪
　　靈寶玉籙，拔度真符。流光普照，蕩滌穢濁。天符告下，徑上南都。急急如元皇律令。
　　太乙救苦天尊勑。
　　三十三天帝君勑。
　　十方無極飛天神玉勑。
　　又呪
　　陰陽正炁，三炁流輝。下映幽關，上徹玄都。血湖北獄，睹見光明。真符在手，永赦血湖。已往冤債，一鍊消除。急急如元皇律令勑。
　　靈寶玉元蕩滌血湖真符幽赦前用
　　呪曰
　　玉帝告律，脫釋冥關。赤天佐助，昇真紫府。九陰九地，俱來合陰。上帝勑命，普度幽塗。救苦真人，拯濟元君。神真俱集，三台下臨。九陽俱照，廣布南宮。天真捧令，排列帝庭。元始勑命，玉皇降宮。乾坤撫育，速離幽獄。眾真拱布，免滯幽塗。玉音振響，萬劫永離。鬼魂滅爽，神英自扶。急急如元皇上帝勑。
　　祝符呪
　　元皇勑命，普濟幽途。靈寶內篆，度脫血湖。神清保護，徑上南都。急急如律令。
　　告文
　　靈寶玄壇
　　今月　日，恭奉
　　道旨，頒降
　　靈寶玉元蕩滌血湖真符。拔度產死女魂，滌除尸穢，上生
　　天堂者。
　　符
　　右奉
　　符命，普濟幽途。告下翻體大神，擲尸神王，食心噉腦鬼王，牛頭獄卒，牢檻大神。仰體元皇上帝好生之德，下副拯救幽冥之誠。承慈勑命，不得拘留。拔度亡過某，及在會因產身死女魂，出離地獄，或云幽暗睹見光明。領玆薦悼，免滯血湖，鍊質清神，逕上南都。一如告命，風火驛傳。
　　年歲次　月　日告下。
　　具　法　位　臣　姓　某　承誥奉行。
　　度無間血湖罪魂符
　　告文
　　靈寶玄壇
　　今月　日。恭奉
　　太上符命，拔度產死女魂，出離污濁，上生
　　福堂者。
　　符
　　右奉
　　符命，追取血湖之內，生產落胎墮子一切女魂，徑出地獄，洗滌形神。前詣玄壇，祇受功德，時刻超度，仙化成人。遵奉
　　太上度人律令，風火無停，一如告命。
　　年歲次　月　日告下。
　　具　法　位　臣　姓　某　承誥奉行。
　　玉籙度血湖解冤符取天門炁吹
　　呪曰
　　梵炁彌羅，周回十方。五苦羆對，三途消滅。冤纏和平，惡根斷絕。前緣宿債，業根解結
　　秘呪
　　唵檀哪兜嘍哪勑帝喃娑訶。
　　此呪密念係三天梵語，能解一切冤業。
　　告文
　　靈寶玄壇
　　今月　日，恭奉
　　符命，拔度產死女魂，解釋冤憎，上登福堂者。
　　符
　　右奉
　　玉籙度血湖解冤符命，告下十方世界，幽牢地獄，冥局曹案主者，北溟血湖主者。解釋亡某三業六根，仇讎執對，出離長夜，各睹光明。萬罪蕩除，積冤未釋一如告命，風炎驛傳。
　　年歲次　月　日告下。
　　具　法　位　臣　姓　某　承誥奉行。
　　玉籙金書破血湖大赦真符
　　呪曰
　　玉清輝映，金碧流光。日精散耀，五方五斗。上帝真師，玄元正炁。冲破幽關，酆都煞氣。六洞鬼王，遵依勑命。三途九陰，流光朗照。苦海停輪，水精净穢。七星洞明，火精焚尸。妖惡俱鐲。五老啟途。九靈飛仙，萬神秉命，風火驛傳。
　　又呪
　　元始勑下，救苦真人。承受符命，下達幽陰。陽光所照，黑暗生明。萬罪蕩除，六根澄清。急急如玉清元皇上帝勑。
　　元皇上帝拔度血湖產亡罪魂赦文運真含靈會，寶勑召諸神。六天壘重陰，酆都九幽獄。典吏部冥洞，三官執冤府。曹治神吏眾，一切主罪錄。拔度產死魂，免罹諸荼毒。流光玉元符，照破血湖獄。爐炭生青蓮，刀劍化騫林。火池變溫泉，鑊湯為春浦。超度長夜魂，往生極樂國。
　　玉籙度血湖破穢開光寶籙
　　呪曰
　　無極太上，至真天尊。玉虛勑命，遍達泉扃。天丁甲卒，百二十人。前袪腥穢，徑冲幽冥。日光童子，百二十人。月光童子，百二十人。無間地獄，光徹分明。冰寒融和，穢氣消平。尸血臭穢，消蕩不停。南丹真火，洞徹杳冥。死魂出離，得睹光明。飛令下速，萬神皈依。
　　勑策呪
　　圓光五彩，素輝三晨。結根純瑩，光華九清。三洞符命，徑冲幽陰。斷絕罪源，消解迷津。玉符到處，萬神成聽。
　　右符書之粘破穢牒前，用青紙朱書，三光呪勅符。唯是血湖臭穢，幽暗難入，雖官史承帝令，有神通能入，亦不能徑達血湖之所。若得此符，用檄付沖血湖解穢破暗天丁，則能通達。此符一百二十里暗晦穢惡自消，光明通徹，不可不祕。
　　玉元虎文符牒用
　　呪曰
　　唵哪吒唎。三遍，燒符不出聲念。
　　右法黃紙朱書，粘牒，北炁，子文，至鬼字吹，山字訣於符上，發遣功曹將史用之。
　　元始清神神化變靈真符
　　右符用青紙丹書，關引白素黑書，用太清印印之，或都天大法主印印之。關後列五師名位，系齋壇五師，非天省五師。關式如常書了，同符用靈寶經內魔王靈篇祝之。玉清訣，中天炁，吹符，關分付地道功曹遣發。
　　師曰：凡血湖罪人，雖沐浴煉形穢惡之根，難絕其炁。凡煉度畢，臨送靈時，以袖化符以關付亡人收執，則近生方諸真之處，自然快樂矣。
　　元皇蕩淨血尸符
　　呪曰
　　天帝有勑，曲赦幽魂。蕩除血穢，舉令通真。流光洞照，體合自然。陶魂煉魄，受化更生。形神完復，面禮慈尊。急急如玉清元皇上帝勑。
　　右符黃紙朱書，先書，存神為太乙天尊，頂出炁灌注罪魂。
　　告文
　　靈寶玄壇
　　今月　日，恭奉
　　道旨，頒行
　　玉清元皇蕩净血尸符命，拔度產死眾魂，蕩除滓穢，入
　　道成
　　真者。
　　符
　　右符告下無間地獄，硤石血湖地獄主者，翻體大神，擲尸神王，食心炎腦鬼王。拔度亡過某，及血湖罪爽，速離穢惡，睹見光明。赦除罪業，澡煉身形。上昇南宮，受煉更生。一如告命。
　　年歲次　月　日告下。
　　具　法　位　臣　姓　某　承誥奉行。
　　血湖將吏服色
　　蓬丁面藍，靛髮，青狀，似金剛，黃衣白帶，腰下青色，手執戈戟，部領兵將一百人，凡存召以中指中文。
　　黃確面深，朱色，狀似天丁，披白袍，腳赤，白帶，手執降魔杵，舉步指，呼高聲，部領百萬人，凡存召以酉文。
　　凡建產室沐浴之處，申天樞院及牒二將軍，具說因依行遣。存二將叱出死胎。其出胎蕩胎等符，已具敷化品。
　　追母喪子存二節
　　無義斷恩收鬼攝精解釋追攝大神王志中。
　　追母存子喪神將
　　震鼓喧雷閃目生靈聚體長肌大神胡敬。
　　追母子俱喪神將
　　正精火目攝黑聚英解對釋愆大神陸茂。
　　以上三將，青綉頭巾，緋袍，各持三色器械，黑雲中降。
　　追未產母子俱亡神將
　　直性梗靈净穢濁破穢生精大神徐立。
　　威靈感通眷義全形洗浣大神周免。
　　解釋冤愆致魂全形復體大神李興。
　　解釋冤對正魂生形致影長津復體大神馮遵。
　　以上四將，並裹紅綉巾，著四色袍，各持符而下。
　　圊樓使者符東炁
　　呪曰
　　左德右輔，固樓眾神。吾行蘇魯，化濁為清。蠲除邪儻，急速著靈。急急如太上律令。
　　又呪
　　太上炎靈，流火之精。上帝勑下，不得久停。左袪六丁，右使六壬。手持符命，攝起山神。圊樓使者，急攝急攝，火急勑行。左青龍將軍，右白虎將軍。開眼則萬丈火光，爍散精魔之炁。急急如太上勑。
　　呪曰
　　諦讜諦讜，法水解蕩。圓樓有將，攝起壇場。若攝產葆，去除禍殃。急急如太上律令。
　　右用金錢一分，茶一盞，令婦人厠上燒。或書粘在使者牒前，亦可。
　　靈寶玉鑑卷之三十二竟
　　靈寶玉鑑卷之三十三
　　召攝幽靈門
　　夫法性平等，廣大無礙，增之不益，損之不虧，近之不邇，遠之不遐。聚而為一，不為不足。散而為萬，不為有餘。曰天，曰人，曰聖，曰凡，初未嘗有以異也。奈何眾生業識漸染，離本去原，毫釐之差，千里之謬。是以崇卑頓異，凡聖迥殊，彼此相速，億萬有間。是故靈寶大法，有召攝幽靈之旨。蓋以神通威力，普度天人，猶恐諸趣尚或沉滯，未究法性之玄。故以清净自然靈寶妙光，普攝普度，使十方無礙，萬境圓融。則心內聖凡，性中天地，洪纖一致，無欠無餘。此真一不二之妙義也，豈易異哉。
　　淨穢天目符子文北炁
　　呪曰
　　天目神君，急速降臨。流布真炁，助吾眼明。立見神鬼，役召六丁。鬼神受命，不得隱形。
　　右符焚於水盂中，畎太玄神水頌灑之，不可念净天地等呪。天地尚净，何鬼敢當，切宜慎之。
　　呪食夜齋香符上天炁玉訣
　　呪曰
　　食滿十方，通開百飽。食之無盡，飛升玉都。急急如上帝律令。
　　攝見爽靈符卯文青玄炁吹壇下
　　祝曰
　　謹請無上救苦真人，左玄真人，右玄真人。搖金精，動玉戶，照見天上天下。攝見亡某，及六道四生，幽靈滯爽，速現大身。急急如玉帝勑。
　　開通道路符散形
　　呪曰
　　元始登引，天真大神。上聖高尊，妙行真人。十方無極，至真大神。傾光回駕，監真度生。諸天丞相，南昌上宮。韓司主錄，監生大神。執籙把籍，齊到帝前。隨所應度，嚴校諸天。普告三界，無極神鄉。泉曲之府，北都羅酆。三官九署，十二河源。上解祖考，億劫種親。疾除罪簿，落滅惡根。不得拘留，逼合鬼群。元始符命，時刻昇遷。急急如元始無量度人律令。
　　右符焚，存灰於手中，合玉訣，念前呪，吹灰於壇之座下。存大行梵炁，周回十方，遍滿壇場，內外洞明，並無遮礙。左手艮文，右手劍訣，面鬼戶丁罡三步，以劍訣虛書攝召長夜府五字。
　　祝曰
　　引領鬼魂使者，地道鬼道，當界土地，五道神祇。疾速與吾，監引所薦亡魂，及六道幽爽，赴壇受度。吾奉玉清勑。
　　再以劍訣，向鬼戶畫開字，存黍珠妙光，照破黑暗。左瞬目三次，定神，覺悲風悽慘。髣髴鬍見幽魂自艮戶出，俱集壇前。召六道二十四類孤魂等文。並見科範門。
　　召六道訣
　　天仙道，子文存自天門乘寶光飛雲，而至于上。神明道，丑文存自地戶乘梵炁，駕風馬，至于左。人倫道，寅文存自人門乘寶光，而至于右。地獄道，申文餓鬼道，酉文畜生道戌文。
　　念三官北酆呪，運目出慧光，飛斗，雙手搯玉清訣，引炁。如河路鼻出二炁融合，運太一圓象之光，自天而下，燭破幽陰，眾魂皆隨光赴壇。
　　召六道符
　　天仙道符子文寶光炁
　　呪曰
　　元始攝召汝，符命告十方。成聞大法音，天道應福堂。急急如律令。
　　又呪
　　玉清梵炁，普告天仙。參馭飛雲，咸赴法筵。急急如上帝勑。
　　神道符丑文梵炁
　　呪曰
　　功成利萬絀物，妙化應諸一天。含符攝召汝，神道合自然。急急如律令。
　　又呪
　　玉清大獻，廣布酥酡。高際九霄，香環十極。咸令度化，普受法食。急急如上帝勑。
　　人道符寅文白光炁
　　呪曰
　　三界法元主，應物享無邊。聞會上真語。人道俱成仙。急急如上帝勑。
　　又呪
　　玉清大化，梵炁氤氳。普遍攝召，接引人倫。急急如上帝令。
　　地道符申文玄炁
　　呪曰
　　符命應三界，攝召萬靈分。法音弘妙旨，地獄開光明。急急如上帝勑。
　　又呪
　　玉清大化，洞徹幽都。地獄開泰，罪魂無拘。急急如上帝令。
　　鬼道符酉文空炁
　　呪曰
　　饑渴由念業，罪累分重輕。元始告符命，鬼道成仙形，急急如上帝勑。
　　又呪
　　玉清大化，慈悲生神。饑虛焦枯，咸享豐珍。急急如上帝令。
　　業道符戌文濁炁
　　呪曰
　　浩劫迷本真，苦汨於四生。東華垂惠力，業報獲清寧。急急如上帝勑。
　　又呪
　　玉清大化，普濟含靈。四生情頻，來赴壇庭。急急如上帝令。
　　召四生符
　　化生符亥文巽炁
　　濕生符坎文艮炁
　　卵生符酉文兌炁
　　胎生符子文乾炁
　　呪曰
　　太素玉神，駕車赤龍。上通無極，下入幽冥。追攝三界，十方六道。四生男女，千品萬類。滯魄孤魂，等眾疾速。降臨化形，口發吒吒普。急急如上帝勑。
　　追攝赴斛就食現形符玉訣祖炁
　　普攝符卯文東炁
　　召祖先符玉文祖炁
　　召孤魂符卯文東北炁
　　呪曰
　　元始符命，速現真形。朱陵度命，孰敢隱形。急急如律令。
　　右念呪七次，焚於斛前。
　　總祝呪
　　玉清大梵，輝耀三塗。提濟六道，陶毓萬殊。雲章寶篆，紫府丹書。咸承拔度，上生清都。急急如元始上帝律令。
　　靈寶玉鑑卷之三十三竟
　　靈寶玉鑑卷之三十四
　　列幙敷化門
　　夫道體若虛空，然無所不容，無所不化也，豈限以一隅而成哉。且知月出于天，凡有水處，影無不在也。雷震于地，凡得聞處，聲無不應也。法性亦然，靜虛則能應物也。苟推常善救人救物之心，而無所不被其化也。故眾生障翳，本來元明。眼根依物，乃轉種種染著，造諸業緣。生前為疾病所侵，以至毀傷夭折，形體不完，皆不得其正命。而死也身雖滅度，妄念猶存。故以靈寶大法，敷化一科，以元始妙化而復其本然之性。天庶業識斷除，善根滋長，復何疾病困苦之有哉。經不云乎，吾有大患，為吾有身。及吾無身，吾有何患。今既身空幻滅，雲散月明，不著於色相之塵，不落於萬緣之化，豈語言文字所可議哉。
　　九天監生真文
　　呪曰
　　飛玄之氣，結成真文。死骸開度，萬品生根。
　　右九天監生真文一十六字，作真文立於監生司中。鬼神見之，自然百骸流光，辟却尸穢血光之氣。
　　九天監生司
　　謹請九天監生司馬大神，衛房聖母元君，天醫列職仙眾。只今引過血湖，未分娩產魂，約入幕。次俾令分娩，托化人天。
　　召天醫符
　　卯文，東炁，誦隱語書之。
　　呪曰
　　太上九光，真華之炁。流光下臨，洞徹九幽。上帝有勅，普救幽魂。出離苦爽，速離寒庭。急急如律令。
　　天醫尚藥符斗印，天門炁
　　呪曰
　　天醫大聖，地醫元神。靈丹仙藥，普救群生。降臨真炁，聞召速臨。吾奉南極好生大帝律令。
　　又曰
　　天醫天醫，速降天門。拯救群生，治病消危。上帝有勑，風火急行。急急如律令。
　　次想亡魂入幕。
　　分娩符中文，靈寶炁
　　謹請加保之母，速賜真炁，救死魂生天。
　　眾念靈書三遍，東南炁，想魂入幕，念已生未生，皆得生成。
　　一法四句並誦，又念三十二遍。每三遍一取靈寶炁，吹去亡魂。母子分解，又呪三遍。
　　呪曰
　　元始洞玄，靈寶本章。胎化生根，斷除邪穢。百神定命，離合自然。雌一變魄，雄一變魂。混洞變化，中有帝尊。和陽召陰，鍊精正胞。昇降明堂，暉映景霄。內結流珠，融結萬方。紫煙青雲，玉嬰金光。產亡之鬼，胎根解散，母子速分。太素生五臟，七魄入泥丸。急急如上帝勑。
　　監生符卯文，長生訣
　　呪曰
　　天帝合明，下付幽冥。真炁成象，陰陽附行。宿愆冤纏，解結開明。監生速降，衛房急生。玉真靈書，救拔產清。大道有令。天醫全形。急急如律令。唵嗚輪尼哆嗏。
　　全形符
　　呪曰
　　太上大慈，死者能完。神形得妙，上朝玉房。急急如玉清上帝勑。
　　出胎符二指下節
　　蕩胎符二指中節
　　呪曰
　　元始符命，時刻升遷。胎根生化，返靈向真。斷除邪穢，變化形營。死魂受符，仙化成人。蓬丁中文黃確酉文，天中之靈。日月俱通，甲乙炁令。五行旺尅，八景玉音。守符真形，招靈致真。攝魔符使，速降通靈。承符奉令，輒莫容情。急急如律令。
　　迴骸起死符
　　眾誦靈書三遍，存一炁金光，洞徹十方。
　　永度三塗符卯文東炁
　　蕩穢所
　　謹召本司壇下官君將吏，請同運穢神君，收穢神君，却穢神君，除穢神君，斷穢神君，滅穢神君，洗穢神君，破穢神君，盪穢神君，東西南北四靈解穢神君。將見今已產亡魂，及幽魂中已生未淨眾魂，同入室中，滌除穢炁。使得受生汝等眾魂，已沐生成之恩。仰再入室，滌盪穢炁。
　　元皇淨血尸沐浴真符
　　呪曰
　　天河神水，洗滌凡軀。普濯羶穢，消罪蕩除。玉籙符命，徑上南都。急急如元皇上帝勑。
　　元皇蕩血尸清神真符
　　呪曰
　　神清炁化，鍊質形軀。內符所受，保舉帝書。經絡存布，徑上南都。急急如上帝勑。
　　元皇蕩血尸通靈淨魄呪
　　五行之炁周流，三光之炁飛浮。神魂澄正新上天，會合萬神玉京遊。
　　師為慈尊，頂出震炁，注血尸，皆令清淨。托水盂，搯卯文，東炁，入幕遍灑。
　　滌血穢通神淨魄符卯文東炁
　　又呪
　　天帝有勑，曲赦生靈。蕩徐血穢，舉令通真。流光洞照，體合自然。急急如上帝勑。
　　又呪
　　太華神水，浩渺無窮。能令穢濁，悉變清凉。玉華流注，魂魄生光。符與真人，俱會玉房。急急如律令。
　　子次，北炁，焚符入盂，想內外光明。
　　解穢通真符
　　呪曰
　　天地成章，光射三宮。三魂守固，七魄守中。解釋除惡，道炁無窮。令魂通炁，上達陽光。急急如上帝勑。
　　又曰
　　陰尸九轉，化成神尸。水火之炁，變入玄玄。三化九鍊，升入無為。九天之劫，鍊度身魂。受化更生，得為真人。急急如上帝勑。
　　水鍊血尸符子文北炁
　　呪曰
　　元始符命，拔度幽靈。血尸臭穢，兇惡濳寧。七液得注，五臟光生。急急如上帝劫。
　　建天醫院
　　臣謹虔誠，上啟聖祖神農皇帝天醫大聖，九天高賜大使神功妙濟真君，胗脉真師，尚藥靈童，治病功曹，握針童子，盧扁神王，五官醫吏，六職治官，五行典吏，驗疾博士，審疾真人，九天司馬，衛房聖母，監生大神，胎生君，護生君，分生君，速生君，加保之母，浣濯夫人，靈寶局中主產功曹，下死胎功曹，天醫合屬仙吏。臣聞二炁運行，尚有否終之理。群生處世，寧無故誤之愆。疾恙既纏，死生難愈。臣今攝召六道四生，孤魂滯魄等眾。切慮生前妄想，夙世貪求，智巧紛紜，利名纏縛，神虧精散，氣耗形凋。生時為病苦所侵，死後乃隨魂受疾。復有一切傷亡，及諸橫夭，雖為鬼爽，晝夜呻吟。杳杳沉魂，滔滔滯魄，若非經由於拯濟，亦難臨與於法筵，仰體道慈，依科拯療。謹請天醫列職官君，尚藥治病仙吏。於鳳凰宮中取太清五色神藥，散布亡魂，拯療生前一切疾病，分頭拯治。木官散藥，火官主灸，金官持針，水官主湯，土官和劑，五官醫吏，協力同心，全心復性。如有拳攣跛躃病者，請針灸神將治之。或有瘡癤膿血病者，請外科使者治之。或瘖啞末疾死者，請活人天醫治之。或證候不明而死者，請拯候功曹治之。或胎產橫死者，請玉仙聖母治之。或驚悸霍亂而死者，請安魂定魄童子治之。或飲藥食毒而死者，請續命放生真人治之。或患傷寒時氣而死者，請發汗神將治之。或首體不完而死者，請續頭功曹治之。或身狀不完而死者，請聚形功曹治之。或肢體不具而死者，請返魂功曹治之。或喪亂真炁而死者，請全形聚炁功曹治之。其余該說不盡者，請列職仙真，察證候而治之。俾令首斷為續，筋斷為聯，骨傷為補，身碎為全，水腹為去，縊縛為釋，柳鎖為脫，泥沙為除，蟲癩為剝，膿血為净，胎孕為下，蓐損為育，仇讎為解，執對為和，盲者開視，聾者發聰，啞者能言，跛者能履，攣者能伸，悲辛惱亂者應時解釋，飲渴焦勞者即得清凉，胞胎散滯者結節疏通，炁體平安，形神整具，克期超化，受鍊更生。臣干冒聖威，無任懇禱之至，謹言。
　　五帝全形符
　　青帝護魂符卯文，紅杏九聲
　　呪曰
　　太華木司，九炁元君。閉固神炁，青色周溢。色自初胎，息經千息。青色俱充，內自凝結。急急如上帝勑。
　　右符東方青炁九道入口，運肝炁相合，自左目噓出，彈訣，存木官降藥，拯療眾魂。
　　白帝侍魄符酉文，磨真七聲
　　呪曰
　　金華金生，七炁老君。西方庚辛，太微玄真。內應六府，化為肺神。見於無上，遊於丹田。先護我命，用之必仙。急急如上帝勑。
　　右存西方白炁七道入口，肺經白炁相交，自鼻呬出，彈訣，金官持針療魂。
　　赤帝養炁符午文，襪臘三聲
　　呪曰
　　衡霍火官，三炁元君。南方丙丁，赤龍君停。陰神避位，陽官下迎。思之必至，用之必靈。急急如上帝勑。
　　右存南方赤炁三道入口，運心炁相交，呵出，彈訣，火官灼艾，拯療眾魂。
　　黑帝通血符子文，墨黑五道
　　呪曰
　　恒山水帝，五炁元君。乾坤妙用，陰陽降升。周運崑崙，炁返周天。超凡入聖，莫非炁神。出入玄牝，往來變形。五藏欲見，黑色通靈。金木間隔，陰陽混成，急急如上帝勑。
　　右存北方黑炁五道入口，運腎炁相交，吹出，彈訣，水官煮湯，拯療亡魂。
　　黃帝中主萬神無越符
　　玉訣，靈寶十二聲。
　　呪曰
　　一炁天君，嵩山土帝。中央戊己，內藏元炁。黃色力堅，運之可治。丹陽莫辭，朱書共儀。得達四肢，黃雲大起。急急如上帝勑。
　　右符存中央黃炁十二道入口，運脾炁相交，呼出，彈訣，土官和劑，拯療亡魂。各方中金童玉女，擁輔五帝，握三塗五苦訣。念後呪七遍。
　　金城孕秀，玉洞凝神。真氣內養，以成真人。今日受鍊，上登朱陵。魂魄受鍊，與日同明。急急如上帝勑。
　　五帝全形升度符
　　聚魂復形全體呪
　　興生卯，獨隸辰，可韓己。興生轉下辰，獨隸遷卯，可韓明寅，功都成，切角正。
　　聚魂對魂攝寅至己出。灌溉飛魂魄，今復見全形。急急如上帝勑。
　　太一返真符中文祖炁
　　呪曰
　　一生萬化，運行不息。玄機自然，紀度濳歷。虛景合明，妙宗湛寂。有無二致，咸契中極。急急如律令。
　　引五炁入符，存五炁歸一作用。
　　玄元始炁呪
　　玄元始炁，二孕有三元。胚胎肇始，二景回旋。陰陽蘊秀，凝結胞元。形容世壤，積業無邊。五宮六府，結塞三田。百關九竅，累滓成愆。形消炁散，魂擊九泉。隨魂受疾，求脫何緣。天醫尚藥，拯療痾纏。首斷為續，筋斷為聯。蟲癩為剝，水腹為寬。胎留為下，孕育發生。拳攣伸縮，喑啞能言。手足不具，俱得完全。盲聾相聽，顛狂復完。老者返壯，執對和冤。饑饉充實，沉痾悉蠲。風勞凍絕，咸得醫痊。魄戶閉關，魂門鍊仙，與道合真。
　　靈寶聚形返真符
　　聚形
　　呪曰
　　紅杏持到卯，墨黑庚同子。磨真計力酉，襪臈聚成午。靈寶萬物中，消利六合。正一成法，知一可具。取驛令下攝。
　　六合訣，逐方炁吹彈。
　　通流五炁落滅惡根呪
　　紅杏持左，癱攣者伸。震。
　　墨黑尚上，耳目聰明。坎。
　　磨真佑右，緩廢者平。兌。
　　臘襪下下，跛瘉起行。離。
　　靈寶冲中，身強體輕。中。
　　青帝護魂，肝木長榮。卯。
　　赤帝養炁，心火光亨。午。
　　白帝侍魄，肺金生成。酉。
　　黑帝通血，腎水清停。子。
　　黃帝中主，脾土安寧。中。
　　梵炁彌羅，自然成真。中指中，午炁。
　　回尸起死，白骨成人。子至亥，天門炁。
　　濟度垂死，絕而得生。坎至離火炁。
　　九和十合，變化上清。急急如律令。
　　向來所召靈官功曹，天醫聖眾。奉為亡靈，全形復體，一一如法。莫不體乾坤造化之功，運陰陽和合之數，密行匹配，靡有乖違。尚慮亡人相貌雖全，形神未净，更為汝等，念玉清神霄太一含陰育陽神呪。呪見科範門
　　灑净，引魂赴室。人間不潔世物膻腥，伏此妙音，悉令清净。
　　臣謹重誠，上啟神農皇帝，天醫聖賢，列幕高真，承行官吏，仰蒙拯濟，皆得生全，無任瞻依，謹當奉送。
　　如尋常齋醮，止用前三幕拯療符法。
　　如普度大齋，必須用後敷化門符法。
　　靈寶玉鑑卷之三十四竟
　　靈寶玉鑑卷之三十五
　　敷化解釋門
　　普度大齋用
　　追負財欠命冤結不解幽魂符
　　呪曰
　　靈寶垂慈，追度幽魂。解除冤結，削罪北冥。真符和釋，超入朱陵。急急如律令。
　　追仇讎執對幽魂符
　　呪曰
　　陰靈陰靈，執對寒庭。宿世冤讎，負冤幽冥。累劫無化，伸告難平。真符超濟，和釋上生。急急如律令。
　　追銜冤負債累劫相纏幽魂符
　　呪曰
　　靈寶真符，降付幽都，解釋纏對，消却黑書。帝勑到處，獄吏聽符，急急如律令。
　　追被繫牢獄死魂符
　　呪曰
　　靈符普告，昇濟幽冥。諸獄囚魂，各釋消冰。冤隨善念，業報分輕。慈尊救苦，悉消雪扃。急急如律令。
　　追僧道師尼亡魂符
　　呪曰
　　靈寶委文，遷拔慈魂。下降幽戶，上度儀神。解除宿業，削退魔群。慈魂昇度｀煉質朱陵。神皈太陽，道德自生。急急如律令。
　　追奴婢橫亡符
　　呪曰
　　玉清寶笈文，追度橫亡魂。開度長夜府，昇濟九幽沉。真符罷執對，和順出幽冥。急急如律令。
　　召五嶽吏兵追呪咀亡魂符
　　呪曰
　　五極靈章，下至酆。五嶽神吏，追取亡魂。解釋和順，遞相為良。呪咀消蕩，同昇天堂。嶽庭將吏，承符尋訪。急急如律令。
　　和釋呪咀上昇符
　　呪曰
　　玉清降符命，頒付九幽行。拔救執滯魄，濟度呪咀魂。承符各和順，為友結為朋。消除負銜語，昇濟入天門。急急如律令。
　　追犯王法死魂符
　　呪曰
　　靈寶真符，頒降幽冥。犯法滯魄，執對寒庭。銜冤負債，解釋無門。準今符命，釋對超生。同為善友，煉質朱陵。急急如律令。
　　追盜賊殺害身亡符
　　呪曰
　　靈符降下，遍告冥途。穿窬夜魄，被害之徒。冤冤報對，劫劫相呼。準今符命，超度南都。形體完全，快樂無為。急急如律令。
　　追飄沉大悔幽魂符
　　呪曰
　　元始降符命，大法濟飄沉。昇度長夜符，開度受生魂。急急如律令。
　　追虎狼蟲蛇所害亡魂符
　　呪曰
　　靈寶符命，開度幽陰。虎狼喪魄，來詣家庭。宿緣罷對，積債消輕。準今符命，昇度朱陵。急急如律令。
　　追末學道淺亡魂符
　　呪曰
　　玉清寶籙，降付幽關。地獄摧毀，鐵城開宣。末學亡者，使令神全。準今符命，再及人天。修心不退，道備昇天。急急如律令。
　　追被廟神攝喪符
　　呪曰
　　靈寶符命，急降廟庭。搜尋橫喪，來詣家庭。廟神藏匿，束送酆城。檢此律令，滅亡其形。放出魂魄，煉質朱陵。魂神變煉，受化更生。急急如律令
　　追因水火喪亡符
　　呪曰
　　靈賓真符，下拔冥途。水火焚溺，魂魄昭甦。形神罷苦，浄魄還故。準今符命，速離幽途。煉質朱府，上生南都。急急如律令。
　　追為商仕路身亡符
　　呪曰
　　太上寶籙，玉篆靈章。起度官賈，拔出地廂。獄戶罷對，關鎖開張。鍊神受鍊，昇度太陽。急急如律令。
　　追凍餒流離亡魂符
　　呪曰
　　玉清真符，頒絳三途。凍饑滯魄，散蕩枵虛。賜之靈篆，超出冥途。各生飽腹，骨肉昭甦。煉質朱府，昇上南都。急急如律令。
　　追諸軍陣鬥亡符
　　呪曰
　　太白運行，太一運兵。下臨分野，照彼諸軍。對敵身沒、魂魄幽迷。真符降下，罷對削威。和為師友，昇度太微。急急如律令。
　　度嬰童在幼身亡未解脫符
　　呪曰
　　靈寶大慈尊，昇度幼亡魂。超度三界難，托仙貴人身。解釋前緣債，變煉化成真急急如上帝律令。
　　解釋自縊魂符
　　呪曰
　　滯魄靈靈，上應天庭。冤縊自害，身沒幽幽溟。準此符命，和釋超昇。急急如律令。
　　度殺傷死魂符
　　呪曰
　　帝君有命，解釋前非。冤對自纏，和釋咸皈。亡人今世，宿業拔時。準今符命，超度天倪。急急如律令。
　　度溺水死魂符
　　呪曰
　　江海之神，河瀆之君。昇度水魂，超出幽沉。準今符命，火急奉行。急急如律令。
　　度伏連古疰亡魂符
　　呪曰
　　三尸之靈，九疰亂神。喪神魄魄，傳疰敗真。玉清符命，追拔幽扃。捨惡從善，飛昇紫庭。急急如律令。
　　度中毒藥身死亡魂符
　　呪曰
　　靈寶符命，告下幽冥。銜冤苦爽，執對寒庭。承符解釋，超上朱陵。急急如律令。
　　和冤釋對符
　　解穢符
　　右符仍用前解穢品中九鳳破穢符，神水清明符，兼用之。
　　召天醫符
　　呪曰
　　玉帝玉真，三皇上君。太一司命，桃康大神。呼毒猛虎，擲火天丁。驅兵將士，破鬼滅形。五臟神君，各保安寧。酆都曲府，明立鬼營。大千魔王，統領吏兵。神聖工巧，敷藥靈童。天醫下降，拯救亡靈。急急如上帝律令。
　　請天醫召萬神符
　　呪曰
　　天醫大聖，地醫元神。靈丹仙藥，溥救亡魂。降臨真炁，聞召速臨。急急如律令。
　　北極上書，掌執樞機。千靈萬聖，召出天醫。眾病摧滅，名達帝知。急急如律令。
　　紫微鬱秀，輔翼萬仙。仙源顯道，普救民愆。是病除瘥，是惡須蠲。天醫靈官，地醫神官。仙聖功曹，速降壇前。五元真炁，攝藥濟緣。急急如上帝律令。
　　麒麟降藥符書鶴上
　　呪曰
　　上台一黃，却去不祥。中台二白，護身鎮心。下台三青，治病安神。南極長生大帝勅。天醫靈，天醫聖。天火降，地火飛。縛尸鬼，斬妖精。治病魂，降真炁，施藥靈。玉帝有勅，速赴符來，麒麟使者，速駕醫王。準南極長生令。璇璣玉帝勑。
　　降醫藥呪
　　五臟元君，總領大神。香鍊汝體，制汝魂神。心肝脾肺，腎齒且靈。元皇正炁，流注汝身。邪氣速去，正氣在身。四百四病，成得痊平。功歸神化，元亨利貞。急急如律令。
　　應書敷化諸符，除本呪外，念隱語書之。
　　續頭符
　　安舌續經符玉清訣東南炁
　　青地朱書，七畫斗諱，六圈南斗諱
　　接肢體符又名具形全體
　　呪曰
　　玉清元始尊，勑下天醫神。完全枯朽骨，普濟度天人。急急如律令。
　　生頭舌手足符
　　呪曰
　　太上聖教，託物通靈。今化手足，續頭通名。賜汝幽魂，速得全形。聽吾功勛，立獲超升。已枯復榮，已滅復生。得生手足，更察太靈。急急如律令。
　　續肱首符
　　呪曰
　　太上大慈，死者能完。神形得妙，上朝玉宸。急急如律令。
　　救療牢獄扭械死亡符
　　呪曰
　　已枯復榮，已死復生。得脫囹圄，永離狴牢。急急如上帝律令。
　　救療火燒焦悶之眾符
　　呪曰
　　劫火當身，罪累纏形。借我天醫，付汝之神。竭磨大神，速速奉行。急急如律令。
　　救療刀兵殺戮之眾符
　　救療軍陣死亡之眾符
　　呪曰
　　太白連天，太必運兵。下臨分野，照彼諸軍。對敵身歿，魂魄無歸。真符降下，罷對削威。和為善友，升度太微。急急如上帝律令。
　　救鰥寡孤獨之眾符
　　呪曰
　　陰陽混合，二炁交並。鰥寡孤獨，異骨成親。貧窮困苦，咸得興隆。急急如律令。
　　救療瞽目符
　　呪曰
　　日月陰陽，二氣生精。今蒙太上法，速為開光明。急急如上帝律令。
　　救療聾聵符
　　呪曰
　　東鳴西鳴，不得不行。入耳耳聞，疾速得行。急急如律令。
　　救療瘡啞符
　　呪曰
　　大音小音，一切音聲。一切通心，立便生音。急急如律令。
　　救療傅尸符
　　呪曰
　　三尸之靈，喪人魂神。玉清符命，追拔幽扃。捨惡從善，魂升紫庭。急急如律令。
　　救療墓注癆療符
　　呪曰
　　天圓地方，日月星光。左青龍，右白虎。久病傳屍，飛注消亡。天丁救苦，何病不康。急急如律令。
　　救療冢訟符
　　救療伏連符
　　呪曰
　　金木水火土，疼痛得消止。冢訟冤尤苦，符命速驅除。急急如律令。
　　救療風癇癲癩符
　　呪曰
　　天凶神，地凶神，遣癲神，回元辰。急急如上帝律令。
　　救療蠱毒符
　　呪曰
　　玉清符命，下入幽庭。普度沉識，上登朱陵。急急如律令。
　　救療藥死符
　　呪曰
　　天醫使者，尚藥靈童。驅除萬病，魂魄和同。藥死幽魂，混合玄功。急急如上帝律令。
　　金刀符
　　斷索符
　　呪曰
　　玄靈大神，聖力斷繩。降下鋒刃，以神全神。太上有勑，普救群生，金刀斷索，保固全形。□□□□□□。急急如律令。
　　救投河井之魂符
　　呪曰
　　太上符命，溟泠大神。幽魂溺水，下入黃泉。沙泥灌塞，不通語言。開通五臟，七竅流宣。速令清净，出辭深淵。急急如洞淵律令。
　　沉溺邪魂，滯魄昏蒙。五臟湧漲，呪以魁罡。準吾法令，疾速始通。急急如上帝律令。
　　元始降符命，大法濟漂沉。昇度長夜府，開度受生魂。急急如律令。
　　救度一切倚草附木伏尸符
　　呪曰
　　天聰地明，萬物開通。三光煥照，善惡悉分。返邪皈正，拔死超生。急急如律令。
　　救度一切死亡未得超適符
　　呪曰
　　天醫使者，治病功曹。尚藥靈童，盧扁神王。消除萬病，魂魄和同。真炁內灌，喜炁交通。急急如律令。
　　救度孤滯困窮羽毛鱗甲沉溺之符
　　呪曰
　　陰陽炁助，彙物通靈。孤魂困苦，羽甲消除。變化無方，普周法界。急急如律令。
　　生成五臟符上帝訣天門炁
　　右符搯子午卯酉中指，書之，用五色紙。
　　呪曰
　　青帝護魂，白帝侍魄。赤帝養炁，黑帝通血。黃帝中主，萬神無越。五臟百關，萬神通徹。急急如律令。
　　返形復故符
　　生形育質符
　　沐浴冠帶門
　　夫華池之水，源自東井太陰之精，候應海潮。蓋源深而流長，無往不資於水。今夫人形既亡矣，氣既散矣，所沐浴者，果何物哉。良由情欲漸染，業垢昏蒙，生有所染，死亦未爭者，亦平日念頭不斷故也。是以靈寶大法，沐浴之科，內以運天一之真水，外以備五香之蘭湯，赤龍奮白石之源，太玄導黃華之氣，啟沃舊染，開厥故天。故五蘊空則五濁皆清，一心悟則萬緣俱净。然後衣無染之衣，服不壞之服，其一真於非相之相，禮三寶於天中之天，妙通玄功，不可而擬議者也。
　　符法黃素朱書
　　太玄神水符左手玉清訣
　　呪曰
　　沐浴亡魂，體净身輕。歸依大道，仙化成人。急急如律令。
　　右取東方炁，吸入符中，俟沐浴時焚水盂中，念後太玄神水呪，灑之。
　　太玄神水，五行之首。生民育物，洗新除故。開清揚明，死魂難遇。若非大慈，何以濟度。
　　變男女浴室符祖炁中篇書之
　　存浴室為清净玉壺，內外瑩潔，中有净泓溫泉，銀波浩漾，亡魂皆浣濯形神，游泳太和之津，悟明宿性。次剔子文，化月中白光之華，如雨沾沛。次以水灑，存童子玉女各執香巾長帛，引亡人乘寶光而入湯中，有三光煥明于內，體相光明完潔。
　　召魂赴浴香符
　　呪曰
　　元始玉文，呼召靈魂。速赴蘭湯，濯質蕩形。急急如上帝律令。
　　引魂沐浴符子文北炁
　　呪曰
　　玉泉瓊液，煉浴飛昇。快樂自在，玄明玄明。急急如律令。
　　男堂沐浴符
　　女室沐浴符
　　右二符，誦大梵隱語成符。焚時想太玄玉女下降，手執寶瓶，灌注浴室，澡鍊魂皆清净。
　　男堂門上符
　　女室門上符
　　右符念天澄地清呪，取東方生炁入符。
　　化衣符
　　呪曰
　　九曜扶衰，真炁化衣。四神合衛，五緯交輝。炁分羅綺，採集空威。六合扶挾，三炁玄微。玉真煥爛，仙女齊飛。負景素明，元始慈悲。急急如律令。
　　右面南，丁罡三步，叩齒三通，左手握天皇訣，取東方生炁，變鍊。
　　呪曰
　　唵吽吽呼嗚伐夷明帝都變鍊有形攝。
　　變天衣符卯文東炁
　　六銖仙衣自天而下，亡魂服著無盡，皆體相端嚴，衣上有五色流霞之彩煥映，仙童玉女引朝三寶，次第歆享雲厨妙膳。
　　變衣香符玉訣
　　呪曰
　　天衣墜空，流火飛霞。服著無盡，躋神帝家。急急如律令。
　　右符噓東炁，布于衣中。
　　靈寶玉鑑卷之三十五竟
　　靈寶玉鑑卷之三十六
　　變化法食門
　　夫一切萬法，皆從心起，亦從心滅。所謂生我者神，殺我者心。故嘗詳味妙義，然後知心之為用，其為利與害，殆有不可勝言者也。原夫人生之初，特一神之寓耳，未嘗能此心也。及其四大假合，神凝為心，心以神寓，則漸離其本矣。心為離本，而念即隨起。一念既著，則百為以生。百為既生，則萬緣由是萌矣。是以斯念之起，適於善者，則為天仙人倫神祇，適於不善者，則為地獄餓鬼畜生。此無他，良由一念之所致也。况茫茫大塊中，凡有形有相者，莫不皆以饑寒之念為切，至死亦不能忘也。是以靈寶大法有濟度幽冥之科，仰體道慈，開悟諸有，所以因食施法，因法明心。心法既明，饑渴何有。故令滿足此念，捨妄歸真，所謂八會五厨，醍醐甘露，蘭肴珍饌，玉液瓊漿，皆法身中固有之物也。此性具足，奚假外求。外或可求，皆是虛妄。所宜灼識大本，深味無為，永出輪迴，證無上道。倘明此理，豈止超度幽冥而已哉。
　　變食存用
　　變食之法，師存為救苦天尊，壇眾為諸大真人，法筵為三層寶壇，斛中紅光紫炁，上衝天際，三寶上帝，太一慈尊，十方救苦真人，日月星斗，三界真宰，在空玄之中，為作證明。天門金光道炁，百千萬重，綿綿而降，灌注己身，及斛食水盂之中，內外映徹。次存五色光明，現於東方圓象，如月暈之狀，遍照天上地下，十方世界，無不洞明。中有太一天尊俯仰，碧玉冠，衣飛青翠羽離羅之帔，左手擎碧霞琉璃鍾，右手執空青羽枝，坐九頭獅子金色蓮花之座。獅子口中各吐火燄，圍繞慈尊。天尊於光燄中，別有九色圓象，如日。頂出白毫光，光芒外射，如千萬鎗劍。蓮花座上，又有三十六小蓮花，乘天尊二足。金容玉相，慈尊慧日。左有救苦真人，右有大惠真人，侍從天尊。八十一位神君，五方太一吏兵，青玄功曹，黃籙童子，玉女金童，神王力士，現於東方五色靈光。天尊光明，遍照天上地下，十方世界，無不洞明。天尊灑甘露，灌注法食，光明瑞炁，流注無窮。天尊同兆真人及官君等，皆誦甘露真言，其斛攝化無礙，香氣馥郁，充塞虛空，廣大無量。
　　靈書存變
　　一遍結三途五苦印，每一方畢，存本方炁。東九，南三，西七，北五。灌注法食，及吸吹水盂中。再一徧，存黃炁自五方來，日月星光，上引三十二天之炁，交映羅絡，灌注法食，再誦三遍。存四方紅光罩壇，良久，混成五色虹蜺，下注兆身口五臟之間，混為大圓象，廣覆遍滿虛空，兆身如在日宮。其斛自一生二，一一生三，三生九，九九之數，攝化無窮。自地至天，十方遍滿，廣大無量，天神地祇，六道四生，無不故享，充滿飽足也。
　　斛盤供養諸符
　　東方斛盤符卯文東炁
　　南方斛面符午文南炁
　　西方斛盤符酉文西炁
　　北方斛盤符子文北炁
　　上方斛盤符亥文西北炁
　　下方斛盤符巳文東南炁
　　攝魂享斛符
　　右念唵吽吒唎，一炁三十六遍，吸五方炁，合自己金光，玉訣。
　　寶漿瓊瑛符
　　呪曰
　　中虛無迹，應化有常。金漿玉液，充溢生光。形神合妙，與道俱昌。急急如上帝律令。
　　存七寶芝英之液流注，焚符於水盂內，供養召享之。
　　啟請通真符合明天帝日
　　呪曰
　　稽首明慧虛無尊，稽首皈命重玄主。
　　裁成天地無德稱，悉為眾生作恃怙。
　　慈悲五道轉輪迴，哀救三途地獄苦。
　　歸命金關天中尊，歸命六道慈悲父。
　　歸命玉清元始尊，已離生死長綿綿。
　　出有入虛無所待，能令枯朽變成仙。
　　千劫萬劫難一遇，為眾廣說業因緣。
　　回骸起死永長存，使其形神無變遷。
　　淨酆都破獄符
　　呪曰
　　茫茫酆都中，重重金剛山。靈寶無量光，洞照炎池煩。七祖諸幽魂，身隨香雲旛。定慧清蓮花，上生神永安。
　　念唵俱知衹帝阿勒薩曇婆伽婁代耶婆叱吒吽呵。
　　開業道通真符
　　呪曰
　　功德金色光，微微開幽關。華池流真香，蓮蓋隨雲浮。千靈重元和，常居十二樓。急宣靈寶旨，自在天堂遊。
　　唵縛羅拱帝三縛達多縛羅馱吽吽娑訶。
　　離寒庭符
　　呪曰
　　寒庭多悲苦，回首禮元皇。女青靈寶符，中山真帝書。一念昇太清，默誦觀太無。功歸九幽下，旋旋生紫虛。
　　唵吒唎娑訶唵吽唎吟唎吒唎娑訶。
　　離怖畏符
　　呪曰
　　自從多劫來，出沒不暫停。一入地獄內，舉動心飛驚。當令離怖畏，隨聲誦仙經。共乘無上道，同班朝玉清。急急如律令。
　　唵離息吒謾多喃娑訶。
　　生魂育魄符
　　呪曰
　　靈芝無根，眾妙之原。中凝七魄，上結三魂。二十四真，出入無門。杳冥之內，恍惚元精。隨劫存亡，逐炁而生。外凝混朴，內養七真。五神植華，三台敷榮。紫闕素童，反胎歸嬰，騰雲而昇，跨霧浮空。中有玉真，號曰神公。左挾無英，右衛白元。玄獸遏後，丹禽擁前。工浮翠蓋，下擁金蓮。香雲凝空，甘露無窮。用之無盡，尋源不終。
　　唵吽縛韈囉薩娑訶。
　　灑甘露符
　　呪曰
　　悲夫長夜苦，熱惱三塗中。猛火出咽喉，長生饑渴念，一灑甘露雨，如熱得清凉。幽魂生大羅，潤及於一切。
　　唵酥酥□□酥娑訶。
　　甘露玉符
　　呪曰
　　泠泠甘露漿，法味難思議。騫香流七真，冥冥何生疑。受此法食者，生天登紫微。自然天厨食，普及於一切。沉魂饑渴者，盡沾甘露味。化為靈寶漿，返陰生陽炁。惟願沉滯魂，上昇清都治。
　　唵吽吒唎□縛羅娑。
　　加持法食符
　　呪曰
　　回首仰元羅，合景挹靈芒。拘魂制七魄，思臍定中央。行住履虛無，寢息宴玄房。饑餐黃碧華，渴飲瓊林漿。神旌命大魔，合體鍊真光。復照觀太空，長在空中遊。圓通泯彼際，真花靡終期。杳杳無終始，行者當明知。寂寥空裏散，應運戲弘規。降道不自超，要當先所施。會歸無二處，隨心自合離。
　　唵噠唎摩尼吽呅耶帝呵娑薩娑訶。
　　變香糜符
　　呪曰
　　酆都夜壑，忽以光輝。照燭幽魂，來沾香麋。靈寶鍊符，百骸白飛。得見妙會，仙歧知歸。急急如上帝律令。
　　唵吒唎吒唎哆唎哆娑訶。
　　濟慧法食符
　　呪曰
　　萬劫難遇，功德可崇。開闢幽趣，全假真風。梯航彼岸，濟慧無窮。念念生因，駕景飛空。急急如上帝律令。
　　酆都羅嚮離羅涅多迓多。同登上清。
　　溟涬大梵符
　　呪曰
　　玉山金闕，上元天一。化生靈泉，六龍負軿。七真珍果，妙絕芳馨。
　　上靈火鈴變，神仙大鈴變。
　　大行梵炁，同迴十方。
　　唵嗡囉哩長參陀尼尼陀耶多伽耶彌羅多伽耶彌陀。
　　九變法食符
　　右符用九天生神章作用，又於符內一字上，存帝尊自頂門出現太空，面部三竅出霐三字，作玉金銀三光，吸歸三田，合青黃白三炁混一，昇泥丸化為本末元始，內外合一。內誦結空成梵呪。誦畢，布炁入符。倏見天上珍饈，充滿法界，諸天諸地，一切真仙，觀喜享食。運筆書勑字，蓋之三字上，存玉帝儼然口吐金符，調引炁入中，成合上昇，與外一同。內誦玉皇語，金光呪。謂畢，布炁入符，存化金飯玉漿，十方法界一切鬼神，咸來享受。運筆以書勑字，蓋之九字上，存日月星，書日月天罡諱訣，念日月天罡呪，混合三光正炁，歸合元宮，入下丹田，合景過尾閭，上透頂門，迸出分為青黃赤白黑五炁，漫空各方所，變化法食，為滿空白雪之狀，十方三界，六道四生，享之無盡。內誦天然真味，妙用難量，食之一粒，變化無方。誦畢，吸炁入符，運筆以勑字蓋之。又於符下魅字上作，用。
　　唵吽吒唎勑召黃某加合明天帝日。
　　呪曰
　　九天勑命，東極頒符。下臨壇所，廣濟群苦。稽首玉晨尊，存太一在頭元皇大教主。存我身有百寶光。
　　密念玉清書梵音玉訣
　　唵嘸呔□咄咄□□□□□□□吙□嗔□□嘸□□□嗿□□□吩□□□一統。急如元始上帝律令。
　　又曰
　　結空成梵，真炁自生。赤書玉字，八威龍文。制魔宣化，雲上九昌。玄皇帝命，立降壇場。上帝有勑，太陽威光。急急疾疾，謹請大變神王，大梵靈官。法力無窮，充滿法界。
　　唵吽吒唎，勑召黃某。
　　願汝不思議，神功妙濟力。變此清淨食。化為甘露漿。二甘露味，三甘露食。
　　變食呪
　　陰陽炁助，彙物于靈。變化多方，普變法界。急急如五方真老律令。
　　密呪
　　嗉口盧嗉口盧哆婆耶哇多耶嗉口盧口發囉嗉口盧婆呵。芒角森龍鳳，威光叱十方。太清傳密勑，離旨化元光。
　　唵吽吒唎婆訶。唵叶嚩囉娑訶。
　　唵□□啼娑訶。唵嗡囉哩□陀他呢陀野他彌囉哩囉哩嚮囉哩達多拽多。同登太清。一二三四五，老君來救苦。東王公，西王母，太一天尊降甘露。
　　次念
　　太上神光，九變無方。上窮大羅，下極泉鄉。無窮法味，甘露難量。變千億萬，上朝玉皇。
　　女青書正文
　　道一法二，妙隱之玄。天書八角，光芒九天。律召三界，上中下元。河沙十類，罷對消愆。三塗五夜，女青詔前。已托未化，承命太玄。元皇之一，光現無邊，一三成炁，四八合金。炁合成玄，玉景飛仙。玄玄之一，一一之玄。秘書一召，萬神奉宣。急急如玉清元始女青詔書律令。
　　無量法食符
　　呪曰
　　三天無量食，充滿法界中。濟汝饑渴者，清淨無極身。
　　三麼三麼雷麼帝麼叱帝叱無極三天叱叱麼叱麼三天咈三天咈唵勑吽。
　　功德不思議，行者因福報。施汝法食饌，永生安樂處。
　　普變法食符
　　諸符並玉清訣，天門炁。
　　呪曰
　　元皇玉清尊，太極金帝令。九丹無量味，八瓊神溢津。餌之至不死，饑渴長冥冥。此食變恒津，妖飽及有情。仗此加持力，共成無上道。
　　唵呼喝□囉娑訶。
　　自然八會靈章
　　三光流晶法食符
　　呪曰
　　妙道生一炁，炁中分陰陽。凝化日月星，燦然流三光。九華合九道，八色怡八房。煥爛洞真體，流晶歸大芒。下生淵泉宮，上列無何鄉。縱體復非迹，欻然都相忘。七寶流精結，混沌雜華房。咽服九霞散，安和樂未央。
　　三光澤嬰法食符
　　呪曰
　　玄絕九氣中，澤嬰生太無。鬱儀煥暘谷，結璘耀天衢。五星流寶光，斗極回乾樞。飛氣鬱勃散，燕御方踟蹰。超跡天寶階，煉芝服華敷。炁布萬真備，舉形昇太虛。
　　三光法炁法食符
　　呪曰
　　浩晶生法氣，氤氳凝天中。雨曜共澄徹，五緯交相通。三光煥已明，寶炁盈三宮。帝鄉會九老，咽服百骸豐。金華照光景，身與日月同。念道上帝前，億劫壽無窮。
　　三光玉陽法食符
　　呪曰
　　玉陽正真炁，妙道三景分。玄和唱靈音，八會敷瓊文。五老宴丹宅，飄飄乘景雲。大聖諸天眾，駕龍飲玉津。三五定生籍，遊戲太上賓。華景朗無際，携手朝玉宸。
　　三炁雲華法食符
　　呪曰
　　引炁鬱羅外，九芒結雲華。七神高上道，三景耀朱霞。捧香服晨精，功滿解世羅。煉化塵劫盡，億齡不為多。落籍三界庭，結友太上家。御景控玄斗，八極何足賒。
　　三光導仙法食符
　　呪曰
　　自然至真道，妙極玄中玄。萬天朝玉陛，九老參華軒。三光有靈炁，取度惟聖賢。勤行導仙業，嚥御吞華房。神形合三象，渺渺歸本元。皇鳥翔十天，飛舉不顧還。
　　三光瑤炁法食符
　　呪曰
　　迢迢三天上，落落九玄臺。金童採芝集，玉女持花回。天賓挹仙客，俯仰昇瑤階。天河灌東井，寶炁縈空來。嚥納嗽瓊律，兆劫不復衰。矯首三情路，振衣何樂哉。
　　三光定光法食符
　　呪曰
　　至哉上真道，妙哉靈寶章。吸景導五星，嚥御存華芒。流精灌百體，皎晶凝雪霜。洞達照內外，塵滓都消亡。豐肌不復老，契此名定光。永晏太平館，斯為不夜鄉。攝跡歸本根，九轉凝玄常。
　　靈寶玉鑑卷之三十六竟
　　靈寶玉鑑卷之三十七
　　斬尸度戶門
　　夫靈寶大法，有斬尸度戶天神納庫之道。故經云：請滅三惡，斬絕地根，飛度五戶，名列太玄。蓋三惡五苦之類，皆原於習而此心，實詩惡眾業之端始也。原夫人之稟生，皆從斤氣五行中來，本自圓明、無有染著。漸因人心離本就末，逐妄迷真，苦報惡緣，轉迴不息，滔滔陷溺，而忘返耳，欲復其初，終不可得。則必假我以清靜無為自然妙道，以覺其未覺之性，無壞無雜。堅固利刺，以斷其未斷之緣。俾其泝流尋源，歸真悟本。所謂空其五蘊，則五苦自消。證妙三元，則三惡自滅矣。然後以中斗大魁之形，而合夫二炁五行之真。以天地生成之數，而回其本然大洞之靈，曰天曰神。皆得入夫本來元始光明之藏，復歸於無極也，故曰納庫，復何以致思焉。
　　存用
　　兆以一氣周歷三關五臟，使內外瑩潔。次引炁自下丹田上昇泥丸，化為元始天尊，頂出金光道炁，下注亡魂。次以一念堅剛之性為利劍，斬絕三尸。左手搯玉文，右手仗劍，存三官五帝斬尸度戶，靈官森列于前。令齋主執旛，以紙錢三堆，布三台形，每堆焚符一道，以劍斬滅三尸。吹噀水，存亡人心生善念，三惡永消。次以一炁金光引接亡魂，飛度五戶。臨事之際，一念不生，則諸緣自減矣。
　　先告行。
　　勑制地祇符
　　呎曰
　　靈寶祖炁，肇化諸天。魂離北岱，魄度南天。九壘九地，秉勑三天。九皇開光，赤字元言。無量度人，大量玄玄。急急如上帝勑。
　　告文
　　太上勑制地祇符命
　　符
　　右奉
　　太上符命，
　　勑制地祇，告下北都羅酆，嶽瀆冥關主者，一切神司。侍衛送迎亡過某，出離地戶五苦八難，七祖昇遷，永離鬼官，魂度朱陵，受鍊更生，一如告命。
　　太歲年　月　日告下。
　　具　法　位　臣　姓　某奉行。
　　封式
　　太上勑制地祇符命告下
　　北都三塗五苦冥官主者　　具法位臣姓某謹封
　　次於三堆紙錢上，逐堆焚符，高功仗劍運神，斬滅三尸，引魂度三塗界次第舉。
　　斷絕天塗界符辰文東炁
　　呪曰
　　三炁陽光，定慧靈樞。窮魂冠帶，德契玄無。混生變化，善寂凝虛。法輪運轉，永免天塗。急急如律令。
　　又呪
　　上尸青慾，字號彭踞。變化九種，烏頭蛇軀。混沌無心，或沉或浮。貪慾滋味，華色自居。走作人魂，魄司過咎。斷人命根，氣散人遊。放蕩三宮，小蟲無拘。今日煉度，書篆靈符。色慾己斷，死路已除。元始符命，請斷尸頭。三台監形，速出無留。滅根絕種，勿使餘遺。亡者煉真，三宮清虛。五帝監映，太一定書。吉日沐浴，冠帶行疇。飛度天界，流景玉輿。逐景上清，乘空遨遊。
　　右呪於斬尸之時，宣呪祝之。
　　告文
　　玉清靈寶開光符
　　符
　　右符告下，落滅色根惡道靈官，奉為亡過某，斷絕天塗界上尸道色慾門，免
　　天官奔雷逐電之役。　一如
　　告命。
　　太歲　年　月　日告下。
　　具　位　職　臣　姓　某承誥奉行。
　　斷絕地塗界符寅文東炁
　　呪曰
　　三陽兆交，九地肇圖。光顯開度，梵炁彌羅。六字澄瀾，脫彼地塗。急急如律令。
　　又呪
　　中尸彭躓，號曰中黃。愛慾自居，倚伏逃藏。沉浮變化，形無常方。執入魂魄，走作三宮。赤子馳聘，使人發狂。慾性喪人，罪由小蟲。今日煉度，上帝已微。身佩金符，玉文金章。列名玄圖，三慾已忘。元始符命，斬滅尸形。斷根絕種，勿使飛揚。亡魂受煉，五府清凉。真仙安鎮，藏內生光。五帝監映，太一列行。中元沐浴，冠帶衣裳。解形變景，流景玉光。飛昇上清，食息太空。長保自然，天地無窮。
　　告文
　　玉清靈寶開苦玉符
　　符
　　右符告下，落滅愛根惡道靈官，奉為亡過某，斷絕地塗界中尸道愛慾門，免
　　地官擔石負山之役。一如
　　告命。
　　太歲　年　月　日告下。
　　具　法　位　臣　姓　某　承誥奉行。
　　斷絕水塗界符卯文東炁
　　呪曰
　　祕景長生，內氣合和。通真解滯，善破四魔。幽關朗徹，凝默玄阿。水塗開泰，水出愛河。急急如律令。
　　又呪
　　下尸彭蹻，貪慾自榮。白色混沌，體無常形。依人兩足，悅動人情。言我得失，走作魂靈。三宮擾亂，赤子不寧。貪慾小蟲，假備幽冥。今日受度，三煉已清。慾門閉塞，不受邪精。元始急令，三台臨庭。速出無隱，及汝弟兄。九種子孫，一時斬形。五帝度真，太乙記名。下元沐浴，冠帶羽青。玄度三界，上領元精。解形逐變，流景上清。飛玄步虛，三界齊明。
　　告文
　　玉清靈寶開明玉符
　　符
　　右符告下，落滅貪根惡道靈官。奉為亡過某，斷絕水塗界下尸道貪慾門，免水官漣汲溟波之役。一如
　　告命。
　　太歲　年　月　日告下。
　　具　法　位　臣　姓　某承誥奉行。
　　飛度色累戶符卯文東炁
　　呪曰
　　妙哉元始，傾光紫微。曲映九幽，性悟神飛。慈悲法雨，沛然普施。急急如
　　律令。
　　又呪
　　解形逐變，落尸五門。三慾已清，脫故煉新。神津內灌，體香炁蘭。主符滅迹，地無拘戀。飛度天界，超凌雲端。魔王保真，氣合自然。七祖同昇，飛步天門。五帝監映，萬神成聞。
　　告文
　　玉清靈寶開景玉符
　　符
　　右符告下，飛度色累戶靈官。奉為亡過某，斷除色累苦心門，免
　　泰山地獄苦道，一如
　　告命。
　　太歲　年　月　日告下。
　　具　法　位　臣　姓　某承誥奉行。
　　飛度愛累戶符卯文東炁
　　呪曰
　　陽炁上昇，二氣即交。出死入生，合慶幽寥。煉化成真，二帝秀飄。道契靈章，生神自超。急急如律令。
　　又呪
　　雲行飛步，逐變玉光。解形脫迹，散髮翱翔。人界無拘，乘虛空行。天魔已除，五道開通。超度風刀，形昇上官。
　　告文
　　玉清靈寶開化玉符
　　符
　　右符告下，飛度愛累戶靈官。奉為亡過某，斷絕愛累苦神門，免風刀地獄苦道。一如
　　告命，風火驛傳。
　　太歲　年　月　日告下。
　　具　法　位　臣　姓　某　承誥奉行。
　　飛度貪累戶符卯文東炁
　　呪曰
　　阿那瞿曇，光明混淪。玄景耀衢，制會酆山。龍漢梵炁，玄上虛閑。勿涉苦津，玄滅凶殘。急急如律令。
　　又呪
　　解形神變，割截貪癡。超出銅柱，越過愛津。幽魂受度，苦爽咸遷。七祖解脫，九玄生天。愛累永脫，神飛上仙。
　　告文
　　玉清靈寶開生玉符
　　符
　　右符告下，飛度貪累戶靈官。奉為亡過某，斷除貪累苦形門，免擔砂負石地獄苦道。一如
　　告命，風火驛傳。
　　太歲　年　月　日告下。
　　具　法　位　臣　姓　某　承誥奉行。
　　飛度華競戶符卯文東炁
　　呪曰
　　破暗燭幽，雲輝九丘。斷除華競，駕景飛蕾買。急急如律令。
　　又呪
　　落尸解罪，神超鑊湯。剪除華競，滅落形聲。神津內灌，魔王保迎。洞達無礙，與道同情。逍遙自然，昇宴紫庭。
　　告文
　　玉清靈寶開靈玉符
　　符
　　右符告下，飛度華競戶靈官沁奉為亡過某，斷除華競苦精門，免填河灌瀆地獄苦道。一如
　　告命，風火驛傳。
　　太歲　年　月　日告下。
　　具　法　位　臣　姓　某　承誥奉行。
　　飛度身累戶符卯文東炁
　　呪曰
　　八芒敷榮，刀山摧殂。身累斷滅，永度幽苦。急急如律令。
　　又呪
　　玉符解罪，神脫冥波。蕩除業障，割切戀根。幽司罷對，寒鄉停刑。出離北府，神得受生。快樂無為，逍遙太空。
　　告文
　　玉清靈寶開真玉符
　　符
　　右符告下，飛度身累戶靈官。奉為亡過某，斷除身累苦魂門，免吞火食炭鑊湯地獄苦道。一如
　　告命風火驛傳。
　　太歲　年　月　日告下。
　　具　法　位　臣　姓　某　承誥奉行。
　　總勑八符呪
　　玉清寶符，元始妙章。隱玄幽篆，妙達群陽。變陰作晝，廓醫停殃。消除罪累，飛度南宮。
　　以上八符，黃素朱書一，後用檄文，於煉度之前，如法奉行。斬滅三尸，斷絕五累。然後入壇受煉。
　　凡修真之士，能以庚申甲子之日，書而服之，可以斷絕三尸，落滅惡根也。
　　解冤符玉訣祖炁
　　告文
　　靈寶解冤釋結昇度真符
　　符
　　神符告下，解冤釋結，永脫仇鬱，執對分別，釁緣俱盡，不生惡業，出離寒庭，罪根消滅。一如
　　告命。
　　太歲　年　月　日告下。
　　具　法　位　臣　姓　某　承誥奉行。
　　天神納庫旛式
　　右旛依式刊版，印之於斬尸度戶。畢，布紙錢七堆，列北斗形，每堆用此旛七道，共四十九道，自杓至魁，以火焚之。高功作用造化，道眾同聲宣誦大洞回靈玉章，高功內誦，次宣解冤符一道，入壇煉度。
　　靈寶玉鑑卷之三十七竟
　　靈寶玉鑑卷之三十八
　　鍊度更生門
　　先天地生，至虛無，體虛極，而化神，神化氣，氣聚而形矣。原其始也，無一不資於氣。要其終也，無一不變於形。是故萬化本形氣也，形氣本神明也，神明本虛無也。天所賦為命，物所受為性。命氣也，性神也。神凝氣化，道在其中矣。氣化故有生，有生則有死，理之常也。神化故無生，無生則無死，亦理之常也。故氣化有物，神化無方，反其死者，形氣既散，四大歸空，其湛然若存者，自若也其或未明。是故靈寶大法，有受鍊更生之道。外則置設水火、內則交媾坎離。九炁以生其神，五芽以寓其炁，合三光而明景，周十轉以回靈，亦各依其本法而然耳。然必以妙無真陽之氣，以具無質之質，以全真中之真，成此聖胎法身，蛻然神化，超出於二炁五行之外。不生不滅之表者，實由夫即身之妙也。苟達即身之妙，則自然成真矣，在得魚而後忘筌可也。况道者神之主，神者氣之主，氣者形之主。故鍊形合炁，鍊炁合神，鍊神合虛，則唯道為神，形同太虛矣。所謂金液鍊形，玉符保神，形神俱妙，與道合真者是也。其鍊度更生之道，確乎無以議焉。
　　靈寶九鍊返生符法
　　設鍊度醮
　　道眾雲集齋壇，知磬舉蕩穢呪。
　　高功遍壇灑净，知磬舉步虛法事。
　　都講舉各稱法位，法服一員攝三獻科。
　　知磬舉三獻法事。詞懺宣疏，次焚燎。
　　次舉九光鍊度天尊。眾和道眾序立。
　　高功上香跪奏，拜鍊度表。
　　表白宣讀焚燎，知磬舉焚表頌。＇
　　次舉日月普明天尊，道眾序立鍊度壇。
　　知磬舉志心皎依信禮，和月府太陰皇君。
　　宣仰望顧八表呪，高功跪告太陰寶誥。
　　太陰寶誥
　　右搯太陰訣，引天中太陰白光十芒，自右鼻入，嚥下元宮。次合左腎運轉，上透崑崙，從右目出，去面一尺，內外混合為一，吸黃華素輝，下入符中。
　　呪曰
　　月魄藹蕭，芬燄翳寥。宛虛靈蘭，鬱華結翹。淳金精瑩，炅容臺飈。結亨坎。
　　宣太陰誥告文
　　太陰鍊形寶誥，告下月宮夫人，月中黃華，石景水母，太光童子，散輝玉女，月宮司命，神仙諸靈官。奉為某鍊度形神，金液玉英，神氣芳馨，羽衣飛步，上升帝庭，一如告命。
　　年　月　日　時告下。
　　高功執誥宣祝，呪曰
　　紫微黃書，名曰太玄。致月華水，養魄和魂。方中嚴净，發自玄門。藏天隱月，五靈夫人。飛光九道，映明泥丸。一如告命，與道合真。
　　知磬舉獲無自育，眾宣至幽寂度人。高功步罡剔訣，降炁入水池內應。
　　投建水池符碧紙朱書，子文，北炁
　　呪曰
　　太陰含化，八景齊臨。五老秘諱，太陰通明。璇璣運轉，招靈致真。陰陽降炁，變鍊鬼魂。天漿下注，流濯利貞。急急如太陰皇君勑。
　　以目光虛書坎卦入池。
　　念密呪十遍
　　嗚□□□□噓□。
　　知磬舉日月普明天尊。
　　次舉志心皈依信禮，眾和日宮太陽帝君。
　　眾宣東望扶桑宮官呪。
　　高功跪奏，告行太陽鍊形寶誥。
　　太陽寶誥
　　右搯太陽訣，引天中太陽赤光九芒，自左鼻入，咽下元宮。次合右腎運轉，上透崑崙，從左目出，去面九寸，內外混合為一，吸丹華紫輝下入符中。
　　呪曰
　　日魂朱景，照韜綠映。回霞赤童，玄炎飈象。鬱貞離。
　　宣太陽誥告文
　　太陽鍊形寶誥，告下日宮帝君，日中朱景童子，散輝仙吏，日宮司命，神仙諸靈官。奉為某鍊度形神，金液玉英，神炁芳馨，羽衣飛步，上升帝庭，一如告命。
　　年　月　日　時告下。
　　高功執誥宣祝，呪曰日
　　太微丹書，名曰開陽。致日上魂，來合我身。平旦嚴裝，發自圓庭。飛華水母，日根陰晶。紫英流光，號曰五靈。一如告命。與道合真。
　　知磬舉南閻洞浮，眾宣至神嬰自宮。高功步罡剔訣，降炁入火沼內應。
　　投建火沼符
　　紅紙墨書，午文，南炁。
　　呪曰
　　南方之君，火府之神。降炁變易，流火神庭。亡魂鍊質，逍遙太清。金光煥落，玉眸易形。急急如太陽帝君勑。
　　次以目光虛書離卦入沼中，念密呪九遍：
　　□吸□□□。
　　知磬舉度人無量天尊，高功詣座陞座，三上祝香，具位啟聖入齋意，宣科至稽首再拜謹言，知磬舉敷坐讚。
　　高功白云：
　　臣仰啟九光青金西漢夫人，太真金母元君。願降真炁，流注華池，澡鍊亡魂，滌除昏翳。臣干冒威嚴，不勝俟命之至。舉妙果素月天尊。
　　降真水符
　　碧紙朱書，子文，北炁內合。
　　呪曰
　　陰炁鍊化，景物詵詵。壬癸擢質，月魄度形。大道宣炁，天地合並。水鍊上玄，魂净魄澄。
　　十二河源符
　　碧紙朱書，斗訣，北炁。
　　呪曰：十二河源，念三十二遍。搯坎文順至未，想月華滿口，以舌攪華池十二作，引光炁入水。
　　月魄符碧紙朱書，酉文
　　呪曰
　　月中方盈，月帝元君。八景羅列，寶光負形。身生玉液，內灌外清。急急如律令。
　　右存西方月中五色流晶，射下池中，中有黃炁，大如目瞳，煥爛黃光之內，有月中娥景少女，長三寸五分，七賢冠，衣黃華素衣。與自己眼中真精少女，合而為一。隨光擲入池中，內外朗明，化作森羅净霐。
　　宣月華呪
　　黃精啟輝，元陰上炁。散蔚寒飈，條靈斂胃。虛波瀾穎，挺耀淳器。月精夜景，玄宮上貴。五君夫人，各保母位。赤子飛入，嬰兒續至。
　　又呪
　　回陰三合，光玄萬方。和魂制魄，五炁流通。乘霞飛晶，逸虛於東。首結靈雲，景華招風。左挾靈符，右帶虎章。鳳衣羽帔，玉佩金璫。騫樹結柯，號曰木王。神蟆控根，有舒明光。黃晶內映，玄水吐梁。賜書玉札，刻名金房。服食月華，與真合同。飛仙紫霞，上朝太皇，與道合真。
　　太陰玉字符
　　碧紙朱書，酉文，月光炁。
　　呪曰
　　素華玉光，飛玄結璘。輝混陰晶，浣魄蕩形。
　　宣太陰飛玄呪
　　晏景大寂鄉，回風迅瓊輪。丹霄翼綠輿，神翁輔帝尊。翳翳九玄景，離離開趣門。徘徊金羅上，嘯歌慶靈雲。三唱朗玄覺，五回道乃分。金房煥嵯峨，流晶何紛紜。左顧見無英，右盻觀白元。履昌執黃籙，太一度命根。為我紀仙籍，受以度命文。清唱運天真，靜思理百關。帝一鎮靈宮，法服飛青裙。相與契何計，會合九天垠。有日若無期，皇華正四圓。至感棄餘念，道從玄中傳。靈感各有運，至學故無全，與道合真。
　　臣仰啟元陽慈父，扶桑丹林大帝，木公尊神道君。願降真炁，流煥神庭，冶鍊陰魂。返生易質。臣干冒天威，下情無任激切，俟命之至，謹言。知磬舉慈光朱日天尊。
　　變火沼符午文南炁
　　呪曰
　　南方之君，火府之神。降炁變易，沐火神庭。亡魂鍊質，逍遙太清。金光煥落，玉眸易形。急急如律令。
　　降真火符
　　黃紙朱書，干文，三炁內合。
　　呪曰
　　陽炁鍊魂，金晶通明。四象咸蓋，丙丁二神。日魂普照，廣度亡靈。景都宣化，與道合真。金液上鍊，仙化成人。
　　擲火萬里符黃紙朱書
　　呪曰：擲火萬里，念三十二遍。搯離文，逆至卯，存日光滿口，閉火氣三息，引光氣入火池。
　　日魂符黃紙朱書
　　呪曰
　　日中接生，司命元君。九帝齊景，三光同軿。與我俱升，高奔三天。急急如律令。
　　右存東方日中五色流霞，射入池中，中有紫炁，大如目瞳。內有日中童陽君，長七寸，飛天冠，衣朱陵丹衣。與自己眼中真精童陽君，合而為一，隨光擲入沼中，內外煥斕，化作流火神庭。
　　宣日精呪
　　赤爐丹景，圓天育精。剛以受柔，炎火陰英。日辰元景，號曰太明。九陽齋化，二淵俱生。凝魂和魄，五行之精。中生五帝，垂光御形。採英似虛，掇根以盈。首巾龍華，披朱帶青。轡烏飛玄，霞映上清。賜書玉闕，金簡刻名。服食朝華，與真合靈。飛仙太微，上升紫庭。急急如律令。
　　太陽玉字符
　　紅紙墨書，卯文，日建炁。
　　呪曰
　　赫赫太霞，暉曜鬱儀。真陽精炁，滌滓華池。
　　宣呪
　　玄靈秀空洞，凝彩結朱烟。握節回九霄，飄飄天帝真。瓊臺耀巖阿，紫鳳鬱五璘。雲歌逸幽宮，蕭條雲上人。契合七玄房，合羅煥中田。天王正有九，飛仙兆億千。洞陽鬱雲炁，為世度命年。丹華耀朱日，流芳映化身。仰吸日中景，九源降液津。永觀不終劫，內外洞虛鮮。積感思太空，洞得無極淵，道與混合同，遊宴無窮年，與道合真。
　　高功入科，至保舉四符，謹當宣告。
　　四保舉式
　　各用三尺黃紙，朱書，並祖炁玉訣，以束腰入方封內。
　　靈寶玄壇
　　今月　日，奉為齋主某，就某處祗建無上盟真玉匱黃籙普度大齋幾晝夜。以今恭依大法，冶鍊亡魂，所有元始符命合行，保舉某魂超升，須至告下者。
　　右奉
　　靈寶度人上經大法
　　元始符命，時刻升遷某神魂。北都寒池，部衛形魂。制魔保舉，度品南宮。死魂受鍊，仙化成人。生身受度，劫劫長存。隨劫輪轉，與天齊年。永度三途五苦八難，超凌三界，逍遙
　　上清，一如告命。
　　太歲　年　月　日告下。
　　具　法　位　臣　姓　某　奉行。
　　歷關諸天
　　靈寶玄壇
　　今月　日奉為齋主某就某處祇建無上盟真玉匱黃籙普度大齋幾晝夜。以今恭依大法，治鍊亡魂，所有
　　歷關諸夭合行，保舉某魂超升，須至告下者。
　　右奉
　　靈寶度人上經大法，歷關諸天，請滅某魂三惡，斬絕地根，飛度五戶，名列
　　太玄，魔王監舉，無拘天門，一如告命。
　　太歲　年　月　日告下
　　具　法　位　臣　姓　某　奉行。
　　普告三界
　　靈寶玄壇
　　今月　日，奉為齋主某，就某處祇建無上盟真玉匱黃籙普度大齋幾晝夜。以今恭依
　　大法，冶鍊亡魂，所有普告三界，合行保舉某魂超升，須至告下者。
　　右奉
　　靈寶度人上經大法，普告三界，無極神鄉，泉曲之府，北都羅酆，三官九署，十二河源。上解某魂祖考，億劫種親，疾除罪簿，落滅惡根，不得拘留。時刻升遷，北都寒池。部衛形魂，制魔保舉，度品南宮，一如告命。
　　太歲　年　月　日告下。
　　具　法　位　臣　姓　某　奉行。
　　勑制地衹
　　靈寶玄壇
　　今月　日，奉為齋主某，就某處衹建無上盟真玉匱黃籙普度大齋幾晝夜。以今恭依
　　大法，冶鍊亡魂，所有勑制地祇，合行保舉某魂超升，須至告下者。
　　右奉
　　靈寶度人上經大法，勑制地祇，侍衛送迎某魂，拔出地戶五苦八難，七祖升遷，永離鬼官，魂度朱陵，受鍊更生，一如告命。
　　太歲　年　月　日告下。
　　具　法　位　臣　姓　某　奉行。
　　四鎮合券式
　　右券依法書篆，開作四角，認號粘於四保舉方函內，封之三十二天券式。並載給付符篆門又將三十二天等券，分裂為二。將左邊同入歷關諸天方函內，右邊繫於正度旛右手，升度天門合契也。
　　四方函式碧紙作方封
　　右四函於鍊度壇前焚就，者關召。
　　召十方飛天神王符
　　奉元始勑召十方無極飛天神王，長生大聖，無量度人君。傾光回駕，監真度生。
　　呪曰
　　洞玄宗元，靈芝之先。太一左史，潔氣飛烟。雍雍侃侃，褒服飛仙。一瞬十極，總統萬天。阿繿那易，婆步曇延。達落那顧，厥綸孛連，乘命玉晨，付令侍壇。為宣化度，如律如編。急急如律令。
　　召神虎功曹診將符。見神虎追攝門。
　　知磬舉自在神通天尊。
　　靈寶玉鑑卷之三十八竟
　　靈寶玉鑑卷之三十九
　　鍊度更生鬥
　　召主水大將軍內鍊符子文北炁
　　知磬舉黃華蕩形天尊。
　　高功入科水鍊鳴召。
　　謹召主水大將軍王燕，速至壇所，合炁鍊魂。
　　右神皂袍金介，冑綠仙帶，自北方乘雲而至。師吸炁歸中，化作金□字，以陰斗袂，發此字於水池，光明瑩徹，內如碧天皓月之狀，受鍊眾魂，俱入月中，黃華蕩形。
　　呪曰
　　玄象晶明，內陽外陰。隨光降炁，濯鍊亡魂。
　　知磬舉黃華蕩形天尊。
　　高功嗚召。
　　謹召主水大將軍，立降真水，鍊度亡魂。
　　立降真水符
　　右符申加酉，酉加申，天水降，子文，出北炁，五息，存月華神水化為大池，鍊浴亡魂。
　　宣主水呪
　　北方主水神，含耀育元晶。養炁净泓泉，交姤結胎津。玄炁霞采纏，旋飛衝朱陵。逆奔朝南昌，灌濯穢尸形。自生百寶光，返復有玄英。悟此理玄玄，脫彼苦濁身。萬真俱來會，妙炁自然靈。玉符召玉將，急急至壇門。
　　稟炁玄幽，集微斗流。交浹天河，運轉崑丘。造化渠潭，自魂導浮。主將奉令，鍊魄南樓。急急如律令。入水池正鍊，移旛於水池邊。
　　水鍊正符子文北炁
　　呪曰
　　霐池無鏡，神龍之淵。運東井華，以濯幽魂。攬玆運容，太和之津。玄和玉女，濯之于神。魂神澄正，萬炁長存。急急如律令。
　　太陰水鍊符子文北炁
　　呪曰
　　北方之君，黑炁之精。辰星使者，壬癸將軍。玄武靈神，沈沈陰精。造化萬類，五行生成。天帝有勑，使者須聽。洗穢除惡，濯鍊真形。急急如太陰水帝律令。
　　水鍊血尸符子文北炁
　　呪曰
　　元始符命，拔度爽靈。血尸臭穢，凶惡濳寧。七液得注，五臟光生。急急如律令。
　　黃華蕩形符酉文月光
　　呪曰
　　黃炁陰華，陽精固僊。沐浴九魂，冠帶金晨。圓明啟告，玉胎鍊仙。華光交映，流芳陶津。九陽齊化，玄霞散烟。元景回靈，曲映我身。飛昇上宮，洞觀自然。急急如律令。
　　月華鍊形符
　　太陰炁訣，即合前月光少女，叩齒二十四通。
　　呪曰
　　黃炁流晶，三合凝光。玄輝返正，冠帶八芒。鍊度東井，受明飛光。金華散靈，五君流芳。夫人降醴，遍滿十方。洪芳下注，六府溢光。靈精九化，易景反容。急急如太陰皇君律令。
　　水九鍊返生符九道
　　一符子文月炁
　　呪曰
　　太陰真炁，圓光自生。濯鍊亡魂，高奔上玄。普鍊萬化，咸得成真。急急如太陰皇君勑。
　　二符丑文月光
　　呪曰
　　水源出真，北子元神。普鍊普度，蛻形無形。坎止真化，長為上賓。急急如律令。
　　三符寅文月光
　　呪曰
　　天一運化，妙景飛空。元君協順，天地同宗。玄理應妙，同流合同。魂魄受鍊，年劫無終。急急如律令。
　　四符卯文月光
　　呪曰
　　太陰真炁，普鍊亡魂。返形復質，度命登真。四象合會，元亨利貞。急急如律令。
　　五符辰文月光
　　呪曰
　　虛皇總炁，鍊化男魂。真光流布，五炁中存。出入太玄，得睹慈尊。急急如律令。
　　六符巳文月炁
　　呪曰
　　六陽純化，內體生靈。死魂返生，超跡北扃。靈寶符命，鍊魄朱陵，急急如律令。
　　七符午文月光
　　呪曰
　　天神示靈，昭真蕩清。水火合應，七炁陶成。魂魄合會，同昇帝庭。急急如律令。
　　八符未文月光
　　呪曰
　　水資天化，物受生成。魂魄受鍊，體洞金真。運紀理明，炁與神並。急急如律令。
　　九符申文月光
　　呪曰
　　水鍊毓質，魂魄返生。運符生籍，轉陰成陽。天河隱月，中含九光。急急如太陰皇君律令。
　　知磬舉黃華蕩形天尊。眾和次舉偈云：
　　東井黃華沼，石景水母精。黃華蕩形質，魂魄除垢塵。和黃華蕩形天尊。
　　上清石景水母玉晶符酉文
　　呪曰
　　東井黃華，石景玉晶。飛玄水母，金醴玉津。滔滔源源，不竭流盈。九龍灌鍊，三光垂精。仙人吐潤，鍊度亡靈。胞胎結節，隨水開扃。死炁斷絕，惡尸況零。我今鍊化，死骸生魂。反故易貌，玉體金容。變化玄景，飛昇紫庭。
　　右符太陰流輝，灌注亡魂內合。
　　水鍊合同符
　　右符左手自申逆巡至子，蓋水鍊九符，自旺處子位，至長生申位。今自申位長生，歸於子水旺處，合同鍊魂，故得返生。
　　永鍊返生符
　　搯申至子，引光滿口，吹布亡人，體貌涓潔。
　　呪曰
　　太陰流煥，合炁辰星。三光交映，四象合並。一炁返生，七魄俱昇。急急如律令。
　　宣呪
　　東井灌黃華，石景水母晶。浣魄净陰質，蕩形成玉嬰。表裏瑩通徹，內外光華清。靈元神不邁，正炁合仙真。金童散紫烟，玉女麾瓊英。五芽分五炁，三素耀三雲。鬱儀纏結璘，飲之復完形。本化返生景，鍊形朝玉京。和與道合真。
　　玉液鍊形符玉訣
　　呪曰
　　玉液鍊形，金馬驛程。上下水火，森羅净霐。元範恢漠，幽寂度人。受鍊無窮，為道至真。三光降合，五炁會神。太上符命，六丁濳靈。紫虛鬱秀，行符玉京。急急如律令。
　　咽液一口，入玉堂宮，存體生玉光，照明內外。
　　洞陽丹鍊飛神八景之道
　　每日六陽時，入室端坐，叩齒三通，閉息靜坐，存下丹田火如彈丸，左右各九轉，升絳宮，漸升十二重樓，登玉房泥丸宮，化為一天尊，左手執日，手執月，號大洞帝一。
　　呪曰
　　魂神澄正，萬炁長存。不經苦惱，身有光明。三界侍衛，五帝司迎。萬神朝禮，名書上天。功滿德就，飛昇上清。
　　右呪三遍，咽液三過，良久項生圖象，光映十方。祝曰：
　　无上玄元，太上道君。當召臣身三炁正神，太乙司命，桃康合延，無英公子，白元神尊神，臣今內鍊真元，光映九天，豁蕩陽精，洞映九門，即使死魂受鍊，返胎更生，形神俱妙，與道合真。
　　引火炁九口咽之，測神光自見，洞照幽冥。右前工夫存用，平日圓熟。臨鍊度時，以青碧紙，闊四寸五分，高五寸五分，用雄黃朱砂調勻，篆後符一道。至水鍊內沉於水池中，至火鍊後，將此符於水中移過，火沼中燒。眾念龍漢蕩蕩呪，高功灑水用。
　　黃炁陽晶符
　　太陽炁訣，吸紫黃炁書符。
　　密呪曰
　　陽藏陰生，二炁交周。天地混合，三五應符。服御黃華，靈降我軀。長享景炁，與神同符。沐浴九玄，驂駕飛浮。急急如元始上帝勑。
　　平坐，定息，行回紫抱黃之道，如天地未分之前。用時鼻引清炁，合泥丸青炁，次下合黃庭金色，次入下丹田。聚白炁，混三色，為神丹。透尾閭，過夾脊，升泥丸，自頂門迸出，金光道炁，遍滿太虛。中有元始天尊，在空玄之中，日月星辰，洞明天地。右符作用，引左腎炁過肺，自右目出，合天中太陰白光十芒，照耀洞明，吸入符，寫朒字於西邊月上，引筆下天字上，化作流汨池，內寫□字，本呪。
　　引右腎炁過肝，自左目出，合天中太陽紫光九芒，照耀洞明，吸入符，寫晅字於東邊日上，引筆下天字上，一化為流火底，內寫□字，本呪。
　　引心炁混黃，歸下丹田，過尾閭穴，透上泥丸宮，自頂門出，合天中北斗柄前星紅光紫炁，一團照耀洞明，吸入符，寫炓字於日月之中，念本呪、金光呪，一遍。
　　存三十二天十方天尊，監度眾真，俱乘金光，列侍元始。蓋我之本來真性，即是法身。中間書 ，取五方炁五帝諱蓋之。次書唵吽吒唎，以勑字蓋之。先念无上玄元太上道君呪。在前
　　隨意祝事，攝亡姓名於內，運筆，想天男天女形神俱妙。次念：
　　以神合炁，以炁鍊身。五臟六腑，真炁自生。吾今鍊汝，返胎育嬰。急急如律令。
　　鬱儀結璘，水火合形。陰陽孕結，速睹光明。
　　存主水大將軍，引魂入池受鍊，即左天字中，曳筆過於此，中念
　　北方之君呪。在前水鍊符後
　　右吸月華光炁於水中，如瑠璃映出嬰兒。數念
　　龍漢蕩蕩呪，其魂漸漸瑩潔。
　　高功再祝，將吏引魂火鍊，存主火大將軍。引魂入火沼受鍊，即引右天字中，曳筆過於此，中念
　　南方之君呪。在火鍊符後
　　左手卯文，日光炁引吹火中，魂神澄正。念
　　龍漢蕩蕩呪。
　　存眾魂冉冉長大，具足形相，天衣飛墜。眾魂皆得服著。次舌柱上腭，化為法橋，引魂隨筆上昇，至天罡字塗上。念：
　　元始符命，時刻昇遷。亡魂受度，立便生天。
　　及三天諱四字，存金光中有朱陵火府，眾魂皆昇其中，咸得超生。
　　靈寶玉鑑卷之三十九竟
　　卷四十鍊度更生門
　　靈寶玉鑑卷之四十
　　召主火大將軍內鍊符午文南炁
　　高功再入火鍊科。
　　知磬舉玉眸鍊質天尊。
　　謹召主火大將軍趙仲明，速至壇所，合炁鍊魂。
　　右神紅袍金介，冑綠仙帶，自南方乘雲而至。師吸炁歸中，化作金□字，以陽斗訣。發此字於火沼中，光明洞煥，如天邊曉日之狀，受鍊眾魂，俱入日中，玉眸鍊質。
　　呪曰
　　陽晶陰耀，洞煥五行。隨符降炁，冶鍊陰魂。
　　知磬舉玉眸鍊質天尊
　　高功鳴召主火大將軍，立降真火，冶鍊亡魂。
　　立降真火符
　　右符寅加卯，卯交寅，風火交，午文，出南炁三息，存日中丹華金光，化為流火神庭，冶鍊亡魂。眾和玉眸鍊質天尊。
　　宣主火呪
　　南方主火神，駕景擲火鈴。奔飛耀南樞，交炁媾生津。炎晶流金光，冶鍊陰死魂。復歸元始炁，再返天地根。流金以減奸，邪穢悉然焚。洞觀無礙法，自得保真身。玉符召主將，急急速來臨。
　　太玄妙炁，主掌炎烟。造化玄爐，真魂陶埏。主火成胎，景象自然。變鍊陰戶，準令上天。急急如律令。
　　入火沼正鍊，移嬸於火沼邊。
　　火鍊正符午文南炁
　　呪曰
　　南閻洞浮，流火之庭。玉眸詵詵，流火之膏。刀利禪猷，婆尼靈童。流火之質，玉眸真容。升入福堂，洞陽之宮。
　　太陽火鍊符午文離炁
　　呪曰
　　南方之君，赤炁之精。熒惑使者，丙丁將軍。朱雀炎神，赫赫陽晶。五行造化，萬類發生。天帝有勑，光徹幽冥。急急如太陽帝君律令。
　　火鍊血尸符午文南炁
　　呪曰
　　玉眸鍊質，拔度幽冥。玉文一下，炁魂飛昇。
　　玉眸鍊質符
　　呪曰
　　太一鍊質，九步八魁。行罡七轉，內外合成。三台子午，絳宮受真。符鍊萬靈，赤火降心。辟除惡毒，往來俱榮。北都曲府，離合上清。大洞自然，風火無停。
　　日光鍊神符太陽炁訣
　　右符存合童陽君，日光紫色，叩齒二十四通。
　　呪曰
　　陽晶已通，飛光已新。皇芝流溢，蔭注內纏。仰餐流晶，芳華未臻。宮宅開張，蕩洗囂塵。體映玉光，面發金真。雲飛禹步，上造日冊。急急如太陽帝君律令勑。
　　火九鍊返生符九道
　　一符午文日光
　　呪曰
　　真王元命，勑下九天。火鍊神魂，天一含生。太陽洞照，體合自然。急急如律令。
　　二符未文日光
　　呪曰
　　九天真景，元府鍊魂。火降帝勑，出離幽陰。三炁合德，五緯回靈。生尸鑄魄，永劫無傾。
　　三符申文日光
　　呪曰
　　司命聖真，帝君受靈。三皇有道，鍊魄鍊魂。上生南斗，落死北陵。真光煥發，面禮玉晨。急急如律令。
　　四符酉文日光
　　呪曰
　　四象咸會，九陽生成。太玄流光，日曜易形。空乘太霞，受鍊生神。急急如律令。
　　五符戌文日光
　　呪曰
　　南宮流晶，真火變靈。五行畢備，萬象通明。魂魄合鍊，神化玉瓊。飄飄太霞，升入無形。
　　六符亥文日光
　　呪曰
　　皇天真命，九度元明。上道玄育，陽和太靈。六炁互發，速鍊死魂。神飛玄景，與道合並。急急如律令。
　　七符子文日光
　　呪曰
　　取天地大化，七炁兆成。三光返質，幽滯咸昇，光達無垠。急急如律令。
　　八符丑文日光
　　呪曰
　　靈寶符命，普化幽冥。八景交映，反體輕清。魂魄受鍊，陰陽混凝。解結散滯，十轉回靈。
　　九符寅文日光
　　呪曰
　　九州統化，萬象滋榮。受鍊太陽，魂净魄寧。以道為體，與日同明。高奔泥丸，昇入帝庭。急急如律令。
　　知磬舉玉眸鍊質天尊。次舉偈云：
　　南上朱陵府，丹天流火庭。玉眸鍊形質，魂魄即返生。和玉眸鍊質天尊。
　　火鍊合同符
　　右符左手，自午順巡至寅。蓋火鍊九符，自午旺處，歷未申至寅長生處，九位合同鍊魂
　　呪曰
　　天帝命章，陽光日行。璇璣運轉，八極齊臨。合同大鍊，玉眸上生。急急如好生大帝律令力
　　火鍊變仙符
　　午文，南炁。存太腸流聶灌鍊亡魂內合。
　　呪曰
　　火池炎精，鍊質成真。五臟經絡，返生其身。徑昇三天，面禮玉晨。
　　金液鍊形符祖炁玉訣
　　右符咽液一口，過肺流金之鄉，意納中宮灌鍊。
　　呪曰
　　金液鍊形，與道合真。開明三景，是為天根。無幽無極，無始無終。元皇九醜，靈魔絳宮。紫炁飛天，身乘六龍。水上火下，流入三宮。神歸陽明，大道自通。急急如律令。
　　天罡玉字本呪訣
　　呪曰
　　罡星正炁，纏筋貫骨。上透泥丸，開陽崷崒。
　　右符左手飛斗一座，杓指前光芒閃爍，即吸炁咽下元宮，過尾閭，上升迸頂門出，合炁書符，隨斗所轉，陶鑄陰陽，萬化莫能外此。鍊度時焚於聚炁爐中。
　　上清九斗陽芒火鈴炎精真符太陽訣
　　先書南方朱陵帝君次書符於上。
　　呪曰
　　炎精二神，化身流火。鍊體變形，乘烟飛揚。混合九炁，洞入火鄉。誅絕妖精，殺減不祥。聞我火鈴，魔鬼消亡。按五合度，保命延昌。上帝有勑，返形太陽。急急如上帝勑。
　　祖道玄真隱呪
　　祖道玄真，垣赫正神。鬱儀鍊質，熒惑操形。赤明和陽，理禁威靈。耀明宗飄，帝重光明。戊己之英，中央鎮星。排蕩邪炁，破滅婬精。海逢之沸，木逢之燼。火逢之空，金逢之鎔。長離之主，統攝飛行。迷尼奴那，唵唵吽吽。東海青童，總括張羅。迷尼奴那，唵唵吽吽。急急如律令。
　　右符先存中炁，上透泥丸。次書符，引太陽炁吹布丹砂筆現，精思上宮赤炁，中有赤帝，吐絳光三道，入兆頂中，灌神府洞明如日，三台蓋頭。存日中炎精二神，長三寸。丹衣，赤金冠，以兩目晴光相合，作火光二道，吸引入符。
　　焚符時，念前隱呪。存兩眉之間直入三寸，分為二路，左有絳臺青房，右有黃闕紫戶。左神名正心，右神名平靜，狀如嬰兒，從泥丸透出，漸長，丹衣，赤金冠，各執流金火鈴，洞煥流火，冶鍊亡魂。
　　太上梵炁符玉訣祖炁
　　師執旛行交鍊法，呪曰：
　　天一生水，亥入子地二生火。已入午水火交，鍊，子午至子自然成真。玉文內應
　　凡三遍作用，念呪第三遍。接後呪：
　　真中有神，長生大君。无英公子，白元尊神。太一司命，桃康合延。執符把籙，保命生根。上遊上清，出入華房。八冥之內，細微之中。下鎮人身，泥丸絳宮，中理五炁，混合百神。十轉回靈，萬炁齊仙。
　　焚旛，換變仙旛。見旛蓋門。
　　師舌拄上腭，自中運祖炁下丹田，過尾閭，上透泥丸，化成元始上帝。內誦中篇一遍，心腎二炁相交，水池火沼，鍊化形神清净，俱入洞陽流火之中，焚鍊有生以來有為之身，悉為灰燼，存性。次存灰燼中，微有一縷真炁，如露珠。即是太極以前一點靈明，中和之性。密呪曰：
　　大行梵炁，周迴十方。中有度人不死之神，中有南極長生之君，中有度世司馬大神，中有好生韓君丈人，中有南上司命司錄。延壽益筭，度厄尊神。迴骸起死，無量度人。
　　呪曰次搯訣
　　天一地六，水德為精。坎離訣炁地二天七，火出為神。離坎訣炁天三地八，返魂育嬰。震兌訣炁，月精。地四天九，再生魄靈。兌震炁，月華。天五地十，五行生成。中寅，黃中炁。天一地六，水德為精。子地二天七，火出為神。午天三地八，木德為魂。卯地四天九，金為魄靈。酉中黃正炁，五生十成。中
　　天地造化，自然成形。水火既濟，五行合並。死魂受鍊，仙化成人。天一地二，水火既濟。天三地四，精神交會。金木交炁，魂魄隨至。天五地十，土旺四季。五行畢備，受鍊更生。陽升陰墜，各從其類。南昌度魂，注生錄事。九天監生，萬神復位。急急如靈寶度人律令。
　　默呪
　　元始符命，受鍊更生。日月交感，陰陽生成。稟金之英，膺木之靈。以水為精，以火為神。以土為體，返胎育嬰。萬炁混康，五臟分明。與道合德，與神契真。火急遷度，受鍊更生。急急如靈寶度人律令。
　　師曰：鍊至此矣，當滅水火有形之相，返其清净自然之質。庶得更生再造，聚炁回靈。次第而行，不失於次序矣。
　　靈寶玉鑑卷之四十竟
　　靈寶玉鑑卷之四十一
　　鍊度更生門
　　太陰混元化形鍊法
　　師曰：混元合炁，聚而成靈。三元九炁，周分十二。在天則十二宮分野，在人則十二經絡臟腑，以應夫一身六陰六陽之形數也。及其身謝之後，魂魄汨喪，形氣未完，須假十二大將軍，攝炁聚靈，鍊生真景，全形復性，洞徹陽光，不墮幽陰，徑登仙域矣。
　　召混元一十二炁大將軍符
　　子文北炁
　　謹召混元一炁六元運陽化陰大將軍楊元虎，飛空變化，攝召生炁。奉為亡魂，化生腎，生精炁，使精炁以通真。
　　午文南炁
　　謹召混元七變混景大將軍丁忠，飛空變化，攝召生炁。奉為亡魂化生心，生神生榮生志，使神志以安寧。
　　震文東炁
　　謹召混元三炁八徊合元大將軍丁遷善，飛空變化，攝召生炁、奉為亡魂化生肝，生魂生筋生血，使筋血以流行。
　　酉文西炁
　　謹召混元四炁九光會靈大將軍陳志元，飛空變化，攝召生炁。奉為亡魂化生肺，生魄生衛生皮毛，使皮毛以合真。
　　申文中炁
　　謹召混元五炁十合陰陽大將軍王先之，飛空變化，攝召生炁。奉為亡魂化生脾，生肌肉生意，使四肢以固寧。
　　寅文東北炁
　　謹召混元六炁十一變靈大將軍張固，飛空變化，攝召生炁。奉為亡魂化生膀胱，生水胞，俾水胞以媾精。
　　巽文東南炁
　　謹召混元七炁十二運化大將軍李淵，飛空變化，攝召生炁。奉為亡魂化生小腸，生水道，使水道以通真。
　　坤文西南炁
　　謹召混元八炁十三陽光大將軍申孚，飛空變化，攝召生炁。奉為亡魂化生膽，生津生汗，使津汗以生成。
　　文西北炁
　　謹召混元九炁十四運度大將軍周自然，飛空變化，攝召生炁，奉為亡魂化生大腸，生谷道，使谷道以成形。
　　中文中天炁
　　謹召混元十炁十五成陰變陽大將軍章脩，飛空變化，攝召生炁。奉為亡魂化生胃，生水源，使胃管以生津。
　　巳文東南炁
　　謹召混元十一炁十六三景混成大將軍王卓立，飛空變化攝召生炁。奉為亡魂化生三焦，生三宮，使三景以達靈。
　　八卦炁訣
　　謹召混元十二炁十七陰陽合靈大將軍鄭明，飛空變化，攝召生炁，奉為亡魂化生胞絡。
　　總祝呪
　　九天梵炁，為之結形。中有大帝，慈悲惠生。甚妙靈符，魂魄返都。千變萬化，自有入無。身心湛寂，俱契玄珠。萬劫難遇，開關幽途。受此陰鍊，魂登太虛。急急如上帝律令。
　　混元十二經絡陰符
　　入女返質符內
　　化生腎符子文，北炁，玄色
　　化生心符午文，南炁，赤色
　　化生肝符卯文，東炁，青色
　　化生肺符酉文，西炁，白色
　　化生脾符中文，中炁，黃色
　　化生膀胱符寅文，東北炁，黑色
　　化生小腸符戌文，西北炁，玄色
　　化生膽符巳文，巽炁，綠色
　　化生大腸符酉文，西炁，白色
　　化生胃符中文，中炁，蒼色
　　化生三焦符巳文，東南炁，青赤色
　　化生胞絡符八卦炁訣
　　混元十二經絡陽符
　　入男返質符內
　　化生腎符子文，肝炁
　　祝呪
　　一炁之化，神以通靈。千神左衛，神炁混心。以炁之聚，神之最靈。混合六神，以生腎經。身自運水，大道生明。亡魂受鍊，返故復生。急急如玉清上帝勑。
　　唵三慕哆之。
　　化生心符午文，心炁
　　祝呪
　　萬火為主，急木魔王。一之而定，勑下無當。赤宮之帝，聚炁為王。散亂無動，百神歸降。千神守護，一體定康，亡靈受鍊，上昇玉堂。急急如玉清上帝勑。
　　唵嗏輪西那尼。
　　化生肝符卯文，肝炁
　　祝呪
　　水官之德，脉炁如泉。魄炁結聚，魂精相連。青炁葱秀，仁道歸乾。百骸之首，肝腸為先。神凝精聚，炁化成仙。亡靈受鍊，時刻昇遷。急急如玉清上帝勑。
　　唵囉咬囉哆尼。
　　化生肺符酉文，肺炁
　　祝呪
　　魂精魄靈，肺腑之生。百丞之轉，萬魔不干。一白之炁，混合肺房。長衛生炁，真道勿忘。玉樓相貫，金室通光。亡魂受鍊，昇入天堂。急急如玉清上帝勑。
　　唵你刺般唎哆。
　　化生脾符申文，脾炁
　　祝呪
　　上帝有勑，百魔敬聽。飛神御化，一炁之生。帝君有命，勑下中黃。安鎮榮衛，肢體光鮮。魂魄受鍊，五臟生光。亡魂變化，昇入福鄉。急急如玉清上帝勑。
　　唵曳都翳曇。
　　化生膀胱符寅文，膀胱炁
　　祝曰
　　陰陽二炁，四聚接靈。魂魄歸府，一真湛凝。青黑之炁，交結膀胱。鎮於靈府，毫竅混康。玉清接景，混丸附陽。亡魂昇度，鍊質南昌。三魂安泰，大道生光。急急如玉清上帝勑。
　　唵叱地叱陁尼。
　　化生小腸符戊文，小腸炁
　　祝呪
　　主皇之天，主炁小腸。通流府內，真炁混康。赤白之炁，二氣交從。結成腸府，與胃相通。大小合度，纏絡和中。亡魂鍊化，變體易容。急急如玉清上帝勑。
　　唵菟□懺尾囉呢。
　　化生膽符巳文，膽炁
　　祝呪
　　三炁合景，三皇附身。通徹表裏，百神安寧。靈光所聚，神炁混常。鎮於膽府，赤文交光。精魄自度，魂形堂堂。鍊化表裹，玉眸垂芒。急急如玉清上帝勑。
　　唵離波那哆耶。
　　化生大腸符酉文，大腸炁
　　祝呪
　　人命人炁，人精合凝。中皇之靈，日月天生。上帝有令，永鎮腸經。黑白二炁，迴生大腸。混合表裏，一體同堂。光燦萬域，六盤五陽。亡魂受鍊，易景反容。急急如玉清上帝勑。
　　唵婆含羅吽尼。
　　化生胃符中文，胃炁
　　.
　　祝呪
　　三官朝拱，太一守房。六府俱會，徧體流光。黃演之炁，胃管生津。安神鎮宅，一體生明。魂神歸伏，神真納靈。開通胃管，大道混成。急急如玉清上帝勑。
　　啼嚧吽叱唎哆。
　　生三焦符巳文，三焦炁
　　祝呪
　　三焦列布，五神共歸。赤天有命，升降無為。淡白之炁，北神無藏。咽液生津，往來溫昌。重樓通景，百節順張。亡魂受鍊，俱得更生。急急如玉清上帝勑。
　　啼噓件呼琍吒。
　　化生胞絡符辰文，胞絡炁
　　祝呪
　　帝君勑下，飛攝大魔。神精炁聚，急鍊陽和。黃白之炁，胞絡成形。五行所運，一體光明。神寧魄靜，靈炁聚英。亡劫受鍊，與道合並。急急如玉清上帝勑。
　　唵呼聚吽離叱。
　　右十二符，運一炁梵語書成小樣，入返質符內用。
　　默呪曰
　　唵琴尼勑地喃嚧。
　　知磬舉回形轉化天尊。
　　高功入科。
　　迴骸起死符玉訣，光炁萬丈，一炁成符
　　神霄十入大洞玉符
　　生胞符
　　子文，存天中黃霧之炁，化生胞元，紅地白書。
　　謹召神霄生胞元常君，字秋夫。從官符吏，飛空變化，攝召生炁。奉為亡魂化生胞，骨奉玉清勑，速降元炁成。
　　次存寶珠一顆，飛入胞元，結成胎，中有青衣將軍二人。
　　真王有命，鍊化重泉。胞元宣通，與道自然。死根斷絕，下鎮靈淵。真炁化生，與天齊年。
　　生胎符
　　午文，天中玉華之炁，白地朱書。
　　謹召神霄生胎含生君，字寅和。從官符吏，飛空變化，攝召生炁。奉為亡魂化生胎，吾奉玉清勑，速降元炁成。
　　存真炁如月透明，中有一真人，執芙蓉。
　　五帝宣符，鍊化胎元。洞陽妙炁，永鎮靈仙。混一變化，紫戶昇仙。
　　生結符
　　寅文，天中瑤光之炁，黃地丹書。
　　謹召神霄生結九華君，字彥遐。從官符吏。飛空變化，攝召生炁，奉為亡魂化生結。吾奉玉清勑，速降元炁成。
　　存胞胎脉絡纏結，中有綉衣將軍一人。
　　玉清元化，冥應十天。保度陰戶，去結解纏。靈光下注，映煥無邊。
　　生節符
　　卯文，天中玉光之炁，黃地白書。
　　謹召神霄生節香浩君，字空猷。從官符吏，飛空變化，攝召生炁，奉為亡魂化生節。吾奉玉清勑，速降元炁成。
　　存白衣將軍一人，化生其中。
　　靈寶妙炁，融節通真。三十二天，演化無垠。體洞玉光，內固真精。鍊化自然，與天齊年。
　　生腎符
　　子文，北方黑霄之炁，白地黑書。
　　謹召神霄生腎大淵君，字求都。從官符吏，飛空變化，攝召生炁，奉為亡魂化生腎，生耳生膀胱。吾奉玉清勑，速降元炁成。
　　存胞胎中化生兩腎，津水盈溢，中有黑龍黑龜，上有一嬰兒。
　　大明萬寶，鍊化生身。死魂受化，腎神太淵。合命對生，求都萬全。育粹凝精，上步玄天。
　　生目符
　　卯酉文，日月光炁，白地青書。
　　謹召神霄生左目通光君，字玄真。生右目神嬰君，字陰精。從官符吏，飛空變化，攝召生炁，奉為亡魂化生兩目。吾奉玉清勑，速降元炁成。
　　存胞胎中日月煥明，中有朱衣童子，素衣少女，各一人。
　　真王有命，日月無停。帝君宣化，鍊生萬神。光澄六合，交映合明。混生自然，上昇玉庭。
　　生心符
　　午文，天中絳霞之炁。
　　謹召神霄生心玄珠君，字玄玄。從官符吏，飛空變化，攝召生炁，奉為亡魂生心，生榮生志。生小腸，生水道。吾奉玉清勑，速降元炁成。
　　存童子三人，披朱衣，跨赤龍。
　　虛明應體，大象具靈。應感無方，示見杳冥。神光自生，真淵朗澄。洞景長生，天君泰亨。
　　生舌符
　　寅文，天中絳云之炁，黃地朱書。
　　謹召神霄生舌騰陽君，字正生。從官符吏，飛空變化，攝召生炁，奉為亡魂化生舌。吾奉玉清勑，速降元炁成。
　　存華池净泓內，生金蓮一朵，蓮上金光真人。
　　玉清靈景，普化真光。舌神騰陽，萬寶普宣。養神通命，上生金蓮。紫炁有根，浚發靈源。
　　生肝符
　　卯文，天中青霞之光。
　　謹召神霄生肝青帝君，字孟光。從官符吏，飛空變化，攝召生炁。奉為亡魂，化生肝，生魂生膽生智。吾奉玉清勑，速降元炁成。
　　存青玉宮中有九人，前一人乘蒼龍。
　　玉清玉符，化生自然。魂藏肝腑，上生九天。昇度鍊真，億劫無邊。公子執符，天地合仙。
　　生肺符
　　酉文，天中黃云之炁，黑地白書。
　　謹召神霄生肺皓洞君，字季成。從官符吏，飛空變化，攝召生炁。奉為亡魂，化生肺，生魂生鼻，生大腸，生皮毛。吾奉玉清勑，速降元炁成。
　　存素衣玉女七人，前一人騎白虎。
　　玉天無翳，兌象孕明。華蓋七蓮，真人素成。白元受符，下覆黃寧。金景洞化，仰餐流晶。
　　生脾符
　　申文，天中玉光之炁，白地黃書。
　　謹召神霄生脾紫庭君，字延年。從官符吏，飛空變化，攝召生炁。奉為亡魂，化生脾，生胃生意，生肌肉，生四肢，生津，生谷道。吾奉玉清勑，速降元炁成。
　　存黃元老母白首黃衣，立金光中。
　　高上玉文，化生紫庭。表裏洞徹，黃中固真。玉符宣召，混合百神。鍊化空景，度魂玉景。
　　生腦符
　　申文，上天寶光之炁，白地赤書。
　　謹召神霄生腦泥丸赤文混洞君，字噓噓。從官符吏，飛空變化，攝召生炁。奉為亡魂，生腦。吾奉玉清勑，速降元炁成。
　　存泥丸玉房中，光明洞照，中有三人，玉貌天衣。
　　空梵聚真，萬神會靈。洞煥晨景。八窗啟明。混合周流，策虛紫庭。達性空朗，飛神上京。
　　生陰符
　　子文，天中黑雲之炁，黑地朱書。
　　謹召神霄生陰續命君，字伯強。從官符吏，飛空變化，攝召生炁。奉為亡魂，化生陰。吾奉玉清勑，速降元炁成。
　　存水波中瑩然，下有一人，玄衣緋裳。
　　淵淵湛玉，分配陰陽。玄光映月，靜景凝霜。洞化有神，厥字伯強。亡靈蒙度，上生天堂。
　　生命符
　　子文，天中月光之炁，白地青書。
　　謹召神霄生命正中君，字長生。從官符吏，飛空變化，攝召生炁。奉為亡魂，化生命。吾奉玉清勑，速降元炁成。
　　存胞胎潤澤，秀孕轉動，中有朱衣真官一人，執筆簿。
　　高上帝命，玉符生成。天景良賦，受命長生。保固天根，迴陰起陽。太乙守元，玉梵生光。
　　生血符
　　寅文，天中赤云之炁，青地朱書。
　　謹召神霄生血中幽君，字良弼。從官符史，飛空變化，攝召生炁。奉為亡魂，化生血，生毫毛。吾奉玉清勑，速降元炁成。
　　存火雲中，有赤衣一人將軍。
　　真王玉文，化景生尸。黑帝通血，流行四肢。歷功日久，變赤凝脂。鍊質南官，登昇太微。
　　生精符
　　子文，天中黃白雲炁，青地朱書。
　　謹召神霄生精元除君，字祝祝。從官符吏，飛空變化，攝召生炁。奉為亡魂，化生精，生汗。吾奉玉清勑，速降元炁成。
　　存玉殿中金鼎白光，中有素衣將軍一人立中。
　　玉清洞陽，生化元除。內外充溢，表裏洞虛。永劫長存，安鎮帝君。神昇朗達，榮固天符。
　　生炁符
　　酉文，天中三色之炁。
　　謹召神霄生炁無央君，字毳毳。從官符吏，飛空變化，攝召生炁。奉為亡魂，化生炁，生三焦，生百脉。吾奉玉清勑，速降元炁成。
　　存素衣玉女，乘白炁光，充滿天地。
　　高上大道，妙化生三。炁形神具，天地咸寧。梵景長存，祖炁流行。功成道備，上昇玉清。
　　生神符
　　寅文，天中白光之炁，青地朱書。
　　謹召神霄生神天生君，字靈父。從官符吏，飛空變化，攝召生炁。奉為亡魂，化生神。吾奉玉清勑，速降元炁成。
　　存胞胎中嬰兒完備，上升頂上，赤府，百神擁出，現太空中，形相端嚴。
　　玉清寶符，混合百神。生成妙體，守真會靈。變化自然，上昇帝庭。
　　師行九轉生神之道。知磬舉回靈養素天尊。
　　靈寶玉鑑卷之四十一竟
　　靈寶玉鑑卷之四十二
　　鍊度更生門
　　陰尸九鍊生神玉符
　　師曰：此符乃高上空洞混沌九天元父道君，降而結為雲篆。付九天金籙無量壽生神尊君行之，以鍊陰尸也。此符九炁齊並，日月合明，百骸流火，更無陰滓，自然仙化成人矣。此符用黃素朱書，粘於表前，上奏九天。故得九天稱慶，太一執符，帝君品命，主錄勒籍，司命定筭，五帝監生。
　　鬱單無量天符
　　子文，掐九霄訣，取九霄正氣。
　　書符祝
　　三才肇分，九曜順行。心王虛寂，陽滿陰盈。神光下映，救苦幽陰。自然合道，日月同明。
　　右符存帝真胞命元元一黃演之炁，蒼色下入胞元，使胞元宣通。
　　帝諱　。
　　上上禪善無量壽天符丑文
　　書符呪
　　道本澄廓，運化陰陽。合真悟道，了心無心。
　　右符存洞冥紫戶之炁，下入胎元，使胎結解根。
　　帝諱　。
　　梵監須延天符寅文
　　書符呪
　　等觀應化，靈寶玄光。照徹諸天，三十二帝。興隆教化，救度存亡。丹禁靈符，盡獲更生。
　　右符存長靈明仙之炁青色，下纏三魂，使魂門鍊仙以達靈。
　　帝諱　。
　　寂然兜術天符卯文
　　書符呪
　　靈符火鍊，百骸自飛。炁變明陽，神造玄微。九天化度，天地皆歸。
　　右符存魄命無碭尸冥演由之炁綠色，下經七魄，使魄尸開關，天王降仙以安寧。
　　帝諱　。
　　波羅尼密不驕樂天符辰文
　　書符呪
　　三炁勃烟，日中真精。魄返魂超，天清地寧。
　　右符存五仙中靈之炁黃色，下纏五臟，使臟腑清凉。
　　帝諱　。
　　洞玄化應聲天符巳文
　　書符呪
　　三變九鍊，易容返顏。體合玄光，永享長生。
　　右符存高真冲融之炁白色，下纏六府，使胃管生津。
　　帝諱　。
　　靈化梵輔天符午文
　　書符呪
　　梵上玄邈，幽微禦金。飛步雲霄，達爽倩存。受炁玄玄，俱守黃庭。
　　右符存高仙洞笈之炁紫色，下纏七竅，使七竅開聰。
　　帝諱　霧。
　　高虛清明天符未文
　　書符呪
　　三陽煥發，七炁成真。五行俱備，合鎮丹臺。日月同輝，包光芒垂。
　　右符存真靈化凝之炁碧色，下纏三部，使三部八景，整具形神。
　　帝諱　霐。
　　无想无結无愛天符中文
　　書符呪
　　玄黃應運，炁貫天中。至妙真靈，匹配元宗。
　　右符存自然玄照之炁黑色，下纏三關五臟，六腑九宮，根原本始，一時生神。
　　帝諱　靈。
　　生神九章符
　　止是口誦九章，手纂九符，自然合妙，不必泥於旁曲。
　　鬱單無量天魂精祕音內諱玉佩開明上符
　　混合空洞炁，飛爽浮幽寥。延康無期劫，渺渺離本條。苦魂沉九夜，乘晨希陽翹。大有通玄戶，鬱單降神霄。黃雲凝靈府，陰陽炁象交。胞元結長命，惡根應化消。桃康合精延，二帝秀玉飄。灌溉胞命門，精練神不凋。九天命靈章，生神神自超。元君遏死路，司馬誦洞謠。一唱萬真和，九遍諸天朝。稽首恭劫年，慶此榮舊苗。
　　右謹上請
　　帝真胞命元元一黃演之炁九重。為亡過某纏其胞元，宣通上徹於天以生成。一如告命，風火驛傳。
　　年歲次　月　日時告下。
　　具　法　位　臣　姓　某　告行。
　　上上禪善無量壽天魂精祕音內諱玉佩開明上符
　　無量結紫戶，炁尊天中王。開度飛玄爽，凝化輪空洞。故根離昔愛，緣本思舊宗。幽夜淪遐劫，對盡大運通。帝真始明精，號曰字元陽。嬰兒史伯華，結胎守黃房。斬根斷死戶，熙頤養嬰童。禪善導靈炁，玄哺飛天芳。華景秀玉質，精練自成容。務玄育尚生，羅列備明堂。太虛感靈會，命我生神章。一唱動九玄，二誦天地通。混合自相和，九徧成人功。大聖慶元吉，散花禮太空。諸天並歡悅，一切稽首恭。右謹上請
　　帝真胎命元洞冥紫戶之炁九重，為亡過某纏其胎，使胎結解根，下響於地以固靈。一如告命，風火驛傳。
　　年歲次　月　日時告下。
　　具　法　位　臣　姓　某　告行。
　　梵監須延天魂精祕音內諱玉佩開明上符
　　須延總三雲，玄元始炁分。落落大梵布，華景翠玉尊。明梵飛玄景，開度長夜魂。遊爽赴期歸，炁炁返故根。大帝號陽堂，字曰八靈君。九關迴祿道，胎炁生上元。陵梵度命籍，太一輔精延。泥丸數帝席，三部八景分。魂生攝遊炁，九轉自成仙。琅琅九天音，玉章生萬神。三徧列正位，炁參八辰門。玄關遏死戶，靈鎮津液源。應會感靈數，明道濳迴輪。慶此嬰兒蛻，稽首讚洞文。
　　右謹上請
　　帝真魂命元長靈明仙之炁九重，為亡過某纏其三魂，使魂門通神以達靈。一如
　　告命，風火驛傳。
　　年歲次　月　日時告下。
　　具　法　位　臣　姓　某　告行。
　　寂然兜術天魂精祕音內諱玉佩開明上符
　　寂然無色宗，兜術抗大羅。靈化四景分，萬條翠朱霞。遊魄不顧反，一逝洞群魔。神公攝遊炁，飄飄練素華。榮秀椿劫期，乘運應靈圖。空洞生神章，瓊音逸九霞。一唱萬真會，騫爽合成家。九轉景靈備，鬱鬱曜玉葩。兜術開大有，一慶享祚多。上聖迴帝駕，嬰兒欻以歌。不勝良晨會，一切稽首和。
　　右謹上請
　　帝真魄命元陽尸冥演由之炁九重，為亡過某，纏其七魄，使魄戶閉關，天王降仙以安寧。一如
　　告命，風火驛傳。
　　年歲次　月　日時告下。
　　具　法　位　臣　姓　某　告行。
　　波羅尼密不驕樂天魂精祕音內諱玉佩開明上符
　　翻翻五帝駕，飄飄玄上門。遊步黃華野，迴靈驕樂端。採集飛空景，舊爽多不存。太微迴黃旗，無英命靈旛。攝召長夜府，開度受生魂。公子輔黃寧，總錄具形神。玉章洞幽虛，五轉天地分。炁練元臟腑，紫戶自生仙。數周眾真會，啟陽應感繁。玉女灌五香，聖母慶萬年。三界並歡樂，稽首禮天尊。
　　右謹上請
　　帝真臟腑命元五仙中靈之炁九重，奉為亡過某，纏其五臟，使五臟清和，五帝朝真以存神。一如告命，風火驛傳。
　　年歲次　月　日時告下。
　　具　法　位　臣　姓　某　告行。
　　洞元化應聲天魂精祕音內諱玉佩開明上符
　　應聲無色界，霄映冠十方。迴化輪無影，冥期趣道場。靈駕不待轡，朗然生神章。空洞諒無崖，玄爽亦為彊。練胎返本初，長乘飛玄梁。蘄玄喪天真，散思候履常。斬伐胞樹滯，心遊超上京。願會既玄玄，悟我理兼忘。介福九天端，交禮地辰良。混化歸元一，高結元始正。稽首儔靈運，長謝囂塵張。
　　右謹上請
　　帝真靈府命元高真冲融之炁九重。奉為亡過某，纏其六腑，使胃脘生津，以納靈。一如
　　告命，風火驛傳。
　　年歲次　月　日　時告下。
　　具　法　位　臣　姓　某　告行。
　　靈化梵輔天魂精秘音內諱玉佩開明上符
　　玄會統無崖，混炁歸梵輔。務猷運靈化，濳推無寒暑。乘數構貞條，振袂拂輕羽。瓊房有妙韻，汎登高神所。圓輪無停映，真仙參列序。上上霄衢邈，洞元深萬巨。秀葉翳翠霞，停蔭清泠渚。遨翫怡五神，繁想嘯明侶。五難緣理去，冲心自怡處。爽魂隨本根，亹亹空中儜。七誦重關開，豁滯非神武。運通由中發，高唱稽首舉。右謹上請
　　帝真元府命元高仙洞笈之炁九重。奉為亡過某，纏其七竅，使孔竅開聰，星辰朗明以開通。一如
　　告命，風火驛傳。
　　年歲次　月　日　時告下。
　　具　法　位　臣　姓　某　告行。
　　高虛清明天魂精祕音內諱玉佩開明上符
　　清明重霄上，合期慶雲際。玉章散冲心，孤景要靈會。煥落景霞布，神衿靡不邁。玉條流逸響，從容虛妙話。靈音振空洞，九玄離幽裔。感爽無凝滯，去留如解帶。明識生神章，高遊無終敗。玄景曜雲衢，跡超神方外。應感無方圓，聊以運四大。研心稽首誦，眾聖共稱快。
　　右謹上請
　　帝真華府命元真靈化凝之炁九重。奉為亡過某，纏其八景，使三部八景，整具形神。幽夜開光以防身。一如告命，
　　風火驛傳。
　　年歲次　月　日時告下。
　　具　法　位　臣　姓　某　告行。
　　無想無結無愛天魂精祕音內諱玉佩開明上符
　　無結固無情，玄玄虛中澄。輪化無方序，數來亦叵乘。誰云無色平，峨峨多立陵。冥心縱一往，高期清神徵。良遇非年歲，劫數安可稱。浮爽緣故條，返胎自有恒。靈感洞太虛，飛步霄上冰。津趣鼓萬流，濳凝真神登。無愛故無憂，高觀稽首昇。
　　右謹上請
　　帝真神府命元自然玄照之炁九重。奉為亡過某，纏其身。使三關五臟，六腑九宮，金樓玉室，十二重門，紫戶玉閤，三萬六千關節，根源本始，一時生神，令神布炁滿，聲尚神具。三界舉名，五帝友別，諸天下臨以得其生。一如
　　告命，風火驛傳。
　　年歲次　月　日　時告下。
　　具　法　位　臣　姓　某　告下。
　　九炁生神符
　　九道並神霄文祖炁，九章函上用。
　　混元生胞符並用青紙朱書
　　勑呪
　　真王大帝，勑下九天。火鍊胞神，天一含生。太光俱照，滯魄易形。急急如九天帝君勑。
　　鍊胎成形符
　　勑呪
　　九天真宰，元符鍊胎。火降帝勑，鬼群出離。天真皇人，速降威靈。生尸生影，觸向利貞。
　　魂門鍊仙符
　　勑呪
　　司馬聖真，帝命光靈。上皇有命，鍊魄鍊魂。度死度生，北都落名。三炁始分，陽炁生津。
　　魄戶閉關符
　　勑呪
　　九天大玄，帝都運旋。陽明鍊魄，尸濯成形。四炁陰布，鍊度神庭。
　　保命生根符
　　勑呪
　　南閻浮土，流火大神。玉輝尊星，八威洞明。魂魄保命，死返成真。五炁普化，自得長生。
　　靈炁守堅符
　　勑呪
　　皇天真帝，九度九明。上覆玄育，陽和大通。鍊魄度魂，與道合真。六炁普化，靈炁生根。
　　元炁自分符
　　勑呪
　　九天符命，普鍊魂魄。陰尸上度，超脫北扃。七炁元化，幽滯咸升。
　　華景聚一符
　　勑呪
　　靈寶符命，普攝魂靈。天真化道，救濟無邊。酆都開釋，六道咸臻。八炁普鍊，魂魄返生。急急如律令。
　　嶽結體全符
　　勑呪
　　九玄統攝，八威吐精。元靈降炁，並度罪魂。北都咸赦，滯爽無停。急急如九天好生帝君勑。
　　總勑符呪
　　日景耀羅，綺合玄阿。流火洋洋，萬津滹波。空林鬱青，金翅婆娑。八鍊朱丹，芝房栝和。金闕四張，皇人之家。雲輝吐精，仰啜飛華。左攀玄上，右策命魔。身登高臺，遊盻綠羅。八景翼霄，紫瓊丹霞。炁聞玉真，命齊靈柯。長晏九玄，路無傾嗟。
　　九鍊生化玉真寶符
　　八生自然靈空飛符
　　第一天章祝之，九符並祖炁玉文
　　至真虛生混成靈仙符
　　第二天章祝之
　　三炁龍胎玉寶神水化生自然符
　　第三天章祝之
　　道真虛無九微鳴水素元符
　　第四天章祝之
　　九靈玄生天水飛空玄精玉符
　　第五天章祝之
　　玉寶洞微左契理命保真玉符
　　第六天章祝之
　　靈明三洞古契神化通真玉符
　　第七天章祝之
　　上玄三炁化生自然玉符
　　第八天章祝之
　　五元化身二景精微飛空玉符
　　第九天章祝之
　　玉濟神霄九陽真符
　　一陽混溟王車瑝之炁真符子文北炁
　　呪曰
　　一陽生形，幽壑開明。四象合體，分配五行。
　　二陽泛華紫微之炁真符丑文艮炁
　　呪曰
　　二陽毓質，會合五神。靈帝含輝，玉女侍形。
　　三陽天婁鳳車之炁真符寅文震炁
　　呪曰
　　三陽受仙，受福東華。金門離合，披闡四和。
　　四陽中女辟邪之炁真符卯文巽炁
　　呪曰
　　四陽蒼臺，赤帝丹靈。保生虹映，敕拔命神。
　　五陽太皇微延之炁真符辰文南炁
　　呪曰
　　五陽玉華，太皇重寧。公子執符，太一會靈。金童鼓嗚，鳳嘯龍吟。
　　六陽化真白灝之炁真符巳文坤炁
　　呪曰
　　六陽鍊真，造化玄元。白炁灌溉，死戶生根。
　　七陽絳實紫光之炁真符午文北炁
　　呪曰
　　七陽運布，平會百川。身度始青，返胎朱庭。
　　八陽天真命仙之炁真符未文北炁
　　呪曰
　　八陽爍爏，形合精延。內外瑩潔，身外身內。
　　九陽太皇寂玄之炁真符五指甲文陽炁
　　呪曰
　　九陽九炁，雲騰雨凝。結秀黃華，冠帶流金。青雲玄玄，離合上清。
　　靈寶玉鑑卷四十二竟
　　靈寶玉鑑卷之四十三鍊度更生門
　　五芽鍊符
　　青帝護魂符
　　書符咒
　　五行之主，九炁司方。青陽造化，赫赫生精。飛雲結篆，風馬高馴。靈烟蕩瑞，育化陽春。木宮大惠，鎮護肝魂。
　　謹召肝為青官，無英制魔君，木精歲星之炁，納化身中以生肝，三魂處之。木神九人，神吏九千眾，速降真炁，營衛皮膚，主其毛髮。
　　誦青帝歌曰
　　東望重拜手，蒼帝玉皇君。靈風鼓橐籥，育物布元春。雲龍轡嚴駕，玉衛擁瓊輪。枯萌泛霑及，大惠無不均。萬仙歌以道，委曲戒天人。心根自固體，拱跽戴供仁。
　　白帝侍魄符
　　書符呪
　　白炁混沌，三炁之神。吐清入玄，洞達我身。陰魂反陽，晁咎蜉蝣。七尸澡鍊，萬神侍迎。金炁散輝，全我清靈。
　　謹召肺為素宮，白元營魄君，少陰金精太白之炁，納化身中以生肺，七魄處之。金神七人，從吏七千眾，治其身，營衛筋骨，主其牙齒。
　　誦白帝歌曰
　　六甲抱金闕，七政守靈壇。流鈴擲火化，威劍巨龍蟠。邈彼素靈真，明憲孰敢干。束制妖鬼魔，凜落霄風寒。冷氣既已息，萬天俄而安。真儔荷大芘，抵顙相歌歡。
　　赤帝養炁符
　　書符呪
　　五炁運度，泉脉貫通。日運玄珠，光透華峰。三宮升降，往來無窮。赫赫陽晶，萬物發生。紫房混合，九魂鍊純。披朱始丹，蕭仞劫臺。謹召心為絳宮，太一司命君，太陽火精，熒惑之炁，納化身中以生左心，左有玉童，右有玉女處之。火神三人，從吏三千眾，主治其中。營衛官府，主其魂魄。
　　誦赤帝歌曰
　　太景開玉樞，洞堂啟金除。騫林蔭瑤砌，丹鸞踏瓊株。寶房名曲麗，明璫神所居。飛遊豁雲道，引目盻真都。天日水不夕，重烟鎖清廬。太上勑印開，帕几羅簡書。裨風樹玄化，慇辛諒有餘。
　　黑帝通血符
　　書符呪
　　玄象變通，結炁洪濛。真元汗漫，通徹三宮。黑奕玉帝，控馭飛龍。冲妙元質，至道難終。謹召腎為玄宮，桃康合精君，太陰水精辰星之炁，納化身中以生腎，左有玉童，右有玉女處之。水神五人，從吏五千眾，主治其中。營衛血骨，主其生精。
　　誦黑帝歌曰
　　無質統有物，淵兮上帝心。不啟不發道，蘊妙化機探。恐是漏未盡，陰想忽浸淫。轉輪無涯波，苦道長迷尋。萬年當謹約，一旦自湮沉。無冲落鬼境，殃譴不可任。
　　黃帝中主符
　　書符呪
　　渾沉冥始，萬梵開張。三天大有，總制土中。圓象黃宮，帝祚無窮。三陽發生，逸豫萬春。謹召脾為黃庭，常化靈君，土精之炁，納化身中以生脾處之、土神一百人。百神混合，內外蓊冥，返胎復嬰，上朝帝君。急急如律令。
　　誦黃帝歌曰
　　萬天拱中晨，控駕玉化根。翹機貫億曆，洞朗闢四門。大有混皇真，糺制星宿魂。非帝道不運，有方賴之存。威忿即霜秋，和豫為陽春。生成握元紀，仰荷戴無垠。
　　右五帝符焚訖，念大梵隱語一遍，取五方炁吹之。吹取玄元始三炁吹之。次九天真炁定體。次明亡者宿命因緣，即當愛其形，保其神，貴其炁，固其根，終無死壞而得神仙，骨肉同飛，上登三清。是與三炁，會得九炁，齊并也。
　　五府全形章
　　先搯左手卯文，云都功成，東炁一吹彈。次搯辰文，云興生轉，西炁吹彈。次搯三塗訣，云可韓明，南方炁吹彈。獨隸遷，北炁吹彈。對魂聚魂，公都聚魂攝，中央炁吹彈，焚玉諱。畢，即吹鬼門炁，却東南炁，吹亡魂，即剔訣。次再輪訣，默念。
　　五帝真形作用炁訣
　　搯辰文，云紅杏，存吹東方青炁九道在口，運自己肝炁九道入口、運肝炁交，連訣吹彈。搯坎文，云墨黑，存吸北方黑炁五道在口，運自己腎炁五道入口相交，連訣吹彈。搯兌文，云摩真，存吸西方白炁七道在口，運自己肺炁七道入口相交，連訣吹彈。搯離文，云襪臘，存吸南方赤炁三道在口，運自己心炁三道入口相交，運訣吹彈。搯中指中，云靈寶，存吸中黃炁十三道在口，運自己脾炁十二道入口相交，連訣吹彈。
　　五道混合符
　　祖炁，五方訣，歸中。
　　呪曰
　　太乙司命，桃康合延。執符把籙，保命生根。上遊上清，出入華房。八冥之內，細微之中。下鎮人身，泥丸絳宮。中理五炁，混合百神。急急如玉清上帝勑。
　　鍊身返質符
　　女形面
　　女人背
　　入陰符于內
　　男形背
　　男形面
　　左目日魂呪，右目月魄呪，
　　見前，入陽符于內。
　　右男符入十二經絡陽符，女符入十二經絡陰符，存用合炁，聚魂於內，焚于聚炁爐中。
　　勑呪
　　六甲六乙，鍊汝我肝經，生汝威力，保養魂靈。六丙六丁，鍊汝我心經，生汝神炁，保命長生。六庚六辛，鍊汝我肺經，大腸小腸，萬炁濳冥。六壬六癸，鍊汝我腎經，精華盈溢，骨髓安寧。六戊六己，鍊汝我脾胃，骨輕肉清，長生久視。急急如律令。
　　甲乙丙丁，却穢生神。戊己庚辛，正炁聚形。壬癸生精，復汝真形。元始符命，上升朱陵。急急如律令。
　　天地冥靈，天地同生。五行所運，甲乙丙丁。乾坤坎離，八卦凝神。鍊胎返初，戊己庚辛。壬癸甲庚，變易元身。六甲六天，符應萌明。六乙雙確，六丙八焚。六丁七晃，戊己中呈。六庚三茁，六辛四升。六壬九炁，六癸一成。真王受命，聚體成人。全身九訣，水火雙扃。天陽地陰，五炁成真。道炁一變，疾見真形。吾奉玉清勑，速降元炁成。
　　子丑寅卯辰巳午未申酉戌亥神。
　　甲乙丙丁戊己庚辛壬癸神。
　　十二真炁成，十數全炁結。變化五行降，速達玉清闕。或奉玉清勑，速降元炁成。
　　鍊身呪
　　上元一真，守固泥丸。中元一真，安神絳宮。下元一真，守衛命門。三元齊景，保命長存。招靈致真，坐降自然。變形鍊髓，骨化成仙。毛羽飛騰，翱翔帝庭。
　　正鍊呪
　　亡魂首相，具體全人。是男是女，骸變通神。流火丹宮，朱陵鍊身。玉眸南水，黃華蕩形。我身上告，十萬神兵。飛騰玉府，升入帝庭。
　　又呪
　　天地造化，結炁為人。左眼為日，右眼為月。耳鼻喉舌，音聲上徹。脾肝膽神，常居五穴。五行分主，保衛形軀。甲乙丙丁，戊己庚辛。壬癸神將，速衛速守。急急如律令。
　　九鍊符
　　火鍊丹界天尊
　　流水之精鍊而為胞符
　　呪曰
　　炎炎之精，變而為英。受鍊亡魂，升入無英。
　　九幽拔罪天尊
　　昭火之精鍊而為胎符
　　呪曰
　　九幽開度，破滅三尸。神魂受鍊，登升太微。
　　十方救苦天尊
　　乘木之精鍊而為魂符
　　呪曰
　　十方之炁，聚而為靈。亡魂受鍊，捨妄皈真。
　　逍遙快樂天尊
　　柔金之精鍊而為魄符
　　呪曰
　　寒池苦趣，回景生蓮。亡魂鍊化，快樂生天。
　　朱陵度命天尊
　　合土之精鍊而為臟符
　　呪曰
　　南閻洞浮，流火之英。亡魂受鍊，上升朱陵。
　　法橋大度天尊
　　致坎之靈鍊而為腑符
　　呪曰
　　虹橋架空，接引昏蒙。亡魂受鍊，天袂生風。急急如律令。
　　轉輪聖王天尊
　　昭離之晶鍊而為竅符
　　呪曰
　　五帝化仙，炁聚為乾。亡魂受鍊，玉景洞玄。
　　太乙救苦天尊
　　激震之聲鍊而為景符
　　呪曰
　　救苦慈尊，拔度幽魂。承玆鍊化，劫劫長存。
　　寶華圓滿天尊
　　利兌之榮鍊而為神符
　　呪曰
　　形神俱妙，合景成仙。功滿德就，飛升九天。
　　師曰：黃籙齋儀用符奏九道，以黃紙朱書符，墨書告文，外用函如式，符各隨天尊換。
　　九符奏式
　　式內流水之精，鍊而為胞，隨符換易。
　　具法位　臣　姓某。
　　謹□某，開建
　　無上黃籙普度大齋。拔度某等魂，出離陰府，超證生方。今則恭請
　　三清臨御，萬聖監觀，依按冲科，奉行冶鍊。以今遵依法式，啟錄奏符。
　　仰冀
　　流水之精，鍊而為胞，所有
　　真符，須至頒告者。
　　空符
　　右臣謹謹隨符，上奏
　　大鍊丹界天尊几前。恭望
　　道慈，特垂矜宥，曲賜生炁，灌溉某魂。即得死魂受鍊，仙化成人。生身受度，劫劫長存。隨劫輪轉，與天齊年。永度三塗五苦八難，超凌三界，逍遙
　　上清。臣下情無任戰慄之至，謹奏。
　　太歲　年　月　日具位臣姓某待奏。
　　日魂月魄，水火變仙，合同等符。各隨水火鍊後，一一用訖，鍊至此已遂更生，無相法身，不必再泥水火也。所有朱陵度命等符，並見給付，不在重宜。
　　宣毓魂呪
　　神真無垠，妙化之元。左挾七魄，右結三魂。二十四真，返復陽精。流火受鍊，純化玉英。上升南宮，逍遙朱陵。朝飲日暉，夕奔月精。灌沐東井，足履丹雲。上朝金闕，遊宴玉京。以神俱契，與道合真。
　　玉嬰神變符
　　玉訣祖炁
　　披黃受道寶誥祖炁玉文
　　靈寶玄壇
　　今月　日逮齋主某，祗建無上盟真玉匱黃籙普度大齋幾晝夜。依按玄科，作諸功德。乞為開度某魂，超升仙界。以今冶鍊亡魂，所有披黃受道寶誥，謹為告下者。
　　元始開連，太玄肇靈。虛極無象，一炁流形。化生二景，五緯凝精。混合自然，恒除結嬰。總真布景，煥赫九清。炎持廓奕，七紀齊並。析師盧浩，丹天耀晶。朱光鍊度，赤藹散明。三華鬱秀，輝映帝辰，一如靈寶無量度人告命。
　　年歲次　月　日告下。，
　　具　法　位　臣　姓　某　奉行。
　　右符五尺黃紙朱書，束封，焚於聚炁爐中。知磬舉金闕化身天尊。
　　眾宣大呪
　　飛玄紫炁凝靈根，綱維玉虛總萬神。
　　空中鬱勃浩自然，上有楞層十二傳。
　　玉樓嵯峨耀景雲，流精紫闕帶金軒。
　　瓊堂璋鑠繞八騫，中有青金九靈仙。
　　丹黃真母號精延，飛青羽晨嬰冠。
　　手持玉節握靈旛，五色命魔對帝尊。
　　把持符籍當生門，咀日嚼月吸醴泉。
　　離羅吐輝鍊五魂，內充外溢絳府欣。
　　金光煥煥形正圓，從青入玄色純純。
　　唯有開明曉此言，日五月十精北元。
　　刻見華蓋領仙君，紫炁左回與斗運。
　　歷度四七入金門，正是丹皇校萬仙。
　　有明此訣加精勤，披形密思每令分。
　　妙景感會得要文，三年當守保長存。
　　九年乘空躡景雲，鳳衣輕翔升龍山。
　　俯仰九靈謁玉晨，得為靈寶大真人。
　　仙化成人符
　　雙手玉訣，祖炁。
　　宣三十天大券，別具於給符受籙門再入科。高功行升度之法，內誦玉經，告長生簡。
　　道眾喧呪
　　死魂受鍊，仙化成人。生身受度，劫劫長存。隨劫輪轉，與天齊年。永度三塗，五苦八難。超凌三界，逍遙上清。舉逍遙快樂天尊。
　　玉清生化保度天門寶符
　　玉訣，祖炁
　　呪曰
　　元始玉文，保度亡魂。上升朱府，徑上天門。魔王敬禮，萬聖護迎。玉清元命，逍遙上清。急急如元始速度律令。
　　生天度命法橋符
　　右符引青黃白三炁，於送亡時焚於橋前。
　　呪曰
　　天尊大威靈，八方開光道。引領七亡魂，升度此法橋。
　　右存二目交接，紫光丹霞，上應天尊寶珠之光，下接亡魂，上升天境。師掐三五提魂訣發去。次凝神太漠，非色非空，若有若無，了無所著，自然冥惠洞清，大量玄玄也。次送亡，焚燎，回向。
　　鍊度壇式
　　靈寶玉鑑卷之四十三竟