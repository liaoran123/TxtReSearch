太上慈悲道場滅罪水懺
　　經名：太上慈悲道場滅罪水懺。三卷。底本出處：《正統道藏》洞玄部威儀類。
　　太上慈悲道場滅罪水懺卷上
　　爾時，元始天尊在大羅天上，玉京金闕紫微天臺，大會羣仙，敷揚妙法，救度天人，咸使悟道，不歷諸苦，施大威力，放大光明，普照萬國。一切罪福，俱在目前，甚深微妙，方便開度，一切地獄窮魂，苦毒無量，痛楚難言，並蒙救拔，不溺沈淪，咸得超度。是時，元始慈尊慈悲廣演，更開要道，使過去未來，俱霑利益。再告左右侍真曰，人之稟生，同資一氣，及乎誕育，命係三元，夭壽吉凶，富貴貧賤，因緣罪福，善惡生死，各逐夙命根源，悉有報應，隨其業力，永不差殊，如影隨形，似聲應谷。每年三元之日、三元官屬與三界十方、四司五帝、善惡童子、一切靈官，上朝金闕元始御前，考校男女生死之籍、罪福因緣及九幽地獄水府、窮魂姓名業簿。此時，若有善信男女，能發自然道意，建造紫微寶臺、玉京寶山、樓閣臺榭、百寶粧嚴，香花供養，燒香行道，吟詠洞章，然燈放生，步虛法事，布施發願，謝過上章，大建齋醮，虔告天地，晝夜不怠者，吾當遣十方天尊真人、諸天神仙、三界四司、救苦靈童，下降人間，齊到道場，為其滅罪，保佑生人。使國土安寧，男女歡泰，眾善齊降，諸惡不生。地獄苦魂，一時解脫，竟生天上，快樂無為，功德巍巍，獲福無量。慈尊言，正月十五日，上元天官、主錄百司上詣天闕，進呈世人罪福之籍。今日道場懺主某是故回向，上元天界一切高真，皈依皈神，皈身皈命，大慈大悲無上天尊。
　　至心朝禮，玉清元始天尊。
　　至心朝禮，福生無量天尊。
　　至心朝禮，消災解厄天尊。
　　至心朝禮，延壽益筭天尊。
　　至心朝禮，長生保命天尊。
　　至心朝禮，紫清降福天尊。
　　至心朝禮，八卦護身天尊。
　　至心朝禮，九宮捍厄天尊。
　　至心朝禮，高真妙果天尊。
　　至心朝禮，十方靈寶天尊。
　　從此已上，禮念天尊聖號。乞懺某自從無始以來，至於今日二師資父母、六親眷屬，三業所為，六根所造。是故身貪細滑，意起虛妄，眼觀惡色，耳聽邪音，鼻好惡香，舌貪滋味，心生嫉妬，口出穢言。如是等罪，無量無邊。今日虔誠，咸乞懺悔。次復回向，上元天界一切高真，皈依皈神，皈身皈命，大慈大悲無上天尊。
　　至心朝禮，青靈始老天尊。
　　至心朝禮，丹靈真老天尊。
　　至心朝禮，皓靈皇老天尊。
　　至心朝禮，五靈玄老天尊。
　　至心朝禮，玄靈元老天尊。
　　至心朝禮，嚴淨法惠天尊。
　　至心朝禮，應感威力天尊。
　　至心朝禮，無畏梵形天尊。
　　至心朝禮，大智惠海天尊。
　　至心朝禮，無量法藏天尊。
　　從此已上，禮念天尊聖號。乞懺某自從無始以來，至於今日，師資父母、六親眷屬，無量無邊殺生之罪。或殺豬羊牛馬、雞犬鵝鴨。或殺飛禽走獸、水族魚鱗、蠢動含靈、一切物命。或扶持疾病、淫祀鬼神、殺害眾生。或遊獵好戲、耕田掘地、養蠶煮繭、放火放水、燒糞掃地、殺害眾生。或飲酒食肉。或作醬鮓、焚樵露燈、熱湯潑地、殺害眾生。或生分子母、斷其胎育。或殺胎卵。或殺眾生命無頭數。或殺債主冤家、四方良善。或因爭競欺妬、攘取劫奪殺害。或因征戰讒佞、方便殺害。或用邪教、埋名釘字、咒詛殺害。或為官法、枉殺人命。或圖他財寶、證人入死。或奪人妻子、爭人夫婿、遂成殺害。或對天地日月、虛空廟社之所殺害。或上引祖先、以為盟誓殺害。或男婚女嫁、吉凶聚會、生男誕女、接奉親朋、非時作樂、耽色好淫、眠花臥柳，殺害無數，遂使怨氣，遍滿虛空。如是殺害等罪，無量無邊，今日虔誠，成乞懺悔。次復回向，上元天界一切高真，皈依皈神，皈身皈命，大慈大悲無上天尊。
　　至心朝禮，大慈萬善天尊。
　　至心朝禮，玄微自在天尊。
　　至心朝禮，無邊明覺天尊。
　　至心朝禮，慈和妙寶天尊。
　　至心朝禮，端嚴威力天尊。
　　至心朝禮，昭明上照天尊。
　　至心朝禮，法橋大度天尊。
　　至心朝禮，弘通保命天尊。
　　至心朝禮，開顯妙門天尊。
　　至心朝禮，護魂慈救天尊。
　　從此已上，禮念天尊聖號。乞懺某自從無始以來，至於今日，七祖九玄、師資父母，存亡二世，一切眷屬，無量偷盜之罪。或偷盜天尊形像、三寶種種財物。或偷盜慈親、種種財物。或偷盜富貴貧賤、種種財物。或偷盜國家庫藏、輸貢科歛、官錢財物。或偷盜妻妾、男女良賤財物。如是偷盜等罪，無量無邊，今日虔誠，成乞懺悔，次復回向，上元天界一切高真，皈依皈神，皈身皈命，大慈大悲無上天尊。
　　至心朝禮，流光法喜天尊。
　　至心朝禮，威聖化凡天尊。
　　至心朝禮，洞靈慈念天尊。
　　至心朝禮，慈惠緣成天尊。
　　至心朝禮，增益聖智天尊。
　　至心朝禮，功德嚴淨天尊。
　　至心朝禮，混成長樂天尊。
　　至心朝禮，寶光善寂天尊。
　　至心朝禮，相光自在天尊。
　　至心朝禮，金真度命天尊。
　　從此已上，禮念天尊聖號。乞懺某自從無始以來，至於今日，存亡二世，一切眷屬，無量婬慾之罪。或不避虛空、日月星辰之下行諸婬慾。或不避井竈門戶、社廟宮觀、聖跡之所行諸婬慾。或六親通同行諸婬慾。或婬犯骨肉。或染污出家、欺凌貞潔、捉人殘害、奪人恩愛、行諸婬慾。或不顧老少、穢亂羇迷、愚癡不返。如是邪婬愛慾等罪，無量無邊，今日虔誠，咸乞懺悔，次復回向，上元天界一切高真，皈依皈神，皈身皈命，大慈大悲無上天尊。
　　至心朝禮，清微天帝天尊。
　　至心朝禮，禹餘天帝天尊。
　　至心朝禮，大赤天帝天尊。
　　至心朝禮，金惠玄通天尊。
　　至心朝禮，垂慈溥濟天尊。
　　至心朝禮，洞暢高玄天尊。
　　至心朝禮，長生萬善天尊。
　　至心朝禮，真遊高上天尊。
　　至心朝禮，法流遠洽天尊。
　　至心朝禮，高德寶藏天尊。
　　從此已上，禮念天尊聖號。乞懺某自從無始以來，至於今日，七祖九玄、師資父母，存亡二世，一切眷屬，傏上真之罪。或不敬上天、日月星辰之罪。或不畏風雨、雲霞、雷電。或瞻對北斗、不避諸天、赤身裸體、大小便利、披頭飲食、涕吐穢言、戲笑哭泣、種種乖非。如是觸犯等罪，無量無邊，今日虔誠，咸乞懺悔，次復回向，上元天界一切高真，皈依皈神，皈身皈命，大慈大悲無上天尊。
　　至心朝禮，凝常轉命天尊。
　　至心朝禮，玄德定願天尊。
　　至心朝禮，總真應見天尊。
　　至心朝禮，妙成圓行天尊。
　　至心朝禮，龍德威嚴天尊。
　　至心朝禮，高玄太素天尊。
　　至心朝禮，靈真大帝天尊。
　　至心朝禮，金資妙相天尊。
　　至心朝禮，開明指要天尊。
　　至心朝禮，無上最勝天尊。
　　從此已上，禮念天尊聖號。乞懺某身中所為種種業障，伏乞無極大道、太上三尊、五老高真、十華上帝、日月星宿、璇璣玉衡、八十一天、三十二帝、三官九府、四司三界、魔王飛天大聖，未來仙宰，已往真官，大慈大悲，普濟普度，恩波滌罪，惠澤除冤，五道停酸，三元集福，功滿德就，與道合真。一切有情，齊登道岸，無上虛皇證真三寶。
　　太上慈悲道場滅罪水懺卷上竟
　　太上慈悲道場滅罪水懺卷中
　　爾時，慈尊言，七月十五日、中元地官主錄百司，上詣天闕，進呈世人罪福之籍。今日道場懺主某是故回向，中元地界一切聖哲，皈依皈神，皈身皈命，大慈大悲無上天尊。
　　至心朝禮，上清靈寶天尊。
　　至心朝禮，九幽拔罪天尊。
　　至心朝禮，高上通明天尊。
　　至心朝禮，空惠凝常天尊。
　　至心朝禮，方便善救天尊。
　　至心朝禮，通真感應天尊。
　　至心朝禮，眾善惠施天尊。
　　至心朝禮，和光忍辱天尊。
　　至心朝禮，凝神玄覺天尊。
　　至心朝禮，轉輪運行天尊。
　　從此已上，禮念天尊聖號。乞懺某自從無始以來，至於今日，師資父母、存亡眷屬，無量慳貪愛悋之罪。或見人教化，作善建功。或見貧窮疾病，不能臧割，方便扶持。種種不能布施慳貪等罪，無量無邊。今日虔誠，咸乞懺悔，次復回向，中元地界一切真聖，皈依皈神，皈身皈命，大慈大悲無上天尊。
　　至心朝禮，大慈無我天尊。
　　至心朝禮，運化微明天尊。
　　至心朝禮，靈通品量天尊。
　　至心朝禮，大惠眾善天尊。
　　至心朝禮，海量無涯天尊。
　　至心朝禮，興國太平天尊。
　　至心朝禮，光妙高玄天尊。
　　至心朝禮，常住虛極天尊。
　　至心朝禮，玄微德本天尊。
　　至心朝禮，輝靈度命天尊。
　　從此已上，禮念天尊聖號。乞懺某自從無始以來，至於今日，師資父母、六親存歿，無量無邊嗔怒之罪。或嗔怒天尊經法，法師道士。或嗔怒帝王官宰，父母骨肉。或嗔怒道場法席，作諸功德。或嗔怒陰陽，風雨寒暑。或嗔怒虛空日月，星宿尊聖。或嗔怒正直鬼神，過往賢聖。或嗔怒春夏秋冬，晝夜長短。或嗔怒士農工商，鰥寡孤獨，囚徒禁役，貧苦老病。或嗔怒門朋志友，妻子奴婢。或嗔怒牛馬六畜，飛禽走獸，一切物命。如是嗔怒等罪，無量無邊。今日虔誠，咸乞懺悔，次復回向，中元地界一切聖哲，皈依皈神，皈身皈命，大慈大悲無上天尊。
　　至心朝禮，會善開宗天尊。
　　至心朝禮，妙空真相天尊。
　　至心朝禮，含弘品量天尊。
　　至心朝禮，智藏微達天尊。
　　至心朝禮，惠解空寂天尊。
　　至心朝禮，普照微玄天尊。
　　至心朝禮，法空虛凝天尊。
　　至心朝禮，天寶自在天尊。
　　至心朝禮，平等善應天尊。
　　至心朝禮，光明濟物天尊。
　　從此已上，禮念天尊聖號。乞懺某自從無始以來，至於今日，六親眷屬、存亡二世，有無量無邊、不信善惡因緣，愚癡執見。或於三寶之前，常行愚癡。或於帝王官宰之前，常行愚癡。或於父母骨肉之前，常行愚癡。或於人物所處之前，常行愚癡。如是愚癡等罪，無量無邊。今日虔誠，咸乞懺悔，次復回向，中元地界一切聖哲，皈依皈神，皈身皈命，大慈大悲無上天尊。
　　至心朝禮，清微通悟天尊。
　　至心朝禮，大明空界天尊。
　　至心朝禮，高清妙惠天尊。
　　至心朝禮，開緣普救天尊。
　　至心朝禮，光明萬變天尊。
　　至心朝禮，紫虛玄聖天尊。
　　至心朝禮，飛空智聖天尊。
　　至心朝禮，梵寶太虛天尊。
　　至心朝禮，元靈等觀天尊。
　　至心朝禮，海空辨惠天尊。
　　從此已上，禮念天尊聖號。乞懺某自從無始以來，至於今日，師資父母、六親骨肉，無量無邊、綺言妄語之罪。或背前面後，口是心非。或向此說彼。或向彼說此，離人骨肉。或破人良友。或不思己過，不察情由，論人是非，說人長短，不識人義，掩善揚惡，訕謗君王、父母，平薄師資、尊長，破壞忠良，埋沒勝己，讚詠邪音，誹謗正教。如是綺言妄語兩舌等罪，無量無邊。今日虔誠，咸乞懺悔，次復回向，中元地界一切聖賢，皈依皈神，皈身皈命，大慈大悲無上天尊。
　　至心朝禮，尊勝妙果天尊。
　　至心朝禮，善願普因天尊。
　　至心朝禮，希微威德天尊。
　　至心朝禮，慈悲護度天尊。
　　至心朝禮，端靖梵行天尊。
　　至心朝禮，善成清淨天尊。
　　至心朝禮，仙靈正行天尊。
　　至心朝禮，慈施興善天尊。
　　至心朝禮，威力難思天尊。
　　至心朝禮，隨緣應化天尊。
　　從此已上，禮念天尊聖號。乞懺某自從無始以來，至於今日，師資父母，六親眷屬，無量無邊罵詈之罪。或罵詈天尊大道之罪，或罵詈經法法師之罪，或罵詈國王官宰之罪，或罵詈知識朋友之罪，或罵詈妻妾男女之罪，或罵詈六親眷屬之罪，或罵詈根相不全、六疾百病之罪，或罵詈貧窮老小、鰥寡孤獨、奴婢下賤之罪，或罵詈天地日月、星辰風雨、雲霞虹霓、雷電之罪，或罵詈晝夜長短、冬寒夏熱、四時八節、霜雪氣候之罪，或罵詈正直鬼神、蟲蝗水旱之罪，或罵詈五穀百果、絲麻布絹之罪，或罵詈牛馬六畜、飛禽走獸、蠢動之類，或囚禁罪人、愚癡良善。如是言詞麤獷、呼天叫地、牽引鬼神、毀罵等罪，無量無邊。今日虔誠，咸乞懺悔，次復回向，中元地界一切聖哲，皈依皈神，皈身皈命，大慈大悲無上天尊。
　　至心朝禮，香林定想天尊。
　　至心朝禮，無為普濟天尊。
　　至心朝禮，保命上生天尊。
　　至心朝禮，至德無礙天尊。
　　至心朝禮，平等救苦天尊。
　　至心朝禮，演聖開元天尊。
　　至心朝禮，六通證悟天尊。
　　至心朝禮，分形通德天尊。
　　至心朝禮，寶頂大成天尊。
　　至心朝禮，至真幽寂天尊。
　　從此已上，禮念天尊聖號。乞懺某身中種種罪業。伏乞九清三洞慈尊、五老十華大道、皇皇上帝、列列高真、九帝仙官、十宮真宰、三元大帝、五嶽尊神、福地洞天、酆都岱嶽、四司曹吏、九府朝班、物外羣仙、壺中眾聖，洪恩普洽，惠澤滂流，釋解塵愆，消除世厄，哀矜庶品，開度幽冥，世世生生，咸躋大道。
　　太上慈悲道場滅罪水懺卷中竟
　　太上慈悲道場滅罪水懺卷下
　　爾時，慈尊言，十月十五日、下元水官主錄百司，上詣天闕，進呈世人罪福之籍。今日道場懺主某是故回向，下元水界一切仙哲，皈依皈神，皈身皈命，大慈大悲無上天尊。
　　至心朝禮，太清道德天尊。
　　至心朝禮，應見常容天尊。
　　至心朝禮，妙保上真天尊。
　　至心朝禮，還魂起死天尊。
　　至心朝禮，威權自在天尊。
　　至心朝禮，安鎮含識天尊。
　　至心朝禮，壽命無窮天尊。
　　至心朝禮，常善救物天尊。
　　至心朝禮，含弘德化天尊。
　　至心朝禮，發生萬物天尊。
　　從此已上，禮念天尊聖號。乞懺某自從無始以來，至於今日，師資父母，六親眷屬，無量無邊、障礙人間種種之罪。又復行商坐賈，買賣博貨，邸舍交易，升斗秤尺，分毫銖兩之上，有諸增損，瞞昧於人。或將麤易好，以短換長，虧筭人物，穿破牆壁，劫掠竊盜。或塞斷道路，抵諱債負。或放財本與人，過分取利。或假託非術，脫人財物。或妬人聰明富貴，恃官協勢，告人長短。或暗施弓箭，不合神明。或飲酒食肉，五辛三厭，穢慢功德。或為官為吏，治事不公。或居上不恭，為下不敬，朝廷無爵，鄉黨無齒。如是等罪，無量無邊，今日虔誠，咸乞懺悔，次復回向，下元水界一切仙哲，皈依皈神，皈身皈命，大慈大悲無上天尊。
　　至心朝禮，演法混成天尊。
　　至心朝禮，法澤流布天尊。
　　至心朝禮，積功成聖天尊。
　　至心朝禮，凝神照境天尊。
　　至心朝禮，和神利物天尊。
　　至心朝禮，妙解羅網天尊。
　　至心朝禮，功行圓滿天尊。
　　至心朝禮，還功報德天尊。
　　至心朝禮，隱跡全道天尊。
　　至心朝禮，紫霞浮蓋天尊。
　　從此已上，禮念天尊聖號。乞懺悔某自從無始以來，至於今日，父母師資，存亡二世，道俗兩門，一切眷屬。或浮好三寶，執心不專。或負背師資，違盟負約。或不忠國主，不順時機，不崇大道，輕欺教法。或穢污江河，撈塶百川，取諸魚鱗，將充口味。或不生慚愧，輕賤衣食，拋撒五穀，咒詛牛馬，損害蠶蛾，不惜農桑。或見利忘義，不廉不恥，喜新棄舊，知恩不報。如是等罪，無量無邊，今日虔誠，咸乞懺悔，次復回向，下元水界一切仙聖，皈依皈神，皈身皈命，大慈大悲無上天尊。
　　至心朝禮，尊妙無雙天尊。
　　至心朝禮，玉京垂惠天尊。
　　至心朝禮，寶度應權天尊。
　　至心朝禮，太微光梵天尊。
　　至心朝禮，真相滿足天尊。
　　至心朝禮，尊勝無為天尊。
　　至心朝禮，沖和淨樂天尊。
　　至心朝禮，寂然無得天尊。
　　至心朝禮，幽源不測天尊。
　　至心朝禮，默念無為天尊。
　　從此已上，禮念天尊聖號。乞懺某自從無始以來，至於今日，存亡二世，道俗兩門，不思父母劬勞，養育不報，十月懷耽，三年乳哺，回乾就濕，嚥苦吐甘，洗浣提撕，憂愛重恩，返生五逆不孝重罪。或為男為女，為氣為財，殢酒迷花，為冤結咒，連累父母，怨氣無邊。或造宅創墳，犯多禁忌，罪盈惡貫，是致流殃。或報在冢訟徵呼，先亡勾連。或報在命運衰危，惡星行度，見世創為種種花報，地獄則為種種果報。慈尊言，如此生身果報，皆因前世犯於罪業，死經地獄，及至來生，受報六道，輪迴無有休息。今日虔誠，咸乞懺悔，次復回向，下元水界一切仙哲，皈依皈神，皈身飯命，大慈大悲無上天尊。
　　至心朝禮，功業無邊天尊。
　　至心朝禮，法雨霶天尊。
　　至心朝禮，廣大圓滿天尊。
　　至心朝禮，哀悲眾苦天尊。
　　至心朝禮，凝空法藏天尊。
　　至心朝禮，無得惠王天尊。
　　至心朝禮，隨緣應化天尊。
　　至心朝禮，洞明世界天尊。
　　至心朝禮，應變無常天尊。
　　至心朝禮，弘慈大量天尊。
　　從此已上，禮念天尊聖號。乞懺某自從無始以來，至於今日，種種罪業。
　　爾時，慈尊復言，吾見下土兆民，多有凶禍，邪鬼所害。可為先亡祖考、父母尊親，五臘之日是天地開赦，宜建齋醮，行道禮懺，上章救拔，先亡咸得超度。正月一日，天臘之日，五帝神仙，集於青天安寶華林青龍闕中，校定世人罪福之籍。五月五日，地臘之日，五帝神仙，集於丹天· 梵寶昌陽丹臺闕中，校定世人罪福之籍。七月七日，道德臘之日，五帝神仙，集於素天金門素靈闕中，校定世人罪福之籍。十月一日，民歲臘之日，五帝神仙，集於玄天洞陰黑靈闕中，校定世人罪福之籍。十二月，遇臘是王侯臘之日，五帝神仙，集於玄都玉京元靈戊己金闕元始八景殿中，校定世人罪福之籍。此日皆是合攢之日，定吉凶生死簿籍，皆是生人。九祖父母，幽獄鬼魂，此日為酆都北帝引出責問。久處陰司，年代積遠，罪結釁由，端及子孫姓名，墳墓所在。如積劫未有追贖，因此日延累生人，引問子孫親姻、九族姓名，為生人罪狀，積釁幽都，九族延滅。此日可為亡故父母，上表謝罪，懺悔追拔，皆令亡人一一得之。常日祭祀，不可得達。蓋為酆都幽深，難為通徹，沐賴真猷，皆得宿愆解釋，幽司不欲久滯。死魂久滯，則天曹責及，幽司官吏亦責及，生人轉福為禍，災難自此而生。若有至孝男女，此日修奉齋醮，則黑籍除名，皆得超度。今日道場懺主某是故回向，下元水界一切仙哲，皈依皈神，皈身皈命，大慈大悲無上天尊。
　　至心朝禮，赴感隨緣天尊。
　　至心朝禮，梵行修功天尊。
　　至心朝禮，洞鑒無得天尊。
　　至心朝禮，赴難垂恩天尊。
　　至心朝禮，日月光明天尊。
　　至心朝禮，無滯著相天尊。
　　至心朝禮，無方化度天尊。
　　至心朝禮，常慈愛憐天尊。
　　至心朝禮，無量法身天尊。
　　至心朝禮，周應法身天尊。
　　從此已上，禮念天尊聖號。乞懺某自從無始以來，至於今日，六親眷屬，存亡二世，輪迴六道因緣，四生捨身，不閑不歇，優饒三業，恣縱六情，殺盜邪淫，貪癡嗔怒，惡口兩舌，妄言綺語，不信因緣，不行方便，辜天負地，破齋犯戒，情故外人，返謀師父，為冤結咒，引鬼牽神，不念四生，豈思一息，種種為報，念念成非。總在身中，無由雪釋。或墮地獄，或為畜生，不值聖文，何能超度。如是等罪，無量無邊，今日虔誠，咸乞懺悔，次復回向，下元水界一切仙哲，皈依皈神，皈身皈命，大慈大悲無上天尊。
　　至心朝禮，玉寶皇上天尊。
　　至心朝禮，玄真萬福天尊。
　　至心朝禮，太妙至極天尊。
　　至心朝禮，玄上玉宸天尊。
　　至心朝禮，度仙上聖天尊。
　　至心朝禮，好生度命天尊。
　　至心朝禮，太靈虛皇天尊。
　　至心朝禮，無量太華天尊。
　　至心朝禮，玉虛明皇天尊。
　　至心朝禮，真皇洞神天尊。
　　從此已上，禮念天尊聖號。乞懺某種種罪業。伏乞三境慈尊、十方至聖、三元大帝、五老高真、一百二十曹、七十二府、四司五帝、八海九江、十二河源、一切仙哲，普開救度，大設慈悲，垂大法雲，散大法雨，消除熱惱，洗滌愆非，頓爾清凉，了然雲淨，見存積慶，已往超昇。國安民豐，歡樂太平，功滿德就，生生悟道，世世聞經，一切有情，咸躋道岸。
　　太上慈悲道場滅罪水懺卷下竟