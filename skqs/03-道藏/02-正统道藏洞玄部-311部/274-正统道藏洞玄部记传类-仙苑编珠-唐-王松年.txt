四明洞天丹山間詠集
　　經名：四明洞天丹山圖詠集。元代曾堅、危素等編。一卷。底本出處：《正統道藏》洞玄部記傳類。
　　四明洞天丹山圖詠集序
　　滄海逸史臨川曾堅撰
　　四明山在東海上，山有四穴通，光晷天宇。澄霽望之，一如戶牖。土人名之日石窗，故山以名。唐置州治今餘姚，又因以明名郡。宋改慶元舊治，更置縣。本朝陞州而山屬餘姚，在州南百里。圖則山麓祠宇觀所刻也。其一日元建觀之圖，其二日唐遷觀之圖，槃言之則日四明山也。木玄虛云：天下洞天三十有六，四明第九，其號日丹山赤水是也午按．山接大蘭山，形勢蟠結，周回三百八十里，有二百八十峰，高二百一十丈。常有雲氣覆冒於中，凡二十里不絕。二十里問名日過雲，南曰雲南，北日雲北，山隴行三十里有峰日三台山，日屏風，日石屋，日雲根。石屋，雲根間有瀑布，如懸河旁，日潺湲洞。三台之側有龍漱，後漢下那劉綱為上虞令，棄官同妻樊氏雲翹居潺湲洞偶，從白君得仙衛，其上有洗藥溪，學成會交友，登大蘭山頂，攀巨杉升其上，一畢手別呼夫人，次之俱仙去，遣復山下，化為臥虎。後人名其山曰以奉其杞。榭日樊榭，梁隱者孔祐仍居之。嘗視山谷中錢數百斛，樵者爭取之，化為瓦礫。有鹿中矢來投祐，祐為牧豢，癥。可復去。故祠側建鹿亭。陳永定中，有放一建觀，因其舊祠，故日柯宇云。唐天寶亡一年；遣使檮祠，病其險遠，勁道土奮街、、處士李建移置潺湲洞外，一市油水官。宋龍虎山＝一華院昊君真陽，號混朴子，從一虛靜張天師學，游歷勵此止一焉。徽宗一以凝神殿校籍，召不起。政和六年，韶大其觀，建玉皇殿，書其榜而門日：丹山赤水洞天，封劉綱昇玄明議真君，樊氏昇真妙化元君，而混朴子授丹林郎。禁樵採，鐲租賦。高宗丞相張魏公知其徒孔容，因表混朴子為真人，許歲度道士一人，以甲乙傳次。嘉熙初元，理宗檮嗣於會稽之龍瑞官，竣事分金龍玉簡藏焉。＂今毛尊師永貞由三華嗣主之。山之木曰青櫺樹，其實味甘而不可伴破。山之獸曰鞠猴。唐咸通中謝遺塵隱此。陸龜蒙、皮日休時時往還，各賦詩九首，取以為題。宋陸游記之：余再以使事航海，出慶元洋，掠餘姚，竟上者四，西望縹渺如輕雲，插入天末。舟師指以相告日：大蘭山也。至京師，適薛君毅夫由毛尊師所來，示予二圖，想見其山川奇秀，思欲得相羊上下，從一二瀟灑士，坐鹿亭，酌潺湲；呼鞠猴，一洗其塵土之累而吏役驅迫。昔者舟行，徒悵．望咨嗟而已。一近世士大夫汨於利達，上之不能效劉網脫屨簪紱，次之不能如皮陸忘形賦詠件宜乎，高世之士，椰榆哂唾而目其地曰洞天也。余故詳其本末，使有志物外者，得以覽觀焉。
　　仙苑編珠
　　經名：仙苑編珠。三卷。王松年撰。底本出處：《正統道藏》洞玄部記傳類。 
　　仙苑編珠卷上
　　天台山道士王松年撰
　　大道自然，混沌之先。
　　《道經》云：有物混成，先天地生。寂兮寥兮，獨立不玫，周行不殆，可以為天下母。吾不知其名，字之日道。《莊子》云：夫道有情有信，無為無形，神鬼神帝，生天生地。在太極之先而不為高，在六極之下而不為深。先天地生而不為久，長於上古而不為老。
　　一氣凝化，盤古生焉。
　　《元始上真記》云：昔二儀未分，淇津濛頑。日月未具，狀如雞子，混沌玄黃。乃有盤古真人，天地之精，自號元始天王，遊乎其中。．天形如巨蓋，上無所係，下無所根。玄玄太虛，無響無聲。元黑浩浩，如水之形。若無此熙，天地不生。天地既分，相去三萬六千里。元始天王在天脊膂中住，名曰玉京山。山中有宮殿，垃金玉，常呼吸天熙，俯飲地泉。忽生太玄玉女在石問。出能言，人形具足，天姿絕妙，號日太元聖母。元始君下遊見之，乃招還上官。
　　天皇東立，王母西旋。
　　自元始天王、太元聖母還上官之後，經一劫乃生天皇氏，治世三萬六千年，受書為扶桑大帝，居東極扶桑官，為東王公。今世問皇太子居東官，象此也。又生九光玄女，號日太真西王母，居西極崑崙山。故日木公金母，天地之尊神也。
　　伏羲八卦，軒后五篇。
　　《莊子》云：伏羲得道以襲氣母。《書》云：伏義治世，感神龜負圖而出，乃畫八卦，造書契，得道為東方青帝。《莊子》云：黃帝得道以登雲天。《經》云：軒轅黃帝登峨媚山，遇天真皇人授以靈寶五符，治世三百年，乃鑄鼎荊山鍊丹，丹成，有黃龍下迎，韋臣同昇者七十二人。以符藏於苑委山。
　　顓頊元輩，帝譽龍餅。
　　《道學傳》云：顓頊高陽氏乘結元之筆，北巡幽陵，南巡交陸，西巡游沙，東巡蟠木。山水之神，動植之類，日月所照，莫不屬焉。周旋八卦，諸有洞臺之山、陰官之丘，帝召四海神，使運安息國天市山寶玉，封而鎮之。鑄羽山銅為寶鼎，各獻一所於有洞之山。《莊子》云：顓頊得道以處玄官。帝譽高辛氏感九天真王、三天真皇乘九龍雲輿降牧德之臺，授以靈寶五符。帝用之得道。後封此符於鍾山。
　　虞舜得藥，夏禹道川。
　　《真誥》云：虞舜感北戎長胡大王獻白銀之霜十轉紫華，服之而成仙。《吳越春秋》云：禹平洪水，其功不就，乃按《黃帝中經》聖人所記，在乎九山東南，號日苑委，承以文玉，覆以盤石，其書金簡青玉為字，編以白銀。禹乃南巡，登衡山，血白馬以祭，不幸所求。乃仰天而歎，因夢赤繡衣男子云：欲得我治水之方、御龍之衛，可齋乎黃帝之嶽，峻巖之下，金簡之書在矣。禹乃退齋，季庚之日，登苑委之山，發石，果得金簡玉書。用以治水，鑿龍門，通百川，天下有賴其功大矣。今道門《靈寶五符》即此書也。其探符處，在會稽山，禹穴是也。
　　老君無極，錢祖長年。
　　孔子曰：竊比於我老彭。葛仙公云：老子體自然而然，生乎太無之先，起乎無因，經歷天地終始，不可稱載，終乎無終，窮乎無窮，極乎無極也。又云：世人謂老子當始於周代，老子之號始於無數之劫，其杳杳冥冥，渺邈久遠矣。《莊子疏》云：彭祖姓錢，諱鏗，顓頊玄孫，’善養性，能調鼎，進雉羹於堯，封於彭城。其道可祖，故謂之彭祖。《神仙傳》、《列仙傳》並云：歷夏經殷七百六十歲而不衰老。後西之游沙，莫知其終也。故羅隱碑文云：水運降靈，始分輝於玄帝；仙源啟祚，乃襲慶於彭墟。星辰浮濮渚之陽，雲鸛度游沙之境也。
　　廣成高外，尹喜精研。
　　《莊子》云：黃帝詣崆峒山，謁廣成子，問以理身奈何。廣成子曰：善哉問乎。吾語汝：至道之精，杳杳冥冥，至道之極，昏昏默默，無視無聽，神將自正，無勞汝形，無搖汝精，乃可長生。故我修之千二百歲矣，而形未嘗衰。《本起傳》並《西昇經》並云：關令尹喜受老子《道德五千言》，精研萬遍，於蜀郡青羊肆隨老子白日昇天，遊四海，登三清，下化八十一國焉。
　　盧敖遊海，若士沖天。
　　《神仙傳》云：盧敖者，燕人也。秦時遊北海，至于蒙谷之山，見若士焉，方迎風而舞，顧見敖曰：吾與汗漫期於九陝之上，不可久。乃練身入雲中。
　　赤松行雨，育封隨煙。
　　《列仙傳》云：赤松子者，神農雨師也。服水玉以教，神農。能入火，隨風雨上下。高辛時，復為雨師。今之雨師復是焉。宵封子者，為黃帝陶正。有人能出五色煙以教封，封乃積火自燒，隨煙上下焉。
　　黃山數百，白石三千。
　　《神仙傳》云：黃山君者，修彭祖之衛，年數百歲，猶有少容也。白石先生者，中黃大夫弟子也。至彭祖時，年已三千歲矣。嘗於白石山煮白石為糧，故號白石先生。
　　瑤水周穆，槐山僱佺。
　　《列子》云：周穆王乘八駿，日行萬里，至于崑崙之山，與王母宴於瑤池。王母唱白雲之謠，王和之也。《列仙傳》云：但佺者，槐山采藥人也。好食松實，形體生毛，長數寸，兩目正方，能飛行逐走馬。
　　醫龍師皇，釣魚寇先。
　　《列仙傳》云：馬師皇者，黃帝馬醫也。有龍下，向之張口，皇曰：此龍有疾。乃針其脣下，以甘草湯飲之而愈。後數數有龍出陂，告而治之。一旦乘龍而去。寇先者，宋人也．以釣魚為業。得魚或賣，或放，或自食。好種薜荔，食其葩實。宋景公問其衍不告，遂殺之。數年後踞宋城門，鼓琴而去。
　　弄玉嗚鳳，蕭史同仙。
　　《列仙傳》云：蕭史者，秦穆公時善吹簫，能致孔雀白鸛。穆公有女日弄玉，好之，公遂妻焉。教弄玉作鳳嗚，鳳止其臺上。一旦乘鳳，同去。
　　李文黃白，沈太紅泉。
　　《神仙傳》云：沈文太者，九疑人也。得紅泉神丹去土符、還年返命之道。欲之崑崙駐，安心二千餘年，以傳於李文淵。以竹根汁煮黃丹並黃白衛、去三尸法，出此二人矣。
　　宋倫遊空，葛洪兀然。
　　《樓觀傳》云：宋倫字德玄，年二十二，日誦《五千文》，服黃精白木，感老君降授中景之道、通真之經、倫行之望、巖申步，日行三千里，凌波陸險，不由津路也。《道學傳》云：葛洪字稚川，讀書萬卷，求勾漏令，意在丹砂。著內外篇几一百．一十六篇，碑誅詩賦百卷，檄章棧表三十卷，《神仙傳》十卷，《良史傳》十卷，《隱逸傳》十卷，《集異傳》十卷，抄五經史百家之言方使雜事三百一十卷，《金匱藥方》百卷，《肘後要方》四巷。年八十一，兀然若睡而蛻。
　　鄭遠養虎，涓子剖鮮。
　　鄭思遠，葛洪之師也。嘗於山巖問收得虎子兩頭，其母已死。君餒飼之長大。俄有一雄虎來菴前，乃二虎之父也。三虎出入相隨，駝藥囊經書，憑於，括蒼山，仙去。《列仙傳》云：涓子，齊人，餌木三百年，釣於荷澤，得鯉魚，剖之，腹內得符，能致雲雨。
　　少翁拜山，宋萊掃市。
　　《真誥》云：昔婁少翁入華山中，拜山二十年，遂一日一見西嶽仙人授以仙道也。楚莊公時，市長宋萊子怛酒掃一市，忽通一乞食公唱歌，萊子知是仙人，乃隨之積十三年，遂得仙道，為中嶽仙人。
　　永伯七星，王遙筐子。
　　《神仙傳》云：陳永伯得七星散方，服之二十八日，忽不知所在。有兄年十一，服之二十八日，亦不知所在。本方云：服之三十日，自得仙去。王遙字伯遼，與人治病，無不愈者。並不用針藥，但令坐一布帕上，須突自愈。有一竹筐子，長數寸。有一弟子姓錢。忽一夜大雨，命弟子以九節竹杖擔此筐子雨中行，衣不濕。登山，入一石室中，中有二人同坐。遙發筐子，取玉舌黃三枚，三人對鼓之。良久，收黃內筐中，卻擔迴。二人謂遙曰：早來，莫久戀人問。後百餘日，遙復自擔筐子，一去不復還。後三十年，弟子見在馬蹄山也。
　　介君竹杖，左慈木履。
　　《神仙傳》：介象字元則，會稽人，甚有道衍。吳太帝禮重之，使作變化，種瓜果皆立生可食。帝思錙魚繪，象於殿庭作一方坎，著水，象垂釣於坎中，得魚。帝曰：蜀薑不可得。象曰：請差人買。與五百錢，象書符置竹杖中，令使人騎之，閉目，唯聞風聲。到蜀買薑迴，廚人切繪未了。左慈字元放，有道衍，孫策欲殺之，驅於前，慈著木履竹杖，徐徐而行，孫公奔馬追之，常相去百步。後曹公殺之，唯見一束草也。
　　老父光白，刻都氣紫。
　　《神仙傳》：漢武帝東巡，見泰山下老父頭上有白光，高數尺。帝問之。老父曰：臣年八十五時衰老，有道士教絕穀服木飲水，並作神枕，用藥三十二味。臣今年一百八十矣，日行三百里。刻子都，漢武帝出遊，見其頭上有紫氣，高丈餘。問之，對曰：臣今已年一百三十八，所行者彭祖之道也。帝傳之不能行。子都年二百餘歲，服木，白日昇天。
　　河上傳經，漢文得旨。
　　葛仙公云：河上公者，莫知其姓名也。漢孝文皇帝時結草為菴，于河之濱。常讀老子《道德經》。文帝好老子之言，有所不解數句。遣使問，不告。帝親詣問之：普天之下，莫非王土；率土之賓，莫非王臣。子雖有道，由朕民，不能自屈，何乃高乎？朕足使人富貴貧賤。須突，河上公乃扮掌坐躍，冉冉在虛空之中，去地數十丈而答帝曰：余上不至天，中不累人，下不居地，何民之有？陛下焉能令余富貴貧賤？帝乃稽首禮謝，河上公遂授《注解道德經》二卷與文帝。
　　婁政變化，墨子朱英。
　　《神仙傳》：婁政治《墨子五行記》，服朱英丸，年八百餘歲，色如童子，能化一人為百人，百人為千，千人作萬。能立起風雲，步行水上，令水中魚鼇盡上岸。能口吐五色氣，方十里，上連天。能騰身虛空，無所不至。墨子名翟，宋大夫也。著書日《墨子》。善戰，守之且巧，與公輸班較機變，以雲梯不足攻宋面．止。後入狄山中學道，有神仙授以翟《朱英丸方通靈五行變化》凡二十五卷。因遊五嶽，不知其終也。
　　孫博同道，班孟異名。
　　《神仙傳》：孫博治墨子五行衍，能令草木、金石、人物盡成猛火。他人以水沃之，終不滅。須博自止之，乃滅。物皆如故，不焦。又能引數百眾步行水上，不沾不沒。或布席坐於水上，飲宴作樂。又能從．石中來去。後入林慮山合丹仙去。班孟者，是女子，能飛行，坐空入地，飛屋瓦，指地成井，能含墨噴紙成篇章。飲酒餌丹，四百餘歲，後入天台山去也。
　　王綱二氣，章震五行。
　　《神仙傳》：天門子姓王名綱，善補養之法，行玄素之道，年一百八十歲，有童女之色。乃服珠醴仙去，入玄洲＇。章震者，王子也，師朵子，精於五行之意，以養性治病消災。立起風雲雷雨，化草芥瓦石為六畜龍虎。能分形為數百千人，步行江海。能噴水成珠玉，不變。能九泥為馬，日行千里。能吐五色氣，能投符召魚鼇，能使人見千里外物，能呢水治病立愈。入崆峒山合丹，白日昇天。
　　九靈卻禍，北極貴精。
　　《神仙傳》：九靈子姓皇名化，得還年卻老胎息之道，又得五行之要。能辟五兵虎狼，伏千殃，消萬禍。專行此道，大得其效。在人問五百歲，服丹仙去。北極子姓陰名恆，得保神養性貴精之道。其要曰：以金治金，謂之真。以人治人，謂之神。後服神丹仙去。
　　太陽華髮，絕洞長生。
　　《神仙傳》：太陽子者，姓離名明，得玉子之道。好酒怛醉，玉子責之，對曰：晚學性剛，俗態未除，故以酒消其驕慢耳。善修五行之道。在人問五百年，肌膚光潤，面目輝華，而鬢髮皓白也。著七寶之衛，深得其要，服丹而仙。絕洞子者，姓李名脩，其衍曰：弱能制強，陰能弊陽。常若臨深履薄，長生之道也。年四百歲，顏色不衰。著書三十篇，服還丹而仙。
　　陽女得妙，陰女亦成。
　　《神仙傳》：太陽女姓朱名翼，增益五行之道，其驗得妙。年二百八十歲，色如桃花，如十七八人也。得神丹仙去。太陰女者，姓盧名金，好玉子之道，未得其妙。乃當鑪沽酒，遇太陽子過之，遂教以補養之衍、蒸丹之方，服而仙去。
　　玄女行廚，南極通靈。
　　《神仙傳》：太玄女者，姓頊名和，少喪夫，乃學道，治玉子之衍，坐置行廚，變化無所不至。南極子者，姓柳名融，能含粉成雞子如真，能呢杯成龜鼇殼，呢水成美酒，服雲霜丹仙去也。
　　奉林閉氣，周君誦經。
　　《真誥》云：婁奉林者，學道於嵩山，積四百年。能閉氣三日不息。服黃連以致不死也。周君兄弟三人學道於常山中，九十七年，遇老人授以真經七卷。三人共讀之，忽有白庇見，二弟放經看之，周君獨不看。數滿萬遍，翻然沖天。二弟為看鹿，經忽火起焚之，不得沖天，為心不定也。
　　伯真心正，季道天青。
　　《真誥》云：姜伯真行道采藥，遇仙人，使平立於日中，其影偏，仙人曰：子心不正。因教以日出三丈時，披心向日，覺心中暖，即正也。伯真旦旦行之，得道也。徐季道學仙，遇神仙教云：子欲學道，當中天青詠天曆，躡雙白，徊二赤也。行之得道。
　　劉安接士，八仙降庭。
　　《神仙傳》：淮南王劉安好道，聞有衍之士，不遠千里，卑辭厚禮以迎之。時感八仙降焉。一人能坐致風雨，立起雲霧。一人能束縛虎豹，召致蛟龍。一人能分形易貌，坐在立亡。一人能乘虛步空，越海淡波。一人能入火不灼，入水不濡。一人能千變萬化，恣意所為。一人能防災度厄，長生久視。一人能煎泥成金，凝汞為銀也。
　　丁鶴人語，蘇鹿牛形。
　　《飛天仙人經》云：丁令威七歲入山求道，千年化鶴歸鄉，下華表柱頭，歌曰：我是昔日丁令威，學道千年今始歸也。《蘇君傳》：蘇耽者，彬州人也。小時牧牛，牛化為白鹿，得道。後歸鄉駐牛脾山·上。州縣官吏同往禮謁。日暮，君展《黃庭經》化為大橋，直跨城門，官吏登橋而還也。
　　大足地黃，唐鳳石蜜。
　　《神仙傳》：大足服地黃得道。唐鳳服中嶽石蜜得道。
　　墨容黃連，羨門青實。
　　《神仙傳》：墨容公服黃連得道。羨門子服甘菊青實散得道。
　　三老鍊氣，四皓餌漆。
　　《神仙傳》：長陵三老服陰鍊氣，乃得成道。又云：商山四皓，服九加散、餌漆得道。
　　妙真入洞，暨玫飛棺。
　　《道學傳》：女真錢妙真幼而學道，居句曲洞山，年八十三，誦《黃庭經》數滿，乃與親友告別，服黃白色藥了，乃入燕洞經宿。明晨，女冠道士競往候之，忽聞洞有雷霆之聲，見龍鳳之車，自西北而來，載以昇天也。暨慧瑛居於潛天目山學道，蟬蛻之後，依俗禮葬之。數年中，忽有聞山蓋山，旬然如雷霆之聲。鄉人往看，見棺版飛空，上片落南村，今為上片村，底版落北村，今為下版村。兩邊版同在一處，今為版同村。因此昇天也。
　　遇藥朱璜，盜衛女丸。
　　《列仙傳》：朱璜，廣陽人，病毒癡，道士阮丘與七物藥，日服九丸，百病愈。教以誦《黃庭經》，隨丘入浮陽山，八十年，髭髮俱黑，仙去。女丸者，陳市上沽酒婦人也。仙人過之，寄《素書》五卷。丸乃盜寫其文，得養性之道，不衰不老，棄家而去，不知所之。
　　常生止雨，方回印關。
　　《列仙傳》：平常生者，數死復生。在穀城鄉，忽大水出，所害非一。生乃登缺門山，大呼言：常生在此，雨水五日鈴止。如其言。後數十年，復為華陰門卒。方回者，堯時隱人也。鍊食雲母。夏啟末，為官士，為盜所劫，閉之室中，回化身而出，更以方回印封其戶。時人曰：得回一丸泥，關可開也。
　　仇生木正，子先竹竿。
　　《列仙傳》：仇生者，湯時為木正。食松脂，自作石室，仙去。周武王幸其室而祀之。呼子先者，卜師也，壽百餘歲。夜有仙人持竹竿至，呼子先，乃與酒家嫗各騎一竹，乃龍也。上華陰山仙去。
　　朱仲販珠，任光賣丹。
　　《列仙傳》：朱仲，會稽人，常於市上販珠。高后時求三寸珠，仲獻之，賜五百金。魯元公主私以七百金，仲獻四寸珠。景帝時復獻三寸珠數十枚而去，不知所在。任光者，上蔡人，善餌丹，賣於都里問。趙簡子聘之於柏梯山，三世不知所在。
　　牧豕商丘，鑄冶陶安。
　　商丘子胥者，高邑人，好牧豕、吹竿，服朮莒蒲，飲水，不飢不老。人世世見之。三百年，不知所之。陶安公者，六安鑄冶師也。一旦火散，上紫色衝天，須突朱雀止冶上，曰：安公與天通。七月七日，迎汝以赤龍。至期，赤龍到，大雨，安騎之而昇天。
　　黃真武陵，劉阮桃源。
　　傳云：漁人黃道真，武陵人，棹漁舟，忽入桃源洞，遇仙。劉晨、阮肇，刻縣人也，探藥於天姥岑，迷入桃源洞，遇諸仙，經半年卻歸，已見七代孫子。
　　初平松脂，鳳綱花卉。
　　《神仙傳》：皇初平，丹谿人也。年十五，家遣牧羊，遇道士將入金華山四十年。其兄初起尋之，相遇，問羊，云在束山。往看，盡是白石。初平叱之，悉化為羊。兄弟二人共服松脂扶苓，至萬日，坐在立亡，同昇天。初平改姓赤氏，號松子。初起號赤須子。今姿州赤松觀是其地也。鳳網者，元陽人也。常探百草花，水漬泥封，埋之百日，丸之。死者以一丸內口中，立活。綱服藥，不老仙去。
　　呂恭遇仙，沈建寄婢。
　　呂恭字文敬，少好服食，於太行山探藥，忽見三仙人，曰：子好長生乎？吾一人姓呂字文起，公與吾同姓，合得長生。乃隨仙去，經二日，遂授祕方一首，日；·汝隨吾二日，已二百年也。乃還鄉，已見十餘代孫。呂習者，作道士，涕泣拜迎，遂傳其方。其家世世無有老死者，皆得仙去。沈建者，丹陽人，得導引服食之衍。凡有病者，見之即愈。嘗遠行，寄二婢、三奴、一驢、十羊，各與藥一丸，經三年，並不飲食。建既還，乃各與一丸藥喫，飲食如故。建乃舉身飛行，或去，或還。三百年後不知所在。
　　華生易皮，樂長童子。
　　《神仙傳》：華子期者，師角里先生，得靈寶隱方，合而服之，日行五百里，力舉千斤。每一歲十度易皮。後乃仙去。樂子長者，齊人也，通霍林仙人授巨勝赤松散方，日蛇服成龍，人服成童子。長服之，年百八十歲，色如少女。妻子九人皆服之，老者少壯，少者不老。登勞盛山仙去。
　　叔卿不臣，伯陽示死。
　　《神仙傳》：中山衛叔卿服雲母得仙。漢武帝閑居殿上，忽見一人乘雲常白鹿，集於殿前。帝驚問為誰。答曰：我中山衛叔卿也。帝曰：子非我臣乎？叔卿不對，忽失所在也。帝甚悔很。魏伯陽，吳人也。入山作神丹，將三弟子、一白犬。丹成，飼犬，犬死。乃自服，又死。一弟子姓虞，服之亦死。二弟子棄之而出。伯陽乃起，將服丹弟子并白犬而去。逢樵人，乃作書寄鄉里并二弟子。伯陽作《參同契》、《五相類》凡二卷，盡神丹之旨也。
　　方朔歲星，傅說箕尾。
　　《登真屨訣》公：東方朔字曼倩，仕漢武，服初神丸。至宣帝時，棄官，於會稽賣藥。後昇為歲星。又《莊子》云：傳說得道以相武丁，奄有天下，乘東維，騎箕尾，而比於列星。
　　沈羲三車，安世二士。
　　《神仙傳》：昊郡沈羲學道於蜀，但能消災除病，救濟百姓，功德感天。因與妻共載，路逢白鹿車、青龍車、白虎車，騎從皆朱衣，執矛仗劍，告羲曰：君有功於民，黃老今遣仙官下迎。有三仙人，以白玉版、青玉界、丹玉字授羲，遂載昇天。陳安世為灌叔本客，每行見鳥獸，皆下道避之，未嘗殺物。年十三，叔本好道，忽有二仙人化為書生詣叔本。叔本不悟，待之不至，乃謂安世曰：汝好道可教。乃與藥二丸服之，不復飲食。叔本乃反師之。安世臨昇天，乃傳其道叔本，亦仙而去。
　　八百歷代，李阿丐市。
　　《神仙傳》：李八百，骨人，莫知其名，時人計其數已八百歲，故呼之。進行不定。知唐公房可教，乃託瘡痍試之。百藥不可，云須人舐之。房乃令二婢詆之，不可。房乃自為舐之，不可。又令妻舐之。云：須得美酒三斛浴之。浴訖，體如凝．脂。遂令公房并妻、三婢並入酒中浴之，並顏如童子。乃以丹經授公房，房合服仙去。李阿者，蜀人世世見之，不老，常乞食於市。有古強者，常隨之。強時年十八，見阿如五十許人。至強年八十餘，阿亦如故。忽告人曰：崑崙召吾，當去。遂不復還也。
　　仙苑編珠卷上竟
　　＃１『面』應作『而』。
　　仙苑編珠卷中
　　天台山道士王松年撰
　　犢子易貌，桂父變容。
　　《列仙傳》：犢子者，鄴人，服松子、扶苓百年，時壯時老，時好時醜。忽牽一黃犢來過沽酒陽都家，女悅之，隨犢子出，取桃李，味皆甘美。邑人伺而逐之，共牽黃犢耳而走，不能追也。數十年見在潘山下，冬賣桃李也。桂父者，象林人，色黑，時白，時黃，時赤。常服桂并葉，以龜腦和之千丸。至今荊州南有桂丸也。一旦飄然入雲而去。
　　務光蒲韭，阮丘蓮蔥。
　　務光，夏時人，耳長七寸，好琴，服蒲韭根。湯讓天下，不受，負石，身投寥水以自溺。後四百年，至武丁時，復見也。阮丘者，蛆山上道士，被髮，耳長七寸，口中無齒，日行四百里。常種蔥蓬。百餘年，人不知之。
　　赤斧餌丹，毛女餐松。
　　赤斧者，巴戎人也，為碧鷂祠主簿。餌丹與消石，服之三十年，反如童子。毛髮生，皆赤，掌中有赤斧文焉。華山中毛女字玉姜，自言秦宮人，避難入山。道士教食松葉，遂不飢寒，身生綠毛也。
　　王喬控鶴，陵陽釣龍。
　　王喬字子晉，好吹笙，作鳳嗚。道人浮丘公接上嵩山，三十年後，以七月七日於維氏山控鶴沖天。《仙經》云：仙位為侍帝晨，領五嶽，司桐相真人，治天台金庭洞。陵陽子明者，好釣魚，釣得白魚，腹中有書，教服食法。遂上黃山，探五脂，服之三年，龍來迎上陵陽山也。
　　谿父瓜子，騎嗚守官。
　　谿父者，南郡人，居山問，仙人來買瓜，教以練瓜子，與桂附芷實共藏，至春分食之，二十餘年，能飛行也。騎龍嗚者，渾亭人，年二十，於池中求得龍子，狀如守官者千餘頭，養飼草廬以守之。龍長大，稍稍而去。後五十年，水壞其舍而去，一旦騎龍來至渾亭。
　　季主長安，辛玄吳越。
　　《道學傳》：司馬季主賣卜於長安市，時宋忠、賈誼為中大夫，見之，謂曰；先生業何卑乎。對曰：夫內無飢寒之累，外無劫奪之憂，處上無殺，居下無害，斯君子之道也。鳳凰不與燕雀為韋，公等何知。後宋忠抵罪，賈誼感結也。竟不知季主所在。《登真隱訣》云：受西靈劍解之法，在委羽山大有官，服明丹之華，抱扶晨之暉，貌如女子，鬚長三尺也。辛玄子好遊山，志願憑子晉以昇虛，倡陵陽以步玄，故名玄子，字延期。自序云：西王母見苦行，北鄧帝愍道．心。於今二百年矣；而大帝且令領束海侯，為吳越神靈之司，未得振翠衣於九霄，舞雲翔於十方也。
　　許邁山林，龍威洞穴。
　　《真誥》云：許邁小名阿映。《道學傳》云：志在往而不返，故自改名遠遊。弱冠詣郭璞，筮告曰：君元吉自天，宜學昇遐之道。乃師鮑競。後與同志束遊名山，餌朮斷穀，能閉氣千息。初止桐廬新城臨安，所在作樓閣，開後門，上山采藥，經月不返。每言：映好山林，猶魚得水也。
　　《真誥》云：師王世龍，服玉液朝腦精也。龍威丈人者，包山得道人也。莫知其姓，號日隱居。吳王闔閒登包山，令隱居極洞穴之源，乃入洞，經百七十四日而返，云：約行七千餘里，忽見千逕百路，處處如不有金城王屋，闆爾無人，城門牌曰：天后別官。玉房之中有一卷赤書，拜而取之，以為信。既出，以示吳王，乃夏禹所藏《靈寶五符》也。
　　賢安甘草，伯玉松屑。
　　《魏夫人傳》：夫人字賢安，少多疾，清虛王真人告曰；夫學道先去病除疾，五藏充盈，肌澤髓滿，耳目聰明，乃可修習。因授甘草丸方，按而服之，百病悉愈。後得道為南嶽上真司命紫虛元君也。褚伯玉，錢塘人也，年十六，家為娶婦，婦乘車而入，先生瑜垣而出，隱於天台中峰二十年。樵人見之在重巖之下，顏色恰怡，左右惟有松屑二裊。由是遠近知之。齊高帝徵之不起，乃移居大霍山仙去。
　　神丹馬明，方術葛越。
　　《神仙傳》：馬明生，臨淄人也，本姓和，字君賢。少為賊所傷，在路遇神人，與藥救之，再生。乃師安期先生。因遊天下，勤苦備經，遂授與《太清金液丹經》。入山修鍊，藥成，未樂昇天，乃服半劑為地仙。展轉九州五百餘年，乃白日昇天。葛越者，號黃盧子，有病者千里寄名與之，皆愈。禁虎狼百蟲飛烏，皆不得動。使水逆上一二里。天下大旱，能召龍致雨。力舉千斤。行逐奔馬。頭上有五色氣，高丈餘。年二百八十歲，一旦乘龍而去。
　　嘯父乘火，師門發煙。
　　《列仙傳》：嘯父者，少北曲周市上補履人。不知年幾，唯見不老。有人求其衍，不告也。唯梁母得其作火法，因上三亮山，與粱母別，乘數十炬火而昇天也。師門者，嘯父弟子也。得火衍，好食桃李花，為夏孔甲龍師。孔甲殺而埋之，一旦風雨迎去，而山林問煙火自發也。
　　偉道心定，黃觀試全。
　　《真語》云：金偉道者，學仙在墦塚山十二年，仙人試之，以石重十萬斤，以白髮懸於空中，使偉道外於下。偉道心定無疑，外其下十二年，遂賜神丹，白日坤天。黃觀子者，少好道，斬朝禮拜，求長生。積四十九年，後入瞧山中，仙人以百四十事試之，皆全，遂得金丹，而誦《大洞真經》白日昇天。
　　子主傭顧，瑕丘棄捐。
　　《列仙傳》：子主者，楚語而細音，詣江都王言：宵先生顧我客作三百年。問宵先生所在。云：在龍眉山上。遣使往見先生，毛身廣耳，被髮鼓琴，謂曰：子主是吾比舍九世孫也。瑕丘仲者，宵人也。賣藥於寶百餘年。忽地動，合壞數十家，屋臨水皆敗。仲死，人取其尸棄於水中，收其藥賣之。仲乃被裘詣之取藥，棄仲尸者叩頭求哀，仲曰：吾恨汝使人知我耳，吾去矣。後卻為胡王驛使來至宵，北方謂之謫仙人也。
　　陰生丐乞，酒客萬錢。
　　陰生者，渭橋下乞人也。常於市中乞，市人厭之，以糞灑之，衣且不汙。長史試收繫之以極桔，而復在市中乞。俄而灑糞家屋自壞。故人歌曰：見乞兒，與美酒，以免破屋之咎。酒客者，粱市上酒家釀酒人也。酒美，日收萬錢。酒客佯作過失，酒家逐之而酒酸敗。賈人多以女迎之。或去或來，百餘歲卻來為梁丞，教民種菜，云三年當大飢。果如其言。忽解印綬而去焉。
　　王質柯爛，徐公醉眠。
　　《傳》云：王質者，西安鄉里人也，性頗好棋。因入山探樵，見二仙人於石橋下棋，質乃以斧柯譚坐觀棋，局終乃起，斧柯已爛。歸家，數百載矣。今衢州斕柯山是也。徐公者，金華鄉里人也。入山見數人＃１道士飲酒，乃與公州杯，飲訖醉外。覺來見其地成一湖水。歸家已數代孫子。至今金華山中有徐公湖也。
　　商仙游火，太一浮蓮。
　　《仙傳》云：商丘開者，晉人也。幼好道，居姑射山，能蹈水火而身不焦溺。或救覆舟，或嘆水而滅大火。善丹青，然身常貧。客隱范氏家，諸客見商丘開，莫不狎侮欺飴。范氏一朝家大火，諸客莫能救，商丘開獨入火取錦，往還埃不漫，身不焦。火大熾，而復對諸客嘆水即滅。眾方疑其神人，惹謝於商丘開。後入禽山不出。又太一者，《漢遺史》云：武帝元狩中，有日者奏太一星不見。時帝召東方朔問其由，朔奏曰：是星不見則道於世，為君民福壽。帝又問：何以驗焉？朔奏曰：陛下使人於巽方江海之濱設禮祭而迎之，或乘舟，或控鶴，特異於世人者，則為驗。見則斫竹建壇，醮謝上帝。帝如朔奏而迎之。是月果有會稽郡守奏海中有一人，丫角，面如玉色，美髭髯，裸身而腰蔽機葉，乘一葉紅蓮，約長丈餘，偃外其中，手執一黃書，自束北浮來。臣等焚香迎拜，俯及百步，俄為雲霧所遮。後霧散，而不知所之。遺其黃書，飄至岸側，獲之，略不濡濕。其字光明，皆天篆也，莫有識者。遂進於帝。帝令朔驗之，曰：此上界火珠經也。或曰連珠。
　　李生服玉，桂子癩痊。
　　李生者，名伸甫，豐邑中陽人也。學道於弘農王君。得服玉法，行遁甲隱形步斗衍。年百餘歲，每與客對語，但聞聲而不見其形。後入西嶽不復出。又桂子者，不知名，任徐州刺史。病癩十餘年，眾醫不愈。冥心念道，後遇道人于君，使休官為于君役者。養馬三年，心不退。君與其丹及書一百五十卷，挂服之癩愈。年百九十歲，色若童子，自貨藥於成都。復歸西嶽不出。
　　方平道蔡，子玄師涓。
　　《神仙傳》：王遠字方平，得道，在太尉陳就家三十餘年，一旦託形蟬蛻。後東入括蒼，過胥門蔡經家，知經有仙分，遂告以要言而去。、經亦蟬蛻。後十年卻還家，以七月七日王君後來，神仙音樂，儀仗羽蓋，雲車排空而至。王君既坐，遣人召麻姑。姑既至，各進行廚，金盤玉盃，餚勝多是諸花，香氣聞於內外，擘脯而行之，云是麟脯也。麻姑自叔接侍已來，見束海三為桑田。適來蓬萊水乃淺一半也，當復為陸地乎？酒盡，乃命使者往餘杭阿母求酒，使迴，得一壺，五斗許。麻姑烏爪，經心中云：好爬背？聞空中行鞭，鞭經背也。《蘇君傳》云：君字子玄，初師琴高。又師仇先生，授以松脂方，云：吾服已二千七百歲也。後師涓子，授以制尸蟲方，行三一之道，守泥丸九宮之要。以漢元帝神爵二年三月六日乘雲駕龍望西北而昇天，為玄洲上卿矣。涓子即剖魚獲字者。
　　三茅弟兄，二許子父。
　　《登真隱訣》云：大茅君字叔申，年十八入怛山學道，師西城王君。詣龜山得九轉還丹。至漢元帝時，仙官下降，授玉皇九錫，為太元真人、束嶽上真卿、吳越司命君，治天台赤城洞。弟字季偉，服太極九轉丹，為吳越定錄君，弟字思和，所學與中茅同，為三官保命君，封掌川源，監植芝英也。晉護軍長史許穆字玄一，南嶽元君使楊君授上清諸法，得道為左卿仙侯、上清真人。子名刻，字道翔，亦楊君授經，得道為侍帝晨、上清真人。
　　茅濛駕龍，蕭貞驅虎。
　　《道學傳》：茅濛字初成，即三茅君之高祖也。師鬼谷先生，以秦始皇三十一年於華山乘雲駕龍，白日昇天也。蕭康貞入遺山學道，年四十，唯餌柄葉，探諸花為丸。又取桑葉雜黃精木煎等服。年八十，白髮黑，落齒生。常誦《黃庭經》，每有虎伏在床前，欲起，先以秋子驅虎，如犬前行。
　　馮長遇彭，彭宗師杜。
　　《樓觀傳》：馮長字延壽，周宣王辟為柱下史。年四十一，退官入道，誦《五千文》，服天門冬。居終南山，遇彭真人駕白虎降於道室，授以《太上隱書》。以平王時昇天，為西嶽真人。彭宗字法先，年二十，師於杜君，授丹經《五千言》、雌一之道。修之有應。常有神燈數枝，浮空照室。能三日三夜通為一息，能一氣誦《五千言》兩遍。年一百五十歲，厲王時昇天，為太清真人。杜君諱沖，字玄逸，聞尹真人得道，後乃居其宅舍二十五＃２。於此修行二十餘載，感展真人降於寢室，授以仙方。合而服之，身生玉光。周穆王時年一百二十歲昇天，為太極真人者也。
　　王探雲昇，周亮禽舞。
　　王探字養伯，漢文帝稱為逸人。時年三十六，怛誦《五千文》。每散金帛拯濟飢寒，投財要路。預是舍生，皆沾惠潤。感趙真人化作狂人累歲求乞，心無厭怠。真人哀之，授以神方。又於終南遇太玄仙女授以藏景化形之衍，遂能與日月同光，雲霞合變。有故人謂曰：聞法師善於變化，試為一戲乎？乃化身為一樹，其人乃持斧斫。又化為一石，復以火燒之。又化為波水，復以土壅之。又化為火，復以水沃之。又化為一烏，復以網罩之。又化為猛虎，復以刃擊之。又化為死人，故人懼而走。至數里閒，復見探如舊，乃禮謝之。復化為浮雲高昇，莫測其道也。周亮字太宜，母孕，經十五月而生。年十九，身長八尺。師姚坦得道衛。王子晉召與鼓琴吹笙，同遊伊洛，響金振玉，百禽率舞。年一百九十周烈王時昇天。
　　東海麻姑，餘杭阿姥。
　　事具王遠、蔡經篇中。
　　葛仙靈寶，王君上清。
　　《靈寶經》云：咸仙公名玄，年十八，於天台山精思念道，感三真人降授靈寶諸經、金錄黃錄齋法。今修齋所請三師，即是此降經三真人也。《上清經》云：王君名襄＃３，字子登。父楷為漢殿三老君。年三十一入華山學道，感西梁真人降授青精訊飯方。後入西城山，師總真王君授上清諸法，得道為清虛真人。
　　天師正一，于吉太平。
　　《正一經》云：張天師諱道陵，學道於蜀鶴嗚山。時蜀中人鬼不分，災疾競起。感太上老君降授正一盟威法，以分人鬼，置二十四治，至今民受其福。有戒鬼壇見在。《神仙傳》：于吉，北海人也。息癩瘡數年，百藥不愈。見市中有賣藥公姓帛名和，因往告之。乃授以素書二巷，謂曰：此書不但愈疾，當得長生。吉受之，乃《太平經》也。行之，疾愈。乃於上虞釣臺鄉高峰之上演此經成一百七十卷，至今有太平山干谿在焉。
　　九鼎王長，七試趙昇。
　　《神仙傳》：王長，張天師入室弟子也。天師告諸弟子：爾等俗態未除，其九鼎之要唯付王長也。又有趙昇，求為弟子。天師乃以七事試之，皆過，遂得入室。後與王長俱昇太清天中也。
　　少君委化，伯道丹成。
　　《神仙傳》：李少君聞漢武好道，故往見之。乃密作神丹。丹成，謂武帝曰：陛下不能絕奢侈，遠聲色，殺伐不止，喜怒不除，萬里有不歸之魂，市朝有漂血之刑，神丹大藥未可得成，乃託疾而化。帝恨求少君不勤也。《真誥》云：毛伯道、婁道恭、謝稚堅、張兆期共合神丹，丹成，毛先服而死。婁次服，又死。謝、張見之，棄丹而出。迴顧，見毛、婁二人行在山上，謝、張悲愕。告之，得灰苓方，服之皆數百歲，無復昇天也。
　　桂君養馬，尹軌辟兵。
　　《神仙傳》：桂君者，徐州刺史也。忽病癩，醫不愈。聞干吉得道，乃導從數百人詣之。吉曰：子欲病愈，乃可盡去將從，駐養馬乃可。桂君乃去官，駐養馬三年，並不見醫治，不知病之愈也。乃授以道衍。年一百九十仙去。尹軌字公度，常服黃精花，日三合，世人累代見之，計已千歲。晉永康中，過洛陽，投宿，明旦，謂主人曰：明年當有大兵，死者過半。與卿一丸藥，帶之可免。明年果有趙王之亂，死者數萬，此人獨免也。
　　郭文探虎，婁馮盜驚。
　　東晉郭文字文舉，隱餘杭大辟山。嘗有一虎來文前，大張其口，文知其骸，以手入喉中探去其骨也。《神仙傳》：婁馮學於稷丘子，服石桂英、中嶽石黃，年三百歲。尤精禁衛，於路逢諸賈客，被劫賊數百圍合，馮謂賊曰：汝徒急散，不爾當殺汝輩。賊不聽，大放弓箭射諸賈客。馮乃喝箭，皆反中賊身。須突大風技樹，飛砂走石，天地陡暗。賊眾一時頓地，反手背上。賊乃求哀乞命。馮即勃天兵放之而去。
　　孔安有志，范蠡易名。
　　《神仙傳》：孔安常行氣服鉛丹，年三百歲，色如童子。嘗謂弟子曰：吾昔事海濱漁父，乃越相范蠡也。蠡數易姓名，哀我有志，授我祕方五篇，以得度世也。李根眼方，子皇齒生。
　　《神仙傳》：李根字子元，人世世見之不老。壽春吳太文師之，得作金銀法。又能變化，入水火，致行廚。太文常說根兩眼瞳子正方。《仙經》云：八百歲也。陳子皇者，年七十餘，髮白齒落，乃依方餌木，斷穀三年，髮盡黑，齒更生。年二百三十仙去。
　　御妾婁景，燒炭嚴青。
　　婁景者，漢文帝侍郎也。從張君學道，得雲母朱英丸方，服之，百三十歲，如年三十人。傳其丸與王公子，年七十，服之，御八十妾，生二十兒。日行三百里，飲一斗酒，年二百歲。嚴青者，會稽人。家貧，常在山中燒炭。忽遇仙人云：汝骨相合仙，乃以一卷素書與之，令以淨器盛之置高處。兼教青服石腦法。青遂以淨器盛書置高處，便聞左左＃４常有十數人侍之。每載炭出，此神便為引船。他人但見船自行。後斷穀，入小霍山去＃５。
　　常在娶婦，仲甫變形。
　　李常在者，蜀人也。少學道，人世世見之，計已四百歲而不老。每娶婦，有兄乃去。去後三十餘年，人見在地肺山更娶婦。有兒後，七十餘年又忽去。人見在虎壽山下，依前娶婦，有兒也。李仲甫，豐邑人也。師王君服水玉，行遁甲，能隱形。年三百歲，轉少壯。其隱形或百日，或一年。與人相對飲食，但聞其聲，不見其形。有相識人相去五百里，以張羅為業，一旦羅得大烏，視之乃仲甫也。在人問三百年，入西嶽仙去。
　　帛和視壁，趙瞿降靈。
　　帛和字仲理，師董先生，行氣斷穀服水。又詣西城山師王君。君謂曰：大道之訣，非可卒得。吾暫往贏洲，汝於此石室中可熟視石壁，久久當見文字。見則讀之，得道矣。。和乃視之，一年了無所見。二年，似有文字。三年，了然見《太清中經》、《神丹方》、《三皇文》、《五圖》。和誦之上口。王君迴，曰：子得之矣。乃作神丹，服半劑，延年無極。以半劑作黃金五千斤，救惠貧病也。趙瞿字子榮，得癩病將死。其家恐相傳染，乃以糧食送於深山石室中棄之。瞿晝夜涕泣，百餘日，忽見三人入石室中。瞿號泣求救，神人乃以松子、松脂各五斗賜之，告曰：服此不但疾愈，當得長生。瞿乃服之，疾愈。服至二年，夜問滿室有光如晝。夜外，見面上美女一人，長三寸。至三年，長大如人，常在左右。聞琴瑟之音。三百年，入霍山仙去。
　　甘始門冬，黃敬赤星。
　　甘始者，善行氣，不食，服天門冬，在世一百八十六年，入王屋山仙去。黃敬，字伯嚴，學道於霍山，思赤星在腦中如火，以周一身。二百餘年仙去。
　　陳長祭水，宮嵩著經。
　　陳長者，在苧嶼山六百年。每四時設祭，亦不飲食，亦無所修。人有病者，與祭水飲之皆愈也。官嵩者，大有文才，著道書二百餘卷，服雲母，得地仙道。後入苧嶼山中仙去。
　　太賓鼓琴，傅生鑽石。
　　《真誥》云：周太賓有才藝，善鼓琴。昔教麋長生、孫廣田獨弦孑彈而成八音，真奇事也。得仙，今在蓬萊為左卿。昔有傅先生，少好道，入焦山石室中七年，遇木極老君與之木鑽，使穿一盤石，厚五尺許，云：此石穿，便得道。生乃晝夜鑽之，積四十七年，鑽盡石穿，得金丹，昇天為南嶽真人。
　　伯微崑崙，廣信小白。
　　《真誥》云：莊伯微者，少好道，常以日入時正西北坐，閉目存見崑崙山，積二十一年，服食學道，存之不已。又十年，閉目乃見崑崙仙人授金液方，得道也。趙廣信，魏時居刻小白山，每日往長安市賣藥救人，暮歸小白。時人云：朝離小白，暮返長安也。《登真隱訣》，云：受服氣法，守玄中之道，七十八年後，合九華丹一服，太一遣雲駕下迎，在東華官。
　　餌木玄賓，善嘯成伯。
　　《真誥》云：張玄賓者，師西河劇公，受餌木方。後遇真人樊子明授以逐變隱·景之道。昔在天柱山，今來華場洞為理禁伯，主雨水也。．趙成伯．者，善嘯，嘯如百烏嗚，或如風激眾林，或雲翔其上，或冥霧颼合，或零雨其濛矣。今在洞中，主五芝金玉草。
　　仕文降棗，王喬飛烏。
　　《樓觀傳》：田法師名仕文，年十九入道，師韋君，受三洞經法，把氣吞霞，兼餌白木。每遇節值庚申，常捧香登山朝謁。嘗設醮，天降棗數枚，長二寸，甘美異常。年七十五，有嬸花自空來迎，去入南官福堂也。漢王喬者，仙人也，混跡為鄴令。夜會仙府，朝返往事，人不知之。忽一旦廳吏見雙兔飛入廳，史以蒂擊之墮地，乃喬雙烏也。
　　子陽桃皮，高丘金液。
　　《真語》云：黃子陽者，學道在傅落山，九十餘年，但食桃皮，飲石中黃水。遇司馬季主授以仙方，得道。高丘子，學道入陸景山五百二十年，但讀黃素道經，服米，合鴻丹以得地仙。二百年後，得金液一服而昇太清，為中嶽真人也。
　　來子紅泉，洛下夜芝。
　　《神仙傳》云：肯來子服紅泉而仙，洛下公服赤烏夜光芝而仙。
　　張常門冬，飛孟四時。
　　張常服天門冬仙去，飛盂子服四時散俱得仙。
　　邢子好犬，木羽因兒。
　　《列仙傳》云：邢子者，蜀人也，好犬。犬走入山穴，邢隨犬入，十餘宿行數百里，上出山頂，有臺殿官府，青松森然。仙史侍衛與邢符一函，令送與城都令喬君。喬發函，皆魚子也。池中養之一年，皆成龍。邢復隨犬往來，百餘年乃上山不還也。木羽者，母常為人看產。有人產子，見母而大笑，遂夜夜夢大冠素情者守此兄，云是司命君也，當令汝子木羽得仙。母果生兒，遂名木羽，忽一夜有車馬來呼木羽，遂俱仙去也。
　　馬約神降，侯楷奉師。
　　《樓觀傳》：馬法師名儉，字元約，師孫君受五符真文、三皇大字。能命召萬靈，制御群邪。凡所施用，立皆有驗。忽降天神告曰：法師宿有功德，名在仙錄，何煩析禱，役使神靈？法師乃祕諸法衍，抱一凝玄。年九十八，忽有白雲從西北來，直赴寢室。弟子往看，已見白雲南舉漸遠，不知所詣。侯法師名楷，字法先，年十四，師陳寶熾，傳受真訣。謂曰：爾身佩經法，正宜入山，勿失時也。對曰：入山雖得妙之本，背師乃犯科之深，願終侍奉。年五十二，方遂所修，感靈泉吐液，奇樹含煙。年八十六仙去。
　　母先禽聚，陳熾虎隨。
　　母法師名始先，年十一，師牛先生受道，朝野英賢咸慕其德。所得信施，皆訪貧老密放其家，不告姓名。又冬月常冷地一畝，布撇穀米，以救禽烏，烏皆群聚於庭。陳先生字寶熾，年二十一，能琴，善棋。初事王法師，後於華陰師陸景真先生，以授玄祕。每清晨朝禮，怛有白虎馴其左右，隨逐往來。後有群虎來擊樹以警惡人，有暴虎來，亦擊樹。時人號為考虎樹也。
　　梁諶入雲，孫徹拂衣。
　　梁諶字考誠，年十七，師鄭法師受道。視地而行，恐傷含氣。有烏獸當路，常下路避之。年七十七，忽見雲氣彌林，乃練身入雲而去。孫徹字仲宣，年十八，師王先生。或宿空樹，或坐幽房。編葛為席，時有問者，但觀其顏色，即知吉凶，不叉更陳言語。年七十，忽告弟子曰：吾須暫行。乃拂衣而出，莫知所之。同道思之，乃取其葛席置靜室中，每聞席邊有人語聲。友人聞之，又分其席也。
　　王義天郎，尹通人歸。
　　王法師字道義，凝神白雲之外，注心丹柱之下，重興觀宇，再啟玄門，精誠所致，遂多洞感。曾降天卹，倉庫自滿，隨取隨盈，終無耗竭。常以施人，兼營功德，遠近貧病，皆沾惠潤。年六十三，忽一旦白鹿入其庭院，或隱或見，由是而蛻。尹通字靈鑒，年二十六，師馬先生受道，服黃精、天門冬，餌雄黃丸。由是賢曆慕其至德，車馬駢闐，道俗揖其清風，冠蓋相望。荷恩之輩，皆厚禮之。通悉用修諸功德，廣濟飢寒，一無所積。年一百一歲仙化，常有神燈照室也。
　　蓬萊尼公，太白歧暉。
　　《道學傳》：陳尼公者，蓬萊仙人也。服磁母石、銀輩通、千秋耳。有弟子十二人，皆得其方而仙度也。《樓觀傳》：歧法師名暉，字平定。唐高祖初取天下，法師與道士八十人有濟國之功，授金紫光祿大夫，已下皆授銀青。後為國設醮，感黃雲覆壇，與香煙交合。又有兩隻白鹿嗚叫而去。乃謂弟子曰：仙經云：欲為仙客入太白。遂與弟子登太白山，頗有雲霞之志焉。
　　仙苑編珠卷中竟
　　＃１『人』字疑衍。
　　＃２『五』後疑缺一『年』字。
　　＃３據《雲岌七籤》卷一百六《清虛真人王君內傳》，『襄』應作『褒』。
　　＃４『左左』疑應作『左右』。
　　＃５『去』前疑脫一『仙』字。
　　仙苑編珠卷下
　　天台山道士王松年撰
　　奇哉伯山，一及矣甥女。
　　《神仙傳》：伯山甫者，入華山精思服食，不老。比歸鄉里，見外甥女年老多病，乃與藥。女服之，年七十返少，色如桃花。漢使見一女子．笞一老翁，翁跪受杖。使怪而問之，曰：此是妾子，昔舅氏伯山甫與藥不肯服，今年老，行不如妾，故笞之。問年幾，云：妾年一百四十，兒年八十七矣。
　　劉綱火焚，樊妻雨止。
　　劉綱者，上虞縣令也，與妻樊夫人俱得道衍。二人俱坐床上，綱作火燒屋從東邊起，夫人作雨從西邊上，火滅。
　　聖母瑜獄，孔元近水。
　　東陵聖母者，杜氏妻也。學劉綱衛，坐在立亡。杜氏不信，誣以姦淫，告官付獄。聖母入獄即從窗中飛出，入雲中而去。孔元者，常服松脂、灰苓、松實，年更少壯，已一百七十餘歲。人或飲酒，請元作酒令，元乃以杖柱地倒立，頭向下，持酒倒飲，人不能為之也。乃於水邊鑿岸作一穴，方丈餘，止其間斷穀，或一月兩月而出。後入西嶽得道也。
　　涉正眼光，王烈石髓。
　　涉正字玄真，巴東人，說秦皇時事如目前。常閉目，行亦不開。弟子數十年莫見其開目者。有一弟子固請開之，正乃為開目，有聲如霹靂，光如電，弟子皆匐地。李八百呼為四百歲小兒也。王烈字長休，鄧鄴人，常服黃精，并鍊鉛。年二百三十八歲，有少容。登山如飛。少為書生，嵇叔夜與之游。烈嘗入太行山，聞山裂聲，往視之，山斷數百丈，有青泥出如髓，取搏之，須臾成石，如熱臘之狀。食之，味如粳米。《仙經》云：神山五百歲輒一開，其中有髓，得服，與天地齊畢。
　　焦先施薪，孫登穴處。
　　焦先字孝然，河東人，常服白石，以分人，熟如煮芋也。日日伐薪，以施與人。冬常單衣。有火焚其菴，坐不動，火過菴盡，衣不焦。大雪，屋多壞，人往看之，不見菴，乃共抄起菴，乃外在雪下，氣如骯中。或老或少，如此二百年，與人別，不知所往。孫登者，止山問，穴地而處。好彈琴、讀《易》。冬夏單衣。天大寒，但以髮自覆。髮長丈餘。或市中乞錢，隨以與貧人。謂嵇叔夜才優於逸倫，識少於保身也。或彈一弦琴以成音曲，亦不知其終也。
　　葛由綏山，王真女几。
　　《列仙傳》：葛由者，羌人也，周成王時，好刻木為羊賣之。一日一騎羊入蜀，上綏山，王侯貴人隨之不復還，皆仙去。《神仙傳》：上黨王真，年七十九，學道三十年，貌少而色美，徐行追奔馬。魏武與相見，似三十許人。以蒸丹法授郵元節。鄉里計真已四百餘歲，乃將三少妾登女几山去。
　　嚶酒樂巴，施金陰氏。
　　《神仙傳》：樂巴，蜀人也，太守請為功曹，以師事之。請試衍，乃平坐入壁中，去壁外，人叫虎。虎還，乃巴也。遷豫章太守。有廟神，能與人言語。巴到，推社稷，問其蹤由，乃走往齊為書生。太守以女妻之，生一男。巴往齊勃一道符，乃化為貍。後徵巴為尚書。正旦會群臣飲酒，巴乃含酒起，望西南嘆之，奏云：臣本鄉成都市失火，故為雨救之。帝馳驛往問之，云正旦失火，食時有雨自束北來滅火，雨皆作酒氣也。陰長生者，新野人，聞馬明生有道，乃事之。執奴僕之禮十餘年，乃將入青天山中，示以太清丹。藥成，服半劑，與天相畢。乃以半劑煮黃土成黃金數千斤，以施天下貧病者。在人問一百七十年，色如少女。著丹經九篇，乃白日昇天也。
　　子訓青騾，琴高赤鯉。
　　劇子訓，齊人也，人莫知其道。常以信讓於人。二百餘年不老。鄉里有書生到京，諸朝貴欲一見子訓，子訓皆許。去京千里，同時到門，計二十三家，家家皆到，言語如一。諸朝貴欲駐子訓，子訓乘青騾而出郊外。奔馬追之，常相去半里。《列仙傳》：琴高者，趙人也，善鼓琴，為宋康王舍人。行涓彭之道，二百餘年後，涿郡水中與弟子期，乘赤鯉而仙去。
　　壺公賣藥，長房緣市。
　　《神仙傳》：壺公者，不知其姓名也，汝南費長房為市緣，時見此公來賣藥。藥無二價，百病皆愈。得錢數十萬，隨以乞貧凍者。常懸一空壺於座前，日入之後，乃跳入壺中。人莫之見，唯長房於樓上見之，知其非常人也，乃朝朝掃灑，再拜進食。公受之而不謝。如此積久，長房不怠。忽一日謂長房曰：待日暮更來。長房如其言而往。謂長房曰：見我跳入壺，汝便隨我入。長房得入壺，但見樓觀五色重門，日月明朗，侍者甚眾。謂長房曰：我仙人也，卿可教，故見我。長房隨事，三試不過，謂曰：子不得仙道也，今以子為主者耳。乃以一竹杖與之，遣歸，如飛空。到家，即投於葛陂中。自此為人除邪魅救水旱，無所不應也。
　　董奉活燮，劉根見鬼。
　　董奉字君異，侯官縣人。時士燮為交州刺史，死經三日，奉到南中，乃以三丸藥內燮口中，食頃卻活，半日能坐。云死時如夢中，見數十黑衣人收入大珠門付獄，入一戶中，以土從外封之，不見光明也。忽聞人語，云太一使者召士燮。乃聞掘土聲，引出登車而覺。奉住一年，稱．疾示死。後往廬山種杏數萬株。在人問百年，乃白日昇天。劉根字君安，京兆人也。少學道，入嵩山石室中，冬凍無衣，身生綠毛，長一二尺。後穎川高太守到官，人民大疫，死者太半。遣使乞除疫之衛，根令於太歲洩地上，埋朱硃。當時疫氣消。後張使君到，以根為妖，遣人召來，欲大辱之。謂根曰：君有道令人見鬼乎？根曰：能。乃請筆現并奏版一枚，書符，扣案前，鏘然作聲，忽聞四五百人傳呼避道，擁一科車至廳前，乃使君父母也。父母責使君不合犯神仙，致吾困辱。使君叩頭謝罪，忽失所在。根後居洞庭山毛公壇，身生綠毛耳。
　　宋倫六甲，杜沖九華。
　　《樓觀傳》：宋倫字德玄，年二十二，以周厲王時學道，誦《五千文》，服黃精白木，積二十年，感老君降授靈飛六甲、素奏丹符。倫行之通感如神，言無不驗，望巖申步，日行三千里，凌波涉崎，不由津路。年九十餘，以景王時昇仙，下司嵩山。杜沖字玄逸，年二十五，學道析真，靜神守一。二十餘載，感展真人降授九華丹方，告曰：老君與尹真人於東海八停山召太帝集群真，有地司舉子之勤，故勃我付爾仙方。沖服之，身生玉光，以周穆王時年一百二十歲，授書為太極真人。
　　道伶貝葉，姚坦銀花。
　　《道學傳》：女真王道憐七歲，知道，市香油供養，甘蔬素，不衣繒綵。受三洞經，晝夜習誦。初入龍山造官宇，號日玄耀，有若神三壇。東南忽生一樹，狀如籠蓋，周蔭一壇，五葉相對。時人莫識，呼為貝葉。又有玉函降於壇上，有光。誦經滿萬，有雲輿來迎，迅雷烈風，香氣滿空也。《樓觀傳》：姚坦字元泰，平陽人，年十九，以平王元年學道，說《五千文》。有驚風崩山，大張口，終無怖懼。服鍊松脂，有神人授玄白回形之道、天關三圖飛行之經，坦行之，目有神光，開如飛電。年二百一十歲，以簡王時五月風雨晦冥，雷電激揚，天雨銀花，繽紛滿地，受書為玄洲真人。
　　呂尚地髓，王柱神砂。
　　《列仙傳》：呂尚避紂之亂，隱於遼東，適周，釣於繙谿。常服澤芝地髓，年二百告亡，葬而無尸，唯有《玉鈴》六篇。王柱者，與道士共上岩山，云此有丹砂，可得數萬斤。長吏知而封之，砂飛出如火，乃聽取之。與邑令章君明餌砂三年，得神砂飛雪，服之五年飛行，乃俱仙去。
　　負局磨鏡，服聞擔＃１瓜。
　　《列仙傳》：負局先生者，常負磨鏡局。於吳市中磨鏡，每一錢與磨之。又問主人有疾否，輒出紫丸藥與之，莫不皆愈。數年後，得藥活者計萬，不取一錢矣。人乃知仙人也。後上吳山絕崖頭，懸藥下與人，乃語人曰：吾還蓬山，為汝下神水。一旦崖頭有水自懸下，人服多愈也。服閒者，常止莒，往來海邊，遇三仙人博瓜，令擔＃２黃白瓜數十箇，教閉目，良久乃在蓬萊山南方丈山上。後還莒，常往取方丈山珍寶珠玉下賣，不知其往也。
　　祝鸚聚禽，玄俗下蛇。
　　祝鶉公者，洛人也，居尸鄉北＃３山下，養鷂百餘年。鷂皆有名字，千餘，暮棲晝放，每呼即至。賣鷂并子，得錢千萬，皆置之而去。後昇吳山，白鶴、孔雀數百，常止其傍也。玄俗者，自言河問人也。常餌石英，賣藥都市，七丸一錢，治百病。河問王病痕，服之下蛇十餘條而愈。或云俗無影。王乃命於日中，果無影。王以女妻之，中夜而去，不知所之。
　　陸通植實，文賓菊花。
　　陸通者，楚狂接輿也。好養性，食桃植實，遊諸名山。蜀峨媚山上，世世見之。歷數百年，不知其終。文賓者，太丘鄉人也。賣履為業。常娶婦，十餘年輒棄之。後逢故嫗年九十餘，告賓，賓乃教服菊花、地膚子、桑寄生松子，嫗乃服之，復少壯也。
　　紫陽登山，清靈遇道。
　　《紫陽真人周君傳》云：君字季通，周勃七世孫。年十六，師蘇君受道，遊行天下，但是名山，無不登涉。得道受書為紫陽真人，位列上清。《清靈真人裴君傳》云：君字玄仁，年十二，遇道人支子元，授以真訣五首，按而行之，五年得見日月之精，五星降房，受書為清靈真人，位列上清。
　　道輿得詩，楊君獲棗。
　　《真誥》云：羊權字道輿，降女仙萼綠華，授詩數篇，兼遺火洗布手巾、金玉條脫，云此女是九疑山中羅鬱也，宿世有過，謫在人問也，九百歲矣。楊君諱羲，為晉簡文相府舍人。棄官學道於茅山，降紫微夫人九華安妃，贈詩兼贈棗一枚。至太元十二年，乘雲駕龍，白日昇天。受書為侍帝晨、束華上佐司命君主、司吳越神民也。
　　焦曠青禽，于章白烏。
　　《樓觀傳》：嗡山道士焦曠字大度，周武欽仰，拜為帝師。於華陰造宮，巖問湧土，用足乃盡。以石甕貯油，油盡而自滿。每有外人來謁，常有青烏二頭來報。山靈守護，猛獸衛門也。于法師名章，字長文，年七歲時，讀《道德經》。年十一，師侯法師出家，受三洞經法，手寫天文祕符一百三十六首，逆知吉凶。年八十二而蛻。臨定之際，有白烏一隻，騰空而書也。
　　靈壽少壯，東郭光明。
　　《神仙傳》：靈壽光者，扶風人也。年七十得朱英丸方，合服之，轉更少壯，如年二十。時至建安元年，已二百二十歲矣。束郭延年者，山陽人也，服靈飛散，能夜書。在暗室中，身生光明，照耀左右。又能見數十、里內小物，知其形。在鄉里四百餘歲不老。一旦有數十人乘虎豹來迎，昇崑崙也。
　　李意萬里，王興健行。
　　李意期者，蜀人也。人有遠行，欲速到者，以符與之，并書其人兩腋下，則千里萬里不盡日而還。王興者，陽城人也。並不知書，亦不知學道。漢武帝登嵩高山，見一人長二丈許，耳垂至肩。帝問之，曰：吾九疑人也，聞中嶽有莒蒲，一寸九節，可以長生，故探之。忽失所在。帝與群臣皆服之，不能動久。唯王興聞而服之不怠，至魏武帝時猶在，常如五十許人，甚健行，日三百里。不知他道。
　　順興真降，法樂雲生。
　　《樓觀傳》：李先生字順興，京兆人。年九歲知道，師陳先生備受道要。既得真訣，遂奉經入南山太平谷修．行。忽有雲車羽蓋翳天而下，見三大仙授《金真玉光經》、《七變併天經》。行之，年十七道成，年三十八昇仙。張先生字法樂，南陽人，仲歲師尹法師，真文寶訣咸得付受。傳受之夕，乃感神燈慶雲之瑞。自此精思，凡經三十餘載，以其雲生樑棟，故時人號為雲居觀焉。
　　佯死董仲，還鄉倩平。
　　董仲君者，臨淮人也，服氣鍊形，二百餘歲不老。曾被誣繫獄，乃佯死，須臾蟲出，獄吏乃昇出之，忽失所在。倩平者，沛人也，漢高衛卒也。得道，至光武時不老。後託形尸假，百餘年卻還鄉里也。
　　仲都耐熱，程妻致繒。
　　王仲都者，漢中人也。漢元帝常以盛暑時暴之，繞以十餘爐火而不熱，亦無汗。凝冬之月，，令仲都單衣，無寒色，身上氣蒸如炊。後不知所在。程偉妻者，能通神變化。偉當從駕，無時衣，甚憂。妻乃置繒兩匹，從空而至偉前。偉好作黃白，經年不成。妻乃出囊中藥少許投之，食頃，汞乃成銀。
　　飛散元綱，玄素容成。
　　婁元綱服靈飛散得道，容成公行玄素之道延壽無極。
　　張桑雄黃，巢許桂英。
　　桑子林、張虛並服雄黃，巢父、許由並服石桂英，得道。
　　郝容鹿角，秀眉狹苓。
　　《神仙傳》：郝容公服鹿角，秀眉公餌扶苓，得仙。
　　商丘桃膠，青烏九精。
　　商丘公服桃膠，青烏公服九精散，成仙。
　　女生鹿白，君達牛青。
　　魯女生，長樂人，服胡麻，餌木八十年，日行三百里，走過麋庇。故人與女生相別五十年，於華山廟遇見女生乘白鹿，從玉女數十人也。封君達者，隴西人也，服黃精，兼服錄銀，百年還鄉，如年三十許人。常騎青牛，人不知姓氏，故號為青牛道士也。在世二百年，乃入玄丘山得道也。
　　離婁竹汁，白兔黃精。
　　離婁公服竹汁，白兔公服黃菁，而俱得道。
　　嚴達聽琴，國珍振屋。
　　《樓觀傳》：嚴法師名達，字道通，扶風人也。師侯法師，年十二，日誦萬言。年二十，備參經法。以隋開皇初重修官宇，度道士滿一百二十員。至大業五年三月七日，坐聽彈琴，乃曰：音韻入神，乃有神降，可更奏一曲。曲未終，奄然而蛻。時年九十五也。巨法師名國珍，武功人。年三十拾家入道，師游法師，備受道要。自爾一味蔬養，幽居帶索，飢無責味，寒不思衣，。常誦經，心怛守一。年六十，弟子侍側，忽聞車馬之聲，不見人物，屋宇大振，奄然而蛻也。
　　張皓雲鶴，尹澄猿鹿。
　　張皓字文明，汝南人。年二十，以漢安永初二年入道。乃遇封衡真人，三試皆過，遂授青腰紫書并神丹半兩。入赤城山，勤修真道。道成，或變為白鶴，搏空而上。或化為飛雲，浮遊八外。年一百三十八，以魏明帝太和元年九月，仙官下迎，受書為太清高仙矣。又尹澄字初默，汾陰人。年二十八，怛市香燈，列於壇靜。一旦香盡，靈需自生。油盡，玄光自照。曾入山，遇鹿傷足，乃為合藥與封。後入山，遭滯雨，絕食。忽有群鹿相依，飢則吮其乳，寒則外其身，累日得返。又入山，過野火，飛颼滿谷，欲避無路，有群猿連臂而下，攜至山頂。又入山，遇石芝有光，服方寸已，乃日行六七百里。又入山，遇仙人宋君授三皇文、九丹訣。年三百四十歲，以漢昭帝時仙官下迎，受書為太清仙人。
　　稷丘進諫，武帝還官。
　　《列仙傳》：稷丘君者，泰山道士也。漢武帝時以道衍受賞，能令髮白返黑，齒落更生。還鄉後，遇武帝東巡泰山，稷君乃冠章甫，擁琴出迎武帝，諫曰：勿上山，上叉傷足。帝不聽，果傷足指而還。
　　鹿皮閣險，鉤翼棺空。
　　鹿皮公者，少為府小史木工，能舉手成器。岑山上有神泉，不能至，遂白府君，請木工斤斧三十人作轉輪，懸閣梯道四問，遂止其巔，餌芝，飲神泉。後苜水泛漲，人得以免。鈞翼夫人者，齊人，姓趙，右手常拳不展。漢武收之，其手乃展，得一玉鈞。遂生昭帝。後武帝害之。昭帝更葬，棺空，唯履在焉。
　　谷春卻活，山圖絕蹤。
　　谷春，礫陽人也。成帝時為郎，託病而亡。其尸不寒，家人不敢下釘。三年，卻更冠情，坐縣門樓上，邑人大驚。開棺，有衣無尸也。駐門上三日而去。山圖者，隴西人也，因乘馬蹋折腳，通道士教服地黃、當歸、羌活、獨活、苦參散一年而愈。乃隨道士探藥，云十年一歸家。復去，莫知所之。
　　壺丘變水，禦寇馭風。
　　《列子》云：壺丘子林者，列子之師也。鄭有神巫，知人吉凶、存亡、壽夭如神。列子引見壺子，壺子示以波水三變，不能測而走。列子者，鄭人也，名禦寇＃４。得風仙之道，乘風而行，旬有五日而一返，受號沖虛真人。
　　馮夷河伯，文子漁鉤。
　　馮夷者，華陰人也，服水玉，得水仙之道，為河伯也。文子者，周平王時人，老君弟子也。著書十二篇，泛三江五湖，號漁父，受號通玄真人。
　　莊周餛化，桑楚年豐。
　　莊周字子休，宋人，著書三十三篇，其首云：北淇餛魚，不知幾千里，化而為鵬，翼若垂天之雲。擊水三千里，一舉九萬里，至于南淇也。受號南華真人也。庚桑子，名楚，老君弟子，居羽山三年，俗無疵癘，而仍穀熟也。受號洞靈真人。
　　昌容紫草，安期赤烏。
　　《列仙傳》：昌容者，常山道人也。往來上下，人見者二百餘年，而顏色如二十許人。能政紫草，賣與染家。得錢，以遺孤老也。安期先生者，瑯琊人也，賣藥于束海邊，人皆言千歲翁。秦始皇束巡見之，與語三日三夜，賜金璧千萬，出皆置之而去。註書并赤玉烏一量為報，曰：後年求我于蓬萊山也。
　　馬丹迴風，脩羊化石。
　　馬丹者，晉耿人也。父侯，時為大夫。獻公滅耿，丹入趙。至宣子時，乘安車入晉。靈公欲仕之，逼不以禮，有迅風發屋，丹入迴風中去也。脩羊公者，魏人也，止華陰石室中，跡石塌上，石穿陷而不食，時餌黃精，以道干景帝，帝禮之數歲，道不可得。有韶問何日發，語未訖，床上化為白石羊。題其脅曰：脩羊公。乃置于通陵臺，復失所在。
　　赤須知災，崔文除疫。
　　赤須子者，豐人也。人世世見之。數言豐界內災害水旱，十不失一。好食松實、天門冬、石脂，齒落更生，髮落更出。後往吳山下，不知所之。崔子文者，太山人也。好道，賣藥都市。自三百年後，有疫氣，民死者萬計。長史有所請，文乃擁朱嬸，繫黃散藥以救民。飲者即愈，所愈萬計。後去蜀，賣黃藥如初。
　　神魚子英，巨繭園客。
　　子英者，舒鄉人，善入水捕魚。得一赤鯉，愛其異．，乃將歸池中，以食餒之。口年，長丈餘，生角，有翅翼。子英遂拜之，魚言：我來迎汝。遂大雨。子英上魚背，昇騰而去。園客者，濟陰人也。常種五色香草，積十數年，食其實。一旦有五色蛾止其草上。客以布薦之，生桑蠶焉。至蠶時，有女夜至。自稱客妻。與客養蠶，得一百二十箇繭，如鴦大。每繅一繭，六十日始盡。訖則俱去，莫知所之。故濟陰人蠶時世世祠之。
　　赤將花紅，卯疏乳白。
　　赤將子輿者，黃帝時人。不食五穀，而嗷百草花。至堯時為木工，能隨風雨上下。卯疏者，周封史也。能行氣練形，煮石髓而服之，謂之石鍾乳。數百年，入少室山中矣。
　　親葛鮑說，祐蘇幼伯。
　　《道學傳》：鮑觀乃葛洪妻父，於羅浮山俱得道。《列仙傳》：幼伯子者，蘇氏客也。冬常單衣，夏常綿誇。年多益壯，時人莫知。世世來祐蘇氏，子孫得其福力也。
　　展公白李，姜茂五辛。
　　《真語》曰：高辛時有仙人展上公者，於伏龍地植李，彌滿林谷。今為九官右保司。常言云：昔在華陽食白李果美，憶之未久，忽已三千年已。巴陵侯姜叔茂者，又於山下種五果并五辛菜。叔茂以秦孝王時封侯，今名此地為姜巴者，因此也。此人今在蓬萊為左卿。
　　許遜拔宅，時荷登晨。
　　《十二真君傳》：許君名遜，字敬之，為蜀旌陽縣令。師諶母，受孝道明王法，與吳君於鍾陵洞斬蛟蜃。以晉永康二年八月十五日，四十二人拔宅昇天。時君名荷，字道揚，四明山道士也。許君昇天時，持龍節前驅于雲路。
　　吳猛白鹿，甘戰彩麟。
　　吳君名猛，字世雲，晉永嘉三年九月十五日乘白庇，與弟子四人一時昇天。甘君名戰，字伯武，許君弟子。長持齋戒，尤尚符衍，褊＃５得許君之道。以陳天建元年正月七日乘綵麟之車，白日昇天。
　　持幢周廣，執羽陳勳。
　　周君名廣，字惠常，事許君，執僮僕之禮。元康中，執麾幢前引許君歸舊宅，即遊帷觀也。陳君名勳，字孝舉，慕許君之道，託為旌陽縣吏，因得師于許君，為入室弟子。許君技宅日，執羽旌導于前。
　　魯亨骨秀，吁烈藥神。
　　魯君名亨，字國興。孫登常指云：此人骨秀，可學昇天。遂事許君。至許君昇天日，從車駕與昇。舊宅為真陽觀也。吁君名烈，字道微，早孤，從母依於許君。許君上昇時，吁君母子悲泣，乞得隨駕。許君乃與神藥，因得隨駕部署，合宅四十二人焉。
　　施峰委付，彭抗親姻。
　　施君名峰，字大玉，小字道乙。常從許君除滅妖魅。許君凡有經典，悉皆委付。許君昇天後，忽一日見束方日中童子執素書飛下，云真人召汝。乃隨童子聳身入空。彭君名抗，永康中棄官事許君。君以長女妻之。永和二年八月十五日全家二十六人白日上昇。舊宅為宗華觀。
　　黃輔龍騎，鍾嘉碧輸。
　　黃君名輔，字邕，晉陵人。許君知輔之異，遂以次女妻之，傳付妙道。後為青州從事。每夜常乘龍歸，春屬伺之，乃一竹杖耳。後乃沖天，宅為析仙觀。鐘君名嘉，字超本，許君仲妹之子。少孤，得仙舅之要。許君上昇後，以十月十五日日中乘碧霞之筆而昇。宅為丹陵觀。十二真君事盡于此。
　　婁慶雲舉，韋億龍躍。
　　《靈驗傳》云：婁善慶常賣赤白二藥，不言其價，有疾皆愈。得金帛，以施孤貧。武德中於西蜀市中足下雲生，白日輕舉。韋善儳亦賣藥愈疾於人間。常將以黑犬相隨。以則天如意年中過嵩嶽少林寺，請齋飯倭犬。僧怒，善侍乃含水一嘆，犬化為黑龍，乘以沖天。
　　洞玄騰身，道合蛻殼。
　　女真邊洞玄，年八十，忽一旦髮白返黑，齒落更生，以開元二十七年於冀州紫雲官乘彩雲，白日沖天。婁道合，尸解于并州太一官，腦後有坼，身如蟬蛻也。
　　法善月宮，果老北嶽。
　　葉天師名法善，字太素，引唐玄宗遊月官。賈嵩有賦。張果老，開元二十二年春自怛州徵到，賜號通玄先生，授銀青光祿大夫。秋，請入怛州，錫賜衣服雜彩，放還北嶽。其神通變化，不可備陳。云九度見黃河青，飲酒數斛，而不知醉也。
　　沖寂焚香，道華偷藥。
　　謝沖寂者，華嶽道士也，志好焚香，增至三百鑪，旦夕不闕。無香，多以松植子代之。以梁開平三年二月清晨，有二青童乘紫雲下迎，云上帝召謝沖寂，乃乘雲而去。侯道華者，中條山道靜院道士也，師事鄧天師。天師藥成而疑不敢服，道華竊而服之，以大中五年五月上昇，具在《唐記》。
　　可交登舟，歸真畫鵲。
　　王可交者，華亭縣人也。眼有神光，夜行如晝。乃灸眉後小空中，而光斷。以咸通十年十一月一日與鄰人同出，顧會草市河次，見一艘舫子，有童子喚云：王五叔要見。乃下船中，見二三道士對棋，云：可惜一具仙骨，灸破卻也。乃與栗子一箇，喫一半，味如棗。云：且上岸去，更十年後與子相見。足纔踏岸，乃在天台山下瀑布寺前。問時日，已是十一．月二十七日。厲歸真者，天台縣·人也，性嗜酒，冬夏常衣單衣。妙于水墨，見屋壁即畫鵲。時人不知其得道也。以天祐三年十一月于河中府中條山白日沖天。告時人日：吾本台州唐興縣人也，有弟在彼。乃脫下破布衫，服星簪羽袂而輕舉雲中，寥·寥有蕭管之聲也。
　　馬真升天，馮妻降鶴。
　　馬真人名自然，鹽官人也，有篇什在世。唯縱酒于酈市問，或眠積雪，或外深水，無所不為。咸通末于蜀梓州酒樓上白日沖天。河中少尹馮徽妻薛氏於道門修行二十餘年，以中和三年三月尸解，有鶴三十六隻降所居宅院內，紫氣滿空，玄髮重生也。
　　仙苑編珠卷下竟
　　＃１＃２『擔』，原文為『檐』，據文義改。
　　＃３『北』，原文為『比』，據文義改。
　　＃４『寇』，原文為『冠』，據文義改。
　　＃５『褊』，原文為『偏』，據文義改。