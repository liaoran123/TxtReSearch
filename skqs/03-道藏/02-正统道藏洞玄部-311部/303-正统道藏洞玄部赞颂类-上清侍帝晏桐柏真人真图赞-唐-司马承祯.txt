上清侍帝晨桐柏真人真圖讚
　　經名：上清侍帝晨桐柏真人真圖讚。唐司馬承祯編撰。一卷。底本出處：《正統道藏》洞玄部讚頌類。
　　上清侍帝晨桐柏真人真圖讚
　　天臺白雲司馬承禎錄
　　夫得道成真，有隱有顯。躋神化質，多術多途。大茅君辭親入嶽，仙業備而歸來，坐致旖輿。白日輕舉。高丘子辦形避世，丹藥就而不返。行馭龍鶴，逛景潛昇。見靈妙者，以．獎諸道學之勤。混終碎者，以息其生離之望。或命分有照冥之異，事不可違。或性樂有語默之殊，理從自適。古仙出處，兼此顯晦。時人記傳，罕能詳測。故邇有再三，述有前後。會通機變，方知至妙焉。桐柏真人王君，即周靈王之太子，子晉也。按史記云：太子聖而早卒。據列仙傳曰：隱而登仙。兩說不同，蓋有由矣。司馬公述乎國史，劉子政驗以道書。國史載其前卒之蹤，道書著其後仙之事。真仙相反，尚見異於同時。彼我相違，瓦與懸於數紀。且其特稟靈氣，已積習於前生。假孕人胎，暫應身於此世。幼而通聖，是習性之久也。誕而有髭，是身貌之昔也。鍊神入微，謎仙促限。知賓帝之一舉，期師曠於三載。說賓帝乃沖形之旨，豈肯沈魂。誠師曠慎不壽之言，明知弗天。良以早斃人間，遽還仙境。輕此儲位，重彼真仙。遊洛川以佇懷，暢笙歌之逸韻。感浮丘而降接，傳出世之奇方。故能蛻形示終，隱山學道。振羽之日，謝時沖天。其初卒後仙，亦不足疑怪也。是以京陵之墓，經古啟而劍飛。維氏之祠，迄今立而神在。化昇之致，事理昭然。承禎早處嵩嶽，慕山林之抗邊。每謁堂廟，欽影響之餘靈。對風景而虛心，懷七日之如昨，瞻雲天而悠思，仰三清之又玄。復以玉晨策命，當侍弼之榮秩。金庭宰職，赴桐柏之名山。五嶽是司，群神所奉。八洞交會，諸仙遊集。周紫陽受素奏之符，夏明晨稟黃水之法。密契者，傳祕訣於同道。歸誠者，告幽邐之殊庭。靈墟信奇，丹水濟成神之域。福地旌異，黃雲靄不死之鄉。林宇巖房，存諸柄憩。石梁峰闕，紀其登遊。所以負岌幽尋，為室靜處。希夷尚閥，視聽罕通。乃觀仙傳，追伊洛之發邊。復披真誥，慕華陽之降形。輕運丹青，敬載圖象。敢為讚述，庶表誠心。方以焚香啟骯，窺天洞於素牒。聽氣內思，奉光儀於絳府。自以在世，迄于昇真。凡有一十一圖。纂成一卷。
　　上清侍帝晨，領五嶽司，右弼桐柏真人王仙君真圖讚。
　　第一，周靈王二十三年，穀洛二水國，將毀王宮，王欲壅之。太子諫曰：不可。晉聞古之長民者，不墮山，不崇藪，不防川，不竇澤。
　　又日：其興者，必有夏呂之功焉。其廢者，必有共鯀之敗焉。今吾執政，無乃實有所辟。而滑大二川之神，使至於爭明以妨王宮。王而飾之，無乃不可乎。
　　又日：佐饗者嘗，佐闖者傷。王將防國川以飾宮，是佐國也。其無乃章禍，且遇傷乎。自我先王，厲宣幽平而貪天禍至，于今未彌。我又章之懼，長及子孫王室，其愈卑乎。王卒壅之，其後景王多寵人，亂於是乎始生。景王崩，王室大亂。及貞定王，遂卑。
　　圖畫周朝宮闕，作穀洛二水相合，而聞稍毀。宮城處人，夫負土欲壅此川。作太子具冠服立於靈王前諫事。
　　讚曰：
　　稟神幼聖，繼明英聰。咨諫壅水，切淨飾宮。如何不納，更事修崇。預言禍敗，果致卑窮。
　　第二，晉平公使叔譽于周，見太子與之言。五稱三窮，遺巡而退，其言不遂。歸告公曰：太子行年十五，而臣不能與言。又師曠日：臣請暝而往，與之言。既至乃問君子之行，堯舜之德，又問王侯君何以為尊，何以為下。又問溫恭敦敏，方德不改，開物於初。下學以起，上登帝晨，乃參天子，自古誰也。太子皆應聲而答，辯拚明理。師曠罄然，舉躅其足日：善哉，善哉。乃蹙然而起日：暝臣請歸。太子問日：聞女知人年長短，希我告也。師曠日：女聲清汙，女色赤白火色不壽。太子日：後三年，上賓於帝所，女慎無言，殃將及女。師曠歸，未三年而卒。
　　圖畫東宮殿宇，作太子坐處，與叔譽、師曠問答事。其師曠乃舉躅其足。
　　讚曰：
　　學聚該洞，辯物談述。叔譽斯窮，師曠匪詰。隱妙神性，謬測聲質。賓帝有期，暝臣詛悉。
　　第三，列仙傳曰：太子好吹笙作鳳凰嗚。遊伊洛之間，道士浮丘公接上嵩高山者。此時浮丘公初降授以祕術，修習既成，擬託卒尸解。所以預言於師曠，有三年之期。
　　圖畫太子吹笙，遊於伊洛問，道士浮丘公降接之事。
　　讚曰
　　位寓儲官，字著仙閣。志浚雲漢，邊厭城郭。學鳳調篁，思真佇洛。浮丘降授，解形是託。
　　第四，與師曠言云：後三年，上賓於帝所者。謂三年之內，必先尸解，方乃上賓於帝，故通而預言耳。於是密蛻解形，空留劍烏，潛冥真體，隱適嵩山。使親忘我難，故示終以絕思。為道既不易，故積學以登仙。
　　圖畫宮殿，作太子外卒形，群臣噸泣事，及太子共浮丘公束南行，向嵩高山事。
　　讚曰：
　　劍杖有術，符藥多方。代形未化，蛻質默詳。尋師道長，辭親愛忘。隱山自逸，痙墓徒傷。
　　第五，傳曰：浮丘公接上嵩高三十餘年，後求之於山，見桓良日：告我家，七月七日，待我於維氏山頭者。太子隱於嵩高，師於浮丘公。精思以鍊神，餌藥以變質。道業既就，仙舉有期。乃出見桓良，令報我家也。
　　圖畫嵩高山，作修學。巖林居處，嚴中有經書、丹鼇，浮丘公坐在其中。嚴前作壇，王君坐在壇上，燒香精思事。又王君出於山，次見桓良共語事。
　　讚曰：
　　棲山隱跡，學道鍊形。年淹數紀業契群靈。告期七日，將邁三清。桓良返報，周國待迎。
　　第六，傳曰：果乘白鶴駐山巔，望之不得到，舉手謝時人，數日而去。立祠於維氏山者，此則初卒而隱，後仙而顯。神化無方，靈變自適也。故能降謝堠氏，舉手留情。上登雲天，沖鶴滅景。時人永慕於餘跡，祠宇以存之。靈像可傳於後世，神氣而在焉，師曠不壽之語，彼類於蚌蚶。太子賓帝之言，此可明於龜鶴矣。
　　圖畫王君乘鶴，駐在維氏山頭，舉手謝時人。并作周國帝王儀仗，及時人眾等，望不得到。及王君控鶴昇天事。
　　讚曰：
　　傾人國內，駐鶴山巔。遙謝舉手，永絕歸年。留情數日，沖景三天。孤軒暢遠，眾被悲旋。
　　第七上清天高聖太上玉晨玄皇大道君，為萬道之主。諸真之所尊奉，世學之所宗稟。得道登仙者，必詣金闕，而朝拜受事焉。於是分司列位，隨德業之高卑，章服法儀，因品秩以班錫。故冠岐殊製，嬸節異色。輿蓋各形，龍鶴分馭。．咸有等差，以資升降。王君是焉，敬承聖旨。
　　圖畫天上上清宮闕，作道君形像。仙真侍衛，作二童側立。共捧案，案上有玉策。并作一真人側立，宣付王君。
　　讚曰：
　　形聲入妙，道備登真。奉朝金闕，稟策玉晨。德業爰叔，職位攸遵儀齊奉，萬劫凝神。
　　第八，王君於金闕拜受策命。號日：侍帝晨，領五嶽司，右弼王桐柏真人。既承聖旨，將赴洞宮，羽節導前，霓旌從後。龍輿降翕，鶴轡迴翔。神仙侍衛，笙倣奏樂。下太清而乘雲，指洞霄而穩駕。諒道氣之靈，景真儀之盛觀也。
　　圖畫王君乘雲車羽蓋，仙靈侍從，旌節導引。龍鶴飛翔，從天而降，欲赴桐柏山洞宮事。
　　讚曰：
　　班錫所稟，羽儀咸備。蕾胃景浮軒，龍鶴騁轡。旖節導從，蕾買仙會萃。自天乘階，瞻山赴位。
　　第九，天台山一名桐柏棲山。山有洞府號日：金庭官。精暉伏晨，光照洞域。瓊臺玉室，瑩朗軒庭。泉則石髓金精，樹則蘇牙琳碧。信謂養真之福境，成神之靈墟也。王君處焉，以理幽顯，侍弼帝晨。有時朝奉，領司諸嶽。群神於玆受事矣。
　　圖畫桐柏山，作金庭洞宮。王君坐在宮中，眾仙侍衛。并五嶽君各領佐命，等百神來拜謁。
　　讚曰：
　　山有玉洞，宮日金庭。九天通象，三晨伏精。侍帝斯任，弼王所貞。領司五嶽，統御百靈。
　　第十，紫陽真人周季山，昔入桐柏山。見真人王君，授以素奏丹符。又明晨侍郎夏馥，入桐柏山遇真人王君，授黃水雲漿之法。
　　圖畫真人周季山，作道士服於桐柏山，見真人王君，王君以左手執素奏丹符，欲付周君，周君長跪而受之。作夏馥著古人衣，遇見王君。王君把一卷書欲付馥，馥長跪舉兩手受之。其周夏二人，皆作山人裝束。各作一岌，解在其人邊，石上著跪於王君。王君作真人衣服，并有三五箇仙人侍在左右。
　　讚曰：
　　周君訪道，丹符見授。夏氏求仙，黃水之究。鍊形奇術，非師不就。幽感爰通，冥期可候。
　　第十一，晉興寧三年，有學道者楊君，處於茅山精思所感，多有諸真降授。以其年六月二十六日，桐柏真人王君，共諸真降於楊之所居，而未與之言。楊君記日：有一人年甚少，整頓非常。建芙蓉冠，著朱衣，以白珠綴，衣縫帶劍。多論金庭山事於後。又降告曰：夫八朗四極，靈岸遼遐。奇言吐穎，瓊音燦振。晨飛波霄，清玄氣赴。授職玉虛，心遺艱鋒。沈滯於眇羅之外，凝和于寂波之表。若此者，必能旋騰寥漢，周歷真庭矣。三元可得而而見，降名可得立耳。如其心併僭浪，目擊色袂。動與網罟共啟，靜與爭競之分者。此乃適仙路邈，求生日闊也。子其慎之。又降曰：有道者，皆當深研靈奧。棲心事外。但思味勤篤，糟粕餘物，亦是享耳。又降有歌述等詞，此不備載。圖畫茅山楊君，學道壇宇處，王真人降見，著芙蓉冠，絳衣白珠綴，衣縫帶劍。楊君把紙筆附前而書。其衣作真仙之製，其劍皺依經中樣式。
　　讚曰：
　　真仙匪遙，感通惟密。應彼幽志，降玆靈質。誠訓著言，詠歌兼述。見景非久，沖真返一。
　　上清侍帝晨桐柏真人真圖讚竟