上清天心正法
　　經名：上清天心正法。南宋鄧有功編撰。七卷。底本出處：《正統遺藏》洞玄部方法類。
　　上清天心正法序
　　粵惟浮丘王郭沖感三聖人者，實三清之應化。先示跡于華蓋，極乎江南束西妙高之境，其封號符瑞。翠琰傳之頗明，玆不繁述。作世福祥，大不思議。俯為《太清伏魔經》顯說，正當下元生民甲午之歲也。遇宋崇興大道，淳化五年八月十五日，有肉身大，夜觀山頂之上，有五色寶光衝上霄漢。翌旦尋光起處，即三清虛無瑤壇之上也。遂掘三尺許，得金函一所，開見金板玉篆天心祕式一部，名曰正法。欽哉，正法乃玉帝之心衛，太清之真文，太上之妙法，三洞之靈書，共成四階之經籙。所謂洞玄、洞神、洞真靈寶，出于道德自然之始也。大士者，饒公處士也，名洞天。雖獲祕文，然未識訣目玉格行用之由。復遇神人，指令師于譚先生，名紫霄，授得其道。紫霄又令往見泰山天齊仁聖帝，得盡真妙王，又奏請助以陰兵。大士作天心初祖，號正法功臣日直元君北極驅邪院使。昇天時，以法傳弟子朱監觀，名仲素。仲素次傳游道首，道首次傳通直郎鄒責，鄒責傳臣本師符法，師名天信，至臣有功傳于今矣。然華蓋者，是三清應化虛無之境，獨有虛皇靈壇即無道流居止。故時人不知有華蓋之名，今舉經籙大略之由。昔老君周昭王二十五年十二月二十八日午時，授關尹道德二經，及太清九丹八天隱文西昇教誠等法。尹付杜真人，真人付小尹真人，此乃道德自然之始也。至漢靈光和二年，太極徐真人於天台山，授太極左仙嗡真人靈寶衆經，是謂洞玄洞神衆籙之祖也。又後漢順帝漢安元年五月一日，老君降鶴嗚山，授張天師二十四階祕籙印等，及於玉局觀授延生斬邪之衛，是惟正一盟威之宗也。伏自周秦漢魏之間，三經雖傳于世而科品未彰。至晋哀興寧二年甲子正月先農日，紫虛元君南嶽夫人，始以上情授東華上佐司命楊真人。彼時，天經寶文並作雲書龍篆八會之體，非世間可得而究識焉。真人別有符文經訣，變作隸書，自此流傳方盛，是為上清之祖也。獨吾正法出于大宋盛時，本山有橋仙觀靈跡，儼然是也。悲夫，不得其人，漸失宗旨。臣受持在末，濫領條綱，哀法衰微，諦承師訓，親受太上四階經籙祕要符文，豈敢不精思運神，實恐辜負先聖。故將所得妙道重刪，《天心正法》一部，分為上下二卷仍略。今時法師所用符呪，皆是北帝符，別作三卷，名日《北帝符文》。在正法之外，及修三洞四階寶籙祕譜焉。傳教修道之士，其出者籙，度脫舍生，同歸大道矣。鄧有功撰。
　　上清天心正法卷之一
　　三光正炁
　　三光者，日月星也。日君炁以本，日採炁時，其方取也。存見日輪，光芒如赤火色。月君炁以日，日常加卯，五日兩宮移。如每月初一日，便從卯上起卯，午時正在午上。初二日亦同。初三日午，後退過寅，如午時便從寅上起，卯至巳上見午時，即是太陰在巳。存見月宮，光芒如煖玉銀色。天罡炁天罡星，約離斗柄三丈。餘詩云：月月常加戍，時時見破軍。要知端的處，向背問元因。以月辰過將加戍，未過將加玄，數過取炁時，乃是天罡建破軍之所。向背者，乃陰陽日存想也。陽日，天罡正面行。面如炎火色，身衣紅羅衣，頂上有青黃紅三色炁，口吐火光萬丈。左手結天罡殺鬼印，即局邪訣。右手執寶珠，隨炁收入口中，任意發用存見，火光細如絲霧，燦燦有聲，灌溉其身。陰日，天罡反面行。面如煖玉色，身衣素羅衣，頂出青紅黃三色炁，口吐銀光萬丈，其細如絲，燦燦有聲，左手結印叉腰，右手仗三昧火劍。存畢隨炁收入口中，任意用。依此萬無一失，不可輕泄，戒慎之焉。
　　請服太陽炁
　　每以日高三丈時，數日辰方，望太陽焚香，心拜九過。默云：臣某上告
　　日君、太陽帝君、日宮神仙聖眾，願降瑤光真炁，灌注臣身中。
　　次掐卯文，默念日君內諱鬱儀二字九徧。存見真炁畢，即默念日君七殺呪曰：
　　唵嚩□囉□□唎娑訶。
　　一徧。鼻引青炁，九次一吞。如此九徧，吞炁九口，訖心拜禮謝而退。
　　請服太陰炁
　　每以月高三丈時，筭太陰在何方，焚香心拜九過，默云：臣某上告月府太陰皇君、月府神仙聖衆，願降瑤光真炁，降注臣身中。
　　次掐酉文默念月君內諱結璘二字九徧。
　　存見真炁畢，即默念月君七縛本身梵呪：
　　唵嚩明囉嘰囉娑婆薩訶。
　　一徧。鼻引白炁，九次一吞。如此九徧，吞炁九口畢，心拜禮謝而退。
　　請服天罡炁
　　每日高三丈時，筭天是在何處，焚香箔辰文，默念呪曰：
　　日靈月靈，斗下交并。天罡正炁，來灌我形。出邪入正，永保長生。急急如律令。
　　念三徧，存見天罡，心拜九過默念云：臣某上告
　　天罡大聖破軍星君，願降瑤光真炁，灌注臣身心五臟六腑，三百六十骨節之內，八萬四千毫竅之中，驅逐病炁鬼炁。呪曰：
　　年灾月厄，日灾時厄，驅邪邪走，驅穢穢亡。衆神扶我，身入魁罡。人歸依，鬼歸降。急急如律令。
　　默念一徧，吹左辰文，右劍訣，念天罡正炁呪，曰：
　　天帝釋章，佩帶天罡，五方凶惡之鬼，何不消亡。飛光一吸，萬鬼伏藏。天罡大聖，殺入鬼心。急急如律令。
　　念三徧，引炁三口吞之。再念天罡內諱飛仙二字三徧，取炁三口，再念隱呪曰：
　　唵吽吽喗噠唎娑訶。
　　取炁三口，共九口吞訖。再拜九過，禮謝而退。
　　凡法官，若能請三光炁，日夕不怠，千日功成。滋悅顏色，壯體輕身，免諸百病。若終身不倦，漸入仙真功力，難可盡言。若只服得千日，凡遇治病，不用筭取方上存想，但只一念布炁，吹於病身，自然安愈，萬邪降伏，可不敬乎。
　　治病行符
　　凡救民疾苦，驅邪治病，接投狀僉押訖。次於神將前，檮祝將吏。仍先令本人家備香，等候親去。如是頑祟，須變神步罡。先從本壇發遠罩去，指揮罩定鬼祟。次發神將幾員，帶領精兵，前去收捉。次第方可出門，臨出門時，先於法壇內叩卓三下，雙手玉清訣，念啼字七聲，存諸神吏，都在面前。次第將帶而去，遙望見患人家時便下。近罩指揮訖，左手捉鬼訣，右手劍訣，望北吸炁一口，呪日：
　　吾呼四聖急捉將，大急。為吾前去，捉下邪鬼，毋令走透。疾疾。
　　次發訣，存四神將帶兵前去同捉收邪鬼，連訣吹去？次到本人門首丁立，掐本訣。默念呪曰：
　　開天門，亥文。閉地戶。巳文。留人門，申文。塞鬼路。寅文。橫金梁，豎玉柱。辰至殺。收罡炁，辰文。箔斗訣。斗印。衆神藏，萬鬼滅。急急如律令。
　　次剔斗，蓋頭藏身，口念手拾。曰：貪巨祿文廉武破，于左。□□□□□□□。于右。
　　雙手天丁訣，二指掐大指根，大指掐中指偏。
　　想正一真人在前。次存念：
　　東方青帝君佩劍立吾左，西方白帝君佩劍立吾右，南方赤帝君佩劍立吾前，北方黑帝君佩劍立吾後。
　　復存當院神將吏兵結陣圍繞。如果是強祟精靈拋磚物石，即再加護身法呪曰：
　　謹請西方明月太子，遂差五伯鐵大摻賢，都在我邊。吾奉北帝敕，急急疾疾。
　　次西面，存明月太子侍從，五百白衣道人，頭戴鐵冠，手把劍。念呪三徧，取炁三口，吹於左右。次念呪：
　　北斗之神，蓋護我身。急急如律令敕攝。
　　再存北斗蓋頭上，則百邪不敢犯。
　　次入病人家，左殺右劍，叩門三下，指揮門神，不得縱容鬼祟走透。速速疾疾。次病人房門，令本人置香茶訖，變神步罡，入斗歪中藏身。默告召將指揮勒令，喚召土地捉祟，燒符熏患身。或不燒符，隨意指揮捉祟訖。法官吸患人炁一口，卻更取水一口，噀病人身，左局邪訣，於脇下右劍訣。令患人閉目，香熏其手喝去。男祟左戰，女祟右戰，是鬼則戰。吾奉上帝敕，如此行持，有祟自然捉縛送出也。須備符水之屬，給與吞服。次為念咒淨身訖，法官閉目，三度左右雷局，念都天大雷公呪一褊。吸東南方紅赤雷炁，一口吹去，存為五雷電光閃雷。用兩雷局打去，存霹靂打破病人家，化為神仙宅宇，金階玉殿，人皆化為神仙。方可離本人家，去感應，桴鼓祕之。
　　上清天心正法卷之一竟
　　上清天心正法卷之二
　　鍊化大變神法
　　凡法官行持歲月未深，安得神人契合？須得鍊化變神之道，如得狀威。
　　大抵行法之人，只能兩訣變神，而勿能內鍊大變。今特傳之於後，依斯行之，萬不失一。凡法官欲行持，須香上度手，過左卯右劍，念淨天地呪三遍，吸東炁一吹身，令清淨。次存本身如枯樹。次左午文，右斗訣。
　　叉腰將左午文，引心火，自心前燒至頂門。吸南炁同吹於左，存火燒身，光明瑩潔。左手結印，右手子文，自腎官引黃河水，自下引上，澆灌一身。吸北方水炁一口，吹於右，存灰燼蕩盡。只存一真之炁，瑩若明珠，漸漸增長，兩手斗印，念變神大呪：
　　吾非凡身，頭如黑雲，髮如亂星，左目如日，右目如月，鼻如火鈴，耳如金鐘，上唇雨師，下層風伯？牙如劍樹，十指如鈎。功曹救吾左脇，岷山君敕吾右脇。盧山君救吾左足，左雷將軍救吾右足。右雷將軍敕吾脊骨，太山三十六禽二十八宿，並應吾身。急急如律令。
　　念呢三徧，吸北炁一口，雙手斗訣，自心前移上，拂過額。上撒開斗，印剔於左右，存自身漸成嬰兒狀，有紅光一團圍遶，如坐車輪中。如去長大，即再以雙手斗印，自胸前移三　步，上念呪曰：
　　敕北帝保輪，欽北帝寶輪。
　　念三徧　，兩手斗印劈開面，拍破光暈，自身存為天師，或天蓬真武任意。其紅暈化作毫光，罩覆其身。
　　畢叩齒如法，任意設施。次步。
　　步罡行持
　　凡步罡之法，貴在存念。古人所謂：腳步不如手步，手步不如心步。故要思想逐星真炁，及逐星光芒。前後存念得真，如得斗真降鑒法官。所以在魁呈之內行持，萬鬼萬神無不欽伏。故使神將聽吾令，鬼神依吾官。萬一不存真炁，不藏三魂，謂之空尸步罡。非為法令不行抑亦及貽踐踏之咎切宜審之。若步罡時，須雙斗印，叉腰念藏魂呪曰：
　　三魂童子，七魄將軍，隨吾罡步，願過天關，毋令誤為。急急如律令。
　　念三褊，兩手斗印，存三魂插入脇下。再念呪曰：
　　吾受天師心寶印，受佩自然，出幽冥上徹洞天。吾行禹步，得道升仙。急急如律令。
　　念三褊，再以兩手斗印，插入脇下，藏三魂訖。法官存祖師，在前作法。
　　北極紫微大帝乘紫雲，帶領天蓬以下三十六員大將軍，勇猛作法，乘駕紫雲，覆蓋法身。
　　存念當處里社兵馬，各圍繞法身。
　　次左玉文，右劍訣，叉腰步罡，先步三台罡。念呪曰：
　　上台一黃，黃炁。去卻不祥。中台二白，白炁。護身鎮宅。下台三青，青炁。治病除精。台星到處，大賜威靈。治病去禍，回死作生。天符到處，永斷妖精。降臨真炁，威靈奉行。急急如律令。
　　次步七星罡，念呪曰：
　　北斗靈靈，斗柄前星。貪狼操惡，黑炁。食鬼吞精。巨門垣赫，黑炁。照耀登明。祿存奔霧，青炁。統領天兵。霞衝文曲，青炁。光徹廉貞。青炁。威靈武曲，赤炁。真人輔星。青紅炁。天罡大聖，破軍尊星。火炁。四天閉塞，濁炁奔行。掌持鉞斧，手把天丁。威南一吸，膽破心傾。靈君巡驗，聽察尋聲。九州社令，一一呼名。誅除凶惡，護罪非輕。凶惡者死，慈善者生。斷頭折足，杵碎身形。鬼妖蕩盡，人道安寧。治病除禍，符到奉行。急急如律令。
　　又呪曰：
　　五是天目與天相，逐睛如雷電。光懼八極，洞徹表裹，無物不伏。急急如律令。
　　呪畢，即次第默奏訖。叩齒三通，任意行事。
　　右法陰陽二斗俱步，至罡星剔出了。
　　未可便旋身退丁，且須立定。祝云：
　　日宮太陽帝君，月府太陰皇君，北斗九皇帝君，三台華蓋星君，斗中神仙諸靈官。伏望上真曲垂洪造，伏願降下瑤光真炁，灌注臣身心五臟之內。令臣覷邪邪崩，覷鬼鬼滅。見令行持，即獲感通六斗俱同。急急如律令。
　　取三光炁，合三口吞下，却旋身退丁，歸斗口。立念斗口呪，就朝天門默奏了。欲出罡，念迎罡出斗呪曰：
　　五行相催，罡劍持威。六甲輔我，三台辟非。天回地轉，陰陽闢開。長生度世，日月同輝。急急如律令。
　　右念至天回地轉一句，便轉身出斗。
　　雙手用結兩斗印，挑起斗罡，罩定自身上。恐人穢踏也，切宜戒之。
　　遠罩法
　　上張天羅捉山魈，下布地網捉鬼賊。四方八面，排兵布陣。收捉邪鬼，不敢走透。須要捉來，不得有違。疾疾吾奉上帝敕。
　　念三褊，兩手相叉，吸北炁一口，如撒網勢，存想神將罩定。又法名黑風普天大罩，雙手殺文，取北熙吹之。
　　法靈靈動天地，驅雷電，役吏兵，移山嶽，罩鬼神。吾行正法，救度天民疾苦。使汝上天，與吾徑上天堂。吾使汝人水，與吾徑入水宮。周褊乾坤之內，上應六合之中。須管緝捉為禍之鬼，攝附壇前，考問通名。疾速如律令。
　　左手都監訣，右劍訣，吸天門炁三口，念呪三遍，遙望其方吹去。存北方黑熙氤氳，普天罩之。再吸一口罡熙吹去，再喝云：
　　神將牢固罩定鬼神。急疾。
　　法名火罩
　　天上行軍，地下行軍，水府·行軍，本院行軍。左右羅列，周褊圍币，內外密切，不得透漏，疾速火罩。急急奉北帝敕。
　　雙手午文，念呪一遍。先吸北方炁一口，次吸南方炁一口。連訣吹去。
　　想天羅地網炎，炎火衝空，密切罩定。如此行持三呪，三炁三吹，即喝云：
　　南方火輸大將，速駕火車萬陣，與吾罩定鬼神。速疾。
　　近罩法
　　天羅時張，密布四方，鬼無逃形。神將速下，罩定鬼神。疾。
　　雙手相叉，又念呪三遍，吸北炁三口，連訣拋去。存想如網勢，存見鐵罩，罩定本人家。喝云：
　　神將牢固，罩定鬼神。外勿令入，內勿令出。須管四方八面，排兵布陣守圍。疾疾。
　　總真大呪法
　　天心正法，輔正除邪。扶危立困，度死濟生。解厄救難，為國為民。祈恩謝過，請雨致雷，求晴止水。統攝三界，邪魔歸正。賞善罰惡，錄功紏過。追召驅遣，捉縛枷拷，去留抉斷。行住坐卧，口述心印。急急如律令。
　　玉清靈寶，總真內院。三景三輔，千變萬化。無礙無極，至神至聖。集炁會神，通幽達冥。無上玄妙，至聖至靈，役使萬神。急急如律令。
　　總召通因呪
　　虛混瞑津，海活生明。子文。煥輝炳燜，偉煌煓。午文。青帝會神，印文。白帝居右，酉文。赤帝養炁，午文。黑帝通血，子文。黃帝中主。中中。一五三變，散之萬有。自中而下，至子至午。午至酉卯；卯至酉，酉至午，午至子。歷丑寅卯，卯辰巳午，下來押歸。中子丑，剔上午，歸玉訣。回風合靈，寂然感通。為真為應，惡逆難萌。四指掐大指中。靜治而治，以法召神，玉訣。以神召炁。斗訣中指。凝之自然，周流天地。天心有命，萬神則聽。請召其神，或將帥。不疾而疾，速至禁壇。急急如天心帝君敕。
　　念呪畢，存吸天心炁，金光色。默吸炁連，所召神存至，吹在壇中。上清天心有三十六員大將統軍，大將二員；部兵一萬二千員。報應顯化，真誠感通。
　　催神將降呪
　　天神歸，地神寂。急急如律令。
　　又呪曰：
　　天員四將，輔正靈神。遵奉帝敕，驅捉鬼神。急急如律令。
　　右法並玉文，西北炁及天心炁，吹吸如前。
　　通天寶光符
　　呪曰：
　　佐天行化，助國救民。治病除邪，立便安寧。延生度厄，普及一切。急急如律令。
　　統軍二員
　　統軍：
　　通天寶光大將軍雷令，
　　役使通目大將軍朱烈。
　　副帥三十六員
　　副帥：
　　都天捉鬼大將陳希，
　　雲路追捉大將孫常，
　　天司檢會大將王和柔，
　　飛天捷疾大將許遜，
　　驅遣精邪大將趙充，
　　天醫治病大將周洪，
　　斷除瘧痢大將趙剛，
　　解禳睨誓大將王國賢，
　　保護患人大將由夔舉，
　　直日捉邪大將元廷臣，
　　治驚安魄大將馮祥夫，
　　驅邪遣祟大將馬少信，
　　降魔誠毒大將卜信，
　　解禳神煞大將倪天孫，
　　收邪攝毒大將向忠，
　　除邪蕩穢大將黃拱，. 
　　拘魂制魄大將褚珍，
　　追魂攝魄大將衛進夫，
　　治癆爍毒大將留邵，
　　解諸厭穢大將趙平，
　　超神續命大將徐純臣，
　　消灾散禍大將王傑，
　　解除惡醜大將徐國器，
　　攝邪解毒大將方尚文，
　　解除伏連大將符玉，
　　收毒攝邪大將竇延年，
　　解除塚訟大將高仙，
　　珍滅凶妖大將李逸，
　　斬邪滅郭大將馬堯臣，
　　除邪治病大將刁漢臣，
　　安慰六神大將朱玄，
　　中界檢會大將溫高，
　　地界檢會大將許伸，
　　諸司檢會大將單璽，
　　三界告禳大將豐慶年，
　　解厄救難大將王剛。
　　已上三十六員天將，並氈冠大袖，朱履長裙。凡遇行持，任意呼召。掐志心訣，天心大呪，感應玄通。不請，妄傳非人無德之士。已奏名金闕者，許容傳度斯法，須令誓盟，然後而付焉。
　　上清天心正法卷之二竟 
　　上清天心正法卷之三
　　正法三符
　　凡書符，先齋心定慮，行神布炁。存雷火燒身，變神為天師。頭頂朱雀，足踏八卦靈龜，左有青龍，右有白虎。左右有捧印童子，青衣朱裙。
　　前有直符按劍，後有虎賁軍伍，各執 鉞斧侍衛。存訖。次存度師在前，祖師在後，帶領天蓬，下三十六員大 將侍衛。書符默奏上帝，啟白符中將吏。禱祝書符因依畢，次用印訣，勾六丁六甲功曹將吏等，侍衛前後，就念呪曰：
　　六甲陽神，來侍吾左，侍衛書符。六丁陰神，來侍吾右，侍衛書符。四直功曹，來侍吾前，侍衛書符。急急如律令。
　　存諸神既集，怒目視朱盞，呪曰：
　　陽精朗耀，陰鬼當衰。神朱赫赫，元露太微。七炁成灰，五炁成台。百邪皆滅，萬鬼皆摧。急急如律令。
　　吸罡炁吹朱盞中，次更執朱於香上度過，念後呪。或執筆，起卓三下，香上度薰。存為神劍，鋒芒赫奕。
　　即念勅筆都呪：
　　太陽俱照，陰鬼當衰。神朱耀目，九霞太微。我令所使，萬鬼俱摧。七炁成火，三炁成台。二星俱照，符到速追。筆為神劍，墨為戈戟。筆法治病，萬鬼伏匿。急急如律令。
　　吸罡吹朱中，次執墨於香上度過。
　　呪曰：
　　神墨靈靈，月中真精。書符禁鬼，邪魔滅形。病人帶吞，永保安寧。急急如律令。
　　取罡炁吹墨上，次執筆三卓，香上度過。呪曰：
　　筆為利刀，墨為百藥。邪精斷卻，百魅摧落。神筆靈靈，書符遣精。召官官到，召吏吏行。指人人生，指鬼鬼滅。付吾魁罡之下，入地萬丈，無動無作。急急如律令。
　　神墨靈靈，改死注生。神筆一啟，萬鬼滅形。急急如上帝律令。
　　右呪朱墨筆訖，次左手斗訣，擎硯水香上度過。呪曰：
　　四明開朗，天地為常。三光神水，辟除不祥。雙星守鎮，七靈通光。書符煞鬼，伏吾魁罡。邪鬼賓伏，萬炁混康。太上老君，教我煞鬼，與吾神方。上呼玉女，收攝不祥。登仙契道，佩帶印章。急急如上帝敕。
　　次左手握紫微印，右手執墨，自身為天師。右手磨墨四十九轉，左轉四十二轉。十二辰，二十八宿，日月二嚁。右轉七轉。□至□。兩次各吸陰陽斗炁，吹入硯中。次執筆香上度過，再念天帝釋章呪，取罡炁入筆書符。
　　三光正炁符
　　把筆呪左斗印，右執筆。上元天官斬神，中元地官斬鬼，下元水官斬精。取天門炁一口，吹筆卓三下。
　　呪曰：
　　仰告天罡大聖，北斗尊星，太陽日君，太陰月君。誅滅凶惡，滅跡除形。魔王懼畏，膽碎心傾。救民疾苦，大賜威靈。治病去禍，回死作生。天符到處，永斷妖精。降臨真炁，聖威奉行。急急如上帝律令敕。
　　取三光熙吹符中，絡斗訣，面太陽。
　　呪曰：
　　日出東方，赤阿堂堂。某人服符，符衛四方。神符入腹，搜胃蕩腸。百病除愈，骨體康強。千鬼萬神，無有敢當。知符為神，知道為真。急急如律令攝。
　　發符呪
　　乾元亨利貞，萬邪不干正。風伯雨師，四直功曹，五雷使者，托符奉行。功曹三人，使者三人，隨吾神符，與吾治事，卓劍相待。急急如律令。
　　遣將符呪
　　雙手雷局，吸東炁發去。
　　天雷隱隱，龍虎交橫。日月羅列，照我分明。今日功曹，主將吏兵，執符而行。急急如律令。
　　圓符吞符呪
　　今日太陽，符服吾神。符落西方，病得安康。神符入腹，疾除百殃。五藏之中，鬼炁消亡。急急如律令。
　　玄武黑煞符
　　凡書符變神，為北方黑帝，太微六甲，五炁玄武，元天翊聖大將軍。身長百尺，散髮丁立，腳踏五炁靈龜，又名騰蛇，八卦靈龜。手結伏魔印，即真武印。
　　眼出電光，按劍而立。化硯為龍蛇，墨為戈戰，筆為七星寶劍。然後呪敕朱墨筆，磨墨如前畢，卻書符。
　　呪曰：
　　玄武符使，大逞威靈。救民疾苦，斷絕妖精。收捉凶禍，破滅真形。三魂附體，七魄安寧。護身去病，永保長生。衆神凜凜，敕到奉行。急急如上帝律令敕。
　　天罡符
　　書此符，用上告天罡大聖呪之。
　　呪曰：
　　仰告天罡大聖，北斗尊星，太陽日君，太陰月君。誅滅凶惡，滅跡除形。魔王懼畏，膽碎心傾。救民病苦，大賜威靈。治病去禍，回死作生。天符到處，永斷妖精。降臨真炁，聖威奉行。急急如上帝敕。
　　存取天罡上天節度使真炁，吹之發筆，挑上鬼字寫在內。
　　敕字符形
　　煞字符形
　　鬼字符形
　　火鈴驍將飛捷符
　　太一奔星捉邪符
　　右此二符欲書時，先望天罡在何方。
　　並用黃絹，陰日墨書，陽日朱書。步七星罡，取天罡炁，左手紫微印，右手執筆。呪曰：
　　天罡七星，三天神兵，翻地天兵，三天大魔王，玉清侍衛飛符使，從天降下，從吾太上真筆。今日今時，隨此神將，赴某處追捉鬼祟。今日直符功曹，北帝斬鬼吏兵等，侍吾左右。
　　及出引一道同去。子執符訖後，天門上步罡，指地戶到天罡，復身再入魁。一燒符為灰，叩齒七通。又念前呪，左手握符灰，右手仗劍，倒移三步至罡，立喝云：符使功曹速往某處。此法可達天門、五嶽、四瀆江河，無所不通。可用丈二絹書，常用不必也。大邪須用，急作不須住滯。
　　以炁一吹，以劍一指，往何處方止。然後以水一噀之，大驗。無衛可加此為首，慎勿輕泄。
　　撼山符
　　大鎖龍符
　　右已上法取炁，當月建上步斗然，看天罡所在。取炁閉息，返炁逆行，舌柱上腭。左手手中指中，不得離斗口上書符。凡掐訣日，陰呪曰：
　　行太上三淨無極大道法主某，謹召地官水宮，俵道使河侯山祁。汝處某事，吾謹敕。
　　此符，閑逐三江，遂流五海地界水界中。或有妖怪，潛越水府。不時作興，下民殘害。吾使丁亥、丁丑、甲戌、甲申神將，統翻地天兵，隨此神符，一下乃定。一依吾指揮，次叩齒二十四過。下筆便書，如撼山。當用緋絹一丈二尺，書將於某山上，當山嶽振動，鬼神奔走。如鎖龍神怪異，以鐵牌長一尺二寸，書鎖龍符。安岸上，則物不得過。投入湖潭，龍怪衝符者死。此二符威禁至重，其文字並無散形及聚形。今得之異人傳授，切不可妄用也。
　　上清變神符
　　右符步斗罡，先自本命上起。變神為上清法師，再於斗口內返步至罡。
　　白絹一尺二寸，朱筆一管。再取罡炁，存吸吹筆上。捻中指第一節，烈火焚香。念呪曰：
　　奉請三天門下三師及獄吏，九天大統兵太一真官，日月真境平天大魔王，天丁力士，六甲布陣使，五雷君，雲中飛待捷疾使。速速急急，從天降下，自地湧出。張天羅，布地網，炎雷火車，馘滅鬼精。當現吾前，令無住滯。急急如上帝律令。
　　書符時，先呪三徧。發符時，一徧。
　　符與火鈴飛捷，一法通用。
　　上清照鬼滅形陽符
　　上清照鬼滅形陰符
　　右二符將，不論陰陽。假令甲子為陽符使，乙丑為陰符使，可滅萬邪，仍依步斗帶罡。陽日朱書，陰日墨書。陽日取日君炁，陰日取月君炁，吹之呪曰：
　　天道張張，使陰馳陽，直符赴吾斗罡。玉符一著，萬鬼潜藏。急急如律令。
　　發符，陽日日君咀，陰日月君呪。陽日君訣， 陰日君訣，各一徧。灌注符，使驅逐鬼炁邪精。符貼鏡面上照之，鬼悉滅形矣。
　　上清倒海致雨符
　　右符欲畫玫雨符，聞奏及九江水帝側近河源泉穴。若天時有雨，則自有陰靈報應。若天時無雨，則指射河源潭洞之類，別具事由。飛奏祖師上清大帝、玉皇上帝，伏乞敕旨，指揮某處河源官史，伺侯將符，立便興風作雨，散某處封部，取幾尺為足。伏乞允臣祈奏，仍申天地水三官，牒雲雷雨部天丁力士行雨，龍王風伯雨師具述奏聞。兼劄付指射有水處分明，開坐伺候。投符證驗，立便施行。仍須建立道場，限三日五日排備。聞奏了，當放人退後。取硃砂一兩，隨研細。淨筆一管。鐵牌一片，長一尺二寸，闊四寸。依法步呈，取黑了。返斗倒行，立月建，下筆便書，不得添喊。書訖，黃絹封之，用都天大法主印之，書本位全銜，押字不書，名方別寫引一道。格天丁訣，念變神呢訖，勾天丁力士來。吾為某處湖澤，逐旋指射令下雨。今差汝隨符，投落某處，立便計會行部。從某月某日某時，大需甘雨，不得注滯。書訖面瀆指揮，罷便落水。莫不雷雨，應時甘需。其行遣，不得差互其文字，並用都天大法主印之。祕密依式，行持自然，感應隨聲。
　　上清大禁縛龍符
　　右此符用□木板，或鐵板，長一尺二寸。亦先變神，召符中官君、直符三官，具陳某事。安排朱砂淨筆，立在天門。望斗步，返倒兩次，入斗口中。下筆便書，仍須閉熙至訖。分付與天丁力士，絡天丁訣勾。具述某事，江河湖潭之內，勾當某事。或驅或縛，發符了。便奏祖師上清大帝、昊天玉皇上帝。依臣所行，須奏狀，開拆分明，不得錯誤。就便劇付所行遣河海官吏，及牒九江水帝。具說事體訖，再步呈，呼天丁捧文字發符，彈卻訣目。如投符，須投下時，令去人急走，恐雷聲水泛而驚人也。此乃上帝責罰龍神之符，勿輕用，祕之祕之。
　　右此九符，乃上清無極隱文。祕旨深奧，不傳於世。自後漢以來，亦有年代相受，出世已久。昔太上授張天師，始為初傳，故興此一教。方有天師之佐，大驅無比，入蜀戰鬼，不侯天符，擅興風雨，是此符也。故恐後母，得之妄行，因得上帝之責。故選出別立一家之名，號為骨髓靈文。
　　然受衍以來，世莫能知。吾雖明其旨趣，不敢以為隱落。故用解釋精微，剪其浮淺。凡用此符，但看逐件說文，合與不合。行遣開奏，須．依次第。明識符吏神將形儀訣目，方可呼召。久而行之，目前可見矣。今具符使形儀服飾于後。
　　已上九符訣目作用，及後面議論奧文，並無一字外來添撰。並係三十代天師虛靜先生親編，斯文實為緊要，威禁至重也。
　　識九符符使
　　飛捷符使，頂冠，騎龍，仗劍，著金甲徘衣。可使入病家，驅遣鬼禍，除去仗屍故熙。
　　捉邪符使，披髮，仗劍，著黑衣金甲。可入水府泉源，遣禍逐鬼。若貼人本命上，則夜間捉人精神也。 撼山符使，四目八手，騎炁龍，乘火 雲，從官兵吏三千人。可使穿地，撼震五嶽泰山，風雨摧折。舊禁此符。鎖龍符使，三日，披髮，銀甲，乘金翅馬、朱雀炁。可使斷水妖，伏墊龍魚。凡沉符使不得過界，不敢衝犯。捉鬼符使，披髮，帶金甲，目有火光，手持斷邪劍，乘火雲，走如雷。可使搜鬼神，銅石山精，莫不碎裂。陽符符使，帶幞頭，著繡衣，仗劍。隨符魄兵使等，斷諸驚魘鬼魅，立盡消除。陰符符使，戴幞頭，執劍，著绣衣。乘符魂隨逐吏兵，驅斷鬼怪，莫不盡滅。
　　識法中列聖形儀
　　三台形儀。身各長百尺，著紫羅衣，道裝，執玉圭，朱履。上台頂出黃炁，中台頂出白炁，下台頂出青炁。寫三台時，逐星落筆，取炁灌注筆中。
　　七星形儀。貪狼、巨門二星，各頂出黑炁。祿存、文曲、廉貞三星，各頂出青炁。武曲，頂出赤熙。六星各道裝，著紫羅衣，執碧玉圭，身長百尺。破軍星君，上帝封為婆羅王，乃七元之領袖也。身長千尺，左手叉腰，右手仗七星寶劍，跌足丁立，著紫羅衣，回頭頂出火色毫光之炁。輔星頂出赤炁，身長十丈，展腳幞頭，著緋衣，秉笏。
　　天丁力士形儀。此神能與四將，同共通斗，祕用，在雜法中。天丁力士，姓勾，名民子。著緋衣大袖，弁冠，執戟，專掌印，其餘入瘟家。
　　嶽將形儀。東嶽差來神將二員，著皂绣衣，展腳幞頭，緋抹額，帶劍而立，形儀勇猛。十二功曹，直日直時，并支干將形儀，並帶劍，本日服朱履，仗劍，頂冠，形儀隨本日所屬。六丁六甲使者，並頂冠，金甲，仗劍。倒海縛龍二符中天丁形儀，與勾力士不同。頂冠，紫服，束帶，按劍，朱履。三界直符形儀，並力士冠，紫服，束帶，按劍，朱履。直壇土地形儀，身長三尺三寸，裹幞頭，著白帔，秉笏。
　　日君太陽捉祟報應符
　　把筆呪左斗印，右把筆，呪曰：
　　太陽帝君，上帝敕行，急急收鬼，赴魁罡之下，入地萬丈受死。急急奉酆都大帝律令。北炁吹筆。
　　退祟云離身，附體云附身。
　　呪曰：
　　七煞太陽，日耀太陽，南斗大將，北斗魁罡。大力蓬頭，捉鬼付罡。上張天羅，下布地網。敢有不順，收付魁罡。急急如律令。
　　又呪曰：
　　元始敕差，收捉邪祟大力蓬頭力士攝。
　　遣呪：
　　謹請日遊神將鄧化吾，今差汝。急急如律令。
　　又呪曰：
　　太陽神，太陽君，奉命敕，急速行。急急如律令。
　　右符並用左手斗印，右手執符，香上度過。吸天門炁吹之，其驗也。
　　三官薰邪報應符
　　呪曰：
　　金輪風急，天地通赤。內有三烏，飛騰赫奕。燒鬼為灰，鍊鬼為汁。焚燒鬼神，精邪伏匿。謹遣斬鬼瀝血神將章日明縛鬼傳送將李仲信，一依三官元降天令，為吾前去治病逐邪，仍希疾速報應。急急如律令。
　　左拾午文，右執符念呪。吸南炁，吹於符中。
　　三元六甲薰邪符
　　遣呪
　　謹請南方火將劉志、劉嚴二大將軍，火速前去某患身，搜攝所染下邪不正鬼賊。邪祟妖精傷亡，赴吾符下死。急急如南方火德帝君律令敕。
　　丁將軍捉祟雷符
　　此符如有祟，用熨斗盛火燒符，薰於鼻口中，并用米醋、降真湯吞下亦妙。欲要用此符，可於六丁六甲日，奏請神像，目常視天色。其神將三目，黃金甲，紅抹額，面似棗色，頭上鐵樸頭，左手執索，紅袍，抹綠靴，右手執火刀。此法申天樞院，并雷印印，用都天大法主印亦可。
　　祖法陰符
　　呪曰：
　　陰獄陰界，水界人界。斷頭截足，不正無道。鬼神準此符令，不得動作。急急如律令
　　祖法陽符
　　呪曰：
　　陽獄陽界，天界空界。斷頭截足，不正無道。鬼神準此符令，不得動作。急急如律令。
　　龍虎符
　　呪曰：
　　麒麟甲戌將軍，為吾傳符，收捉患人身中邪祟，赴魁罡之下，立待報應。急急如律令。
　　遣呪
　　四靈三昧大將軍，下遊世界，收捉妖精，大速縛鬼，按令而行。急急如律令。
　　催呪
　　北方無極將軍，巡遊世界，擒捉邪精。急急如上帝律令敕。
　　三五正法符
　　九獄符
　　玉皇上帝敕字符
　　玉皇訣，取天門炁。
　　太上催生符
　　凡書符催生，先念淨天地呢、淨身呪。次默告北斗，及九天監生大神、九天衛房聖母、九天托生童子，一一存如目見了。默告書符因依訖，吸炁吹自身，化為監生神，頂力士冠，金甲，全帔，皂覆，卓劍而立。次第用左手二指掐大指根，大指掐中指節，四指五指掐掌心，行三步，吸罡炁，吹筆了，閉炁書之。不得令婦女見，與請符人。看他何手接便知，男左女右。
　　催生雷符
　　敕催生符呪
　　咄吒。天有四時，地有五行。六甲陰陽，若男若女。正屬文星，日月已足，毛髮已生，速把符出，不得久停。皇天有令，子隨母命，速把符出，莫損母命。急急如律令軟。
　　圓符呪
　　大聖北斗七元君，能解產生厄。一炁七褊圓符，吸北斗炁吹入。
　　上清天心正法卷之三竟 
　　上清天心正法卷之四
　　治伏癲邪
　　凡治伏癲邪狂走，不知人事，赤身露體，狂言不定。經人制伏不下，先令息人家具狀投壇。書判訖，法官先下遠罩，一一叮嚀了。次備本人所患情由，具申嶽府，備牒城隍。書寫文字，務在祕密。差神將監臨，於靖室書之，不可令人見。各乞選差將兵，前往監逐。某住址山林社廟，家先司命，五道土地，內外所事等神，立定時候，勒令盡抵，四散緝捉。息人家，應有為禍三界邪祟鬼神，牢固拘管，伺侯當院到來。別有指揮，即不得妄信偏辭故說。侵害皇民等事，務在的實。法官於次日，或當日到患人家，不叉帶劍。次淨身變神，步三台七星罡，至斗口，清淨身心，默朝上帝，奏遣前件。因依帶領諸大聖眾法部合屬官將，次第將帶，出門而去，勿得返顧。在途中可持天蓬呪，不以褊數。相將及彼，次下近罩。指揮神將，牢固拘管，收捉邪祟，云某事訖休。行持有如治病，行持中同至門前。指揮行持訖，即左手斗印，右手卓門三下，便下閉門法呪曰：
　　太上塞門邪鬼攝，一切冤魂自消滅。急急如太上律令。
　　入門左手結山字印，吸北炁一口吹了。存想四大神將，掇山閉門。便指揮云：某左門神，右門尉，五道等神，牢固閉門，不得縱令鬼祟走透。如違，汝等例行坐罪疾。法官入門內，下鎖門法呪曰：
　　天煞地煞戶門煞，一切邪祟煞。吾奉敕指揮門神，不得放出邪祟煞，須收下。急急如律令。
　　雙手掐大煞文，或鎖印。凡用入門，先左手撩左腳衣，右胸踏門限三下，念鎖門呪。卻放衣，望子午斗，向門外三吸北炁吹之，存想鎖定。次令本人，家廳上安排神將，置辦新鮮果子、香燈、茶湯、錢馬供養訖。次法官變神，步罡呼召將帥。念逐，院神將本身祕呪，各各存見形儀，指揮云：某訖。次令放病人出，次法官左局邪訣，右劍訣。或右手持天蓬尺亦好，不離罡步內。次念降伏刀劍呪，左手斗印，右金刀訣，念呪：
　　乾元盧中亨，日月與吾明。刀刃隨吾落，不得損吾身。吾奉九天律令敕。
　　念畢喝云：
　　神將疾速與吾拽出為禍鬼神，到來疾疾。
　　如癲狂息人走出，法官以局邪訣一指，即喝云：
　　四直天罡神將，疾速縛起手。疾。
　　次用捉縛枷栲四呪訣，如不伏通吐，用紙丸子問祟法，又名天罡烈腦符。
　　天罡神王，披紫服，帶金冠。神罡神王，披徘服，帶金冠。用絳紙二片，上寫二神王。寫時存二神王，取罡炁吹筆上，書了作九子，用香爐上燒，薰病人，鼻自通說矣。如未肯服，即用大神燒鬼法呪曰：
　　大聖逆火，流逆南方。火官火燒，邪鬼滅亡。急急如律令。
　　取太陽炁吹筆上，寫火字一箇圓了。放病人身鼻內，再念前呪，取太陽炁一口，吹患人頂上，用火燒丸子，燒之疾愈。如此拷治，無不欽伏。次量輕重合作，如何行遣。
　　發遣鬼祟離體法呪曰：
　　天罡大聖，正炁流通。人身安吉，邪鬼滅形。天罡正炁，萬邪離身。急急如太上帝君律令敕。
　　左手掐天罡訣，右手執水盂，念呪三徧。面朝天罡，取炁三口，吹水內，噀息人，及令患人服之，即惺惺也。次喝云：鬼魂離體疾。次給符水，與之吞服。次為淨身。次差將立壇于本人家，令香燈供養不絕，直待患人平復訖‘。祭犒本院將兵等，一一了當，即出給公文，發兵回壇。
　　如治癲邪，恐將刀刃傷法師。入此後一段，如尋常不鈴用法官丁立。呪曰：
　　謹請乾元盧中亨，日月與吾明。刀刃隨吾落，不要損吾身。吾奉九天律令敕。
　　取罡炁吹左右肩上，次大指掐玄文念：
　　救欽輸寶帝，如遇狂邪附人，手持刀刃不可。
　　近者左手斗印，右手金刀訣，呪曰：
　　乾元盧中亨，日月與吾明。刀刃隨吾落，不要損吾身。吾奉九天律令敕。
　　取罡炁，望病人手吹之。以右手金刀訣斫之，其刀自落。
　　布炁治疼痛
　　法官丁立，左斗印，右劍訣，並指痛處。先令患人咳嗽，一聲吸來，左卯文上拾定，歸脇下為鬼井，念呪三徧，取正北炁三口，吹痛處。疾疾。
　　布罡炁黑治頭疼法
　　凡治頭疼，用兩斗印捺定太陽穴，念天罡正呪三徧，吸罡炁三口，吹於頭上，令息人咳嗽三聲，吸去痛炁三口，吹於地上，用腳踏定。如此行持，至第三口炁，逐一手退去斗訣，先右手，次左手，便問有痛無痛。如欲退一半，止將劍訣正中一裂不念呪，先退一手。次念吹去一邊，却撮去一邊痛，其先退手者甚痛，切宜祕之。
　　治癤毒法
　　凡治癤毒，先就紅腫處寫敕字，取罡炁吹痛處。呪曰：
　　敕敕斬無毒，大力攝依，其滅大疼痛。急急攝。
　　左手斗印，右手執筆，於痛處念呪，至敕字成，取呈炁，連訣吹痛處。
　　再掐斗印，念此呪，就敕字上轉，呪盡筆歇，再發斗印，取罡炁吹之。
　　左手雷局訣，寫成雷字，念呪書成，取雷炁連訣吹痛處。
　　再拾雷訣，就雷字上轉念呪，呪盡筆歇，取雷炁連訣吹之痛處。
　　蝎蜈蚣符
　　天罡大聖直上出，取罡炁吹之即愈也。
　　諸般蟲物所傷腫毒
　　取北熙吹於痛處，書盡呪盡，如此九徧，圈之成符，以醋糊撻貼痛處。
　　呪棗治萬病
　　日三砂攝，月三砂攝。謹請神將牛巨通攝，謹請玉皇上帝降火龍攝。
　　右法午文南炁，念呪七徧，取炁七口吹棗上。
　　呪棗治瘧
　　□□天罡，日月降靈。入吾棗內，去除瘧疾，蕩除妖塵。急急如太上老君律令攝。
　　左斗印藏棗，念呪七徧，取炁七口吹棗上。
　　治溫斷疫
　　如是天瘟，即與和解。如是鬼瘟，即與驅之。
　　凡治瘟疫，先看詳審訂。或一境一鄉一社中人患瘟。或不侯人投狀，或有人投狀可詳細具錄事由，飛奏三清祖師玉帝，申東嶽，牒城隍，與患人首罪。或只牒當境社祠，及猛烈廟神驅遣。次發劄子付行瘟畢主，速令退病。次第躬親前往，却依治癲邪、伏山魈格式，變神步罡，默奏上帝陳上件因依訖。次拾變神訣，依式內變，鍊為北帝，以左手掐玉皇訣，念呪曰：
　　唵吽吽，衆神稽首，邪魔皈正。敢有逆者，化作微塵。急急如上帝敕。
　　右法師，次掐變神訣，復為北帝，謝恩。執玉皇敕，帶六丁六甲力士、風伯雨師、五雷使者，從天道上，仍舊乘雲回驅邪院。法官再步罡，呼召諸院將兵，一一皆至，叮嚀上件因依訖。次右手輪五雷局，呪曰：
　　一轉六神藏，卯。二轉四煞沒，寅。三轉動魁罡，丑。四轉雷火騰，中中。五轉霹靂發，未。六轉山鬼死，四指中。七轉收攝一切無道。斬頭折足，凶惡之鬼，赴吾魁罡之下受死，不得動作。急急如上帝律令敕。
　　掐子文，成雷局。法官左手雷局發罩，插雷局於脇下，右手執劍而行，不須遠，近罩閉鎖門等法。次至患人門首，令預備香燈酒果，神將功德等。於廳首，法官變神，步豁落斗罡罩身，再三台七星罡，呼召將帥指揮。因依令，唤上行病鬼王，諦聽告言。次獻茶酒訖，法官左雷局，右仗劍誓曰：當職昨膺仙誥，受命玉清。行天心之正法，掌北帝之靈文。佩寶印統將兵，奉天符治妖孽。誓願代天理物，佐國安民，今之時也。蓋為，入意。當職眇躬，濫叨斯任。既蒙來誠，敢怠告宣。汝等既為行病鬼王，自合依按玄科，於不忠不孝之處，行斯妖炁。豈得妄亂徧行毒炁，殘害生靈。當職已具事由，為某人家飛奏三天，首罪釋愆，見蒙原赦。汝等準吾指揮，只今徑離此去，仰火急收攝原行毒炁，取令蕩盡，務要息身立便痊安。準此指揮，火急奉行。次燒驅遣鬼王牒劄錢馬之類，未要燒神將紙。次法官念金光呪、都天大雷公呪，雙手雷局，吸水一口，噀喝云：疾疾。次令各抱息人，列坐一凳，法官將三官薰邪符、太陽符及住瘟諸符命，燒於水盞中。次呪法水，令吞三光符之類。次敕患身訖。次將火鈴驍將符、太一奔星符、連神符貼及金錢雲馬，於患人前燒，未堪過時，用大扇一扇，其灰盡飛在各人身上。次法官令各人以被覆蓋睡，法官將諸蕩瘟符命燒於炭火中，薰四畔房舍，更以醋澆之，薰令褊。次法官繞舍淨之，更呪法水放住。令各人隨意服符。次將符沉於井中，令服。次將神將功德符，立香火於本人家內，候全安日，祭犒將兵，逐一發回。如此行持，萬不失一。
　　退瘟符
　　念後呪王皇訣，天門炁，敕遣同。
　　重疊，用黃紙朱書，可吞可貼。仍以一道串錢三文，沉於水缸。
　　書符總敕呪
　　太上老君，敕五方行瘟鬼劉元達、鍾士季、趙公明、張元伯、史文業、范巨卿、馮混思、姚公伯、李公仲，六丁雜俗之鬼，得便要斬，不問枉罪。急急如律令敕。
　　遣符呪
　　唵吽吽，衆神稽首，邪魔皈正。敢有不伏，化作微塵。吾奉玉皇上帝敕。
　　天蓬元帥治瘟疫符
　　用桃枝煎湯吞下。
　　天罡蕩疫發汗靈符
　　右法，先念太陽俱立陰當官衰呪訖，取罡炁三口，呪於筆硯。再念：
　　天帝釋章，佩帶天罡。五方凶惡之鬼，何不滅亡。飛仙一吸，萬鬼伏藏。急急如律令。
　　再吸罡炁，吹筆書符。念天帝釋章，呪想天罡。書之符盡，呪盡書訖，念天師辟瘟神呪。敕之呪曰：
　　敕東方青瘟之鬼，腐木之精。南方赤瘟之鬼，炎火之精。西方白瘟之鬼，流金之精。北方炁瘟之鬼，涸池之精。中央黃瘟之鬼，糞土之精。四時八節，因班化生。神不內養，外作邪精。五瘟之炁，入人身形。或寒或熱，舉住不寧。九醜之鬼，知汝姓名。汝須速去，不得久停。急急如律令。
　　每服一道，向北呪訖。用針挑麻油，燈上燒作灰，入淨盞中。又念吮訖，水調服，忌葷腥。
　　混元水火二輪符
　　水輪退熱病，火輸退冷病。
　　兩手四指，曲大指壓住，如雷局，北各炁一口云：
　　奉請東方洋海水，九江四海水，盡入水中，吾奉上帝敕。
　　次再掐午文，吸南炁一口云：
　　奉請火德真君，火官使者，火鈴大將，欽火大神，並降真炁，入吾火中。急急如律令。
　　紫庭螮蝀追癆總符
　　敕符呪
　　螮蛼螮蝀，化為長虹。三尸作禍，九蟲為殃。侵食五臟，遊走膀胱。或赤或白，或青或黃。吞服入腹，搜胃洗腸。去除百病，骨節康強。三焦四海，符到搜捉，敢不消亡。一如紫庭帝君律令。
　　書符五道，上燈前後，作丸子令服。或燒灰，淨水調拌飲食之中，令親人照之。如蟲出，投入油鐺內煎。如未，再喫符，去淨房中追，呪盡筆盡，於鬼門上煎油鐺。先焚香，向天罡禱祝，具述患人因依仔細，云：某用淨水五盞，燈三盞，供養金木水火土五星尊神，紫庭真人，天罡大聖，今日今時宜符符使，及紫庭神符中諸大聖。衆法官用雷局，閃電三動六鼓，飛雷打破病人，用雷火燒符，以桃枝七寸、乳香少許煎湯，與息人服訖。以燈照息人邊，令息人睡。如有一切鬼蟲出，即煎之。親族人不得返顧，恐油內毒蟲入人身傳變也。如傳屍癆，自宜申奏，先追毫辨驗，然後給符追蟲。
　　救治寒熱瘧疾
　　順菴湯一夔曰：店瘧之作，皆由陰陽不正之炁所致。五行乖冷失序，皆非天地之至和。故當人感之，又成寒熱之疾。今或合宗族舉鄉閶皆然者，由其所感冷炁，惟正炁能制之。以天罡雷火真炁，驅蕩邪炁，則自然平安矣。
　　神應治瘧散形符
　　右法。每一道臨發日，早辰於麻油燈上燒灰，桃枝七寸煎湯服，忌葷。此符專治寒熱店瘧疾，驅蕩疫癘，及時行傷寒麻痘之類。傳之於湯順菴，神應無比。
　　追復生魂
　　大凡人患心邪，恐有鬼祟攝去生魂。又有美婦，被神所奪去魂魄，悶絕不省人事。此等證候，如何便捉祟，且須定魂追魄，使神魂歸身，自然安愈。又恐真病，或因驚恐喪心，無祟可治，須為追魂定志，最為良策。其有卒暴身亡，心頭尚煖，亦可急為追魂。
　　四大將軍追魂散形符
　　聚形
　　敕符呪
　　謹請高真上聖，日宮天子，太陽帝君，北斗七元尊星，唐葛周三真君，四大天丁神將，逐部諸法聖衆，降臨符中。如是患人祟纏侵淩，伏望大運神通收捉。若是天神地祇，諸般精魅，徑直解送九天。若是邪祟，一面解送東嶽於天條斷罪，報應患人家內，早賜痊安。一一如命。
　　右握斗訣，西北炁吹符。此符能鎮心安魂，可給與人燒服。昔湯順菴用此符，與人定志追魂，甚有應驗。
　　正一靈官符散形
　　此符，如人無精神，魂魄散蕩，但服此符七道，自然神清炁爽，魂魄清寧。
　　敕符呪
　　上帝真符降真靈，九天追捉斷妖精。靈罡掛斗護身形，收攝三魂不得停。交還患體保身清，三魂速歸歸病體，七魄速歸歸天靈。急急如生炁律令。如魂未歸，再念。
　　催呪
　　黑雲靉靉，同助吾丁。與棚與拷，與捉與鉼。元帥到處，大賜威靈。收魂還形，聖威奉行。急急如律令。
　　追魂還體呪
　　三魂居左，七魄居右。天地昏昏，靈魂速降。急急如律令。
　　右法。左斗印北斗七星煞炁，吹患身。如未醒，再念呪曰：
　　北斗九辰，中天大神。上朝金闕，下覆崑崙。調理綱紀，統制乾坤。大魁貪狼，巨門祿存。文曲廉貞，武曲破軍。高上玉皇，紫微帝君。大周天界，細入微塵。何灾不滅，何福不臻。元皇正炁，來合我身。天罡所指，晝夜常輪。俗居小人，好道求靈。願見尊儀，永保長生。急急如律令。
　　右，並用斗印七星□□□□□□□，呪及七星炁，含水噀患身也。
　　上清天心正法卷之四竟 
　　上清天心正法卷之五
　　追治山魈
　　凡欲追治山魈，令投狀來。具狀內情由，密申東嶽，牒城隍，借兵相助訖。臨去治日，先淨身默朝上帝，奏陳因依，存見北帝自星官中升殿而坐，召真武等，令攝三界邪源。復想真武領敕命下界，直至案前。起身變神，為真武大將，披髮跌足，右手仗三昧火劍，左手叉印，足踏玄武。變神內鍊訖，次步三台七星罡，一一了畢，呼召南院諸司官將，一一存。至禱白訖，次左天丁訣，右劍訣，召天丁力士四直神將，想在左右，先發訣拋斗，以罡在前，指有鬼神處。次法官依書符格式，呪朱墨筆硯。次布罡丁甲符，於案上書符。
　　丁甲符
　　敕符呪
　　吾佩太上印，奉敕人人家，行神布炁，斷鬼除妖。四直神將，六丁六甲，為吾急召，速赴壇前。吾在此間，卓劍相待。急急如律令。
　　右法。左煞文，右劍訣，祝符，吸西北炁，正北吹符上。再上件符命燒，吹去依前。高聲念敕符呪訖，左手擎水盂，右手仗劍，一指吸水一噀，喝云：疾。念呪訖想，六丁六甲，及四直神將，及符吏，速去彼方。次法官下，遠罩近罩，鎖門釘門，一一如治癲邪格式同。至本人家，法官大變神，先步豁落，斗罩自身。次步三台七星罡，依儀行事。
　　豁落斗罡
　　步罡呪
　　斗要妙兮十二辰，乘陽光兮威武陳。炁彷彿兮如浮雲，此變動兮上應天。知變化兮有吉凶，入六律兮持甲禁。到此方入斗。履天英兮乘天任，清泠泉兮可陸沉。擁天柱兮節天心，從此過兮度天禽。傍天輔兮望天衝，入天內兮出天蓬。斗道通兮剛柔濟，添福祿兮流後世，出幽冥兮千萬歲。急急如律令。
　　大禹鑿龍門長陣斗罡
　　右法。步豁落斗罩身訖，卻三台七星罡，召將行事指揮訖，便步大禹鑿龍門長陣斗步訖，自身關防甚固。
　　却念呪：
　　乾元盧中亨，日月與吾明。刀刃隨吾落，不得損吾身。吾奉九天律令。却喝云：
　　神將疾速，為吾押出山魈獨足之鬼，火急現形。疾。
　　即再燒六丁六甲神符飛去，如伏退，休。如不伏，更若拋甎揚石，即用天心就平符治狂鬼，山魈用法治之。
　　凡五姓人家，被一切邪禍，興妖作怪。未欲行遣，用新瓦一片，依法書符，順向竃中心，用新甎瓦，以泥封定竃口。全銜花押，司命立報，以為吾行遣。若有邪鬼迷人，狂言亂語，以朱書符於白絹上安邪，人衫領中帶之立瘥。如有山魈獨足，護其所在，墨書一道，其鬼立走。如無道鬼神，放火拋石，來打門擊戶，引弄六畜，此符永斷。就拾所拋來石甎，書符一道，擲向拋來之處，更不再來。如敢再來，不伏指遣，更添煞鬼二字，斷踪絕跡。書符時，先用敕筆呪曰：
　　天有萬象，筆有萬毫。書符攝錄，付與天牢。急準酆都律令攝。
　　天心就平符
　　敕符呪
　　天罡大聖天罡神，急降靈，攝掐功曹訣南斗，上非霄。昊明達、盧兵奴、石陽領眷釆，吾知汝名，知汝姓，速去。急急如律令。
　　又念呪曰：存吹符上七徧。
　　尼乾多唎□唎□唎□唎，急急如律令。
　　次呪曰：
　　謹敕東方木帝鬼急去，天罡大聖敕煞攝。東炁吹符。謹敕西方金帝鬼急去，天罡大聖軟急攝。西炁吹符。謹軟南方火帝鬼急去，天罡大聖敕煞攝。南炁吹符。謹敕北方水帝鬼急去，天罡大聖救煞攝。北炁吹符。謹敕中央土帝鬼，天罡大聖救煞攝。中土炁吹符。
　　遣將下符呪曰：
　　謹請六丁神六甲將，神將領神兵，助吾靈文。速追元帥在東方，急急去許昌攝。
　　又下呪曰：
　　謹請趙郭二將軍，與吾疾疾將此無道邪神鬼賊，入地萬丈千尺。永不放汝，逢恩不赦，遇赦不該。如有不伏，與吾送火輪地獄收管。急急如律令。
　　符背後文：太上朱雀帝君靈符告下北帝之神君書。
　　上請上統六天下及幽冥北帝，鬼宮悉是我營，我之所部，何鬼敢當。左佩豁落，右佩火鈴。擲火萬里，威制千靈。地官執捉，天猷奮兵。有犯者戮，與干者刑。帝君有令，搜捉不停。神光震動，群魔東形。鬼精絕滅，人得長生。急急如上帝律令。
　　右法，擲此符訖，次用桃枝朱砂篆此符，釘於中庭。次以此匾甎，埋於中庭正中地下。次用正法，斷山魈拋甎揚瓦，神符六道朱書，貼於門首。
　　鎮貼符念玉皇誥書
　　書符時，掐玉皇訣，取天門炁吹符。
　　呪曰：
　　唵吽吽衆神稽首，邪魔皈正。敢有干犯，化作微塵。急急如律令。
　　右貼符鎮符，都了給符，與各人貼狀帳上。給符與各人佩帶。次給帖，委神將守護，令本人置備供獻，候平安之日祭神將。發回元壇，一如格式。
　　除解伏連
　　凡世人，多被寃債相纏，伏連執對，以致生民受灾。冥司所責，疾病無由痊愈，及被自縊落水，伏連一切寃魂，常生形現，遞相殘害，求相替者。
　　法官變神步罡訖，左辰文。向巽默奏神霄二帝。口陳因依訖，卻取東南赤炁吹筆，朱書符於木板，釘之伏連處，或埋於地下，如此則寧。如或為伏連重病，即朱書於黃紙，令其吞服，數日即解斷伏連疾纏，自然安愈。
　　治伏連符
　　敕符呪
　　雷公電母，擲火流金。霹靂凶怪，斬鬼除精。投水自縊，尸冤炁傳。神霄一敕，令汝生天。不聽吾命，斬汝罪愆。急急如高上神霄玉清真王敕。
　　此符又治世人家先為禍，不得受生，在家為祟。用此符及功德牒疏燒薦之。其家先即遂往生，患人安愈。書符呪曰：
　　天獄靈靈，司命挺生。真命到處，破獄生天。急急如高上神霄玉清真王律令敕。
　　此符若治伏連，用朱書三道，本命上供養。至三更燒灰，淨水調服，淨室中卧。伏連鬼蟲之炁，自然出矣。
　　驅除伏屍
　　凡伏屍故炁為禍，致令人居室下少有安寧。或引雞弄犬，或顯現形儀，或令人夜夢顛倒，或令人夢多驚魘，此等皆伏屍故炁為妖作怪。當詳的果是，則依按祖法，以威靈神符三道逐退之，則自然平復。其第三符埋下者，威禁至重，慎勿輕用，定滅鬼形太甚，故宜詳而用之，按本法。又有驅除伏屍處所之法，候檢尋訣，節備足却，編入書籍。威靈三炁符呪曰：
　　威靈神君，浩劫微貞。驅山塞海，太華曾傾。隨天而順，以救萬民。親行印法，上合天心。發兵三萬，入我壇門。先收邪鬼，後斬妖精。何灾不滅，何福不寧。收歸印內，永陷微塵。令當行者，必降真靈。發天發地，印落其門。天開地裂，神鬼必驚。奉天元帥，大聖通靈攝。急急如律令。
　　凡書此符，即念此呪，書之其顯矣。
　　威靈神君三炁符
　　貼符此符斷一切伏屍傷亡處
　　燒符此符斷一切傷亡鬼賊
　　埋符此符滅一切故炁伏屍
　　埋符背文書：斷除為祟，客死傷亡。伏屍神邪鬼賊，永去遠方。準此奉行。急急如上帝敕。法官押絕筆呪：
　　唵，威靈神君，永斷妖精。神鬼絕滅，萬禍不生。通天應地，諸禍不停。急急如律令。
　　又呪曰：吾符上天為天符，入地為地符。何神造其神符？房山長造其神符，吾本師造其神符。吾符落地，諸神急起。急
　　急如律令。
　　埋符呪
　　吾為天師，救濟萬民。準吾法令，命在天廷。土地六神，驅道邪精。奉玉清律令，敕北帝攝。
　　右法。下符時，並用鎖印順運下之，萬鬼萬神，無不逃潜。
　　烏暘大將軍治病符
　　此符乃上清天樞院南方烏暘洞主吳將軍諱明達，統領火兵十萬，乘火龍，自南方火雲中迸出，吸炁吹筆書符。呪曰：
　　烏暘烏暘，汝吸鐵，汝食鐵。一食南方赤鳳血，一吸入符中，神愁鬼腦裂。
　　烏暘符
　　敕符呪午文取南炁。
　　真人從南來，龍虎交加吼。陽火燒陰鬼，邪精奔競走。急急如南方火德真君律令，朱陵大帝敕。
　　右符朱書，燒灰，桃枝煎湯調下。
　　氣字治病符
　　此符，肚痛用下一畫。如病在上，剔上。病在下，引筆向下。有口傳心授，治萬病神應。
　　保蠶斷耗符又名南蛇符
　　敕符呪
　　吾敕靈符，化為東海九頭南蛇，為食老鼠之精。朝食三千，暮食八百。欠一不食，鼠精速走。吾奉太上律令敕。
　　保蠶追鼠符
　　敕符呪
　　唵穆咭吒穆賴叱伽耶帝，薩訶伽耶帝，急速捉將來，急速捉將來。急急如律令薩訶。
　　治痢疾符
　　右符。赤痢甘草湯，白痢白薑湯。連進三服，其痢愈也。
　　水火二符兩手天關地軸印
　　呪曰：想日光念之。
　　唵嚩□囉喗□唎娑訶。急急如律令。        
　　呪曰：想月光念之。
　　唵嚩□囉□囉娑婆薩訶。急急如律令。
　　右，此二符常篆燒服，每遇行神布炁，無不應驗矣。
　　上清天心正法卷之五竟 
　　上清天心正法卷之六
　　燃燈報應
　　凡點斗燈時，左手五雷訣。俟黠訖，便念斗燈呪。呪畢，閃目三度，存雷光滿目，及屋舍拋落三五雷訣。呪曰：
　　上帝有敕，法點神燈。七王來降，照護衆生。左輔右弼，親見威靈。天蓬元帥，統攝仙兵。五雷使者，六甲六丁。玄武大聖，台中三星。除殃去禍，回死作生。大降威力，誅斬妖精。收魂附體，七魄安寧。違救者死，稟敕者亨。斗燈一點，宅舍光明。急急如上帝律令敕。
　　凡點燈，用上帝訣、五雷訣。次第誦呪，存想斗中諸聖，乘黑雲從天門下降。須是虔誠用之，析福解謝立應。燈每盞，存天丁力士，服色同。三十六將，北斗七王，裝束執圭。
　　凡點斗燈，先須禹步，罡至破軍。遂誦北斗七星名字，念罡神呪。然後舉燈，先從責點起，次點諸星。下著脾子所占，行其祭禮。然後看燈明者，即身體安泰。若暗，即受其迍邅。可宜虔告醮謝，審其吉凶也。
　　辯燈光暗法
　　身燈明則吉，若暗則穗成輪凶。命燈明則吉，焰短作穗成輪凶。祿燈明則吉，光焰長大吉，暗則凶。官燈明吉，暗則凶，及三穗凶。壽燈光明，焰長則吉，暗焰頭凶。男女燈焰，長明則吉。焰短，損人口。妻妾燈，焰長明吉。焰短暗則凶，奴婢灾。又定燈形色。青色主家有伏屍，小凶。至赤色，主刑獄血光，爆則憂。火焰白，主家喪服，或外服。黑主大凶。黃色主瘟疫，及宅發灾。若焰黃，又主大凶惡。若輪而光大，凶至。若焰黑則凶。或暗或明，則凶。若焰長五寸便滅，家主身刑凶。若點大著凶。若一穗忽作兩穗，主喪服則凶。若一穗分作三穗，則凶惡矣。
　　已上點星燈，乞平安，或占家宅人口身命。其法，取六合夜祭點，仍更為人家。忽為病纏綿，可依式點斗燈，認本命所屬星君，消禳灾咎，辮認吉凶。若是星煞入命，庶可禳度也。
　　燈圖
　　若本命，只點三台七星燈，三台七星燈辮其吉凶耳。前項三台七星燈點，罩在敕字頭上也。
　　解謝釋愆生天臺
　　凡建生天臺，能解釋呪詛，薦技九祖。先有被人沉死之魂，寃憎仇對負財欠命之鬼，魂魄幽滯，未得生天，勾連生人性命等事，須建生天臺。仍錄上件姓名，逐一申奏，定在甚處方位建立。願降敕命指揮，降四天門王，八大金剛，十方護法神王，六丁六甲，天丁力士，五雷使者，北斗七星尊神，九曜星君，二十八宿星君，北極四聖真君，三十六員大將，五嶽聖帝，地府十殿真君，三界聖衆，四直功曹使者；願降靈佑，解釋寃憎，各離幽暗。見將蹤由，依例與生天，免生刑害。良民遭此困重之灾，速詣平復者。其生天臺，須於華蓋方上，立於淨處，取淨砂甘松，即香火雜酒拌砂，令潤而為之。三層闊八寸，中層闊一尺，下層闊一尺二寸，令成三級壇。上層以細灰鋪之，臺後卓子一隻，供養酒果名香。一日三度，具事由上奏祖師上清大帝，願降勅命指揮，允臣所奏。施行候滿，散日普建醮禮，上答聖恩三界真靈。罷散，卓子後用木板，長一尺，闊二指，上面寫稽首祖師上清大帝。須用真乳香燈燭酒果茶等，供養如法。復用金錢雲馬酒禮等，燒與功曹使者。其室內，須煎茅香湯灑掃，令清淨，勿令雞犬貓畜輒入壇內。所解釋寃仇，須令備經卷功德與之，然後送上生天臺矣。
　　已上，並依式行持用之，其牌子用麩鹽桃木為之。
　　飛章拜表
　　凡飛章拜表，先服開心符，次服三清三境真符，使神炁混合，可以默朝上帝。故修真祕之道，言入衆妙門，洞觀無礙，飛章拜表。天尊曰：自己天尊，何勞仰望上聖，則使神人附我，我附神人，精神上入三天，可以親朝玉帝，面奉玄穹，自然昭格。
　　開心符
　　三境符黃紙朱書
　　役使身中神人符
　　右符，各合同書兩道，先服一道，次將一道置桉上。次法官操章表或青詞，道衆迎出焚化。法官交乾履斗，紫微訣，紫微呪，步罡。
　　詩曰：
　　坎雙艮隻步交乾，震上雙飛兌亦然。坤隻離單雙步巽，三台歸去便朝天。步罡畢，紫微訣，化己身為白鶴真人，直上至天門。步罡呪曰：
　　乾象天靈，坤以運載。不得違時，周而復始。天丁受吾神印，何神不伏，何鬼敢當。指天天傾，指地地裂，指山山崩，指水水絕，指雲雲舒，指木木折，指風風停，指鬼鬼滅。急急如上帝律令。
　　步罡至巽，燒先前符，用訣步三台，徑望天門。次第良久，想見唐葛周三真君，左右真官，功曹使者，驛馬上章吏，並乘車馬，上有紫雲華蓋覆護。章表詞文了畢，次乘赤紅炁，上升天廷。良久雖然，瞬息俄頃，恰如經歷數萬里相似。赤紅炁，雲霧藹然兩邊別。無瑕翳，惟多寶樹升上。如數萬里忽見一黃道明，日月黃道是也。直過黃道了，經見前頭。如五六里有紫雲隱隱，然過紫雲了。見天門，入天門，數步小停住，諸侍衛靈官亦住。惟與周將軍直使功曹通傳，直往天師門下，西謁見正一真人，三天大法師再拜了。具錄情由，天師允諾。同天師即往鳳凰閣金門之外，立須曳，有一仙童，朱衣玄冠，於門內出，向傳奏玉童手中接章詞，進太上。少間見引臣，俄而入見，太上覽章表。太上承上帝意，著於太清玉陛下，作依字了。見一小仙童收章表詞，拜右階，分付今日曹官，心拜九過，辭聖出玉闕門外，再拜辭天師。次見同奏章真官，祚躍卻回，至拜章壇了。起身稱以聞，若與人拜章詞，只同諸章吏功曹神將前往。若自奏鍊修言功表文，可更同里域真官庶使章詞。上達敕命，下頒所陳，隨即顯應。此所謂回風混合之道也，未可與愚人言耳。
　　飛奏報應罡
　　焚文字時，念呪剔出。存二天丁，乘雲齋文字，上升天界。
　　右取報應，步斗回三台，立斗中存天丁，自空而降報應也。
　　凡發三界文字，及進拜章表，須用符使遞送，保護用符呪，然後焚之。
　　天界符白紙朱書，取北炁吹之
　　呪曰：
　　驛龍騎吏，星奔火衝急急如律令。
　　地界符白紙朱書，取天門炁吹之
　　呪曰：
　　翻地撼山，直符威靈。急急如律令。
　　水界符白紙黑書，取斗炁
　　呪曰：
　　帝靈敕命，神符投水急急如律令。
　　陽界符朱書，取上方炁吹之
　　呪曰：
　　衝突擭擭，天魔吏兵。飛符運行，火急飛馳。急急如律令。
　　太一光明呪
　　太一炎靈，長吏光明，馘妖滅邪。急急如律令。
　　玉寶呪
　　天清清，地寧寧，神呪一徧，速達九清。急急如律令。
　　凡欲焚文字，發火之際，當投度火符於火中，念度火呪。
　　度火符取南炁午文
　　呪曰：
　　昇霞散真五雷備明。前行開道，掃蕩妖氛。急急如律令。
　　召當日功曹符
　　呪曰：
　　玄曹玉文，立功之官。主治玉清，奏報三天。令日功曹，主將吏兵。神霄法召。一一速至。急急如律令。
　　召直符符玉清訣，天門炁
　　呪曰：
　　玉清玉敕，速召直符。關召直符，顯應靈都。急急如律令。
　　召日辰直符符日辰訣，天門炁，呪同前
　　召里社正神符玉清訣，天門炁
　　呪曰：
　　奉命玉清，統領天兵。里域正神，承吾令行。天符一給，九合自成。急急如律令。
　　召土地符
　　呪曰：
　　土地正神，最聖最靈。聞吾呼召，速現真形。急急如律令。
　　召三界萬靈符玉清訣，天門炁
　　呪曰：
　　玉清寶璽，救付仙卿。三界齊臨，萬神同欽。天真上聖，梵炁流精。金書詔集，輒敢不臨。違逆符命，上有憲刑。急急如律令。
　　遣符呪
　　玉清始青，玉符告盟。告盟三界，統攝萬靈。符到速追，符到速行。女青詔書，如帝親行。上元天魔，中元地妖，下元水精。敢有不順，拒逆張鱗。萬神稽首，不得留停。號召某神，急付符命。玉皇敕書，仰行萬程。
　　太上開天符取三光炁，吹筆書符
　　右，請通天直符使者，侍靖玉女，飛龍驛吏，齎持文字，徑達三天。如遇罡風顥炁、六丁外魔、下道妖邪，妄來遏截者，即仰正一功曹，流金火鈴神將，攝赴天獄，依律治罪。準此，急急奉行。
　　太歲　年　月　日吉時告行。
　　祖師三天大聖泰玄上相真君張在天。
　　立獄勘祟
　　凡立獄先修寫文奏，一一了辦訖。然後擇一室，定方所，以茅香湯掃蕩穢氣。次用細淨潔灰，置獄不可用竈中灰。各闊七寸，內獄一座，於廉貞下。闊一尺二寸，新竹九莖，各長四尺九寸。用阜絹片九片，各長九寸，闊一寸二分。從竹上量下七寸，繫之內獄。中竹子一莖，用紙貼之，上書法師位，蓋神將位，從下量上七寸黏之，後都用皁絹一丈蓋之。
　　斗獄式　　帖子式
　　凡立獄擇方，或正月五、九日子方，二、六、十月午方，三、七、十一月卯方，四、八月十二月酉方。如新病，罡柄指月建，急病指患人房門，日閉夜開。大凡立獄，忌天煞日，解送鬼祟亦忌之。立獄變神，禹步罡。呪曰：
　　天獄靈靈，上帝敕行。都天法令，牒命嚴行。捉縛邪鬼，輒取容情。急急如律令。
　　又默呪曰：
　　公星崔、陳、曹、馬、張、夏侯。
　　驗鬼蹤路式
　　若是凶惡猛鬼，即見本相。陰況之鬼，見路。如雞跡，客亡鬼。如人足大小者，五通之鬼。如犬足跡，山精鬼。似人雙跡者，紫緋神。貓、鼠、狐狸跡者，山精鬼。地龍貢者，土神。如人跡全大者，木下鬼。騾、馬、龜、蛇跡者，泥神。神壇社廟神像，土地之鬼。鵝鴨跡，帶血傷亡鬼。如繩索路者，自縊鬼。如刀斧跡者，殺傷鬼。如息人身命終，即於本命星下，見雙跡。此是追魂使者報應，諸獄不損。只此獄見可驗，訴獄皆損，即身勾連未安，宜祥之。如凶惡鬼神，宜緊公文，催勾上獄，勒令顯現侯敗。具公文，送獄府施行。
　　罷獄式
　　變神為羅邪院使，有口傳心授事。鬼神已赴天獄，見本相了。依式寫文書，牒差神將管押為禍鬼神，赴嶽府施行。仍封角文字，內入好香，備酒食錢馬。賞設神將神兵，速於獄中領出為禍鬼神，牢固鎖縛，極松伺候。指揮解送神吏，依位而坐，發遣文字關引了。具獄令抑，並送水中而去也。
　　北極驅邪院將帥姓名
　　大力天丁都元帥，大力天丁都使者，張李韓三判官，大力天丁勾力士民子，三光符使大將軍，大力天丁捉鬼將崔舒宣，大力天丁縛鬼將盧機權，大力天丁棚鬼將鄧文行，大力天丁拷鬼將竇楊堯，天罡都鬼將趙侯，黃頭大將劉元真，蓬頭大將鍾大有，牢頭大將楊政，火輸大將宋無忌，九天雲路遠捉將徐守中，金山大將余伍，藥叉大將陳守淨，靈寶五雷將朱懂淵，副將馬勝，懸空縛鬼將崔道光，左右急捉將姚端，五方追鬼將趙武，斬頭瀝血將劉嚴，副將劉志，無面目拷鬼將趙子景，驅頭定髮將王福，五方統攝將周公浩，東方青炁真精年直天罡將李文直，南方赤炁真精月直天罡將劉真武，西方白炁真精日直天罡將耿守信，北方黑炁真精時直天罡將溫永清，年直使者李文正，月直使者管吒唎，日直使者董大仙，時直使者韓溫信，天罡大力將劉永，天童大將陳宥，天衝大將丁公文，天魔大力將丁無之，中天斗獄斬鬼將莊浩方，斬頭定髮將潘子虛，中天斗獄大將丁存覆，日遊神將鄧化，大力蓬頭力士周元堅，斬頭瀝血將章日，明縛鬼傳送將李仲信，斗中提頭瀝血張使者，江翟趙陳四大將軍，馮使者，三元五德大將軍，東方追符搜鬼將播子虛，南方追符搜鬼將張天威，西方追符搜鬼將李其，北方追符搜鬼將陳光明，掌印天丁力士勾子民，天界直符焦公奴，地界直符鄭元喜，水界直符張元伯，考召院三十六員大將，七十二員將吏，三十六員行法童子，直地土地王文公，上清九符將吏。
　　諸訣目
　　玉清訣。中指中節正中，又名天心訣。上清訣。中指上節。太清訣。中指下節。玉皇訣。中指中節右。大煞訣。中指中節左。北帝訣。中指中節下級。天丁訣。二指掐大指根，大指掐中指偏。本師訣。寅文，又名土地訣。斗訣。即斗印。局邪訣。斗印移大指，掐煞文。 真君訣。斗印移大指，拾四指中文，只天官附體同。劍訣。右手大指掐四指根，直二三指。日辰訣。點本日辰是。開印訣。午文剔去。使印訣。左手斗印，或本師訣。入印訣。中指甲下剔入。三台訣。巳午未。日君訣。卯文。月君訣。酉文。天呈訣。辰文。開天門訣。亥文。閉地戶。巳文。留人門。申文。塞鬼路。寅文。穿鬼心。寅至辰掐住。破鬼肚。辰至煞掐住。藏魂訣。以三四指曲，以人指曲，四指並曲，大指插入如拳。五雷訣。左大指掐四指根，四指五指勾定二指，五指藏伏如拳。金刀訣。左大指箔四指根，直二三指。都監訣。大指掐軋，并壓二指三指，卻以四指五指壓大指，惟指揮城隍及都統兵馬用此妙訣。勘鬼訣。大指掐午文。變神訣。小指從四指背入，却用大指掐小指甲下，從額上拂過彈去，却化身此用。六丁訣。以四指從中後入，用二指掐大指根。又以大指掐小指根，以小指勾定大指。惟中指直，又謂天罡，若局邪於脇下，則自然伏。紫微訣。小指從四指背入，却以中指壓向掌心。大指掐四指第三節，化身作北帝，指揮一切鬼神，及九天將三＋六員用之。又名伏魔印。天關地軸訣。乾艮。斗印。小指從四指入藏三四指，以大指屈，掐定只直第二指。
　　上清天心正法卷之六竟 
　　上清天心正法卷之七
　　禹步法
　　坎雙艮隻步交乾，震上雙行兌亦然。坤隻離單雙步巽，三台歸去便朝天。
　　步畢結紫微印，乾上化身乘白鶴，飄飄直至天門。面朝帝君，心事奏達，乞賜軟命如意。又卻從天門返步歸巽，於靜室粉壇逐。日子午時，先壇前禹步，卻披髮仗劍，從乾上入壇心，以兀子正坐暝目。呪曰：
　　乾元亨利貞，日月蔽吾形。萬灾不能干，壽與天同齡。急急如律令。
　　又呪曰：
　　吾是道門行法之主，水火刀兵不能，及吾，疾病盜賊不能及吾。吾與日月同光，所向所行萬事吉昌。急急如律令。
　　却望罡星吞三光符，默云所向所從，如符所敕。急急如律令。卻從巽上出逐，日五更朝斗，取三光正氣，吞入腹中。搯訣念呪曰：
　　上告天罡大聖、日月尊星，願降正氣，灌注弟子某甲五臟六腑之中，八萬四千皮毛之內。去除邪氣，去除鬼氣，去除四百四病。使某甲覷邪邪崩，覷鬼鬼滅，覷病病愈。衆邪戢翼，人歸依，鬼歸伏。急急如律令。
　　出印法，用中指挑出，存五雷使者、三十六將、天丁力士、監印使者、形儀服飾。呪曰：
　　天印靈靈，玉皇上帝敕行，驅邪法主監印，天丁力士捧行。邪道聞之膽碎，病者見之安寧，凶惡為禍者滅，慈善為福者生。急急如律令。
　　入印法，用中指勾入。呪曰：
　　天丁力士收天印，凶惡邪魔化作塵。急急如律令。
　　敕符法
　　右手捧符，左手大拇指壓倒二三四指，大指甲掐小指根，欄定右手衣袖。呪曰：
　　北斗七星，天中大神。上朝金闕，下覆崑崙。指揮綱紀，調理乾坤。貪狼巨門，祿存文曲，廉貞武曲，破軍輔星，大周天界，細入微塵。何灾不滅，何福不臻。元皇正氣，來覆吾身。高上玉皇，紫微帝君，太玄之精，若佩帶則曰。安魂定魄，守護身形，五臟神君，各保安寧。急急如律令。
　　遣符法
　　敕某神諦聽吾言，吾奉玉皇敕，佐天行化，助國救民，治病除邪，扶危立正。吾若使汝上天，為吾徑往天曹。使汝入地，為吾徑往地府。使汝入水，為吾徑往水府。如使汝往人間，即須徑去捕捉邪魔。三界之內，應有凶惡鬼神為人禍者，不問高下，為吾捉來。治病除邪，更莫住滯。明承敕命，無輒故違。察敕奉行，速去速來。吾在壇前，卓劍相待。急急如律令。
　　收水法
　　每月丑日，天德月德日，遇天雨降，收入瓶中。逐月華蓋，上望天罡安却。用天德月德日，星斗分明時奏之。仍獻天罡大聖、天德月德、五帝龍君錢馬，存聖衆從夫門乘黑雲降下，化入水筆中，用本師訣，後上帝訣。呪曰：
　　天德月德，五帝龍君。上天節度，破軍尊星。統領神將，六甲六丁。第一威猛，最聖最靈。敕下神水，救度羣生。書符篆籙，收斬祆精。治病除祟，勦絕其形。急急如律令。
　　收筆法
　　甲子、庚申、六丁、六甲日，繫之共十二管。管并頭，共長七寸一分，用紫兔毫三副，上應三台。以甲子夜，星月見分明時，沐浴著新衣，行持燒香，用表焚奏，獻天罡大聖錢馬，面華蓋下，以蠟茶十二盞。掐本師訣，存六丁六甲下降，化筆為十二神將，先化土地錢，次六丁六甲。呪曰：
　　天丁力士，六甲六丁，聰明正直，操惡最靈。魔神畏懼，邪鬼心傾。佐天行化，掃蕩祆精。助吾道法，救護羣生。敕下神筆，速降威靈。書符殺鬼，滅跡除形。上帝救下，急急如律令。
　　收墨法
　　輕墨二兩辰砂，桃油、柳油、樁油煙各一分、以少許清酒，煮率莢膠波之，五月五日午時作。呪曰：
　　六甲六丁，神墨靈靈。五老真氣，北方化生。玄元道本，誅斬邪精。人神清淨，鬼祆滅形。行符奏牒，奉命敬行。急急如律令。　　　　 
　　神訣
　　斗訣。二指甲。
　　本師訣。二指根節。
　　變神訣。先作斗訣狀，掐中指中節，兩手俱作，念神呪。
　　日君訣。大指拾二指上節。
　　月君訣。四指上節。
　　功曹訣。從子至亥。
　　天獄法
　　凡發文字及篆符，先變神，後三步丁罡。存左右有捧劍印青衣童子，自身乃驅邪院使。步七星罡，令人隨步插竹子。後用左繩一條，逐星擊之。用朱書追鬼符，以錢伍百貫，於獄門前燒。存追鬼符使，若急腳狀。便隨火掐追鬼訣，以大拇指押二三指，掐四指中節。呪曰：
　　天獄靈靈。云云呪畢。卻於呪上，掐上帝訣、天丁訣。次書云：准上帝敕。存帛子作墨雲靉靆，化北斗作黑暗獄，至卓劍相待，掐卓劍訣。於房門上貼天獄二字，獄如陽日作以石灰，陰日以地灰。天獄八星，各闊七寸。武曲星下立獄，獄闊一尺二寸。用青竹九莖，各長四尺九寸。星并獄，各以細灰為之。竹子逐位標定。乃以竹為直獄將吏。却以早帛子九片，各長九寸，闊一尺二寸二分。以竹子量下七寸，以皂帛子繫定，朱書八星名於皂帛子上。其所出曉示文字，於天獄竹子下，量上七寸，下貼之。日閉夜開，以防動觸，並不用燈燭。如治病，以罡指病人房。餘所行雜事，即以歪指月建。如經兩宿，天獄上未見顯露蹤由，卻依前出文字，催承帖神將。
　　生天臺式
　　於生氣方上作，用香茶供養，以紙榜子云：奉祖師上清大帝敕漫多阿鬼，阿佉尼鬼，尼佉魔鬼，阿伽邪鬼，婆羅尼鬼，提婆黎鬼，阿毘羅鬼。又書：唵吽吽，衆神稽首。砂以甘松沉香檀香水拌，砂上劃簽，云生天臺三字。用五果香燈，三度祝白事意：伏乞上清大帝敕降指揮依臣所請施行。下闊二尺，高三寸。、中闊一尺五寸，高二寸。上闊一尺，高一寸。上層用鏡一面，安中心。中層四角，以燈四盞。壇前點七星燈，以柄指病人。壇前五果臺子供養，及四方各用香燈，及篆都匠符四道，鎮四角。背用牌子一所，三指大，長六尺，插地面，上書云：稽首祖師上清大帝。又用竹七尺長，手指大，插於壇後，七寸入地。又自上量下七寸，用皂帛七寸擊。卻結界呪水，一依常用。後卓劍水，於天門上。即誦呪：
　　天蒼蒼，地皇皇，傳屍之鬼，不得伏藏。速離吾獄，急付他方。敢有拒命，斬付鑽湯。吾行正法，邪鬼敢當。急急如律令。
　　後備錢馬、繒儀、雜綵、犒設神將，兼寫狀詞文帖，解押邪鬼，赴嶽收管斷遣。仍即時罷天獄。
　　立獄華蓋方
　　其謂華蓋，則師師相授法也。
　　正月子方。二月，亥方。逐旬中。甲子旬酉，甲戌旬未，甲申旬巳，甲午旬卯，甲辰旬丑，甲寅旬亥。
　　上清天心正法卷之七竟