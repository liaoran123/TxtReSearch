青玄救苦寶懺
　　經名；青玄救苦寶懺。一卷。底本出處：《正統道藏》洞玄部威儀類。
　　青玄救苦寶懺
　　起敬讚　三皈依　敷坐讚
　　具法位臣某恭謹焚香，虔誠奏啟：至真無上道寶太上三尊，至真無上經寶三十六部尊經，至真無上師寶玄中大法師，黃籙大道師尋聲赴感太一救苦天尊，大慈大悲救苦真人，大慈大悲大惠真人，東極宮中、長樂境內、左右侍衛無鞅真仙聖眾。悉仗真香，普同供養。入意
　　伏以青華長樂界，本無聲無色之天；東極妙嚴宮，有大慈大悲之父。徧十方而救苦，歷浩劫以度人。廣開懺悔之門，大啟昇遷之路。幽明仰賴，凡聖皈依。苟運念以懇祈，悉隨聲而赴感。今齋主追薦亡歿，崇建齋修。禮九九之拜以望塵，陳一一之誠而首過。伏願至仁從欲，上德好生。削右府之黑書，永銷釁咎；授東華之青簡，亟遂超凌。稽首皈依，無極大道。
　　舉按人各恭敬
　　至心皈命禮。玉清聖境，清微天宮。鬱羅蕭臺之中，森羅淨霐之上。現有為之梵相，具無極之神通。敷演真玄，破無有色空之礙；拯提趣類，絕智愚高下之分。妙用難窺，靈機罔測。大悲大願，大聖大慈，無量度人元始天尊。
　　至心皈命禮。上清真境，禹餘天宮。紫微瓊臺之中，玄都玉京之上。接元始虛皇之統系，超西那玉國之根苗。入黍米珠，盡挹真玄之精粹；在香林苑，屢談祕要之荃蹄。妙德難思，神通莫測。大悲大願，大聖大慈，無量度人靈寶天尊。
　　至心皈命禮。太清仙境，太赤天宮。巍巍金闕之高，渺渺重霄之上。降生於無量數劫，說法於萬二千天。五千祕言，融三才之妙道；八十餘度，接六趣之眾生。聖德崇高，玄功廣博。大悲大願，大聖大慈，無量度人道德天尊。
　　至心皈命禮。青華聖境，東極上宮。十方化號度眾生，百億瑞光瞻妙相。即隨機而赴感，由誓願之弘深。九色蓮花，作慈航之彼岸；一枝楊柳，開甘露之法門。無量度人，大慈仁者。大悲大願，大聖大慈，太一尋聲救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，不孝積愆，未伸懺悔。或逆父母而欺天理，罪莫大焉；或犯姑嫜而廢彝倫，是謂過矣。失尊卑，背忘親義；得富貴，違負師恩。禮貌敬讓之有虧，衣食奉養之不給。如斯罪咎，無量無邊。今對道前，虔心首謝。恭願頒行符命，拯濟亡魂。地獄無苦聲，息風雷之震怒；天堂享大福，昇霄漢之高虛。法眾皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，不忠積愆，未伸懺悔。或荷厚祿而不思補報，持節尤難；或居賤役而罔效勤勞，偷安是務。臨患難，不能一死；觀勝負，常懷二心。緘口結舌而避嫌疑，欺衷矯情以邀聲譽。如斯罪咎，無量無邊。今對道前，虔心首謝。恭願頒行符命，拯濟亡魂。地獄無苦聲，免銅柱炙身之焦爛；天堂享大福，登瑤臺縱步以逍遙。法眾皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，殺害積愆，未伸懺悔。或見死而不興慈救，如已殺之。或用心而故欲殺之，非天數也。舍怨尤，適從其便；受賄賂，枉入其愆。擠之溺逼之縊，忍為不仁；食其肉寢其皮，恬不知慘。如斯罪咎，無量無邊。今對道前，虔心首謝。恭願頒行符命，拯濟亡魂。地獄無苦聲，脫火翳焦勞之難；天堂享大福，樂煙霞清淨之居。法眾皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，婬欲積愆，未伸懺悔。或見姿色而妄生邪念，喪失本真；或犯骨肉而不能正身，夷凌風化。唱艷曲淫詞，而亂人之性；為冶容謔語，而挑彼之情。荒唐致敗國以亡家，泛濫乃墮胎而損子。如斯罪咎，無量無邊。今對道前，虔心首謝。恭願頒行符命，拯濟亡魂。地獄無苦聲，止屠割辛酸之痛；天堂享大福，得逍遙宴樂之娛。稽首皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，偷盜積愆，未伸懺悔。或見利而不能推義，致起偷心；或欺公而恣於作非，遂形敗迹。明恃強而劫奪，陰用計以侵攘。瞞人耳目之不知，捫己腹心而有愧。如斯罪咎，無量無邊。今對道前，虔心首謝。恭願頒行符命，拯濟亡魂。地獄無苦聲，免鐵杖金槌之拷；天堂享大福，遂蓬壺閬苑之遊。稽首皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡。嗔怒積愆，未伸懺悔。或無故而逞威怒，使人不安；或尋由而肆嗔兇，致天有罰。抗言則犯顏於上，惡聲或積怨於人。呼呵罵詈之不慈，捶楚凌遲之過虐。如斯罪咎，無量無邊。今對道前，虔心懺悔。恭願頒行符命，拯濟亡魂。地獄無苦聲，俾火車之停轉；天堂享大福，乘雲路而遨遊。稽首皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，詐謟積愆，未伸懺悔。或巧言諂諛於君父，害理非宜；或陰謀賊害於善良，欺心尤甚。與朋友交而無信，指神明誓而多虛。飾詞矯行以難憑，面是背非真可惡。如斯罪咎，無量無邊。今對道前，虔心懺悔。恭願頒行符命，拯濟亡魂。地獄無苦聲，釋寒冰之楚痛；天堂享大福，瞻惠日之光明。稽處皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，驕傲積愆，未伸懺悔。或坐車馬而驕行輩，猶抱不平；或視土木以忽至真，誠為獲罪。藐公卿，同於民庶；見骨肉，如遇路人。尊賢長者，一揖為多；俗子庸流，中心是好。如斯罪咎，無量無邊。今對道前，虔心懺悔。恭願頒行符命，拯濟亡魂。地獄無苦聲，解鑊湯之沸熱；天堂享大福，飲甘露之清凉。稽首皈依，至心朝禮。
　　至心朝禮，妙道真身太一救苦天尊。
　　至心朝禮，紫金瑞相太一救苦天尊。
　　至心朝禮，隨機赴感太一救苦天尊。
　　至心朝禮，誓願無邊太一救苦天尊。
　　至心朝禮，大聖大慈太一救苦天尊。
　　至心朝禮，大悲大願太一救苦天尊。
　　至心朝禮，十方化號太一救苦天尊。
　　至心朝禮，普度眾生太一救苦天尊。
　　至心朝禮，尋聲赴感太一救苦天尊。
　　臣眾等至心皈身、皈神、皈命慈尊，投誠上聖。重念亡過某靈魂，爰從生育，乃至淪亡，二心積愆，未伸懺悔。或奉法而不專不一，自觸憲章；或求真而將信將疑，反招殃咎，失誓違盟，而尤人怨鬼；破齋犯戒，而罔聖欺天。待人口是而心非，作事始勤而終怠。如斯罪咎，無量無邊。今對道前，虔心懺悔。恭願頒行符命，拯濟亡魂。地獄無苦聲，辭劍樹刀山之所；天堂享大福，侍騫林蓮座之傍。稽首皈依，至心朝禮。
　　至心朝禮，妙道真身太一救苦天尊
　　至心朝禮，紫金瑞相太一救苦天尊
　　至心朝禮，隨機赴感太一救苦天尊
　　至心朝禮，誓願無邊太一救苦天尊
　　至心朝禮，大聖大慈太一救苦天尊
　　至心朝禮，大悲大願太一救苦天尊
　　至心朝禮，十方化號太一救苦天尊
　　至心朝禮，普度眾生太一救苦天尊
　　至心朝禮，尋聲赴感太一救苦天尊
　　三啟　三禮
　　伏以有痛呼天，蓋人心之至理；好生救物，本我道之自然。惟在精虔，必蒙降格。今則琅函蘂笈，悉已徹於披宣；素悃丹忱，幸克諧於通感。慶死生之蒙惠，諒幽顯以霑恩。伏願善見救苦，時徧沙塵而應化；常以威神，力空地獄以昇遷。稽首皈依，稱揚功德。
　　諷經　回向
　　青玄救苦寶懺竟