太上靈寶三元三官消愆滅罪懺。#1
　　經名：太上靈寶三元三官消愆滅罪懺。一卷。底本出處：《正統道藏》洞玄部威儀類。
　　太上靈寶上元天官消愆滅罪懺
　　爾時，太上道君於開光太初之先，集諸天神仙大聖眾十極真人飛天神王，同詣長桑林下、暘谷之壇，旋遴行道三帀，同心作禮，上白元始天尊。臣伏見凡人，不敬天地，穢觸三光，出入北斗之前，造種種惡業，欺天負地，縱橫兇愚。或貪愛悋惜，不肯布施，誹謗聖賢，致遣注名黑簿。善惡童子，四直功曹使者，日夜上奏上元天官洞靈元陽之府。遂使經年累月，轗軻競生，凶喪破敗，錢穀耗散，非橫連綿，官司牢獄，繫閉不息。畜養不旺，田蠶不遂，運意乖錯，所作不成。臣等仰賴宿因，今身獲慶，值於此日得睹無上元始天尊，解釋愚懷，願垂哀愍。如蒙旨諭，斯乃朽骸重生，仰受恩育，難酬鞠養。於是元始天尊告太上道君曰：子今所說凶殃之理，實可哀憫，欲甦迷愚，咸居福岸，汝當復坐，諦聽訣言。天尊曰：人生富貴，衣食官職，奴僕牛馬，田蠶孳養，皆是前世供養三尊，歸命上元一百二十天尊而獲此報。如造惡不善之人，出生世間，便遣貧窮，衣食闕乏，雖是人身，形不具足。或聾盲喑啞，攣跛癡愚。或遭蛇虎所害。或被天雷霹靂。或野火焚燒，瘟災瘴癘，兵傷獄死，所作不成，所求難遂。與諸眷屬不相和睦，累歲迍遭，連綿不泰，求安元路。蓋為前世造作惡業，故令受此苦厄，以報宿殃。若欲開度，可尋高上道士，明了經文，如靈寶自然典式。或一日、二日、三日并一夜行香，陞壇關奏，六時行道，轉禮上元一百二十天尊名號，懺悔罪愆，免諸苦惱。
　　人各恭敬
　　至心朝禮，上元九炁天尊。
　　至心朝禮，嚴淨法力天尊。
　　至心朝禮，應變威德天尊。
　　至心朝禮，無畏梵行天尊。
　　至心朝禮，大智慧海天尊。
　　至心朝禮，無量法藏天尊。
　　至心朝禮，大悲萬善天尊。
　　至心朝禮，玄微自在天尊。
　　至心朝禮，無邊明覺天尊。
　　至心朝禮，慈和妙寶天尊。
　　至心朝禮，端嚴威力天尊。
　　至心朝禮，光明上照天尊。
　　至心朝禮，法橋大度天尊。
　　至心朝禮，開顯妙門天尊。
　　至心朝禮，弘通保命天尊。
　　至心朝禮，護魂慈救天尊。
　　至心朝禮，因緣濟度天尊。
　　至心朝禮，流光法喜天尊。
　　至心朝禮，玉真慈愛天尊。
　　至心朝禮，威聖化凡天尊。
　　至心朝禮，常安定慧天尊。
　　至心朝禮，洞靈慈念天尊。
　　至心朝禮，信慧匠成天尊。
　　至心朝禮，增益聖志天尊。
　　至心朝禮，功德嚴淨天尊。
　　至心朝禮，寶光慈救天尊。
　　至心朝禮，混成長樂天尊。
　　至心朝禮，普光淨愛天尊。
　　至心朝禮，乘光善寂天尊。
　　至心朝禮，相光自在天尊。
　　至心朝禮，金真度命天尊。
　　至心朝禮，金定玄通天尊。
　　至心朝禮，垂慈普濟天尊。
　　至心朝禮，洞暢高玄天尊。
　　至心朝禮，長生萬善天尊。
　　至心朝禮，至靈淨妙天尊。
　　至心朝禮，真遊高上天尊。
　　至心朝禮，法流遠洽天尊。
　　至心朝禮，高德寶藏天尊。
　　至心朝禮，凝常轉念天尊。
　　至心朝禮，玄德定願天尊。
　　至心朝禮，總真應見天尊。
　　至心朝禮，妙成圓行天尊。
　　至心朝禮，龍德威嚴天尊。
　　至心朝禮，高玄太素天尊。
　　至心朝禮，妙色金華天尊。
　　至心朝禮，靈真大帝天尊。
　　至心朝禮，金姿妙相天尊。
　　至心朝禮，開明旨要天尊。
　　至心朝禮，無上最勝天尊。
　　至心朝禮，長存駕景天尊。
　　至心朝禮，元靈妙本天尊。
　　至心朝禮，運度四生天尊。
　　至心朝禮，元流妙化天尊。
　　至心朝禮，應世法王天尊。
　　至心朝禮，仙遊淨妙天尊。
　　至心朝禮，無極玄微天尊。
　　至心朝禮，聖智飛玄天尊。
　　至心朝禮，超登寶海天尊。
　　至心朝禮，流光普壽天尊。
　　爾時上元天官、上元真人、諸飛仙眾，三十二天、大羅天上、無極世界，一切眾生，道俗男女，莫不傾心歸仰，稱揚讚歎六十天尊名號。是時生死報對，一切消滅。
　　太上道君及諸眾聖，聞此演說，不勝欣喜。普勸諸眾生皈依投懺悔。即日歸身、歸神、歸命太上無極大道上元六十天尊無極聖眾，懺悔受性以來至于今日，觸犯上元天仙、日月星辰、二十八宿、南辰北斗出入衝突之罪。或有所犯、殺他畜生、資啖之罪，不肯布施、惟思貪惜、慳悋財寶之罪，啖食眾生血肉以自滋潤身口之罪，飛鷹走犬、放火燒殺山林百蟲鳥獸之罪，見人疾病困苦、不生救濟醫療之罪，攔截要路、不通往來之罪，不敬三寶、背師敗道之罪，訾毀風雷雨澤之罪，常行惡心、惟擬損人性命、圖他財寶之罪，盜人妻子奴婢之罪，盜人尊像鍾磬旛花、法席道具經典之罪。如是六根三業，諸惡罪愆，無量無邊，不可勝計，今生前世，所有一切罪過。今日至心發露懺悔，願乞蕩除。伏願上元飛天神王、十直真人、天帝使者，錄其罪目，改作齋功，將奏天曹。當令某過去見存，免受大災，得離苦源，受諸快樂，及諸仙眾，常賜護持。
　　人各恭敬
　　至心朝禮，上清玉真天尊。
　　至心朝禮，太皇黃曾天尊。
　　至心朝禮，太明玉完天尊。
　　至心朝禮，清明何童天尊。
　　至心朝禮，玄胎平育天尊。
　　至心朝禮，玄明文舉天尊。
　　至心朝禮，七曜摩夷天尊。
　　至心朝禮，虛無越行天尊。
　　至心朝禮，太極濛翳天尊。
　　至心朝禮，赤明和陽天尊。
　　至心朝禮，玄明恭華天尊。
　　至心朝禮，耀明宗飄天尊。
　　至心朝禮，竺落黃笳天尊。
　　至心朝禮，虛明堂曜天尊。
　　至心朝禮，觀明端靖天尊。
　　至心朝禮，玄明恭慶天尊。
　　至心朝禮，太煥極瑤天尊。
　　至心朝禮，元載孔昇天尊。
　　至心朝禮，太安皇崖天尊。
　　至心朝禮，顯定極風天尊。
　　至心朝禮，始黃孝芒天尊。
　　至心朝禮，翁重浮容天尊。
　　至心朝禮，無思江由天尊。
　　至心朝禮，上揲阮樂天尊。
　　至心朝禮，無極曇誓天尊。
　　至心朝禮，皓庭霄度天尊。
　　至心朝禮，淵通元洞天尊。
　　至心朝禮，太文翰寵天尊。
　　至心朝禮，太素秀樂天尊。
　　至心朝禮，太虛無上天尊。
　　至心朝禮，太釋玉隆天尊。
　　至心朝禮，龍變梵度天尊。
　　至心朝禮，太極平育天尊。
　　至心朝禮，華林主筭天尊。
　　至心朝禮，西靈記名天尊。
　　至心朝禮，丹闕上生天尊。
　　至心朝禮，朔方落死天尊。
　　至心朝禮，臨正大魁天尊。
　　至心朝禮，青天護魂天尊。
　　至心朝禮，白天侍魄天尊。
　　至心朝禮，赤天養炁天尊。
　　至心朝禮，黑天通血天尊。
　　至心朝禮，黃天中主天尊。
　　至心朝禮，保制劫運天尊。
　　至心朝禮，使天長存天尊。
　　至心朝禮，元始安鎮天尊。
　　至心朝禮，八威龍文天尊。
　　至心朝禮，玄中太皇天尊。
　　至心朝禮，上帝高真天尊。
　　至心朝禮，傾光回駕天尊。
　　至心朝禮，監真度生天尊。
　　至心朝禮，度人不死天尊。
　　至心朝禮，南昌上官天尊。
　　至心朝禮，碧落宮殿天尊。
　　至心朝禮，疾除罪簿天尊。
　　至心朝禮，隨緣應化天尊。
　　至心朝禮，受鍊更生天尊。
　　至心朝禮，普度無窮天尊。
　　至心朝禮，時刻昇遷天尊。
　　至心朝禮，上元證果天尊。
　　至心朝禮，飛天游弈飛仙聖眾。
　　爾時，元始天尊重告道君曰：吾自從無始以來，應感十方，安鎮國土，教道眾生，開度一切。若是名山洞府道士女冠，修奉禮拜上元天尊名號，度脫九玄七祖，上生天堂，身得成真，安間自在。若國王帝主，州縣牧宰，官僚人民，長者居士，有諸災難，疾病纏綿，當於宮觀靈壇家宅，建置道場，然燈燒香，精心脩齋，皈命上元應感天尊無極聖眾，所有河沙塵數罪障，應時消滅，一切疾病，隨念解除。安鎮國祚，保天長存。天下太平，萬物甦息，人民歡泰，災害不干，魂神超度，道炁冥扶。如是瞻敬之者，不問鄉村男女、官職人民，但於每年之內，三元八會、四時八節、五臘十直之日，燒香然燈，修齋行道，言功謝過，當獲洪恩。若要然燈之法，春則然九燈、亦可九十燈、亦可九百燈。夏則然三燈、亦可三十燈，亦可三百燈。秋則然七燈，亦可七十燈、亦可七百燈。冬則然五燈、亦可五十燈、亦可五百燈。如是依科，四時運炁，悉達天曹，各得福慶。或在名山靈壇宅舍、州縣鄉坊、江河水上、如是之處，以一日、三日、七日、建七七四十九夜，然燈修齋，禮誦聖號。所在人民，廣作道場，懺悔罪愆，俱蒙赦宥，悉遂消除，功德無量，不可思議。於是天尊及諸仙眾說是經已，作禮而退。敬奉教旨，志心稽首禮無上虛皇正真三寶。
　　太上靈寶上元天官消愆滅罪懺上竟
　　#1此標題係整理者擬補。