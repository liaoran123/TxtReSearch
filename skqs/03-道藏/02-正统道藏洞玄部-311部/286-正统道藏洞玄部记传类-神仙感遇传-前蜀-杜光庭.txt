神仙感遇傳
　　經名：神仙感通傳。唐末五代杜光庭編撰。五卷。底本出處。《正統這藏》洞玄部記傳類。參校本：《正統道藏》太玄部張君房編《雲笈七籤》。
　　目　錄
　　卷一
　　王　杲　　　　吉宗老
　　何道璋　　　　謝　貞
　　李　岌　　　　葉遷韶
　　牟羽賓　　　　于滿川
　　侯天師　　　　韓氏女
　　王　截　　　　王從紀
　　崔玄亮　　　　錢道士
　　令狐絢　　　　李　荃
　　鄧　老　　　　楊　初
　　劉彥廣　　　　豐尊師
　　宋文才　　　　劉　景
　　卷二
　　蓬　球　　　　王可交
　　陳　簡　　　　邵　圖
　　昊　繙　　　　王　生
　　金庭客　　　　費玄真
　　白樁夫　　　　李　顏
　　李　班　　　　裴沉從伯
　　盧山人　　　　權同休友人
　　卷三
　　御史姚生　　　荊州韶石
　　曹橋潘尊師　　相國盧鈞
　　李公佐　　　　五子芝
　　何　亮　　　　薛長官
　　卷四
　　謝　墦　　　　鄭又玄
　　盧道流　　　　成　生
　　徐定國　　　　京兆華原陸尊師
　　明皇十仙　　　虬鬚客
　　東明油客　　　王　璘
　　梓州牛頭寺僧　任公瑾
　　岐陽女子　　　
　　卷五
　　崔希真　　　　越僧懷一
　　杜　晦　　　　昊淡醋
　　王　廓　　　　燕國公高駢
　　楊大夫　　　　薛　逢
　　蜀　民　　　　康知晦
　　僧悟玄　　　　費冠卿
　　紫邏任叟　　　朱含貞
　　昊善經　　　　楊晦之
　　清河房建　　　僧契虛
　　神仙感遇傳卷之一
　　廣成先生杜光庭纂
　　王杲
　　王杲者，湘南人也。其家近王喬觀，跡古所造，殿宇臺閣，功用甚奇，而歲久荒棘，漸欲瞋壞。杲每疚心而無力崇茸，唯祀像設使，耕農稍贍，必旋議修營。其家牧童，於觀側牧牛，見一村夫，黃赤而短髮，力壯於常人，好與之戲。或較力焉，牧童多不勝。常伺牧童來，即與之遊狎。杲或責其歸晚，因話其由，杲曰：若是鬼怪，身玲而輕，童曰：此體玲而重，少語行遲。杲曰：明日復去，當隨而伺之。但與其效力，吾將助汝擒之。明日牧童復往，此人亦來，因效力而杲共仆之，乃金人也。異歸甚輕，至家乃重，及數千斤，背上文曰：修觀之外，以答王杲。杲乃貨金修觀，數年而畢。王杲子孫，至今巨富也。
　　吉宗老
　　吉宗老者，豫章道士也。巡遊名山，訪師涉學，而未有所得。大中二年戊辰，於舒州村觀遇一道士，弊衣冒，風雪甚急，忽見其來投觀中。與之對室#1而宿，既螟，無燈燭，雪又甚。忽見室內有光，自隙而窺之，見無燈燭而明，唯以小葫蘆中出裊被帷喔，綑褥器用，陳設服骯，無所不有。宗老知其異，扣門謁之，道士不應，而寢光亦尋滅。宗老乃坐其門外，一夕守之，冀天曉之後，聊得一見。及曉推其門，已失所在，宗老剖心責己，周遊天下以訪求焉。
　　何道璋
　　何道璋者，闐州天目山道士也。修奉精勤，遠近所敬。其香燈，齋醮所得財施，皆以崇茸觀宇，興置像設。雖荒壇壞殿，玄門古跡，必力而創之，如此者多矣。天目觀，為野火所焚，屋宇略盡，躬持畚鐳五六年，而樓殿鼎新矣。天目東有峻崖，上倚枯樹，樹下往往有光。道璋將植松檜，伐其枯拼，崖石隨墮，中有嵌穴，得《上清古經》七十餘卷，丹墨文篆，一如新製。而方事締搆，未暇閱覽。有道士從而借之，欲潛將去，忽然風雨暝暝，而失其經。既失之後，無復知其所在。
　　謝貞
　　謝貞者，臨耶工人也，善汙慢，而用意精、確。嘗煦工修泥鶴嗚觀上清宮，宮即天師在蜀時所製，貞研精盡意，慢飾用密。忽見道士引二從者觀焉，神彩異常，身長九尺，自門而入。謂貞曰：山中難值修茸，頗愧用心，以手畫地，作一符，令再三審記。曰：此後有疾者，雖千里之外，符必效。勿多取錢，可資家而已。貞記其符，行之極效，大獲金帛，而家業豐焉。
　　李岌
　　李岌者，桂州人也。採樵，歇於大樹下，見樹枝間有一卷書，取而看之，或有識者，皆鬼神之名。讀其名字，鬼神隨應之。父母異其事，潛抄不識字，辯之於人也。然後褊能自讀呼鬼神姓名，一一皆應。遂能役使鬼神，隱形藏影，或步行水上，或喝水逆流，變化萬端，無所不可。人或疑其幻化，欲擒之於官。乃曰：我自法戲，不擾於人，何為怪也？復隱居陽朔山修道，至今猶在。
　　葉遷韶
　　葉遷韶者，信州人也。幼年採樵，避雨於大樹下，忽見雷公為村枝所夾，奮飛不得，村枝雷霹後卻合，遷韶為取石楔開枝問，然後得去。仍愧謝之曰：約來日卻至此可也。如其言，明日復至樹下。雷公亦來，以墨篆一卷與之曰：此行之，可以致雷雨，桔疾苦，立功救人也。我兄弟五人，要雷聲，喚雷大雷二，必即相應。然雷五性剛躁，無危急之事，不可喚之。自是行符致雨，咸有殊效。嘗於吉州市中醉，太守擒而責之，欲加凌辱。遷韶於諧下，大呼雷五#2一聲。時中早日，日光猛熾，便震霹靂#3一聲，人皆斯沛。太守下階禮接之，請為致雨，信宿大霪雨，澤遂足。因為遠近所傳，遊滑州時，方久雨，黃河泛，官吏被水為勞，忘其寢，遷韶以鐵扎長二尺，作一符，立於河岸之上，水湧溢推阜之形，而沿河流下，不敢出其符外，人見墊溺，于今傳之。人有疾請符，不擇筆墨，書而授之，皆得其效。多在江浙間周遊，好啗葷腥，不修道行，後不知所之。
　　牟羽賓
　　牟羽賓者，成都洛帶人也。家貧，煦力於市。一旦，有少年道士，立於路中，見而問之曰：我有衣檐，要求一人力送之，入成都可乎7 羽賓許之，遂行至大束市北街，日方辰已問，道流謂之曰：日既未午，此不能住，徑往山中矣。又隨其行，稍晚，已到青城山門。自神廟入竹林中，有小屋十許問，道流自開鎖鑰。入內，房宇清潔，而別無人居。令其廟中取火，道流於籬落問採攘野菜，烹而與喫。乃曰：不欲留宿此，欲遣去又無錢，有一冊子與之。開其數葉，見有文字。云：此方可以變髭髮，依方合之，可終身衣食，必有所遇。既而出山，及施婆店，乃夜計其道途，自早及暮，二百餘里，羽賓依方製藥，行之甚效。相國燕公在，蜀，召見之，乃與冠被，改名羽賓。其冊子內，止於一首方，無復他字，其方亦無傳得者。
　　于滿川
　　于滿川者，是成都者樂官也。其所居鄰里闕水，有一老叟，常擔水以供數家久矣。忽三月三日，滿川於學射山至真觀看蠶市，見賣水老人，與之語，云居在側近。相引蠶市，看訖，即邀滿川過其家。入橙竹徑，歷渠塹，可十里許，即見門宇，殿閣人物，誼闐有像，設圖繪若宮觀焉。引至大廚中，人亦甚眾，失老叟所在，問人，乃葛瑣化廚中矣。云來日蠶市，方營設大齋，頃刻之問，已十日#4矣。賣水老叟，自此亦不復來。
　　侯天師
　　侯天師者，九隴木頭市人也。因蠶市於葛瑣化，誤損一客道流衣擔，驚懼異常。道流殊不為怪，乃授一道符，云：依此書之，可理眾疾，以資終身衣食也。依而行之，至今彌效。初時云天師符也，今人號之為侯天師焉。
　　韓氏女
　　韓氏女者，雒縣真多化人也。劉闢據成都府，天軍西討，兵士將及於真多市，士庶奔迸竄於草莽中。女十五六歲，其家力足，亦未慣徒步遠涉。乃投真多觀中，於殿束大廚內，有童子引入其門。見年少女官數人，窗下弈棋。·既令引見老大女官一人，謂之曰：不慣驚恐，但安心看棋。如是良久，與之飯撰。訖曰：恐其家憂之，可令歸去也，復令童子引至其家，已三日矣。韓氏乃大修觀宇，崇嚴像設，以報其恩焉。
　　王釵#5
　　進士王截，漁經獵史之士也。孜孜屹屹，窮古人之所未窮，得先儒之所未得，著《灸轂子》三十卷，六經得失，史冊差謬，，未有不緘其膏而藥盲矣。所著有二鍾之篇#6，釋喻之說，則古人高識酒鑒之上，有所不逮焉。嗜酒自娛，不拘於俗。酣暢之外，必切磋義府，研竅詞樞，亦猶劉闌之詬誚古人矣。然其咀吸風露，呼嚼嵐霞，因亦成疹，積年若玲，而莫能愈。遊宴#7中，道逢櫻杖梭笠者，鶴貌高古，異諸其儕，名日希道。笑謂之曰：少年有三感之累耶？何若#8瘠若斯？辭以不然。道曰：疾可愈也，余雖釋悟#9有鑪鼎之功，何疾之#10不除也。截委質以師之，齋于漳水之濱，三日，而授其訣曰：木津天魂，金液地魄，坎離運行，寬無成#11，金木有數，秦晉合宜。近效六旬，遠期三載爾。歌曰：魄微入魂牝牡結，陽吻陰滋神鬼滅，千歌萬讚皆未央，古往今來#12日月受而製焉餌之，周星疹且廖。乃隱晦自處，佯狂混時，年八十矣，陪於彭山道中，識者座之。無幾，又在成都市，常寓止樂溫縣。時摯獸結尾，為害尤甚。截醉宿草莽，露身林問，無所憚焉，期以#13蟬蛻得道之流也。
　　王從紀
　　王從記者，宦官也。蜀王初節制那蜀，黎雅為永平軍，從記為監軍判官。自是收剋成都，罷鎮為郡。從記棲寓蜀中十餘年，食貧好善，不常厥居。於耶市有老叟，睨而視之曰：將有大息，賓于死所。探懷袖中小瓢，以丹砂十四粒與之曰：餌此旬日而髯生，勿為怪也。可以免難矣。服之三五日，髯果生焉。月餘韶誅宦官，從記亦在其數。人或勸其逐去，答曰：君父之命，豈可逃乎。倪首赴摯，太守哀而上請蜀王，特乞宥之，視其狀貌，無復宦官矣。
　　崔玄亮
　　崔玄亮，榮陽人也。奕世好道，勤於香火，常諷《黃庭》、《道德經》。寶曆中，授湖州刺史，修黃錄齋於紫極官，
　　有鶴三百六十五隻，集降壇上。內一隻，立於虛皇臺頂，周身皎白，朱頂而已，紫氣彌亙壇所，自辰及酉方散。杭州刺史白居易為讚曰：有烏有烏，從西北來，丹頂火綴，白翎雪開，遼水一去，維山不過，噫昊興郡，熟為來哉？寶曆之初，三元四齋，當白晝，下與紫雲，偕三百六十，拂壇誹徊，上昭玄既，下屬仙才，誰其居之？太守姓崔玄亮，自是通感，彌加精誠。一日一於靜室誦《黃庭》，異香盈室，無疾而死，葬時棺輕若空衣耳。玄亮子金陵幕，拂衣而去，居茅山，唯琴酒自適，亦解形去世。傳言湖州刺史，常誦《黃庭經》、《度人經》，執手鑪於靜室，諷經，奄然化去。歸葬榮陽坐寵中，但有手鑪法衣也。
　　錢道士
　　錢道士者，杭州臨安人也。初為末校，事太守令狐燻，從至京師。時朝廷命金吾將軍韓重持節入雲南，進士袁循為介，錢生同隨循入雲南。袁好尚焚修之道。到成都，遇玉局觀修黃錄道場，袁宿觀法事，錢得隨之。禁壇既畢二忽有道士，杖劍執水碗，紫衣巍冠，身長七八尺，繞壇之外，周行廊應之下，至錢生前，以槐中水，令錢生飲之。水極甘美，錢飲數呷，道士乃去。錢自此不食，日以光悅，袁深異之，為製冠褐，令其入道。乾符問，猶來往京師，後不知所之。
　　令狐絢
　　令狐絢者，餘杭太守燻之子也。雅尚玄微，不務名宦。於開化私院自創靜室，三日五日即一度，開室焚香，終日乃出。時有神仙降之，奇煙異香，每見聞於庭宇。因言入靜之時，有青童引入，至天中高山之上，朝謁老君。見冊命張天師為玄中大法師，以代尹真人之任。初，尹與三天論功於太上之前；太上曰：群胡擾於中原，蠶食華夏，不能戢之，尹真人之過也。再立二十四化，分別人鬼，澤及生靈，道陵之功也。此二者各宜登臺宜思，取驗於大道。可即動尹真人登一蓮花寶臺，端寂而坐。頃之，方景昏瞪。又命道陵亦登此臺，既坐良久，則奇彩異光，種種變化，人天交暢矣。自是以道陵代尹為玄中法師焉。乙未年，聞令狐之說。丁酉年於西川濛陽見張道士，云：天師降授道法，遠近敬而事之，因聆其天師降教之事，云天師進位，近為玄中法師，與令狐所說符契，論功登臺之事，一無異者焉。玄功杳冥，未可詳驗，聊以紀其異也。
　　李荃
　　李荃，號達觀子。居少室山，好神仙之道，常歷名山，博採方衛。至嵩山虎口巖，得《黃帝陰符》，本絹素書，朱漆軸，緘以玉匣，題云：太魏真君一年#14七月七日。上清道士寇謙之藏諸名山，用傳同好，其本糜爛。荃抄讀數千遍，竟不曉其義理。因入秦，至驪山下，逢一老母，髦髻當頂，餘髮半垂，弊衣扶杖，神狀甚異。路傍見遺火燒樹，因自言曰：火生於木，禍發必剋。簽驚而問之曰：此《黃帝陰符》文，母何得而言之。母曰：吾受此符已三元六周甲子矣，少年從何而得之。荃稽首再拜，具告所得。母曰：少年頗骨貫於生門，命輸齊於日角，血腦未減，心影不偏，賢而好法，神勇而樂智，真是吾弟子也，然四十五當有大息。因出丹書符一通，貫於杖端，令荃跪而吞之，曰：天地相保。於是坐於石上，與荃說《陰符》之義，曰：此符凡三百言，一百言演道，一百言演法，一百言演術。上有神仙抱一之道，中有富國安民之法，下有強兵戰勝之術。皆內出心機外合人事。觀其精微，《黃庭》、《八景》不足以為玄；察其至要，經傳子史不足以為文；任其巧智，孫昊韓白不足以為奇。非有道之士，不可使聞之，故至人用之得其道，君子用之得其術，常人用之得其殃，識分不同也。如傳．同好，必清齋而授之，有本者為師，無本者為弟子也。不得以富貴為重，貧賤為輕，違者奪紀二十。本命日誦七遍，益心機，加年壽。每年七月七日，寫一本藏於名山石巖中，得加#15算。久之，母曰：日已哺矣，吾有麥飯，相與為食。袖中出一瓠令荃谷中取水，水既滿矣，瓠忽重百餘斤，力不能制而沉泉，及還，已失母所在，但留麥飯數升而已。荃食之，自此絕粒。開元中，為江陵節度副使，御史中丞。荃有將略，作《太白陰經》十卷，有相乘，著《中台志》十卷#16。時為李林甫所排，位不大顯，竟入名山訪道，後不知其所之也。
　　鄧老
　　鄧老者，家于遂州長江，距通泉界，有莊數千畝，古觀在其田中。連值干戈，人戶凋散，生計虛聲，膏腴榛荒，而疾息不已。一旦，行於觀內，見經籍委散，因搶拾收卷際，忽有老人，立而與語曰：此是老君《枕中經》，若勤持誦，可以致福，災所不侵。鄧乃敬聽，取老人所指小經一卷，收拾既畢，已失老人所在。此後盡夜持《枕中經》，約數千遍，一二年問，家給力足，當兵戈之際，亦無所驚懼。成都康恭者，常過其家而得之，以精諷念。時邦城重圍，死者眾矣，康舉家十餘口，素無儲蓄，而骨肉安全，果免其難焉。至今康之長幼，常持此經矣。
　　楊初
　　楊初者，成都人也。家贍，居束市金銀行，事親以孝，行為親友所稱。因遊葛仙觀，得羅公遠真人真容，晨夕以香燈供養。數年，蜀王收成都，重闈于城中，公私力困，其家亦以罄謁納贍軍錢七百千，齋產以充，纔及其半。日一夕為官中追迫，而恐老母為憂，不敢令其母知。忽有一村夫，與之語：官錢甚急，何以支吾？初話其憂迫狀，此人令初求生鐵，備炭火。是夕，來宿其家，於鑪中實鐵及炭以鍛之，相與飲酒。至晚，留藥與之曰：此金半以備官錢，半以資家產，我青城羅真人也，約會於青城山，服此藥，即當山中相見。如是乃去。視其鐵，化為金矣。初償納贍軍錢之外，日充甘旨。一旦，吞其藥，徑往青城。時還其家，亦得藥與母，母已年老，髮鬢黑，半年圍解。
　　劉彥廣
　　劉彥廣者，金陵櫚壁倉人也。嘗為浙西衙職，事節度使唐若山，若山好道，與其弟若水皆遇神仙，授以道要。開元中，明皇。寵異之，杖節鎮浙西，逾年而棄位泛海，遺表於船舫內。監軍使以事上聞，詔若水於江嶺仙山訪之，不知所適。彥廣十年後奉使楊州，於魚行遇若山，檐魚貨之。若山召彥廣至其家，門巷陋隘，蒿徑荒梗，露草霑漬，才通人行。入門漸平，布磚花卉，臺榭繁華之飾，迨非世有。命坐設食。聞其尚負官錢，家內窮罄，憫之，形於容色。既而令於所止店中，備生鐵及炭。是夕，唐詣其店，置炭鐵烈火而去，謂之曰：汝後世子孫，合於仙山遇道，不宜復民小職，但貞隱丘園可也。此金三分之一，以支官中債，其二豐產資家，勿食珍羞，以增爾祿；勿衣綺誘，以增爾福，陰功及物，力濟人之急，道所重也。度人上品《五千文妙經》，勤而行之焉。彥廣得金，如其償官債，營家業於櫚壁也。世壽八九十，其孫松後年，入道天台焉。
　　豐尊師
　　豐尊師者，不知何許人也。初為行者，至處州松陽縣卯酉山葉天師舊宅觀中，居累月，乃白其師，求度為道士，願於卯酉山居住，許之。師去而獨居山中，貨衣裝市；茅木結舍。既成，野火焚之。復歷告鄉里，乞竹木，依前茸舍。既成，又焚之。乃棲止巖下數月，頻有異物試難而退志，天師降焉。與其白丹，如豌豆大，謂曰：今歲大疫，可將此丹救人，一丸可止一家之疾。由是以丹一斗，救疾保全者極多，眾率財帛瓦木功煦為於山頂，創殿宇鍾樓，齋壇廊麻，一年而所制畢備，衢州陳儒僕射有疾，召而攻之，不往所施極厚，亦乃不受，陳果不起。其弟主郡廣助金帛，以修功德焉。因中元，請眾道流二十餘人，修黃錄道場十五夜。明月如晝，天無纖雲。忽凍風暴至，雷聲一震，壇中法事次，失豐所在。異香滿山，人皆驚異。邊巡豐至，曰：適天師與三天張天師並降，賜我神劍。令且於山中修道，續有旨命，即出人問，用此劍扶持社稷。視功德前，果有劍長三尺餘，有紙一幅，長四五尺，廣三尺，與人間稍同，但長闊頓異，非工所制作。刺史盧司空聞神劍之事，於大廳開黃錄壇，請豐及道眾以綵輿盛劍迎請入州。去州門三二百步，劍飛躍如電，徑入壇心，歎骯殊久。欲送節度使奏聞，豐曰：天師云，佐國之時，自當有太上之命，今非其時，不可遽出。盧然其言，至今在卯酉山爾。昔葉天師嘗謂人曰：百六十年後，有術過我者，當居此山，今豐果符其言矣。
　　宋文才
　　宋文才者，眉州彭山縣人也。文才初與鄉里數人遊峨眉山，已及絕頂，偶遺其所資巾，履步求之。去伴稍遠，見一老人，引之徐行，皆廣陌平原，奇花珍木，數百步乃到宮闕，玉砌瓊堂，雲樓霞閣，非人世所睹。老人引登珠#17藥臺，顧望群峰。棋列於地，有道士弈棋。青童採藥，清渠瀨石，靈鶴翔空。文才驚馳，問老人曰：此為何處也？答曰：名山小洞，有三十六天，此峨眉洞天，真仙所居第二十三天也。揖坐之際，有人連呼文才之名，老人曰：同倡相求，不可久住，他年復來可也。命侍童引至門外，與同倡相見，迴顧失仙宮所在。同倡曰：相失已半月矣，每日來求，今日仍得相見爾。文才具述所遇之異焉。
　　劉景
　　彭城劉景，因遊金華山尋真訪道，行及山半，覺景物異常，山川秀茂。見崇門高閣，勢出雲表，入門左右，池沼澄澈，嘉樹重條，棋布行列，披蔓柔弱，其實如梨，馨香觸鼻。景顧望無人，因攘擷其實，於懷袖中，未暇啗食，俄有猾子數箇，馳出吠之，競欲搏噬。景乃蒼惶支吾，四顧無瓦石可投，探懷中所摘之果，以擲之，果盡而犬亦去也。迴顧前之宮宇，但林谷榛莽而已。時僧休與劉友善，嘗話其事跡者也。
　　神仙感遇傳卷之一竟
　　#1『對室』，《雲岌七籤》作『道室』。
　　#2『雷五』，《雲岌七籤》作『雷王』。
　　#3此句《雲岌七籤》作『使震霹一聲。』
　　#4『十日』，《雲岌七籤》作『三日』。
　　#5《雲岌七籤》作『進士王截』。
　　#6此句《雲岌七籤》作『所有二種之篇』。
　　#7『宴』，《雲岌七籤》作『燕』。
　　#8『若』，《雲岌七籤》作『苦』。
　　#9『悟』，《雲岌七籤》作『作』。
　　#10《雲岌七籤》此句無『之』字。
　　#11此句《雲岌七籤》作『寬猛無成』。
　　#12此句《雲岌七籤》作『古往今來拋日月』。
　　#13『以』，《雲岌七籤》作『亦』字。
　　#14『一年』，《雲岌七籤》作『二年』。
　　#15『算』，《雲岌七籤》作『算』。
　　#16此句《雲岌七籤》作『又著《中台志》十卷』。
　　#17《雲岌七籤》本無『珠』字。
　　神仙感遇傳卷之二
　　廣成先生杜光庭纂
　　蓬球
　　蓬球，字伯堅，北海人也。晉太始中，入貝丘西玉女山中伐木，忽覺異香，球迎風尋之，此山廓然自開，宮殿盤鬱，樓臺博廠。球入門窺之，見五株玉樹，復稍前，有四仙女彈棋於堂上，見球俱驚起，謂曰：蓬君何故得來？球曰：尋香而至。言訖，復彈棋如初。有一小者登樓，彈琴戲曰：元暉何謂獨昇樓。球於樹一#1立，飢，以舌舐葉上垂露。俄有一女，乘鶴而至，曰：玉華，汝等何故有此俗人。王母即今#2王方平按行諸仙室，可令速去。球懼出門，迴顧忽然不見，及還家，已是建平中矣。舊民聞舍，皆為墟墓，因復周遊名山訪道不返。
　　王可交
　　王可交者，蘇州崑山人也。本農畝之夫，素不知道。年數歲，眼有五色光起，夜則愈甚，冥室之中，可以鑒物。或人謂其所親曰：此疾也，光盡即喪其目矣。父母愚召庸醫以灸之，光乃絕矣。咸通十年十一月，可交自市還家，於河上見大舫一艘，給以金綵，飾以珠翠，張樂而游。可交立而視之，舫議于岸，中有一青童引之登舫。見十餘人，峨冠羽服，衣文斑駁，雲霞山水之狀，各執樂器。一人唱言曰：王三叔，欲與汝相見，亦不知何許人也。傍一人言曰：好仙骨為火所損，未可與酒，但不食十年，方可得道耳。以栗子一枚與之，令食。可交食一半，留一半在手中。遂奏樂飲酒，童子復引之上岸。忽如夢中，足才及地，已墮於天臺山瀑布巖下，頃刻之問，水陸千里。台州刺史袁從疑其詐妄，移牒驗其鄉里。自失可交之日，洎到天臺之時，已二十日矣，可交自此不食，顏狀鮮瑩。袁公以羽褐授之，使居紫極宮。越州廉察御史大夫王諷奏曰：始以神遊，天上之《簫韶》一曲，俄知夢覺，人問之甲子三旬。雖云十載為期，終恐一朝飛去。詔曰：神仙之跡，具載縑細，靈異可稱，忽詳聽鑒，定非凡骨。況在名山，今古不殊，蓬瀛何遠。委本道切加安恤，遂其棲隱。於是任其遊息。數年猶在江表問。
　　陳簡
　　陳簡者，姿州金華縣小吏也。旦#3入縣未啟關，躊躇以候。忽逢道流，其行甚急，睨簡，不覺隨之。行三五里所，及一宮觀，殿宇森煉，旁倚大山。引之一冥室內，有几案筆墨之屬，以黃素書一卷、紙十餘幅授之，曰：以汝有書性，為我書之。發標視之，皆古篆文，簡素不識篆字，亦未嘗攻學，心甚難之。道流已去，無推讓之所。試按本書之，甚易，半日已畢。道流以一杯湯與之，曰：此金華神液，不可妄得，飲之者壽無限窮。味甚甘美。因勞謝而遣之，曰：世難即復來此金華洞天瑯‘出門恍如夢覺，已三日矣。還家習篆書，道勁異常，而不復飲食。太守鮮梓方將受錄，頗異其事，以為神仙嘉應，判縣狀曰：方傳祕錄，有此嘉祥，既彰悟道之階，允吋登真之兆。尋復入金華山去，亦時還郡中。
　　邵圖
　　邵圖者，餘姚人也。以孝廉擢第，任江束札曹連假宰邑。晚歲悟道，受符錄備簪褐於天臺。謝君方易名日正圖，奉師之道，逾於其親。居四明山下葉天師舊址。其弟德溫，深於儒學，而未達玄理。圖與四明晉紹山丈友善，以兄弟事晉，十餘年未嘗往來。忽一旦，理策登山訪晉焉，於中道遇三道流，攜筐攘蔬，偶遇道者，謂圖曰：山側將有干戈，江湖亂離，五穀翔貴，不可居矣。子既棲心於道，當可速遊以避地。圖視其筐中，皆芝菌藥苗輩，亦不敢為請。言罷登山。同行者訝其後至，乃徐話所遇。山之峭瞼，號大蘭羊額，才通烏徑，攀綠一道，以絕他路。圖與三人相值同行，皆無見者。是夕，宿晉之廬長遲明，圖復還所居，與善友者高譚通夕昧爽問，圖衣紙道衣，秉簡長跪而化。所蓄書冊、衣物，一一條疏，封於其前，發緘視之，則頒遺舊親交友，靡不周悉。弟拘於儒禮，哭之慟，良久復蘇，語曰：吾得道耳，非死也，何哀慟如此？為言訖，奄然復化。是歲，漸有兵戈。自此中原多壘，遠近饑饉，率如其言矣。圖秉版跪化，弟云坐化，非儒家之事，伸其足而座之。書之者痛其拘於俗，而不達於道也。
　　吳磻
　　昊磻者，別業在湖州卞山下。其側有堆阜，高三四丈，圍數步，巨石歌斜，以蓋其頂。墦偶率人力，以長繩挽之，石忽傾側。其下有石穴，深而甚明。使一人夫鎚組而下，見穴中甕十餘行列，兩壁下滿，中有水如血色。又有諸小器皿，若銅非銅，若金非金，皆有光耀，其鋰鏤精巧，若非人工。洞穴漸深，驚懼而出。取器之最小者，欲示於外。及出穴，亦失所在，乃以石覆之。其後有人於側近林中得一銅甕，可受六七斗，亦滿中赤水，傾棄溪中，數日，溪水皆赤。又有老母，拾得文石，光彩可骯。偶墜火中，則異香之氣聞於遠近，知其非常，因收而寶之。每投火中，異香亦如舊，尋竟亡去。時有里人，得讖云卞山下有無價香、長生藥，即老母文石之香，昊墦十甕之水，符其讖矣。
　　王生
　　王生者，嘗遊湖州烏程，過金子山下。遇石門大開，遂由其中。居第櫛比，聞井棋布，名花異木，迨非人世。其居人，皆霞冠羽衣，風貌高古，若神仙焉。王生周覽勝異，頗有寓居之思，賦詩而復往尋之，金子山前，但見巨石峭崔，無復仙境矣。
　　金庭客
　　金庭客，咸通中，自刻溪金庭路由林嶺問將抵明州，行二三十里#4，忽迷失舊路，忽忽#5而行，日已將暮，莫知棲息之所。因遇一道士荷鋤，明#6津焉。道士曰：此去人家稍遠，無寓宿之所，不嫌弊陋，宿於吾廬可也。引及其家，則林徑幽邃，山谷沖寂。既憩應下，久之，烹野蔬藥苗食之。頃有扣其門者，童子報云：隱雲觀請來日齋。洎曉，道士去，約童子曰：善祇奉客。客因問隱雲觀置來幾年，去此觀近遠。答曰：自古有此觀，去此五百里，常隱雲中，世人不見，故以為名。客驚曰：五百里甚遠，尊師何時當還？答曰：尊師往來，亦頃刻耳。俄而道士復歸，欲留客久住，客方有鄉關之念，懇辭而出，乃遣童子示其舊路。行三二里，失向來所在。及問，歲月已三四年矣。尋即復往，再訪蹤，無追其處所矣。#7
　　費玄真
　　費玄真者，成都雙流縣興唐觀道士也。大中末，有道士自稱昊子，來止觀中。淹留歲餘，養氣絕粒，時亦飲酒。其為志也，汎然自適，無所營為。忽謂玄真曰：吾欲為師寫真，可乎？玄真笑曰：夫欲寫真，先須自寫。昊子如其言，引鏡濡毫，自寫其貌，下筆惟肖，頃刻而畢。復自為讚，兼詩二章，留遺玄真。為讚及詩，未嘗抒思，讚曰：不材吳子，知命任真，志尚玄素，心樂清貧，涉歷群山，偷然一身，學未明道，形惟保神，山水為家，形影為鄰，布裘草帶，鹿冠紗巾，餌松飲泉，經蜀過秦，大道杳冥，吾師何人，矚思下土，思彼上賓，曠然無已，罔象惟親。詩曰：終日草堂問，清風常往還，耳無塵事擾，心有骯雲閑，對酒惟思月，餐松不厭山，時時吟內景，自合駐童顏。又曰：此生此物當生涯，白石青松便是家，對月外雲如野鹿，時時買酒醉煙霞。又云：寂爾孤遊，脩然獨立，飲木蘭之墜露，衣烏獸之落毛，不求利於人間，絕賣名於天下，此山居之道士也。題罷，振衣理策而去，莫知所在焉。
　　白樁夫
　　白樁夫，字永年，湖南衡嶽人也，少有高趣，習神仙之道，三元八節，以詣嶽中諸觀。助焚修朝謁之禮，問玄經參真之義，頗為高尚所歎異。至於負薪汲水，勤苦尋師，不以為替。因得丹書，飛步檄邪之術，修之二十年，由是濟俗救民，懲妖松疾，賴其力者眾矣。巢寇犯闕，大駕西巡，海內干戈，紀綱凌素，酋豪獷暴者，所在自樹置，不遵法度，師必約正道以戒之，從教者多矣。時境內有豪帥，亡其姓名，嘗為其子娶婦，吉日之前，一晨，忽有一少年，騎從十餘輩，不知所從來，徑造其廳事。箕踞詬之曰：我先欲娉某氏女，汝何為奪之？眾雖驚駭，莫敢酬對。因使其徒，取燻絳羔鴉青錢束帛備物之數，以還之，而欲迫其女。眾疑其鬼物也，豪帥無以拒之，選迅足者走百餘里，召師請明。師將至，年少初無懼色，良久自謂曰：白尊師果來矣。乃汶然流涕，跳躍上屋，號呼數聲而滅。所致之物皆在，師散之以遺貧病者。師顯以逆順之理諭豪帥，豪帥知非，乃散釋堡聚，松解兵衛，復為編民。廉使州將嘉其事，湘衡問賢不肖者，皆美師之德，仰師之教焉。一日，有樵人扣戶，曰：西峰巖中有仙人會話，師可造之。師疑其山木之妖也，熟睨其目睛，以辯邪正。方攝衣將行，樵者曰：師功行已著，係籍仙簡，何邪之敢？干然毫釐之差，勿為恨也。言畢由他徑去，師策杖尋之，至即暝矣。但見崖壁有光，因熟視之，有詩焉，翰墨猶濕，其詞曰：清秋無所事，乘霧出遙天，憑仗樵人語，相期白永年。讀訖即空壁無字，光亦止矣。
　　李顏
　　黔南節度李顏在鎮之日，管內有安居山，巨崖臨水，高數百尺，上有靈洞，鄉里不知其名，常有神仙居之。欲瞻禮者，乘舟其下，扣舷久之，即有雲氣異香之應。鄉人上陳李公，命道士泛巨舟，備齋醮虔潔，有真仙數十人，累累而集於崖頂，以觀聽法事者，三四日尚見。至今若祈請者，往往見之也。
　　李班
　　李班者，符秦時人，頗好道術，常於衛國縣西南遊川穴山。其山冬夏常出水，望之如練，時有瓜葉流出。班入穴尋之，可行三百餘步，廓然有明，中有官宇床榻經書几案，有二叉鬢髮皓白，對坐床上。班前拜之，顧曰：卿可還無宜久駐。遂辭，出至穴口，有瓜數枚，欲取食之，已化為石。尋故道還家，家人云，班去來已四十年矣。
　　裴沉從伯#8
　　裴沉，仕為同州司馬。云其再從伯自洛往鄭州。日晚，道左聞人呻吟，下馬披蒿萊尋之，見一病鶴，垂翼倪味，翅上瘡壞無毛，異其有聲，惻然哀之。忽有白衣老人，曳杖而至，謂曰：郎君年少，豈解哀此鶴耶？若得人血一塗，必能飛矣。裴頗知道，性甚高逸，遽曰：某請刺此臂，血不難。老人曰：君此志甚佳，然須三世人#9，是#1０唐已數百歲，隱之謁焉，．留宿及夜。當呼其女曰：可將下弦月子來。其女帖月於壁上，如片紙耳。唐起祝之曰：今夕有客，可賜光明。言訖，一室之內，朗然若張燭矣。見《壺史》。
　　盧山人
　　盧山人。寶曆中，往往於白波南草市販燒撲石灰，人見之累年，多有奇跡。賈人趙元卿好事，將隨之遊。乃頻市其所貨，設瓜茗，訪其利息之衛。盧亦覺其意，謂曰：觀子之意，不在所市，何所為耶？趙曰：竊知長者，埋形隱德，洞過曹龜，願乞一言耳。盧笑曰：今日且驗，主人午時有非常之禍，當有人非意相干，須戒妻子，勿輕應對，閉門臨水避之，只可費三貫四百錢耳，無大害也，不然禍甚，君可徑為我語之。趙時在張家停，具以此語告張。張素知盧神異，乃閉門伺之。欲午，果匠餅者，負囊而至，如盧所言之狀，叩門求耀，怒其不應，足其門詬之。觀者甚眾，張與其妻子出後門避之，及午，其人乃去。行數步，忽蹶倒而死。良久，其人妻至，號呼見官，官不能平，眾人具言張閉戶迴避之狀。官曰：張固無罪，但令為備座埋之具，其人妻亦喜，因為具之，正當三千四百文爾。由是，人爭趨之，如市。盧不耐之，竟亦逐去。嘗謂趙曰：世問刺客，隱形者不少，逐者得隱形者亦不少，逐者二十年可易形名，又二十年名列地仙，所言率多奇怪。趙云盧生狀貌，老少不常，亦不見其飲食。又嘗於復州市，與數人行，遇六七人，盛服帶酒，盧叱之曰：汝輩所焉，不俊性命。無幾，六七人羅拜塵＊中，曰：不敢，不敢。同行者訝之，盧曰：此盡是劫江賊也。其異
　　如此，蓋得道隱仙之流也。
　　權同休友人
　　權同休。元和中舉進一年#11，先遊海湖間#12，遇病貧窘，有村夫傭雇，已一年矣。秀才疾中，思甘豆湯，令其市甘草。雇者但具湯火，竟不為市，疑其息惰，而未暇詰之。忽見折小樹枝，盈握搓之，近火已成甘草。又取廳沙授之，為豆湯，誠與真無異，秀才大異之。疾稍愈，．謂雇者曰：余貧疾多時，既愈，將他適，欲市少酒肉，會村中父老，丐少路糧無以辦之。雇者遂乃斫一枯桑樹，成數筐扎，聚於盤上，以水灑之，悉成牛肉。＂汲水數餅為酒，會村中父老，皆至醉飽。獲束縑三十婚，秀才方暫謝雇者曰：某驕遇道者，過亦甚矣，今請為僕役，以師事焉。雇者曰：余少有失，請為傭賤#13，合役於秀才，自有限日，勿請變常，庶卒某事。秀才雖諾之，每所呼指，常蹙蹙不安。雇者乃辭去，因為說修短窮達之數，且言萬物無不可化者，唯淤泥中朱筋及髮頹，藥力不能化。因去，不知所之。
　　神仙感遇傳卷之二竟
　　#1『一』，《雲笈七籤》作『下』
　　#2『今』，《雲笈七籤》作『令』
　　#3『旦』，《雲笈七籤》作『早』。
　　#4此句《霎岌七籤》作『三二十里』。
　　#5此句《雲岌七筆》作『匆匆而行』。
　　#6此句《雲笈七籤》作『問津焉』。
　　#7此句《雲笈七籤》作『再訪其綜，無能知其處所矣』。
　　#8《雲笈七籤》作『裴沈』。
　　#9按《雲笈七籤》，此處有一段文字遣漏，『君此志甚佳，然須三世人，是其血方可中用，郎君前生非人，唯洛中胡蘆生三世人矣，郎君此行非有急切，豈能卻至洛，為求胡蘆生耶？裴沈然而返洛中，訪胡蘆生，裴沉具陳其事，拜而析之。生無難色，取一石合子，大加兩指，以針刺臂，濟如乳下，滿合以授裴曰：無多言也。及鶴處，老人喜曰：固是信士。乃以血盡塗鶴瘡上，言與之結緣。既而謂裴曰：我所居去此不遠，可少留也。裴覺非常人，以得，吾與之友，出入游處，君自不知，今有一信，托君達之。因裹一樸物，大如羹盎，戒無竊開。共視鶴瘡並已生毛矣。又謂裴曰：君向飲漿，當哭九族，但戒酒色耳。裴還洛中，將竊開其樸，四角各有赤蛇出頭，乃止。其叔開之，有物如乾大麥飯，因食之，入王屋山，不知所終。裴壽到九十歲也』。
　　#10『然須三世人」以下至末尾一段文字，《雲笈七籤》無。
　　#11此句《雲笈七籤》作『元和中舉進士下第』。
　　#12此句《雲笈七籤》作『游江湖問』。
　　#13『傭賤』，《雲笈七籤》作『凡賤」。
　　神仙感遇傳卷之三
　　廣成先生杜光庭集
　　御史姚生
　　御史姚生，失其名。鄭州刺史鄭權叔云：姚罷官，居于蒲之左邑，有子一人，外甥二人，各一姓，年皆及壯，而頑駑不肖。姚之子稍長於二甥，姚怪其不學，日以誨責而息遊不恢。遂於條山之陽，結茅以居之，兼絕外事，得專藝學。林壑重深，囂塵不到。將遣之日，姚戒之曰：每時季試汝之所能學，有不進，必復撻及汝，汝各宜勉焉。及到山中，二子曾不開卷，而但樸斷塗堅為務。居數月，其長謂二人曰：試期至矣，汝曹都不省書，吾為汝懼。二子曾不介意，其長學讀甚勤。忽一夕，半夜臨燭托几，披書之際，覺所衣裘後倨，為物所牽，襟領漸下，亦不知異。徐引而襲焉，俄頃復爾，如是數四。遂迴視之，見一小純，藉裘而伏，色甚潔白，光潤如玉，因以壓書界方擊之，純聲駭而走。遽呼二子，秉燭索于堂中，牖戶甚密，周視無陳，而莫知純所往。明日，有蒼頭騎扣門，梧策而入。謂三人曰：夫人問訊，昨夜嬰兄無知，誤入君衣倨，殊以為暫。然君擊之過傷，今則平矣，君勿為慮。三人俱遜詞謝之，相視莫測其故。少頃，向來騎僮復至，兼抱持所傷之兒，並乳褓數人，衣懦皆綺執，製造精麗，非尋常所見。復傳夫人語云：小兄無恙，故以相示。逼而觀之，自眉至鼻端，如丹鏤焉，則界方所擊之跡也。三子愈恐，使者及乳褓皆甘言慰安之，又云。少頃，夫人自來，言訖而去。三子悉欲潛去，避之惶惑。未庾，有蒼頭及紫衣宮監數十人，奔波而至，前施屏喔綑席炳煥，香氣殊異。旋見一油襞車，青牛丹轂，其疾如風，寶馬數百，前後導從。及門，下車，則夫人也。三人趨出再拜。夫人微笑曰：不意小兒至此，君昨所傷，亦不至甚恐，為君憂，故來相慰耳。夫人年可三十許，風姿閑整，俯仰如神，亦不知何人也。問三子曰：有家室未？三子皆以未對。夫人曰：吾有三女，殊姿淑德，可以配三君子。三子拜謝，夫人因留不去，為三子各創一院，指顧之間，畫堂延閣，造雲而具。翌日，有輜餅至焉，賓從璨麗，逾於戚里。車服炫晃，流光照地，香滿山谷。三女自車而下，皆年十七八，夫人引三女昇堂，又延三子就座，酒餚珍備，果實豐衍，非常世所有，多未之識。三子殊不自意，夫人指三女曰：各以配君子。避席拜謝，復有送女數十人，若神仙焉。是夕合晉，夫人謂三子曰：人之所重者，生也，。所欲者，貴也，但百日不泄於人，令君長生度世，位極人臣。三子復謝，但以愚昧抒格為憂，夫人曰：君勿憂，夫人乃動地上主者，令召孔宣父。須曳宣父具冠劍而至，夫人端立微勞問之，謂曰：吾三婿欲學，君其導之。宣父及命三子，指六籍篇目以示之，莫不了然解悟，大義悉通，咸若素習。既而宣父謝去。夫人又命周尚父，示以玄女兵符、玉璜祕訣，三子又得之無遺。復坐，舉言則皆文樂公主遣上璽，書言勉之，國命暫屈高標。至京，親貴候，謁寒溫之外，不交一言，授太子賓客，封國公，及還山，動翰林學士，賦詩送之。
　　荊州韶石
　　荊州利水問有二石，若門，名日韶石。晉永和中，有二飛仙，衣冠若雪，各憩一石之上，旬日方去，居人咸共見之也。
　　曹橋潘尊師
　　杭州曹橋福業觀，有潘尊師者，其家贍足，虛襟大#1度，延接賓客，功行#2濟人。一旦，有少年，容狀疏俊，異於
　　常人，詣觀告潘曰：其遠聆尊師德義，拯人急難，甚欲求託師院後竹徑中茅#3齋內，寄止兩月，以避息難，可乎？或垂見許，勿以負累為憂，勿以食撰為慮，只請酒二斗，可支六十日矣。潘雖不測其來，聞欲逃難，欣然許之。少年遂匿於茅齋中，亦無人追訪之，亦不飲不食。六十日既滿，再拜致謝焉。從容問潘曰：尊師曾佩授符錄乎？潘云：所受已及洞玄中盟矣，但未敢參進上法耳。少年曰：師之所受，品位已高，然某曾受正一九州社令錄一階，以冒奉傳，以申報答耳。即焚香於天尊前，傳社令名字，及靈官將吏。隨所呼召，兵士騎乘，應時皆至。既畢，令之曰：傳授之後，隨逐尊師營衛，召命與今無異。由是兵士方隱。又謂潘曰：可於中堂壘床為壇，設案几，焚香恭坐，九州內外吉凶之事，靡不知也。但勿以葷血為犯，苟或違之，冥必有譴。若精潔守慎，可致長生神仙矣。言訖隱去，不知所之。潘即設榻隱几，坐於中堂。須臾，四海之內，事無巨細，一一知之。如是旬日，為靈官傳報，頗甚誼聒。潘勃然曰：我閑人也。四遠之事，何須知之！嚴約靈官，不使傳報，答曰：職司不宜曠闕。所報益多，約之不已，潘乃食肉啗蒜以卻之，三五日，所報之聲漸遠，靈官不復至以亡。一夕，少年來曰：吾輕傳真訣，以罹譴責。師犯污真靈，罪當冥考，念以前來相容之恩，不可坐觀淪陷。別受一衛，廣行陰功，救人疾苦，用贖前過。不爾，當墮於幽獄矣。潘自啗葷食之後，自知已失，及聞斯說，憂懼異常。少年乃取米屑，和之為人形，長四五寸，置於壁竇中，又授玉子符兩道，戒潘曰：民有疾苦息難來求救者，當問粉人，以知災祟源本，然以吾符救之，勿取錢，務在積功贖過耳。勤行不替，十年後我當復來。自是潘以朱篆救人，桔災鐲疾，赴之者如市。十餘年，年少#4復至，淹留逾月，多話諸天方外之事，然後別去。歲餘，潘乃無疾而終，疑其得尸解之道也。
　　相國盧鈞
　　相國盧鈞，進士射策，為尚書郎。以疾求出為均州刺史。到郡，疾稍加，贏瘠而耐#5見人，常於郡後山齋，養性獨處，左右接侍亦皆遠去，非公召，莫敢前也。忽有一人，衣飾故弊，瑜垣而入，公請之，云姓王，問其#6自，云山中來。公笑而謂之曰：即王山人也，此來何以相教？王曰：公之高貴，位極人臣，而壽不永，災運方染，由是有沉綿之疾，故相救耳。山齋無水，公欲召人力取湯茶之屬，王止之，以腰巾蘸於井中，解丹一粒，捩腰巾之水，以咽丹。與約#7曰：此後五日，疾當已#8康愈倍常，復三年，當有大息，勤#9立陰功，救人憫物為意。此時當再來，相遇在夏之初也。自是盧、公疾愈，旬日平復。明年，解印還京，署盥鐵判官。夏四月，於本務東門道左，忽見山人尋至盧宅，喜#10而言曰：君今年第二限終，為災極重，以君在郡，去年雪冤獄，活三人之命，災已息矣，只此月內三五日不康#11，已固#12無憂也。翌日，山人使#13二僕持鐵十千，於狗脊坡分施貧病而已。自後復去，云二十三年五月五日午時，可令·一道士於萬山頂相#14候，此時君節制漢上，當有丹華相授，勿愆期也。自是公歷任清切#15，便蕃貴重，而後出鎮漢南之明，年已二十三年矣。及期，命道士牛知微，五日午時，登萬山之頂。山人在焉，以金丹二粒，使知微吞之，謂曰：子有道氣，而無陰功，未契道品，勤更宜修也。以金丹十粒授於公，曰：當享上壽，無息修鍊，世限既畢，佇還蓬宮矣。與知微相揖別#16，忽不復見。其後知微年八十餘，狀貌常如三十許。盧公年僅九十，耳目聰明，氣力不衰，既終之後，異香盈室也
　　李公佐
　　李公佐，舉進士後，為鍾陵從事，有僕夫，自布衣執役，勤瘁晝夕，恭謹迨三十年，公佐不知其異人也。一旦告去，留詩一章。其辭曰：我有衣中珠，不嫌衣上塵，我有長生．理，不厭有生身，江南神仙窟，吾當混其真。不嫌市井誼，來救人問人，蘇子跡已往，注云蘇耽是也顓蒙事可親，公佐字顓蒙莫言東海變，天地有長春。自是而去，出門不知所之，鄰里見其距躍，凌空而去。
　　王子芝
　　王子芝，字仙苗，自云河南堠氏人。常遊京洛問。耆老云：五十年來見之，狀貌恆如四十許，莫知其甲子也。好養氣而嗜酒。故蒲帥瑯哪公重盈作鎮之初年，仙苗屆于紫極宮，王令待之甚厚，又聞其嗜酒，日以二磕餉之。問日，仙苗因出，遇一樵者，荷檐於宮門，貌非常也，意甚異焉。因市其薪，厚償厥價，樵者得金，亦不讓而去。子芝令人躡其後以問之，樵者徑趨酒肆，盡飲酒以歸。他日復來，謂子芝曰：是酒佳即佳矣，然殊不及解縣石氏之醞也，余適自彼來，恨向者無倡，不果盡於斟酌。子芝因降階執手，與之擁鑪，祈於樵者曰：石氏芳嘐可致不？樵者歡之，因丹筆書符一，置於火上。姻未絕，有小豎立于所，樵者動之#17，爾領尊師之僕，挈此二磕，第往石家取酒，吾待與尊師一醉。時既昏夜，門已肩禁，小豎謂子芝僕曰#18：可閉目。因搭其頭，人與酒壺偕出自門隙，已及解縣，買酒而還。因與子芝共傾焉，其甘醇郁烈，非世所儔。中宵，樵者謂子芝曰：子已醉矣，余召一客伴子飲，可乎？子芝曰：可復書一朱符置火上#19瞬息#20問，聞異香滿室。有一人甚堂堂，美鬢眉，紫袍，秉簡揖坐，樵曰：而#21坐。引滿而巡，二壺且褫，樵者燒一鐵筋，以煖紫衣者，云：子可去。時束方明矣。遂各執別，樵者因謂子芝曰：識向來人否？少頃可造河漬廟睹之。子芝送樵者訖，因過廟所，睹夜來共飲者，迺神耳，鐵筋之驗宛然。趙均郎中時在幕府，自驗此事，弘文館校書郎蘇稅亦寓於中條，甚熟蹤跡。其後子芝再遇樵仙，別傳修鍊之訣，且為地仙矣。
　　何亮
　　何亮者，商山束陰驛廳子也。役二十年，嘗謙謹自持，不敢違怠。一日寒，其雨雪交至，道絕行旅。有一道士，冒雨而至，衣裝皆濕。歷詣諸店，皆閉門不容。亮見而哀之，延就驛廊下，熾火設食以待之。一夕而行去，將躊跚，曰：荷君此恩，不可無報。因壺中取丹一粒，令吞之。謂曰：大期內可以無疾矣。言訖而去，何亮年已四十餘，自此筋力愈充，無復疾苦。乾符初，年九十餘矣，狀貌四十歲，齒髮不衰。信都先生馮君涓，嘗召問其事。遠近之人，亦具道之，余得此說於信都先生焉。
　　薛長官
　　薛長官者，嘗與友人李生自京師同志訪道，同遊名山，數年未有所遇。而薛南入五嶺，言隱羅浮，其志彌篤。李生中道而輾，復歸京師，遊宦不偶，年迫衰暮。與薛相別三十餘年，交親益疏，骨肉淪喪，晚歲杖策，詣羅浮訪之，果與薛相見。薛柄止且久，道術既成，風姿秀穎，肌若水玉。山中華軒層閣，風亭月榭，迨非人世所有。見李容狀枯瘁，深所憫惻，謂之曰：子雖欲柄息於此，然終不可久駐。因以金寶厚拯之，命女妓酣宴以餞之。將行，顧見其齒俱缺，－問其故。云：前因弄毬子所損，收擊在衣帶中。取而窺之，令女妓刮去垢污，薛以小刀子剖其缺處，復安二齒，而遣之，戒以木語。及達山下，齒已牢矣。自是十餘年，生諸齒皆朽落，所安者，宛而不動。容師張公自給事中出，領茲鎮，歲餘病瘴虐累月彌甚，公耽尚釋氏，眾有符藥，或言有效者，皆不見信。骨肉將吏，深以為憂。副使信都先生馮君，密謂公之親吏曰：羅浮薛長官，深有道術，拯人疾苦，遠近賴之，可使一介，持信以求其救也。由是命使訪之，果得其居處。薛聞而哀焉，謂使者曰：謝張公遠遺方物山中，無紙筆，不復寓書，所疾無以為憂，使至之後，可掃灑庭宇，潔齋三日，自當有應。如其言，既至三日，一宅聞異香氣，亦無所有，而張公廖矣。復使人資信幣入山致謝，使者迷失舊路，竟不知其處所。此蓋地仙之儔也，余亦於信都先生得之矣。
　　神仙感遇傳卷之三竟
　　#1此句《雲笈七籤》作『處襟大度』。
　　#2此句《雲笈七籤》作『行功濟人』。
　　#3『茅』，《雲笈七籤》作『苑』。
　　#4『年少』，《雲笈七籤》作『少年』。
　　#5此句《雲笈七籤》作『不耐見人』。
　　#6此句《雲笈七籤》作『問其所自』。
　　#7此句《雲笈七籤》作r『以丹與之。因約日』。
　　#8『已』字，《雲搜七籤》無。
　　#9『勤』，《雲笈七籤》作『勸』。
　　#10『喜』，《雲笈七籤》作『會』。
　　#11『不康』，《雲笈七籤》作－小不康』。
　　#12『固』，《雲笈七籤》作『困』。
　　#13此句《雲笈七籤》作『山人令使二僕持錢十千』。
　　#14《雲笈七籤》無『相』字。
　　#15此句《雲笈七籤》作『自是公揚歷任清切』。
　　#16此句《雲笈七籤》作『與知微揖別』。
　　#17此句《雲笈七籤》作『樵者救之日』。
　　#18此句《雲笈七籤》作『小豎渭其僕日』。
　　#19此句《雲笈七籤》作『可復書朱符置火上』。
　　#20此句《雲笈七籤》作『瞬息』，無『問』字。
　　#21此句《雲笈七籤》作『樵曰：坐』。
　　神仙感遇傳卷之四
　　廣成先生杜光庭纂
　　謝墦
　　謝墦者，蜀川人也。幼而好道，嘗與三人同志，約為弟兄，同遊諸山，博採方術。因相與於峨眉山門誓曰：此山神仙所居，必有求道之所。我等三人，於此相別，各入一谷中，隨所投詣，看有見遇否。訖分行，墦入木皮谷，約五六里，逢四老人，會坐巨石之上，前有大盤烹肉，共食之次。召墦令坐，揖令食肉。墦告之曰：某志神仙之道，遊歷名山，久絕葷血，非敢嬌妄矣。老人喜曰：子既求道，但入此谷，當有所遇。墦即詣谷中，行數十里，見有臺閣華盛，迨非人世所居。入門有道士數人，問其何以至此，具以所至啟之。一人熟視墦良久，引至大殿之上，像設儼然。天尊前有經書，委積案几。此人令墦閉目，信手探取一卷，因即授之曰：此天文大篆也，行之可以長生度世，可以積功救人，此非汝久居之處，便可去矣。墦辭道流，得經出山，卻至谷口，宿於民家。有小兒墮沸湯中，數處糜爛，舉室驚痛，無門救之。墦視天文中，有注字可治者，乃書其文，為灰調水洗之，邊巡都愈。自此常以天篆陰功救人。蒙其效者，不可勝計。相國豳公都尉鎮成都，招致墦於門下，待以異禮。及朝覲京師，墦亦隨至長安。一旦，豳公子弟暴疾，國醫盈門，莫能效。公忽記墦神篆之力，促令召之，纔至，授毫書之，應手而愈。金帛賜與，凡十數萬，一無所取。其後歸蜀，復遊諸山，不知所之。
　　鄭又玄
　　鄭又玄者，名家子，居長安中。其小與鄰舍聞丘氏子，偕學於師氏。又玄性橋率，自以門望清貴，而問丘寒賤，往往戲而罵之曰：爾非類，而與吾偕學，吾雖不語，爾寧不愧於心乎！聞丘默有暫色，歲餘乃死。又十年，又玄明經上第，補蜀州參軍。既至官，郡守命作尉#1唐興。有同舍仇生者，大賈之子，年始冠。其家資產萬計，日與又玄宴遊，又玄累受仇生金錢之賂，然以仇生非士族，未嘗以禮貌接之。一日，又玄置酒高會，而仇生不得預。及酒闌，有#2謂又玄曰：仇生與子同舍，子會宴，而仇生不預，豈其罪耶？又玄暫而召仇。既至，又玄以卮飲之，生辭不能引滿，固辭。又玄怒，罵曰：爾市井之陀，徒知錐刀，何僭居官秩耶！且吾與爾為伍，爾已幸矣，又何敢辭酒乎！因振衣起，仇生暫耿而退，棄官閉門，月餘病卒。明年又玄官罷，僑居濛陽，而常好黃老之道。聞蜀山有＇昊道士，又玄高其風，往而詣之，願為門弟子。留之且十年，未稟所受，又玄稍惰，辭之而還。其後因入長安，宿#3褒城。逆旅有一童子，十餘歲，貌秀而慧，又玄與語，機辯萬變，又玄深奇之。童子謂又玄曰：我與君，故人有年矣，省之乎？又玄曰：忘之矣。童子曰：吾生閒丘氏，居長安中，與子偕學，而子以我為非類，嘗罵辱我。又為仇氏子作尉唐興，與子同舍，子受我厚賂#4，而謂我為市井之虻，何吾子驕傲之甚也！子以衣纓之家，而凌侮於物，非道也哉！我太清真人也。上帝以爾有道氣，使我生于人問，與汝為友，將授汝神仙之訣，而汝輕果高傲，終不能得其道。吁，可悲哉！言訖，忽不復見。又玄既悟其罪，而意以暫作而卒矣。
　　盧道流
　　盧道流者，不知何許人也。年七十餘，賣卜於洛陽市。忽店作十餘日，異常危篤。聞程修已處士，來往二京，頗有神奇之跡，蓋得道者也。盧以店疾告之，程於瓠中出丹砂，細如芥子，於白茶碗中，滴酒研碎，又書碗子內作二天使字，以授於盧，並酒服之，店即頓愈。無何，自玄元觀，欲入城路。經穀水，暑熱既甚，因浴於水中。頃之，穀水暴溢，水頭丈餘，盧為水所流，已百餘步。河側有二天使促命鋤瓜人，涉流救之，僅得而免。及岸，則不復見二天使○免此漂流之厄，書二天使字，以潛救之耳。天復中，程至長安，謂人曰：五嶺可以避地，託求丹砂，入桂陽，不知所之。
　　成生
　　成生者，其家巨富，世居零口，伯叔數人，其第七叔好道，早年冠褐，來往華陰山，時或暫歸。自咸通後，不知所在。洎大稷犯關，昭宗束幸，成生骨肉淪散，生計困窮。忽一日，其叔還家，憫惻嗟痛，留止數日，因與成生之子，往同州砂苑中。至所居，即甲第宏敞，亭臺崇邃，有若宮門焉，立成生之子於門外，良久，持衣服器皿一吧，以授之，令歸贍家。至即數萬金矢，成生驚異，知季父之得道也。翌日，與其子復往尋之，無復知處所，成生由是贍足。其門外牆角有石箏，以捍車馬，凡五六十年。其叔令移於庭內，生疑其異，因攻鏨之，得丹砂伍斤。鄰里知之，或傳於外，為軍中有力者所奪。惜哉！疑其非世之丹砂，迨神仙之上藥者乎？而失之哉。
　　徐定國
　　徐定國者，隸籍右三軍，有膂力。大中年，詔選三十人，送軒轅先生歸羅浮，定國得預其選。既至山，託以有，疾方就藥餌，因得駐留，遂執僕御之禮，以事軒轅。時定國已六十餘歲，數年，先生遣之歸長安，容狀益少，若奔馬。天復中，不啻百歲，才如四十人也。
　　京兆華原陸尊師
　　京兆華原礫陽界，有古觀焉。有陸．尊師者，隋朝得坐忘之道，其形質尚存。乾寧中，有奉使北京，於綰舍中，與師相遇。言笑如舊，交駐留旬日，話所止，官使還京，乃乞假歸別墅，詣訪焉。於小殿中，見陸尊師像貌，與北都所見無異。有姚生者持《黃庭經》。光啟初，僖宗再幸梁洋，姚為寇盜所迫，夜竄以避之，誤墮此觀側井中，傷足。乃旁穴為井害，以養其疾。村里荒梗，竟無人到。以無修習之衛，但晝夜念《黃庭》、《道德》二經，自覺不飢，足疾亦愈，亦不知在井害中歲月之數也。襄王既平，大駕歸闕，有遊軍宿于觀中，夜見光明從井中出，因訪而出之。姚生感真經所祐之力，遂為道士，居于此觀焉。
　　明皇十仙
　　明皇嘗夢仙子十人，御卿雲而下，引於庭，各執樂懸而奏之。其曲度清越，真仙府之音也。樂闋，有一仙人，前而言曰：陛下知此樂乎？此神仙《紫雲曲》也，今願傳授陛下，為聖唐正始之音，與咸韶大夏，固不同也。上喜甚，即傳授焉。俄而寤，其餘響猶若在聽，且命玉笛吹而習之，盡得其節奏，欲默而不泄。曉而聽政於紫宸殿，宰臣姚崇、宋璟入奏事於上前，上倪然若不聞。二相懼，又奏之。上即起，下望庭麻，卒不顧。二相益恐，趨出。內臣高力士奏曰：宰相有所請，陛下宜面決可不？向者崇、璟所言，皆軍國大政，而陛下卒不顧，豈二相有罪乎？上笑曰：我昨夕夢十仙子奏樂，日《紫雲曲》，因以授我。朕懼失其節奏，縣是默而習之，因不暇聽二相。即於衣中出玉笛，以示力士。是日，力士至中書為二相言，二相懼少解，其曲傳於樂府焉。
　　虬鬚客
　　虬鬚客道兄者，不知名氏。煬帝末，司空楊素留守長安，帝幸江都，素持權驕貴，蔑視物情。衛公李靖，時擔雙謁之，因得素侍立紅拂妓#5。妓姓張，第一，知素危亡，不久棄素而奔靖。靖與同出西京，將適太原，稅轡於靈石店，與虹鬚相值。乃中形人也，赤鬚而虹，破衫賽驢而來。投布囊於地，取枕歌外，看張妓理髮委地，立梳於床。靖見此鬚視之，甚怒未央，時時側目。張熟觀其．面，妓一手握髮，一手映身，搖示靖，令勿怒。急梳頭畢，斂衽前問其姓。外者曰：姓張#6。妓曰：妾亦姓張，合是妹。遽拜之。問第幾云：第三，又曰：妹第幾？妹曰：最長。喜曰：今日幸得逢一妹。妓遙呼靖曰：李郎且來拜三兄。靖遂拜之。環坐，割肉為食。客以餘肉飼驢，笑日，李郎貧士，何以致異人？具話其由。客曰：然測何之？曰：避地太原。復命酒共飲。又曰：嘗知太原之異人乎？靖曰：州將之子，可十八，來#7姓李。客曰：似則似矣，然須見之。李郎能致予一見否？靖言：余友人劉文靖，與之甚狎，必可致也。客日望氣#8曰：俾吾訪之。遂約期日，相候於汾陽橋。及期，果至。靖話於文靖曰：吾有善相者，欲見郎君，請迎之。文靖素奇其人，方議匡輔，遽致酒迎之。俱見太宗，不衫不履，褐裘而來#9，神氣揚揚，邈與常異。客見之默#10，居末坐，氣喪心死。飲數杯，招靖謂曰：此真天子也。靖以告劉，益喜賀。既出，虹鬚曰：吾見之，十得八九也，然亦須令道兄見之。又約靖與妹於京中馬行束酒樓下。既至，登樓，見此鬚與一道流對飲。因環坐，為約與道兄同至太原。道兄與劉文靖對棋，鬚靖俱會。文皇亦來，精彩驚人，長揖而坐，神清氣爽，滿座風生，顧盼偉如也。道兄一見，慘然下棋子，此局輸矣，於此失局，奇哉！救無路矣，如復奚言。罷弈既出，謂虹鬚曰：此世非公世界也，他方可矣。勉之，勿以為念。同入京，虹鬚命其婦妹與李郎相見，其婦亦天人也。虹鬚紗巾褐裘，挾彈而至，相與入中堂，陳樂歡飲。女樂三十餘人，非王侯之家所有，迨若洞天之會。既而昇二十床，以繡杷蓋之，去其杷曰：此乃文簿鑰匙耳，皆珍寶貨泉之數，併以充贈。吾本欲中華求事，或龍戰三五年，以此為經費，今既有主，亦復何為。太原李氏，真英主也，三五年內，即當太平。李郎一妹，善輔贊之，非一妹不能贊明主，勉之哉！此去十年後，東南數千里外有異，是吾得事之秋也，聞之可潛以酒相賀。因呼家僮百餘人出拜，曰：李郎一妹是爾主也。言訖，與其妻戎裝乘馬而去，道兄亦不知所之。靖得此事，力以助文皇，締搆大業。貞觀中，東南夷奏，有海賊以縷船千艘，兵十餘萬人於扶餘國，殺其主，自立為王。國內以定靜，靖知此鬚成功，歸告其妻，乃瀝酒東南而賀焉。乃知真人之興，乃天受也，豈庸庸之徒，可以造次思亂者哉！
　　東明油客
　　東明油客，不知名氏，常負擔賣油於側近坊內，親居觀東偏門內數年。鄰里比狎之，謹潔謙慎，未曾見其喜慍。一旦，鄰居有負債者，客知其主，陳牒徵訟，所司將欲追捕。計無所出，議欲竄諸遠邑，不然虛繫狸牢，郎數口無所贍給，必至俘始，聚族號泣，決別將去。客問之故，聞之默然良久。謂之曰：勿用遊去，此有計矣。即市致酪罐子一所，炭五斤，於其室，穴地為爐，投藥於罐內，以泥封之，然炭燒之。且曰：待余卻來，然後開之，勿得輕視。仍教以火候，因荷擔而去，其夕不復歸。明日及午，亦不至。火燭已玲，其家發罐視之，即真金也。貨而償債，三百餘千，油客自此不知所在也。
　　王璘
　　進士王璘，大中己卯歲，遊邊迴京師。既至之日，屬宣皇昇遐，人心震擾，纔入金光門，投諸逆旅，皆已肩鐳，遂入豐邑坊詣景雲觀，儀一獨院，月租五百文，即稅轡秣駟馬。近鋪有老叟，巨眉廣穎，髭鬢皎白，貌古而秀，負筐而入，顧見璘，驚曰：此有人居矣，又須移去也。璘揖與語曰：既為先到第，安居無慮也，某只三兩日，此舍二十餘矣。叟曰：聞聞固有餘，君子月賃此舍，固難寓居。璘強留之，欣然而上，開戶汲水而入，閉關悄然。時方八月，叟已踞地鑪熾炭，擁之而坐，深夜不寐，夕夕皆然，曾無庖爨之所。璘問其所為，曰：余老矣，貨針以自給，多詣市肆，亦不事煙爨矣。旬餘，璘疑其有道二敬而親之，或詣其鑪側，坐而言論。詞高旨遠，迨非常流。璘稍稍言情，將有請益，及明而去，至夕不返，發戶視之，無復有鑪，中破藥鍋，其內微有金色焉。
　　梓州牛頭寺僧
　　牛頭寺僧。中山上創造經樓，經營四層，方就一級，已費百萬繙焉，迨適，眇無成功，吁歎憂惶，自形於言色。庖中有執役者僧，村意庸樸，常使祈薪汲水而已，亦不知其來。忽聞進謂樓主僧曰：此事非汝所知，第去，無以為問。居數日，又進而言，復斥之，如是者三。樓主僧疑其異，徐問其意。對曰：小僧有點化術，願為和尚成就巨功。訊其所須只二十千，收買藥物，可以辦矣。雖異其說，亦疑有妄，即使人資錢與之買藥。旋令一僧支價，直得水銀二十斤，餘錢市金石諸藥，至夕而歸。乃於廚側小房內，鑿地為鑪，檮築精密，布灰三升於其下，傾水銀於灰中，衣帶中解藥末少許，糝於交土，以油紙單上積炭百餘斤，熾火以鍛之。自夜及明，火已消矣，成真金巨餅，光彩異常。乃曰：可於城市，貨與商賈，每兩直二十貫。如其言而售之，市材募工，樓亦告畢。是僧一日逐去，樓主僧散令徒弟，物索求之。月餘，遇之於嘉州市，懇召同歸梓州，固辭不去。所追之僧，因與紛兢，為巡察所擒訊。詁其由，具云此僧有黃白之術。梓僧遣眾人尋之還舊所。點化者為官司所留，將誘訪之，欲傳其術。閉口不對，遂潛害之，投屍於江中矣。
　　任公瑾
　　任公瑾者，長安懷遠里人也，年十餘歲。趙處士，不知何許人也，寓止於其鄰。孑然獨處？晨出暮還，曾無飲食庖爨之所。任父見之數年矣，因與語曰：處士每出，獨執其蓋，不亦勞乎？某有兒十餘歲，願為處士執蓋，烹茶給使左右，可乎？趙欣然可之。任執役又七八年，恭謹勤靜，趙頗鄰之。忽一日，熟視其面，驚謂之曰：爾神形異矣，當有棄市之厄，不宜復在此矣。爾常見鑪鼎之事，能記之乎？任曰：某未受處士之教，不敢竊記也。即取其藥石之類，一一示之，口傳手授，使其點錫成銀。戒之曰：勿衣羅錦，勿事奢華，勿酣嗜酒肉，勿耽習美色，勿乘銀鏡，勿干宦名，爾衣食素薄相，命窮賤，吾以此給爾衣食而已，爾當為僕役二十年，儉心刻意，甘於力役，小有不忍，必陷刑戮矣，戒之慎之。遂次別其家，與段支使弟為照保，凡十年，節行操守，異於常僕，無何段弟赴京，以其廉恪，委之在家，既而點化銀物，過理費用，主妾詬罵，不能容忍，持刀殺之。禁錮考按，將抵極法。法官問其本末，具述前事，試其化錫，果亦不謬。任泣曰：某違處士戒約，自陷刑網，苟能忍之二十年，當脫此禍矣。竟亦就戮。大都黃白之事，非尋常之人所可妄學也，或得之者，必為禍胎，驗於古今，斯證多矣。君子慕道，所宜戒之。
　　岐陽女子
　　岐陽女子者，年五六歲，其家沽酒。一旦，嚴冬寒甚，有樵夫十數輩，齋薪於市，稍稍散去。獨一老叟，荷薪未售，日已哺矣，北風轉勁。女子之母，愍見老叟，呼之與語，買薪直酵之百錢，欲設食。叟曰：不須食也。乃以酒一器授之，叟袖中墜一柿子，女子因拾之。叟笑曰：本欲將還家，今既孩兄所得，便可食之。女子遂瞰此柿子，因不食粒，今已數年。顏狀奇麗，樵叟竟不知所之也。
　　神仙感遇傳卷之四竟
　　#1『作尉』，《雲笈七籤》作『假尉』。
　　#2『有』，《雲笈七籤》作『友』。
　　#3此句中《雲笈七籤》無『宿』子。
　　#4此句《雲笈七籤》作『受我厚賂』。
　　#5此句《雲笈七籤》作『因得素侍立紅拂』。
　　#6此句《雲笈七籤》作『外者曰：張』。
　　#7此句《雲笈七籤》作『州將之子年可十八』。
　　#8此句《雲笈七籤》作『望氣者，俾吾訪之』。
　　#9此句《雲笈七籤》作『褐衣裘而來』。
　　#10此句《雲笈七籤》作『客見之獸然】。
　　神仙感遇傳卷之五
　　廣成先生杜光庭纂
　　崔希真
　　會稽崔希真，嚴冬之日，見負薪老叟，立門外雪中。崔凌晨見之，有傷憫之色。揖問之，叟去笠與語，顧其狀貌不常，因問姓氏＃１云：某姓葛，第三。崔延坐。崔曰：雪寒既甚，作大麥湯餅可乎？叟曰：大麥四時氣足，食之益人，勿以豉，不利中腑。崔然之，自促令備撰。時崔張絹，欲召畫工為圖，連阻沍寒，畫工未至。張絹倚于壁，叟取几上筆墨，畫一株枯松，一採藥道士，一鹿隨之。落筆迅逸，畫蹤高古，迨非人世所有。食畢，致謝而去。崔異其事，寶以自隨。因遊淮海，因遇鑒古圖畫者，使閱之。鑒者曰：此稚川之子葛三郎畫也。崔咸通初入長安於灞橋遇齋蔬者，狀貌與叟相類。因問：非葛三郎乎？蔬者笑曰：非也，葛三郎是晉代葛稚川之子，人問安得識之？負轅而去，不知所之。
　　越僧懷一
　　越僧懷一，居雲門寺。咸通中，凌晨欲上殿然香，忽見一道流相顧而語曰：頗有奇境＃２事，能往遊乎？懷一許諾，相與入山，花木繁茂，水石幽勝。或連峰與天，長松夾道；或瓊樓蔽日，層城倚空。所見之異，不可嬋述。久之覺飢，道流已知矣。謂曰：此有仙桃，千歲一實，可以療飢。以一桃授之，大如二升器，奇香珍味，非世所有。食訖復行，或凌波不濡，或騰虛不礙，或嬌身雲末，或振袂空．中，或抑視日月，下窺星漢。如是復歸還人問，周歲矣。懷一自此不食，周遊人問，與父母話其事，因入道。歷詣仙人，更尋靈勝，去而不復返。
　　杜晦
　　杜晦少時，於長白山遇一道士，一及其多疾，以丹砂一粒，大如篆豆，紅光瑩徹，便令吞之。曰：此丹不獨桔積冷，若不食肉，可致長生，慎無觸穢也。既服丹，即容狀充悅，輕健不食，累官為商州刺史。絕粒三十年，人不知也。曰：仙師戒我不食肉，今欲卻食五穀，先須食肉，必奪我藥力矣，遂啗肉少許。良久吐一物，大如雞子，若新膠未乾，割而視之，丹在其內，光色瑩然，與初服時無異。復欲吞之，因失之，後惋恨久之。是夕，夢長白道士曰：子不守吾戒，敗於長生，吾復得丹矣。晦時年八十餘，只如四十許人。失丹之後，旬日齒髮變衰，顏色枯槁，數年而卒。
　　吳淡醋
　　吳淡醋，京兆奉天平原鄉人。咸通中，幾內旱歉，攜妻子二人，投京西就食，至永壽縣，與一老父刈麥，老父引入西山莊中，行十數里。雷雨暴作。既晴，漸到莊所，門庭嚴潔，有若公署。老人為其設食，徐云：我姓韓，修道於此，大都修道，若人問有纖粟所勗，未得昇天去，我宿債負君錢，五十萬錢未果遠適，今欲相還。食訖，使一村童，引出山門，約日君可於涇州居候，及永壽所負，且以五百千文支路糧。既別，行百餘步，如出煙霧中，已及永壽市，便往涇州寓居。夢韓公曰：錢在床下，可以取用。明日一床下，得五百千。自是經營，事力贍足。鄉里或知有韓山人修道，不記其名，再訪山莊，不復知其處所矣。
　　王廓
　　布衣王廓，咸通中，自刻渚隨船，將過洞庭。風甚，泊舟君山下，與數人出岸，尋山徑，登山而行。忽聞酒香，問諸同行者，皆無。良久香愈甚，路側山崖間見有洞穴，廓心疑焉，遂入穴中。行十餘步，平石上有窪穴，中有酒，掬而飲之，味極醇美。飲可半斗餘，陶然似醉，坐歇窪穴之側，稍醒乃歸。舟中話於同倡，眾人爭往求之，無復所見。自此充悅無疾，漸厭五穀，乃入名山學道。去後看經云，君山有天酒，飲之者升仙。廓之所遇者，乃此酒也。
　　燕國公高駢
　　丞相燕國公高駢。乾符三年丙申八月，始築羅城壅門卻敵，共三十二里。自西北鑿地，開清遠江流入束南，與青城江合流，復開西南壕，自閒門之南，至甘亭廟前，與大江相會，環城為固。其所板築，率彭眉嘉蜀資簡那漢環畿赤之邑，入州十縣，丁夫以授矩設版，六旬而畢。臨那縣令陳沼，領七縣之力，分得金花街、相如琴臺舊所，凡有七臺，各高丈餘，中臺尤大，盡取其土。復濬其下，以為新壕，深且二十尺，下值石板，廣三四尺，長五六尺，厚尺餘，二板相重，勢頗牢密。役者眾力舉之，既發，有煙焰五色，直上高三尺許。於石穴中，得石合方五寸餘，金彩鮮瑩，若圖單才畢，合中銀葫蘆一，大如指。眾夫舉攫爭奪，毆擊持拽，陳沼不能制伏，走狀聞于燕公。公使右廂版築使侯虔按之，得葫蘆石合金丹一粒。云有七粒，誼鬥之際，失去其六，公置葫蘆於道場中，灶香禮敬。來晨，丹砂七粒，紅鮮異常，公盡吞服之。命釋爭奪誼擊及分竊丹砂者之夫，並仰放之，一無所問。
　　楊大夫
　　楊大夫者，宦官也。亡其名，年十八歲，為冥官所攝，無疾而死。經宿乃蘇，云：既到陰冥問，有癬署官屬，與世無異。陰官案牘示之，見其名字歷歷然，云年壽十八歲，而亦無言請託。旁有一人為其請，乞願許再生，詞意極切。久之，而冥官見許，即令還。其人亦送楊數百步，將別，楊魄謝之，知再生之恩，何以為報，問其所欲，其人曰：或遺嗚砂弓，即相報也。因以大銅錢一百餘與楊。俄然而覺，平復無苦。自是求訪嗚砂弓，亦莫能致。或作小宮闕屋宇，焚而服之，如是者數矣。楊頗留心鑪鼎，志在丹石，能製反魂丹。有症侯暴死者，研丹一粒，拗開其口，灌之即活，嘗救數人。有闈官夏侯者，楊與丹五粒以服之，既而以為冥官追去，責問之次，白云：曾服楊大夫丹一粒耳。冥官即遣還夏侯，得丹之效。既蘇，盡服四粒。歲餘，又見黃衣者追捕之，云非是冥曹，乃太山追之耳。夏侯隨去，至高山之下，有宮闕焉。及其門，見二道士，問其平生所履，一一對答，徐啟曰：某曾服楊大夫丹五粒矣。道士遽令卻迴，夏侯拜謝曰：某是得神丹之力，延績年命，願改名延年，可乎？道士許。之後即因改名延年矣。楊自審丹之靈效，常以救人。其子暄，因自畿邑歸京，未明，行二十餘里，歇於大莊之上，忽聞莊中有驚喧哭泣之聲，問其故，生人＃３之子暴亡。暄解衣帶中取丹一粒，令研而灌之，良久亦活。楊物產贍足，早解所任，縱意閑放，唯以金石為務，未嘗有疾，年九十七而終。晚年遇人攜一弓，問其名，云：嗚砂弓也。於角面之內，中有走砂，楊買而焚之，以報見救之者。其反魂丹方，云是救者授之，自密修製，故無能得其術者。
　　薛逢
　　河東薛逢，咸通中，為絲州刺史。歲餘，夢入洞府，般撰甚多，而不睹人物，亦不敢食之，乃出山門。有人謂曰：此天倉也。明話於賓友，或曰：州界昌明縣，有天倉，洞中有自然飲食，往往遊雲水者，得而食之。即使道士孫靈諷，與親吏訪之。入洞可十許里，猶須執炬，十里外漸明朗，又三五里，豁然與人世無異。崖室極廣，可容千人。其下平整，有石床羅列，床上有飲食，名品極多，皆若新食，軟美甘香。靈諷拜而食之，又割開三五所，請以奉於薛公為信。及資出洞門，形狀宛然皆化為石矣。洞中左右有散緬搜緬，堆盥積豉，不知紀極。又行一二里，溪水迅急，既闊且深，隔溪見山川，居第歷然，不敢渡而止。近崖坡中，有履跡往來，皆長二三尺，纔如有人行處。薛公聞之，歎異靈勝，而莫窮其所以也。余按《地理誌》云：少室山有自然五穀，甘果，神芝，仙藥。周太子晉學道上仙，有九千年資糧，留於山。少室山，在嵩山西十七里，從東角上四十里得下，又上十里，得上定思。十里中，有大石門，為中定思。自中定思出至崖頭下，有石室，中有水，多白石英。室內有自然經書，自然飲食。與此無異矣。又天台山東有洞，入十餘里，有居人，市肆多賣飲食。乾符中，有遊僧入洞，經歷市中，飢甚，聞食香，買蒸餅瞰之。同行一僧服氣，不食既飽。行十餘里，出洞門，已在登州牟平縣界。所食之僧，俄變為石。以此言之，王列石髓、張華龍膏，得食之者，亦須累積陰功，天挺仙骨，然可上登仙品。若常人瞰之，必化為石矣。
　　蜀民
　　蜀民遇晉氏饑歉三五輩＃４，挾木弓竹矢，入白鹿山，捕獵以自給。因值群鹿駭走，分路格之。一人見鹿入兩崖問，才通人過，隨而逐之。行十餘步，但見城市櫛比，聞井繁盛，了不見鹿。徐行市中，因問人曰：此何處也？答曰：此小成都耳，非常人可到，子不宜久住。遂出石穴＃５，密誌歸路，以告太守劉俊。惶使人隨往，失其舊所矣。庾仲沖《雍荊說》曰：武陵西陽縣南數里，有孤山。巖石峭拔，上有蔥，自成畦瓏，拜而乞之，輒自拔食之甚美。山頂有池魚鼇，至七月七日，皆出而遊。半巖室中，有書數千卷，昔道士所遺經也。元嘉中，有蠻人此山射鹿，入石穴中，蠻人逐之，穴傍有梯，因上，梯即豁然開朗，別有天日。行數十步，桑果蔚然，阡陌平直，行人甚多。蠻人驚遽而出，旋削樹記路，卻結伴尋之，無復知處所。顧野王云：天地之內，名山之中，神異窟宅，非止一處。則桃源天台，皆其類也。
　　康知晦
　　康知晦者，教坊樂官康赫赤之子，幼而挺特，好古從善，常有雲泉放曠之志，多詼諧頗敏辯。常自子午谷抵金州，半歲而還。每值水石幽勝，必留連賞骯。忽谷行次，聞雷霆風雨之聲，在近山之側，尋亦雲物開霽，而山溪泛溢。水上有一老人，乘搓而來，沿岸而謂康曰：子有道氣，將有所得。然十年之問，四海沸騰，九州輻裂，王室多難，卒未可平。當深居遠害，勿近王公大臣，以保元吉。余有鬼谷九宮之書，以授於子，善審吉方，自謀避地也。言訖，泛泛而去，水亦驟退，山路復通。康受書，按而行之，占往知來，考定吉凶，雖京房管轄，莫能過也。老人使棲息於道康，乃冠簪，居永樂里開元觀西麻之南軒，朝野請益，相屬於道，將欲卜居中條，未暇理策。左軍中尉韓公文，約使人三召之，不得已而謁焉。即署，軍職加之憲銜，以金魚玉帶衣馬靴質，併以授之。康即冠帶庭謝而歸，謂其子曰：相逼若此，不可復留矣。明旦無疾而卒。數日肌膚香潔，人以為尸解焉。自是中原戈甲，四方用武，咸依老叟之言，其所授之書，名《命樞寶章》也。
　　僧悟玄
　　僧悟玄，不知何許人也。雖寓跡緇褐，而潛心求道。自三江五嶺，黔楚諸名山，無不遊歷。每遇洞府，必造之焉。入峨眉山，聞有七十二洞，自雷洞之外，諸崖石室邃穴之所，無所遺焉。偶歇於巨木之下，久之有老叟，自下而上，相揖而坐。問其所詣，悟玄具述尋訪名山靈洞之事。叟曰：名山大川，皆有洞穴，不知名字，不可輒入訪。須得《洞庭記》、《嶽讀經》，審其所屬，定其名字，的其里數，必是神仙所居，與經記相合，然後可遊耳。不然有風雷洞、鬼神洞、地獄洞、龍蛇洞，誤入其中，害及性命，求益反損，深可戒也。悟玄驚駭久之，謝其所教，因問曰：今峨眉洞天，定可遊否？叟曰：神仙之事，吾不敢多言，但謁洞主，自可問耳。悟玄又問，洞主為誰。叟曰：洞主姓張，今在嘉州市門，屠肉為事，中年而肥者是也。語訖別去。悟玄復至市門求之，張生在焉。以前事告之，張曰：無多言也。命其妻烹肉，與悟玄為饑，以肉三器與之，悟玄辭以不食肉久矣。張曰：遊山須得氣力，不至飢乏，然後可行。若不食此，無由得到矣。勉之再三，悟玄亦心自計度，恐是神仙所試，不敢違命。食盡二器，厭飲彌甚，張亦勸之，固不能食矣。食訖求去，張俯地拾一瓦子以授之，曰：入山到某峰下，值某洞門，有長松，下有洞溪，上有峭壁，此天真皇人所居之洞也，以此瓦扣之，三二十聲，門開則入。每遇門則叩之，則神仙之境可到矣。依其教入山，果得洞，與所指無異。以瓦叩之，良久，峭壁中開，洞內高廣平穩，可通車馬。兩面皆青石瑩潔，時有懸泉流渠，夾路左右。凡行十餘里，又值一門，叩之復開，大而平闊，往往見天花夾道，·所窺見花卉之異，人物往來之盛，多是名妹麗人，仙童玉女，時有仙官道士，部件車騎，憧憧不絕。又值一門，叩之彌切，瓦片碎盡，門竟不開。久之，聞震霆之音，疑是山石摧陷，惶懼而出，奔走三五十步，已在洞門之外，無復來時景趣矣。復訪洞主，已經月餘，屠肆宛然，而張生已死十許日矣。自此志柄名山，誓求度世，後入峨眉，不知所之矣。
　　費冠卿
　　費冠卿者，池州人也。進士擢第，將歸故鄉，別相國鄭餘慶。公素與秋浦劉令友善，喜費之行，託以寓書焉。手札盈幅，緘授費，戒之曰：劉令久在名場，所以不登甲乙之選者，以其褊率不拘於時，捨高科而就此官，可善遇之也。費因請公略批行止於書末，貴其因所慰薦，稍垂青眼。公然之，發函批數行，復緘之如初。費致秋浦，先投刺於劉。劉閱刺，委諸案上，略不顧陌。費悚立俟命，久之而無報，疑其不可千也，即以相國書授閤者，劉發緘覽畢，慢罵曰：鄭某老漢，用此書可為！襞而棄之，費愈懼，排闔而入，趨拜於前。劉忽憫然顧之，揖坐與語。日已暮矣，劉促令投店，費曰：日已昏黑，或得逆旅之舍，已不及矣。乞於廳應之下，席地一宵，明日卻詣店所。即自解囊裝，舒氈席於地。劉即拂衣而入，良久出曰：此非延賓之所，有一閤子，可以憩息，僕乘於外可也。即令左右引僕夫衛子，分給下處。劉引費挈氈席，入廳後對堂小閤子中。既而閉門。鑠繫甚嚴，費莫知所以，據榻而息。是夕月明，於門竅中窺其外，悄然無聲。見劉令自執警畚，掃除堂之內外，庭應階壁，靡不周悉。費異其事，危坐屏息，不寐而伺焉。將及二更，忽有異香之氣非常，非＃６人世所有。良久，劉執版恭立於庭，似有所候。香氣彌甚，即見雲冠紫衣仙人，長八九尺，數十人擁從而至。劉再拜稽首，此仙人直詣堂中，劉立侍其側。俄有筵席羅列，餚饑奇果，香閤中＃７，費聞之，已覺神清氣爽。須臾奏樂飲酒，命劉令布席於地，亦侍飲焉。樂之音調，亦非世問之曲。仙人忽問曰：得鄭某信否？對曰：得信，甚安。頃之，又問：得鄭書否？對曰：費冠卿先輩在長安中來，得書。笑曰：費冠卿且喜及第也。今在此耶？對曰：在。仙人曰：吾未合與之相見，且與一杯酒，但向道早修行，即得相見矣。即命劉酌一杯酒，送閤子中。費窺見劉自呷酒了，即於階下盆中水投之，費疑而未飲。仙人忽下階，與徒從乘雲而去，劉拜辭嗚咽。仙人戒曰：爾見鄭某，但令修行，即得相見也。既去也，劉令即詣閤中，見酒猶在。驚曰：此酒萬劫不可一遇，何不飲也。費力爭得一兩呷，劉即與冠卿為修道之友，卜居九華山，以左拾遺徵，竟不起。鄭相國尋以去世，劉、費頗祕其事，不知所降是何仙也。
　　紫邏任叟
　　鄭南海為牧梁宋，其表弟進士劉生寓居汝州，州有紫邏山，即神仙靈境也。劉以寓居力困，欲之梁宋求救。因行詣藥肆中，既坐，有樵叟，倚檐於壁，亦坐焉。主人連叱之，曰：此有官客，何忽搪挾！劉斂衽而起，謂主人曰：某閑人也，樵叟所來，必有所求，或要藥物，有急難所請，不可令去。懇揖叟令坐，問其所要。叟曰：請一幅紙及筆硯耳。劉即取肆中紙筆以授之。叟揮毫自若，書畢，以授於劉。書曰：承欲往梁宋，梁宋災方重，日一夕為人訟。承欲訪鄭生，鄭生將有厄，即為千里客，兼亦變衫色。紫邏樵叟任某書呈。劉覽驚異，筆勢邁逸，超逾常倫。看讀之際，失叟所在。月餘，鄭為人所訟，黜官千里之外，皆如其言。劉即於紫邏茸居，物色求訪。不復見叟。世寶其書，巢寇犯闕，方失其所在也。
　　朱含貞
　　朱含貞者，晉陵道士也。居龍興觀之束軒，素以清貧而精奉香火孜孜焉，未嘗少息。大中丙子歲，道士馬自然，落魄江浙問，率以梧酒娛逸為事，然時人異之，疑其有道者也。每詣含貞，必以為請，含貞常力以奉之。居歲餘，謂含貞曰：我久遊江浙，今將北行，嵩洛鎮華，皆神仙之府，餐和味道，道士不可不遊也。子有修勵之志，而寡香膏之資，有憫物之心，而無拯救之效，亦可歎也。因以三符授之曰：可以給終身之衣食。增無涯之陰功，第以玉篆救之，雖千妖百疾，靡不愈也。初以一符攻之，未致效者，即發其二，大效不過於三也。多恤貧病，少務金帛，功充德全，道不遠矣。因命版題二十字詩，於其麻下曰：世有無窮事，生知遂日春，問程方外路，直是上清人。署其名曰山客馬自然書。書畢，別去，不復見矣。後數年，傳云馬君白日昇天，含貞自是符衛大效，姑蘇、餘杭、金陵、淮海，束西南北千餘里，飛書寄信，請其救者，不知紀極。因其所得之繙錢，創束聖祖院，丹翠金碧，圖繪之麗，盛著一時。含貞壽七十餘，無疾而終，咸謂其預於道籍，解脫之流也。
　　吳善經
　　吳善經，嵩山學道十餘年，博尋洞府，周歷幽勝。忽值一洞門，廣丈餘，高五六尺。徐行而入，漸覺博寬，燭滅路遠，無復計，捫批稍進，又二三里，即覺似濃煙霧中。如此數里，豁然明朗，山川洞開，四顧極遠。視一巖窟之下，有道士五六人，奔往禮謁，比至，唯一人在焉。善經拜禮修謁，自陳遭遇之幸，乞以延生度世之要。仙者欣然授之曰：子之勤志，頗為難偕，今得值我，已是積善所鍾矣。度世之道，須青錄著名，天挺仙骨，未易言也。然子慕道之志，亦可憫焉。第還人問，後當重會耳。因指石床上有書數軸，令取一軸來依教。取之仙者，笑曰：未可教以出世之道，且讀此，可以於人問整叔經文，辯識天文、玉字，以佐王者，增爾善功耳。因使讀之，善經一無識者，即授以指訣，丁寧再三。善經了然頓悟，一一詳識。即令出山，指以他徑，頃之，已在洛下矣。自此經中玉篆、赤書、寶章、真訣，展讀詳熟，與隸書無異。憲宗皇帝修內殿，於斗拱內，得符一函，中外無有識者。或言善經有天篆之鑒，召入殿內，示之。披讀周悉，輒無凝滯，賜以金帛，即令注解以進。命太清宮別勁供給，興唐觀道士瓊執執弟子之禮，備得其訣。瓊以天書玉字，寫《道德》二經、《黃庭內外篇》、《生神度人》、《消災》，諸經几十卷。又注解三洞錄符，篆以為正音。成通中，召於大內三宮，授夷希先生萬羽客等七百人。法錄所寫玉篆經未果，上進瓊以沒，故詔謐為昭玄先生。善經在洛下九十餘，貌若嬰孩，齒髮不衰，言遊五嶺，不知所在。昭玄去世，已九十餘矣，昭玄所書玉篆經，上饒道士昊方夷得之，將往華山中，方避黃巢之亂，因散失焉。
　　楊晦之
　　楊晦之，自長安東遊昊楚，至烏江。聞王先生頗有道術，因就門謁之。先生玄巾褐衣，隱几而坐，風骨清美。晦之再拜，備禮先生，拱揖命坐，其側語義，高暢不覺。至夕，即八月十二日也。先生召其女七娘者，乃一老嫗，年七十餘，齒髮盡衰，行步俯嘔而至。先生謂晦之曰：此吾女也，惰不好道，今且老矣。既而謂七娘曰：爾為吾刻紙作今夕月，置于室之東垣上。頃之，七娘以紙月施於東垣上，俄而奇光煥發，一室之內，纖毫盡辨。先生與晦之骯話於室內，寒氣逼人，如在天半矣。及曉將別先生，以杖劃其庭塵土，晦之暝視其所居，則崖壑萬仞，叢木參天，前有積水，目之不極。晦之與先生立于水濱，驚悸歎駭，謂先生曰：何變化之如此耶！昨宵之遇，今朝之睹，豈非仙家一夕；人世千年耶。先生笑曰：吾以為娛耳。振衣揮斥，邊巡則門庭如舊。晦之馳去。莫敢顧陌矣。
　　清河房建
　　清河房建，居舍山，尚奇好道，常授六甲符九章、真錄，積二十年。後至衡山，遇一道流，與語。及請上仙都蓬萊、方丈，靈奇之事，一一皆若。涉歷旬餘，相依不能捨去。建將之南海，道流謂曰：余常遊南海，今十年矣。護軍李侯遺我玉簪，我以君好道，今以相贈，君其寶之。是歲秋，建至南海，獨遊開元觀，北軒有塑二真人，一曰左玄，一曰右玄。視左玄之狀，與衡山所遇道流無異，歎駭久之。顧其冠，即無簪矣。因問觀中道流，此真人何謂，而闕其簪耶？道流曰：十年前，護軍李侯，常以玉簪飾真人之冠，亡之數月矣。建具述衡山所贈簪之事，囊中出玉簪，歸于真人矣。
　　僧契虛
　　僧契虛，姓李，其父開元中為御史。契虛幼好浮屠氏，年二十，髡髮衣褐，居長安中佛舍。及明皇幸蜀，羯胡陷兩京，契虛乃入太白山，食相葉絕粒。遇道士喬君，清瘦高古，髭鬢皎白，謂契虛曰：師神骨孤秀，後當寓遊仙都。契虛謙謝之。喬君曰：異日師於商山備食物，於逆旅有擇子，必犒而餽焉，或有問師所求，但言願遊稚川，當有擇子導師去矣。及祿山破，上皇還京，天下息兵。契虛即於商山旅舍，備食膳遇擇子而餽焉。近數月，餽擇子數百人，食畢輒去，無問者。契虛稍息，為喬君見欺，將歸長安，忽遇川擇子，年甚少，問契虛所詣。答曰：願遊稚川，積有年矣。擇子驚曰：稚川，仙府也，安得而至乎？契虛曰：幼而好道，曾遇至人，勸遊稚川但不知其路耳。擇子曰：與我偕行，可以到也。於是與之俱至藍田上理行，具登玉山，涉危臉，珍巖嗽八十餘里。至一洞穴，水自洞側而出。擇子與契虛，運石填水，三日而水絕。俱至洞中，昏晦不可辨。遙見一門，在十數里外。望門而去，既出洞外，風日恬煦，山水清麗。凡行百餘里，登一高山，鑽峰迥拔，石徑危峻，契虛眩惑不敢前去，擇子曰；仙都近矣，無自退也。挈其手而登。既至山頂，緬然平坦，下視山峰川原，杳不可辨。又行百餘里，入一洞中，又數十里。及出洞，見積水無窮。中有石徑，纔橫尺餘，長且百里。擇子引之，躡石而去，頗加悚慄，不敢顧視。即至一山下，有巨木，煙景繁茂，高數十尋，擇子登木長嘯。久之，風生林杪，俄有巨索，自山頂懸竹棄而下。掙子與契虛入竹棄中，閉目危坐，勢如騰飛。舉巨組引之，即及山頂。有城邑宮闕，璣玉交映，在雲物之外。後有缺文。
　　神仙感遇傳卷之五竟
　　＃１此句《雲笈七籤》作『仍問姓氏』。
　　＃２此句《雲笈七籤》作『頗有一奇境事』。
　　＃３『生人』，《雲笈七籤》作『主人』。
　　＃４『輩』，《雲笈七籤》作『人』。
　　＃５此句《雲笈七籤》作『遂出穴』。
　　＃６此句《雲笈七籤》作『非常人世所有』。
　　＃７此句《雲笈七籤》作『濫香閣中』。