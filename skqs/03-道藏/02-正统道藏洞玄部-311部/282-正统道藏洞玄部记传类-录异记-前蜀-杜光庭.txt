錄異記
　　經名：錄異記。唐末五代杜光庭編撰。八卷。底本出處：《正統道藏》洞玄部傳記類。
　　錄異記敘
　　怪力亂神，雖聖人不語，經誥史冊，往往有之。前達作者《述異記》、《博物誌》、《異聞集》皆其流也。至於六經圖緯，河洛之書，別著陰陽神變之事，吉凶兆朕之符，隨二氣而生，應五行而出。雖景星甘露、合璧連珠、嘉麥嘉禾、珍禽珍獸、神芝靈液、卿雲醴泉、異類為人、人為異類，皆數至而出，不得不生。數訖而化，不得不沒。亦由田鼠為駕，野雞為蜃，雀化為蛤，鷹化為鳩，星精降而為賢臣，嶽靈升而為良輔，今吉所載，其從皇繁。又若晉石莘神，憑人約物，烏血魚大，為災為異，有之乍驚於聞聽，驗之乃關於數曆。大區之內，無日無之。聊因暇辰，偶為集錄。或徵於聞見，或採諸方冊，庶好事者無志於披繹焉，命曰《錄異記》，臣光庭謹敘。
　　錄異記卷之一
　　光祿大夫尚書戶部侍郎廣成先生上柱國蔡國公臣杜先生纂
　　仙
　　鬼谷先生者，古之真仙也。云姓王氏，自軒轅之代，歷于商周。隨老君西化流沙，洎周末，復還中國。居漢濱鬼谷山，受道弟子百餘人，惟張儀、蘇秦，不慕神仙，好縱橫之術。時王綱頹弛，諸侯相征，陵弱暴寡，干戈雲擾。二子得志，肆唇吻於戰國之中，或遇或否，或違或泰，以辯譎相高，爭名貪祿，無復雲林之志。先生遺儀、秦書曰：二君足下，功名赫赫，但春到，秋不得久，茂日既將盡，時既將老。君不見河邊之樹乎？僕馭折其枝，波浪激其根。此木非與天下人有仇怨。所居者然也。子不見嵩岱松梧華霍之樹，上葉陵青雲，下根通三泉，上有玄狐、黑猿，下有豹隱、龍潛，千秋萬歲，不逢斤斧之患。此木非與天下人有骨血，蓋所居者然也。今二子好雲路之榮，慕長久之功，輕喬松之永延，貴一夕之浮爵，痛焉悲夫！二君，痛焉悲夫！二君。儀、秦答書曰：先生秉德含弘，饑必瞰芝英，渴必飲玉漿，德與神靈齊明，與三光同，不忘賜書，戒以貪味。儀以不敏，名聞不昭，入秦匡霸，欲翼時君。刺以河邊，喻以探山，雖素空間，誠銜斯旨。儀等曰：偉哉！先生，玄覽遐鑒，興亡皎然。二子不能抑志退身，甘夢蟲之，樂，棲竹葦之巢，自攘泯滅，悲夫痛哉！
　　廬山九天使者。開元中，皇帝夢神仙、羽衛，千乘萬騎，集於空中。有一人，朱衣金冠，乘車而下。謁帝曰：我九天採訪，巡糾人問，欲於廬山西北置一下宮。自有木石基址，但須工力而已。帝即遣中使詣山西北，果有基跡宛然。信宿有巨木數千段，自然而至，非人力所運。堂殿廓宇，隨類致木，皆得足用。或云此木昔九江王所採，擬作宮殿，沈在江州謐浦，至是神人運來，以供所用。廟西長廊，柱礎架虛，在巨澗之上，其下汨流奔響，泓官不測，久歷年歲，曾無危墊。初構廟時，材木自至，一夕巨萬，皆有水痕。門殿廊宇之基，自然化出，非人版築。常有五色神光，照燭廟所，常如晝日，揮斤運工，略無餘暇，人力忘倦，旬月告成。畢工之際，中使夢神人曰：赭堊丹綠，廟北地中，尋之自得，勿須遠求。於是訪之，採以充用，略無所闕。既而建昌渡有靈官五百餘人，若衣道士服者，皆言詣使者廟，今圖像存焉。初，玄宗夢神人日，因召天台鍊師司馬承禎，以訪其事。承禎奏曰：令名山嶽瀆，血食之神，以主祭祠，太上慮其妄有威福，以害蒸黎，分命上真監花川嶽，有五嶽真君焉。又青城丈人為五嶽之長，淪山九天司命，主九天生籍。廬山九天使者，執三天之錄。彈糾萬神，皆為五嶽上司。蓋各置廟，以齋食為饗。是歲五嶽三山，各置廟焉。
　　鄂州黃鶴樓前江中，云有羅真人碑。言是羅真人曾於鄂州化，見頭為雙髻，年可四十餘，於民家傭力，未嘗言語。忽．一旦，郡中大設，於眾中叱責一人，令其速去。此人驚懼拜謝，奔入樓下江中，眾皆異之。太守問其所以，答云：所叱者，江中白龍也。港欲害此城池，吾故叱之遣去。太守疑其詐，試請一見白龍，驗其虛實。此人與太守登樓，以符投之，俄而江上晦暝，白龍即見。長數百丈，眾皆見之，尋復遣去。此人是羅真人也。今羅公遠真人，於蜀頻見，多主水旱之事。鄂州所見，亦恐是公遠耳。
　　淮南王安，好神仙之道，海內方士，從其遊者多矣。一旦，有八公詣之，容狀衰老，枯槁樓偃。閤者謂之曰：王之所好，神仙度世，長生久視之道，必須有異於人，王乃禮接。今公衰老如此，非王所宜見也。拒之數四，公求見不已，閤者對如初。八公曰：王以我衰老，不欲相見，卻致年少，又何難哉？於是振衣整容，立成童幼之狀。閤者驚而引進，王倒屐而迎之，設禮稱弟子曰：高仙遠降，何以教寡人？問其姓氏，答曰：我等之名，所謂文五常，武七德，枝百英，壽千齡，葉萬樁，嗚九皋，修三田，岑一峰也。各能吹噓風雨、震動雷電，傾天駭地，迴日駐流，役使鬼神，鞭撻魔魅，出入水火，移易山川，變化之事，無所不能也。時王之小臣伍被曾有過，恐王誅之，心不自安，詣闕告變，證安必反。武帝疑之，詔大宗正持節淮南，以案其事。宗正未至，八公謂王日；伍被人臣，而誣其主，天必誅之，王可去矣。此亦天遣王耳。若無此事，日復一日，人問豈可捨哉？乃取鼎煮藥，使王服之，骨肉近三百餘人，同日昇天。雞犬舐藥器者，亦同飛去。八公與王駐馬於山石上，但留人馬蹤跡，不知所在。宗正至，以此事奏帝，帝大懊恨，命誅伍被。自此廣招方士，亦求度世之藥，竟不得。其後王母降時，授仙經，密賜靈方，得尸解之道。由是茂陵、玉箱、金杖，再出人問，抱犢道經，見於山洞。亦示武帝不死之跡耳。成都至真觀道士黎元興，龍朔年中，於學射山，欲創造觀宇。夜夢神人引昇高山大殿之中，謁見中央黃老君。身長數丈，髭鬚皎白，戴金鳳冠，著雲霞衣，侍衛十餘人。顧謂元興曰：吾近有材木，可構此觀，無煩憂也。如此再夢數日，有人於萬歲池中，乘舟取魚，或見水色清澈，池底大木極多，以告元興。元興令人取之，得烏楊木千餘段，至有長百尺者，以用起觀。作黃老君殿，依夢中像塑之。又制三尊殿，講堂齋壇，房廊門宇，木皆足用。
　　永平四年甲戌，利州刺史王承賞奏，深渡西入山二十里。道長山楊謨洞、在峭壁之中，上下懸險，人所不到。洞中元有神仙，或三人，或五人，服飾黃紫，往往出見。是時所見，人數稍多。詔道門威儀、凝真大師、默鑒先生任可言，內大德施昭訓，資青詞御香，與內使楊知淑，同往醮謝。又復出見如初，詔改景谷縣為金仙縣，道長山為玄都山、楊謨洞為紫霞洞。仍封玄都山主者為玉清公，置紫霞觀，以旌其事，縣令李鑰賜誹魚袋正授。
　　恩州大江之側，崖壁萬仞，高處有洞門，中有仙人。江中船人，叫聲呼之，往往即出。多著紫衣，下窺江岸，躊躇久之方去。洞下江灘水淺，往來舟船，於此般載上岸，船輕然後可行。有旭川劉宰宏，曾過此灘。舟人具話其事，因呼數聲，仙人果出。山上絕頂，多有石等，迴然挺拔，高者僅千尺，亦有數百尺者，皆光色潔白，如凝酥積雪，人跡不到。大都黔峽諸山，有大酉小酉，皆是絕跡勝境，為神仙所居。
　　蘇校書者好酒，唱《望江南》，善製毬杖，外混於眾，內讚修真。每有所闕，即以毬杖干於人，得所酬之金，以易酒。一旦，於郡中白日昇天，約是壬申、癸酉年也。晉州汾西令張文渙長官說此。
　　仙人許君居世之時，嘗因修觀，功用既畢，欲刻石記之。因得古碑文字，形缺不可復識。因刻去舊文，刊勒新記，自是恍惚不安。暇日，徐步庭砌，聞空中語曰：許君，許君，速詣水官求救，不然即有不測之釁。愕然異之，再問其事，杳不復答。乃灶香虔祝，願視求救之由。良久，復語曰：所刻碑舊文，雖已磨滅，而當時為文之人，見詣水官相訟奪我之名，顯己之名。由此水官將有執對之命，速宜求之。許君乃訪得舊文，立石刊紀。一夕，夢神人相謝，云：再顯名氏，無以相報，請作水陸大醮，普告山川萬靈，得三官舉明，可以｀證道。君依教修之，遂成道果。自此水陸醮法，傳於人問，成都道士楊景昭說此。
　　馬道流，名智能，常遊歷江湖問。乾寧丁巳歲，至玉梁觀。時有大齋，智能徑上山頂。時道眾留之不住，至山頂九仙得道處安座，儼然而化，神色不變，手足柔軟，與生無異。
　　司馬凝正，攻書好道，遊江湖問久矣。咸通初，與道士白無隅、張堅白，於洞真觀繕寫真經。尋復遊歷諸山，貌如五十歲人。天復中，來往西山、玉筍、袁吉諸郡，人皆識之。但性多闆，茸，未嘗拘檢。每於市肆里巷，與人鬥毆。忽於洪州生米埠，止僧院中。累日誼醉，為人所擊。眾患之，醒而謂之曰：師不拘道行，作此猖狂，不唯污辱道風，亦且喧亂於我。凝正聞，怒曰：我為僧人所辱，何用生為？即仆地而死。遺巡肌肉青黑，手足堅勁。即為官中檢視，縣申於州。時當暑月，停留數日，驗覆方畢，了無臭敗。州司命給衣物、祕器，沐浴將殮。蹙然而起，振衣出棺，神色自若。入肆飲酒，與常無異。眾共驚歎，莫測其由。今猶在江西境內，時天祐庚午年也。
　　隱士朱君記《靈池縣圖經》云：朱桃槌者，隱士也。以武德元年，於蜀縣白女毛村居焉。草服素冠，晦名匿位，織屨自給，口無二價。後居楝平山白馬溪大磐石，山石色如冰素，平易如砥，可坐十人。石側有一樹，垂陰布護於其上，當暑熾之月，玆焉如秋，桃槌休偃於是焉。有好古之士，多於玆遊。朱公或斷輪以為資，前長史李厚德，後長史高士廉，或招以弓旌，或遺以尺牘，並笑傲不答。太子少保，阿東薛稷，為之圖讚云：先生知足，離居盤桓，口無二價，日惟一餐，築土為室，卷葉為冠，斷輪之妙，齊扁同歡。
　　隱士朱桃槌茅茨賦薛稷作
　　若夫虛寂之士，不以世務為榮；隱逐之流，乃以閑居為樂。故孔子達士，仍遭桀溺之譏；叔夜高人，乃被孫登之誚。況復尋山骯水，散志娛神，隱外茅茨之問，屬想青雲之外，逸世上之煩襟，遂明時之高志而已矣。
　　其辭曰：若乃觀余菴室，修諸陋質野外，孤標山旁迥出。峭壁則崩剝而通風，懸崖則摧頹而瀉日。時或居閑，晚思景媚，青春陶斯僩谷，委此心神。削野華而作杖，卷竹葉而為巾。不以聲名為貴，不以珠玉為珍，自然風前引嘯，月下高眠。庭惟三徑，琴則一弦，散誕池塘之上，逍遙巖壑之問，逍遙兮無所託，志意兮還自樂。向明月以彈琴，對清風而緩酌，望嶺上之青松，聽雲問之白鶴，用山水以優遊，忘琴書之寂寞。谷中偏覺烏聲，多聲多音，韻自相和。見許毛衣真亂錦，聽渠聲韻，宛如歌調絃聲，緩急向我茅茨集，時逢雙騖來，屢值遊蜂入。冰開綠水更應流，草長階前還復濕。吾意不欲世人交，吾意不羨功名立，將知世事盡徒勞，爭似幽棲長自戢。　　
　　初，薛公為彭山令，聞其風而說之，作茅茨賦以贈焉。洎解印還京，假途就謁，其室已虛矣。但遺蹤宛然，訪於鄉里，云朱公或出或處，或隱或顯，蓋得道者。薛公題贊於其壁，而還長安。復數年，鄉人時見朱公，而竟不知所在，其所隱之石，今亦不見，巨木之下，唯石洞存焉。近年石洞長亦閉塞，後宰邑好事者，刻賦為碣，立于洞門，干官道之側。然鄉邑祈請焚香禱祝者，頗有靈應，自非得道證品，孰能與於此乎？
　　錄異記卷之一竟
　　錄異記卷之二
　　光祿大夫尚書戶部侍郎廣成先生上柱國蔡國公臣杜光庭纂
　　異人
　　李特，字玄休，凜君之後。昔武落鍾離山崩，有石穴二所，一赤如丹，一黑如漆。有人出於赤穴者，名務相，姓巴氏。有出於黑穴者，凡四姓，嗥氏、樊氏、梧氏、鄭氏，五姓皆出，皆爭為長，於是務相約以劍刺穴，能著者為凜君。四姓莫著，而務相之劍懸焉。又以土為船，雕畫之而浮水中，曰：若其船浮者，為凜君。務相船又獨浮，於是遂稱摩君。乘其土船，將其徒卒，當夷水而下，至子鹽陽。盥陽水神女子，止凜君曰：此魚盥所有，地又廣大，與君俱生，可止無行。摩君曰：我當為君求凜地，不能止也。鹽神夜從凜君宿，旦輒去，為飛蟲，諸神皆從其飛，蔽日，稟君欲殺之，，不可。別又不知天地東西，如此者十日。凜君即以青縷遺鹽神，曰：嬰此即宜之，與汝俱生，不宜，將去汝。盥神受而嬰之，凜君至陽石上，望膺有青縷者，跪而射之，中鹽神，鹽神死，群神與俱飛者皆去，天乃開玄。凜君復乘土船，下及夷城，夷城石岸曲，泉水亦曲，望之如穴狀。凜君歎曰：我新從穴中出，今又入此，奈何？岸即為崩，廣三丈餘，而階階相承，凜君登之。岸上有平石，長五尺，方一丈，凜君休其上，投策計算，皆著石焉。因立城其傍而居之，其後種類遂繁，秦並天下，以為黔中郡。薄賦斂之歲，出錢四十萬，巴人呼賦為寶，因謂之實人焉。
　　袁起者，後漢時湘中人。在鄉忽醉，三日始醒，起吐皆聞酒氣，自云起與天神共飲。後任漢陽令，逆說豐儉有驗。白日判陽，夜判陰。忽乘雲而上天，不知所在。
　　契真先生李羲範，住北郁山玄元觀。咸通末，已數年矣，每入洛城徽安門內，必改服歇轡焉。有李生者，不知何許人，年貌可五十餘，與先生叔宗從之禮。揖詣其所居，有學童十數輩，生有一妻、一男，其居甚貧，寶日不暇給。自此先生往來，多止其學中，異常款狎。忽一夕，詣郁山與先生為別，擁爐夜話，問其將何適耶，生曰：某此別辭世矣，非遠適也。某受命於冥曹，主給一城內戶口逐日所用之水，今月限既畢，不可久住，後三日死矣，五日妻男葬某於此山之下。所闕者，雇送終之人，少一千錢，託道兄貸之，故此相囑，兼告別矣。因曰：人世用水，不過日用三五升，過此極，有臧福折算，切宜慎之。問其身後生計，生曰：某妻聘執喪役，夫姓王某。小男後當為僧，然其師在江南，二年外方至，名行成。未至間，且寄食觀中也。先生曰：便令入道，可乎？生曰：伊是僧材，不可為道，非人力所能遣此，並陰隱品定。言訖，及曉告去。自是累阻寒雪，不入洛城，且五日矣。初霽，李生之妻，與數輩詣先生，云李生謝世，今早葬於山下，欠一千錢，云嘗託先生助之，故來取耳，仍將男寄先生院。後江南僧行成果至，宿於先生之室，因與李生之男委之，行成欣然攜去。云：既有成約，當教以事業，度之為僧。二歲餘，行成復至，已為僧矣。謂得《法華經》甚精熟焉。初，先生以道經授之，經年不能記一紙，人之定分，信有之焉，果僧材也。
　　李業舉進士，因下第，遇陝號山。路值暴雷雨，投村舍避之。鄰里甚遠，村家只有一小童看舍。業牽驢庇於簷下，左軍李生，與行官楊鎮，亦投舍中。李有一馬，相與入止舍內。及稍霽，已暮矣。小童曰：阿翕昂欲歸，不喜見賓客，可去矣。業謂曰：此去人家極遠，日勢已晚，固不可前去也。須臾老翁歸，見客欣然，異禮延接，留連止宿。既曉，懇留欲備撰，業魄謝再三，因言曰：孫子云阿翕不愛賓客，某又疑夜，前去不得，甚憂。怪及不意，過禮周旋，何以當此。前曰：某家貧，無以佇賓，暫於接客，非不好客也。然三人皆節度使，某何敢不衹奉耶？業曰：三人之中，一人行官耳，言之過矣。翁曰：行官領節鐵，在兵馬使之前，秀才節制，在兵馬使之後。然秀才五節鐵，勉自愛也。既數年不第，業後戎幕矣。明年楊鎮為仇士良開府擢用，累職至軍使，除涇州節度使。李與鎮同時為軍使，領鄧州節度。業以討黨項功，除振武郃涇，凡五鎮，旎鐵一如老鉤之言。
　　景知果，亦有道者也。居竇圖山，與虎豹同處，馴之如家犬焉。鴉數隻，集其肩臂之上，鳴戲為常。又有巨蛇，時出，知果叱而遣之，蜿蜓而去。虎三數頭，於庭中，月夜交搏，騰踏既甚，知果怒持白挺擊之，遂散去。知果於觀側蘿草，兔臥草中，不驚，手移於他所，如貓犬耳。其狎異類也如此，一日一失所之。
　　鳳州賓佐王部員外，時在相國滿在相府，幕中籌畫，賓佐最為相善。有客任三郎者在焉，府中僚屬，咸與之相識，而獨親於王居。無何，忽謂王曰：或有小失意，抑吾子之福也。又旬月，王忽失主公意，因稱疾百餘日，主公致於度外，音問杳絕。任亦時來，一日，謂王曰：此地將受災，官街大樹自枯，事將逼矣。葉隕之時，事行也，可速求尋醫，以脫此禍。王以主公之怒未息，深以為不可。任曰：但三貢啟事，必有指揮。如其言，數日內，三貢啟乞於關隴，已來尋醫。果使人傳旨相勉，遽以．出院，倒錢匹段，相遺倍厚於常。王乃入謝，留宴，又遺綵擷錦鏟之物。及其家，不旬，即促行北去。滿相於郊外宴餞臨岐之賜，僅二百餘。十五六日，至昊山縣，儀居而止。又十來日，鳳州人言，已軍變矣，滿公歸褒中，同院皆死於難。王獨免其禍，任公問其所舍，再往謁之，失其所在矣。
　　黃齊，衙隊軍褊裨也，常好道，行陰功，有歲年矣。於朝天嶺，遇一老人，髭鬢皎白，顏色瓔孺，肌膚如玉，與之語曰：子既好道，五年之後，當有大厄，吾必相救，勉思陰德，無退前志。其後，齊下峽，舟船覆溺，流至灘上，如有人相拯，得及於岸，視之乃前所遇老人也。尋失所在，自是往往見之。忽於什郁縣市中相見，召齊過其所居，出北郭外，行樹林中，可三二里，即到其家。山川林木，境趣幽勝，留止一夕。因言曰：蜀之山川，是大福之地，久合為帝王之都，多是前代聖賢鎮壓崗源，穿絕地脈，至其遲晚。凡此去處，吾皆知之。又蜀字若去蟲，著金正應，金德久遠，王於西方，四海可服，汝當為我言之。及明相送出門，已在後城山內，去縣七十餘里。既歸，亦話於人，終無申達之路，數月齊卒。
　　夔州道士王法玄，舌大而長，呼文字不甚典切，常以為恨。因發願讀《道德經》，夢老君與前其舌。覺而言詞輕利，精誦五千言，頗有徵驗。道士郝法遵，居廬山簡寂觀，道行精確，獨力檢校，以歷數年，全無徒弟。忽夢玄中法師謂之曰：汝無人，甚見勤勞，今有二童子，所恨年小耳。既覺，話之於眾，出山過民，王家有孩子，年纔一眸，見法遵至，來抱其足，不肯捨去。法遵去後，晝夜啼號，累日不息。法遵至，則欣然迎之。其父母曰：三五年後，即捨為童子。又一小兒姓劉，眼有五色光，父母疑其怪異，因灸眼尾，其光遂絕。已四五歲，捨在觀中，今稍長成，相次入道，果符玄中夢授之語矣。
　　湖南判官鄭郎中莞庭，今為連州刺史。頃於岳下，寄褐其兄魚監札。誕一男，當生之時，有鶴七隻，盤旋居處。至七日，七鶴又來。至百二十日，二十七鶴俱來。天地晴朗，雲物稍異，皆經日而去。所產之子，性頗淳厚，儀貌整肅，即以鶴為名，天復庚申年也。四明山道士焦隱黃立傳記其事矣。
　　燉煌公李太尉德裕，一日一有老叟詣門，引五六輩，昇巨木請謁焉。閤者不能拒之，公異而見之。叟日，其家藏此桑寶三世矣，某已耄矣，感公之好奇搜異，足以獻爾。木中有奇寶，若能者斷之，必有所得。洛邑有匠，計其年齒且老，或身已歿。子孫亦當得其旨訣，非洛匠無能斷之者也。公如其言，訪於洛下，匠已姐矣。其子應召而來，睨而視之，曰：此可徐而斷之矣。因解為二琵琶槽，自然有白鴒羽翼，爪足巨細畢備，匠料之微失，厚薄不中，一鴒少其翼。公以形羽全者進之，自留其一。今猶在民問，水部員外盧延讓見太尉之孫，道其事。
　　洪州北界大五埠胡氏子，亡其名。胡本家貧，有子五人，其最小者，氣狀殊偉，此子既生，家稍充給。農桑營贍，力漸豐足，鄉里咸異之。其家令此子以船載麥，訴流詣州市，未至問，江岸險絕，牽路不通，截江而渡。船勢抵岸，力不能制，沙摧岸崩，穴中得錢數百萬。棄麥載錢而歸，由是其家益富，市置僕馬，營飾服裝，咸言此子有福，不欲久居村落。因令來往城市，稍親狎人事，行及中道，所乘之馬，跑地不進。顧謂其僕曰：船所抵處，岸中得錢，馬所跑處，亦恐有物。因令左右彫之，得金五百兩，資之還家。他日後詣城市，因有商胡遇之，知其頭中有珠，使人誘之，以其狎熟，飲之以酒，取其珠而去。初，額上有肉隱起，如半毬子形。失珠之後，其肉遂陷。既還家，親友眷屬，咸共嗟訝，自是此子精神臧耗成疾而卒。其家生計，亦漸亡落焉。
　　宣城節使趙鐘，額上亦有肉隱起，時人疑其有珠。既為淮南攻奪其縣郡，鐘為亂兵所害。有卒訪其首級，剖額得珠而去，貨與商胡。胡云：此人珠既死矣，不可復用，乃售與塑畫之人，為佛額珠而已。
　　趙騖奴者，合州石鏡人也，居大雲寺地中。初其母孕數月，產一虎，棄於江中。復孕數月產一巨鼇，又棄之。又孕數月，產一夜叉，長尺餘，棄之。復孕數月，而產騖奴，眉目耳鼻口，一一皆具，其自項已下，其身如斷瓠，亦有肩夾，兩手各長數寸，無肘臂，腕掌於圓肉上各生六指，纔寸餘，爪甲亦具。其下有兩足，各一二寸，亦皆六指。既產，不忍棄之。及長，只長二尺餘，善入水，能乘舟，性甚狡慧，詞喙辯給，頗好殺戮。以捕魚宰豚為業，每闕船驅像及歌竹枝詞較勝，必為首冠。市肆交易，必為牙保。常髡髮緇衣，民間呼為趙師，晚歲但禿頭白衫而已，或拜跪跳躍，倒陪于地，形必保露，人多笑之。或乘驢遠適，只使人持之，橫外鞍中，若衣囊焉。有二妻一女，衣食豐足，或擊室家，力不可制。乾德初年，僅六十，腰腹數圍，面目如常人無異。其女右手無名指長七八寸，亦異於人。
　　符氏始王關中新平，有長人見語百姓張靖曰：符氏應天受命，今當太平，外面者歸中而安泰。問姓名，不答，俄而不見。新平令以聞符健以為祆，下靖獄。會大霖雨，河渭蒲津監寇登，得一履於河。長七尺三寸，人跡稱之，指長尺餘，文深一寸，健歎曰：覆載之問，何所不有？張靖所見，定非虛也。赦之。
　　吉州東山有觀焉，隔瀟江，去州六十里。咸通中，有楊尊師居焉。師有道衛，能飛符救人，觀側有三井，一井出盥，一井出茶，一井出豉。每有所闕，師令取之，皆得食之，能療眾疾。師得道之後，取之無復得矣。
　　邵州城下，大江南面潭中，昔開元年，天師申元之藏道士之書三石函於潭底。元之善三五禁呎之法，至今邵州猶多能此衛者，為南法焉。
　　白鶴山，屬岳州湘陰縣，接潭澧二州界，即晉代陶真君拔宅昇天之所，有陶仙觀在焉。山不甚深，而兵戈寇盜不可得至。居者數百戶，晏然無虞。處士胡恬卜居於此，父為晏州刺史，恬獨好道，高臥雲林，善陰陽緯候，星曆推步，鑪火黃白之事，彭素道，易占衛，篆隸詞賦，皆曲盡其能。調元鍊氣專以神仙為務。景福年，於安州遇上蔡人馬處謙賣卜於世，憫其瞽疾而致孝於二親，學衛未至，旨甘不足。因挈入山授推授課之訣。歲餘業就，送之出山。時鄂州大馴，相國杜洪與恬相遇，話及祈檮之事。恬為考召投丹符於江中，俄而大霪，合境告足，厚酵金帛，不顧而去。雖諸侯辟召，皆不能致屈，至今猶在山中。嘗誠處謙曰：吾之所學，為身也，非以為人。以子純孝恭謹，故以相教。欲豐終身之給，黃白之衛，吾欲言之，足以速子之禍，夭子之命矣，非所惜也。勿以知數而誇誕輕言以取患。夫人資五氣而生，有升降，陰陽有盛衰，五星有逆順，年命有吉凶。然積善者貽福，積惡者貽殃，視其所履，災珍可知耳。苟善之不修，非禳請所及也。由是處謙雖與人言休咎，未嘗行禳厭之事。是後仕蜀，為少將作檢校僕射。
　　錄異記卷之二竟
　　錄異記卷之三
　　光祿大夫尚書戶部侍郎廣成先生上柱國蔡國公臣杜光庭纂
　　忠
　　光啟二年，丙午正月二日壬午，河東兵士入京師。是時車駕已巡幸陳倉，諸侯奔問相次而至。河東之帥搜索都城諸朝士，於新昌井害中得奉常牛公叢及甥姪三四人，與軍將盧謙，將往河東。盧謙方有疾，捨於井畔而去。牛公既至河東，晉王承迎稟敬，逾於師資。公亦以忠孝之道，君臣之禮，以諭之焉。朝廷故實政理體要，晉王亦時訪之於公焉。是歲六月，僖宗幸褒梁，蕭遘、裴徹立襄王於長安，號日監國。京輔左右，洎江南河北，皆傳襄王教令以懷撫之，或就加勳爵，或徵督貢奉，亦使諫議大夫鄭合敬與中官資教令官告以入河東。牛公謂晉王曰：傳聞聖上駐蹕陳倉，必恐南幸梁洋，襄王之立，非得眾心。蓋蕭裴輩嫉闔尹持權，不欲扈衛南去。故有此立。有君在外，襄王之教，非真命也。晉王悖然，遂戮其使，焚其教令。月餘，道路阻絕，不復得知朝廷之信。牛公憂戚不擇，因之遘疾。晉王疊命醫藥，或躬詣所居，勸以飲食，不能致損。盧謙疾愈，自西京乞食開道，求公之信息，亦達河東。晉王嘉其誠節，授以右職，謂其左右將校曰：事主勤盡有盧謙者，吾將脫衣以衣之，均食以食之，豈復惜官爵重賞乎？一旦，醫工忽謂牛公，以行路謬傳之信云：襄王正位，聖主昇遐。公失聲號呼，歐血而絕。良久方蘇，自草遺表，懇陳晉王忠孝誠節，自言老病，不得扈衛奔問，詞旨激切，覽者感動，公嗚咽涕泗，移時絕筆而薨。晉王驚痛者久之，斬醫工以謝焉。乃驛表俾盧謙奏于行在，上聞於岐府，下詔褒美，贈牛公忠貞公，盧謙授滑州別駕。
　　僖宗在蜀，以司封郎中王懂授萬年令，兼御史中丞，先次歸京。乙巳年，駕回長安，轉右散騎常侍。十二月二十五日乙亥，蒲帥犯闕。是夜三更，駕出寶雞，值方寢疾，不得扈衛，自居在平康里奔南山下。自是杜門息跡，養疾累月。其夏，襄王稱制京師，搜訪具言，教令峻切，蕭裴秉權，中外畏憚。慥不自安，昇疾起。既至偽詔，加左常侍，值稱疾不朝，謝襄王使。御醫視之，賜藥物，一無所受，號慟而薨。朝野聞之，莫不痛惜焉。
　　僖宗幸蜀，黃巢陷長安。南北臣僚奔問者相繼，無何，執金吾張直方與宰臣劉鄴于淙諸朝士等，潛議奔行朝，為群盜所覺，誅戮者至多。自是呃東，內外阻絕，京師積根尚多。巧工劉萬餘，樂工鄧慢兒，角紙者摘星胡弟米生者，竊相謂曰：大寇所向無敵，京城根貯甚多，雖諸道不賓，外物不入，而支持之力，數年未盡。吾黨受國恩，深志效忠，赤而飛竄無門，皆為逆黨所使，吾將貢策，請竭其根，外貨不至，內食既盡，不＇一二年，可自敗亡矣。萬餘，黃巢憐其巧性，常侍直左右。因從容言曰：長安苑囿城隍，不啻百里，若外兵來逼，須有禦備，不爾固守為難。請自望仙門以北，周玄武白虎諸門，博築城池，置樓櫓卻敵，為禦捍之備，有持久之安也。黃巢喜且賞其忠節，即曰：使兩街選召丁夫各十萬人築城，人支米二升，錢四十文日計。左右軍支米四千石，錢八千貫。歲餘，功不報而城未周，以至於出太倉穀以支夫食，然後剝榆皮而充御廚，城竟不就。萬餘懼，賊覺其機，出投河陽，經年病卒。鄧慢兒善彈琵琶，樂府推其首冠。黃巢頗狎之，因灸其右手，託以風廢，終不為彈。＇禮之甚厚，而未嘗為執器奏曲。每三五日，一召入禁中，輟與之金帛。一旦，謂其友曰：吾聞忠節之士，有死而已，吾頻為大寇所逼，終不能為之屈節奏曲。今日見召，吾當就死，不復歸矣。與妻女一兒訣別，使者促之，遂入見黃巢，黃巢欣然謂曰：汝樂官推所藝第一，而久云風廢，吾亦信待於汝，豈不致三兩聲琵琶乎？不全曲也。慢兒曰：某出身應役朱紫之服，皆唐天子所賜，固不忍負前朝之恩，以此樂樂於他人也。巢大怒，命斬之，屠其家焉。摘星胡弟善射，發無不中，巢甚愛之，衣以錦服，出入常在馬前。渭橋為官軍所奪，黃巢親領兵以禦之，既至橋，命米生引滿以射，凡發十數箭，箭皆及遠而不中。黃巢請之，箭皆及遠而不中物何也？對曰：聖唐兵士，非親即故，故不中爾。巢怒，亦殺之。
　　孝
　　資州人陰玄之，少習五經，尤精左史。父歿，廬墓六時臨哭，常有溪龍山虎助其號聲，久之，亦有鬼神助哭。每夜常有二燈來照墓前，至明乃息。又丁母憂，墓廬凡六年，草菴破壤，終不再茸，處於土穴中。因患玲氣，腰腳聲音嘶嘎，而講誦不倦。每謂人曰：千名求進，非為己身。吾二親俱歿，祿不及養，何用名為，竟不應舉，貧苦終身，年八十餘而卒。
　　揚太博，資州人也。年十六，廬父母墓三年。有神燈照墓，猛虎馴伏，有白兔之異。蜀相王公上聞，降動褒獎，表其門閒。
　　句龍弘道，居梓潼山下，偃武亭南。廬墓於官路之束，年逾八十，髮長丈餘。父母二墳，各生紫芝一莖，高六七寸，馴伏猛獸，以為常焉。廣明辛丑歲，僖宗幸蜀，親幸其第，坐於庭中巨石上。弘道尋作亭子，覆護其石。乙巳年，駕回，又臨幸之，頒賜錢帛衣物甚多，來往皆如之。駕駐劍州，詔復其租賦三年，仍賜旌表。
　　感應
　　嘉州夾江令檢校工部尚書朱播，嘗居官，得疾，四支不能運用，舉體沈重。每轉側，皆須數人扶昇，以為風廢，藥餌攻之未效。忽眼痛且痙，晝夜煩楚。又數日，俄而渴，作嗜水及湯飲，不知石斗之量。又數日，心狂憤憤，若有所睹，賴其沈頓不能轉動，若不然，亦將披髮保走，無所畏憚矣。旬日之中，四疾相屬，風露之危，期在旦夕矣。既晝夜不寐，疲倦之極，忽如睡不睡，見七仙人，列坐在前，纔長五六寸，衣被冠服，眉目髭髮，歷歷分明。五人相倚而坐，二人兩畔橫坐，播心自思之正坐，即有橫坐如何？忽聞側畔空中有人應曰：既為仙人，無所不可，何怪橫坐？聞訖亦不見所語之人，七仙人亦復不見。自此常覺有人為握攝手足，捫拍背膊，所疾漸損，其日所嗜玲水揚飲，頓臧一半。如是三五日，便能主持公事，祗對賓客，所疾全愈，因畫北斗七星真人供養焉。
　　刀子判官、右僕射尹瓖，永平三年寢疾。初患下痢，晝夜五六十行。久之，即成心風狂熱，言詞無度。忽忽多忘。常欲顛沛馳走，一家肩鐳守護之。既而手足不遂，肢體沈重，每一起止，即四五人扶持，方能托於几按。又歷數月，家人看視，晝夜勞倦。忽見一老人，髭鬢白，著白衣，來謂瓖曰：病已效矣，何不速起？即以手檯其頭，便能起坐。邊巡，自起添油注燈下，就前床取鞋著之，四顧，見僕使皆困臥，不欲驚之。自持燭出門，巡行一宅，然後乃復其處。一家驚異，自此都愈。
　　異夢
　　禮部尚書庾樸舉進士時，甚有聲稱必就冊名。夢入桂宮，折得桂枝，將歸人問，視之已焦枯矣。俄而下第。是歲，婚歸氏，親迎之後，旬日問，竊視歸氏額上指許，常塗藝油。問之云：小年為火所燒，有痕而無髮也。故又名桂娘子。竟不登第也。
　　前源州中令宗夔光天，戊寅歲，夢萬斤秤，如此者三度。夢挂秤於樓屋脊桁之上，俄而桁秤俱折，心甚惡之。是歲十月八日戊申薨，時年六十一
　　廣明辛丑歲正月，僖宗車駕已及左綿郭縣。鎮使任時，當晝假寢于廳事，忽夢街巡小吏告之日：大將軍迎駕，合伺于道左。任即奔詣通衢之側，兵騎數千，已直北而去，旌旗部伍，異常嚴整。戈甲之盛，首尾十餘里，不絕久之。介金曳地者千數，擁白馬朱纓金甲一人，五綵日月旗，羅列以從。任鞠躬兩食頃，隊仗方絕。問報者，大將軍為誰？云是法定寺後李將軍也。既
　　覺，流汗浹體，想其所睹，猶歷然在目。是歲，余奉詔青城修齋，話其事，光庭記。
　　錄異記卷之三竟
　　錄異記卷之四
　　光祿大夫尚書戶部侍郎廣成先生上柱國蔡國公臣杜光庭摹
　　鬼神
　　進士崔生自關束赴舉，早行潼關外十餘里，夜方五鼓，路無人行，唯一僕一檐一驢而已。忽遇列炬呵殿，旗幟戈甲，二百許人，若節使行李。生映槐樹以自匿，既過乃行。不三二里，前之隊仗復回，又避之，然後徐行。隨之有一步健，押茶檐子，其行甚遲。生因問為誰，日：岳神迎天官也，天官姓崔，呼侍御秀才，方入關應舉，何不－謁，以卜身事？生謝以無由自達，步健許偵之。既及廟門，天猶未曙，步健約生伺之於門側，押茶檐先入。良久出日：侍御請矣。遽引相見，欣喜異常，即留於下處。遺巡，嶽神至，立語，便邀崔侍御入廟中，陳設帳喔、筵席，妓樂極盛。頃之，張樂飲酒，崔臨赴宴約，敕侍者祇待於生，供以湯茶所須，情旨敦厚。飲且移時，生倦，徐行周覽，不覺出門，忽見其表丈人，握手話舊，顏色憔悴，衣服縊縷，泣而相問。生因曰：丈人恰似久辭人間，何得於此相遇。答曰：僕離人世，十五年矣。未有所詣，近作敷水橋神，倦於送迎而窘於衣食，窮困之狀，迨不可濟。知姪與天官侍御相善，又宗姓之分，必可相薦，故來投誠，願為述姓字，若得南山貲神，即粗免飢窮，此後遷轉，得居天秩，去離幽苦矣。生辭以乍相識，不知果可相薦否，然試為道之。言罷，復下處侍御，尋亦罷宴而歸。顧問久之，曰：後年方及第，今年不就試，亦得。余少頃公事亦畢，即當歸去，程期甚迫，不可久留，生因以表丈人所求告之，侍御曰：貲神似人間遺補，極是清資，敷水橋神，其位卑雜，豈可便得，然試為．言之。嶽神必不相阻，即復詣嶽神迎奉，生潛近伺之，歷歷聞所託，嶽神果許之。即命出牒補署，俄爾受牒入謝，迎官將吏一二百人，侍從甚整。生因出門相賀，貲神沾灑相感曰：非吾姪之力，不可得此位也。佗後一轉，便入天司矣。今年地神所申，渭水泛溢，姪莊當飄壞，上下鄰里，一道所損，三五百家，已令為姪護之。五六月，必免此禍，更有五百縑相酬。須臾，觜神驅殿而去，侍御亦發嶽神，出送生。獨在廟中，欽如夢覺。出門訪僕使，只在店中，一無所睹，於是不復入關，卻回止別墅。其夏，渭水泛溢，漂損甚多，唯崔生莊獨得免。莊前泊一空船，水個之後，船有絹五百匹，生益信不虛。復明年，果擢第矣。宗正王大卿鄑說
　　鄒平公段文昌，負才傲俗，落魄荆楚間。常半酣，靸屐於江陵大街，往來雨霽泥甚。街側有大宅，門枕流渠。公乘醉於渠上，脫屐濯足，旁若無人。自言：我作江陵節度使，必買此宅。聞者皆掩口而笑，不數年果鎮荊南，遂買此宅。又嘗佐太尉南康王韋皋，為成都郵巡。忽失意，韋公逐之，使攝靈池尉。蒼惶受命，贏僮劣馬，奔迫就縣。去靈池六七里，日已昏黑，路絕行人。忽有兩炬皆前引，更呼曰：太尉來。既及郭門，雨炬皆滅。扣關良久，令長差人延之，然後得入。時自郵巡與韋奉使入長安，公與劉禹錫深交，禹錫為禮部員外，公往謁之。禹錫與日者從容之際，公遽至，日者匿於箔下，公既去，日者出，謂禹錫曰：員外若圖省轉，事勢殊遠，須待十年。後此客入相，方轉本曹正郎耳。自是禹錫失意，連授外官，十餘年，鄒平入相，方除禹錫禮部郎中，歸闕，果如日者所言。蜀朝庚午年夏，大雨，岷江泛服，將壞京江灌口，堰上夜聞呼譟之聲，若千百人列炬無數。大風暴雨，如火影不滅。及明，大堰移數百丈，堰水入新津江，李冰祠中所立旗幟皆濕。導江令黃璟及鎮靜軍同奏其事。是時，新津嘉眉，水害尤多，而京江不加溢焉。
　　鄭君雄為遂州刺史，一日晚，忽見兵士旗隊若數千人，在水束填內屯駐。旗幟帟幕，人物喧闐，與軍行無異，不敢探報，莫知其由。但是州內警備突來而已，未曉，差人密探之，大軍已去，只三五人在後。探者問之，答曰：江漬神也。數年，川府不安，移在峽內，今遠近安矣。卻歸川中，差人視之，有下營· 及火幕蹤跡，一一可驗。遂州東岸唐村云，古有一人，寬衣大袖，著古冠幘，立於道左。與村人語曰：我鍾離大王也，舊有廟在下流千餘里，因水摧損，今形像泝流而上，即將至矣，汝可於此，為我立廟。村人詣江視之，得一木人，長數尺。遂於所見處立廟，號唐村神。至今水早檮祈，無不徵驗，或云初見時，似道流形。
　　廣都縣有盤古三郎廟，頗有靈應。民之過門，稍不致敬，必加顯驗，或為人歐擊，或道途顛蹶，由是遠近畏而敬之。縣民楊知遇者，嘗受正一盟威籙。一夕，醉甚，將還其家。路遠月黑，因廟門過，大呼曰：余正一弟子也，酒醉月黑，無伴還家，願得神力，示以歸路。俄有一炬火，自廟門出，前引之。比至其家，二十餘里，雖狹橋細路，略無蹉跌，火炬亦無見矣。鄉里之人，尤驚異之。
　　廬山九天使者真君廟門外，有石如瓦飯光，滑瑩潔。人嘗看骯之，頗有靈異。或廟中穢觸者，多被靈官執於石邊撲之。忽有寄居士人家小童，戲弄此石，或坐或溺，如此數四。俄有劉敦者，詣州陳狀訟此小童，州官差人就廟所追尋，但有小童戲弄此石之事，而無劉敦廟前居住蹤跡。時有毛尊師寄止廟中，云近有－官人劉敦，云在廟前居止，曾相訪，言話甚是風流，稽古之人，亦曾訪之，不知居處。既言坐其頭上，又云溺之，恐是此石爾。因與眾人斸掘其下，纔三四尺，即連大石，根甚廣闊，眾共神異，因立小亭，作紗窗以護淨之。
　　房州永清縣，去郡東百二十里，山邑殘毀，城郭蕭條穆宗時，有孫令自京之任。逾年，其弟寧省，乍睹牢落，不勝其憂。暇日周覽四隅，無非榛棘，見荒廟歸然，土偶羅列，一神當座，三婦侍側，無門膀標記，莫知誰氏。訪之邑吏，但云永清大王而已。令弟徙倚久之，莫雪其悶，賦詩于壁，以請以嘆。頃之，昏然成寐，與神相接。神謂之曰：我名跡不顯久矣，鬱然欲自述其由，恐為祆怪。今吾子致問，得申素誠，以據積年之憤。我毗陵人也，大父子隱為大將軍，吳書有傳。將軍誅南山之虎，斬長橋蛟龍，與民除害，陰功昭著。余素有壯志，以功佐時。余名字廓浦，為上帝所命，於金商均房四郡之內，嘗有鷙獸，暴害於人，漁樵不通，道途斷絕。余數年之內，勦戮猛虎，不可勝數，生聚頓安。虎之首帥，在西城郡，其形偉博，便捷異常，身如白錦，額有圖鏡，光彩閃爍，害人最多。余亦誅之，殄滅其類。居人懷恩，為余立廟。自襄漢之北，藍關之南，肖形構宇，三十餘處。及此廟貌，皆余憩息之所也。歲祀綿遠，俗傳多誤，以余祠為白虎神廟，謬之甚矣！幸君子訪問，得叙首末，原為顯示，以正其非。他日令弟話於襄中，賓幕編述，書版真于廟中，塵侵雨漬，文字將滅。大中壬申歲，襄州觀風判官王士澄督審支郡，覽而異之，恐板木銷訛，乃刻石于廟。故祀典曰：捍大災、禦大患，功及於民者，世世祀之。周君紹厥父之勇，膺上帝之命，四郡之境，豐祠相接，其惠人也博矣，其受享也宜。然陀俗莫知，謬以為白虎之廟，非孫生之賦詠，激發廓浦之幽靈感通，神功不彰，邪正莫辨矣！後之覽者審而識之。
　　合州巴川縣，兵亂後，官舍殘毀，移居寨中，稍可自固。崔令在官日，有健卒盜拔寨木，擒之送鎮，鎮將斬之。卒家元事壁山神，卒死之後，神乃與令家為祟。或見形往來，或空中詬罵，投擲火燭，損破器物，錢帛、衣服，無故遺失，箱筐之中，鎖閉如初，其內衣服，多皆蓊碎。求方術禳解，都不能制。令罷官還，相去千里，祟亦隨之。又日夕飲食，與人無異，一家承事，不敢有息，費用甚多，事力將困。忽一旦，舉家聞大烏鼓翼之聲，俯近屋上久之，空中大呼曰：我來矣。一家大小，皆迎事之。祟自稱大王。曰：汝比有災，值我雍溪兄弟非理，破除汝家活計，損失財物，作諸怪異，計汝必甚畏之，今並與發遣去矣。汝災盡福生，大王自來，且暫駐洎，亦將不久。且借天蓬龕子中安下，兼此天蓬樣極好，借上天上傳寫一本，三五日即送來。數日後，插天蓬於舍簷高處，並無污損。自此日夕常在，往往召主人語話，忽令小大念詩賦、作音樂，一一能隨聲唱之。所念文字，或有錯呼，必為改正。言論間多勸人為善，亦令人學氣術修道，或云尋常乘鶴往來天上。初，邑中有群鶴現，神云：數內只有兩隻真鶴，我所騎來，其餘皆常烏矣。或自云：姓張，每日飲食與人無異。亦有女名錦綉娘，及妻僕使等，食物所費，亦甚不少。大都見善人君子，即肯言話，稍近凶暴強惡之人，即不與語。亦云：上天去，忽有醉僧健卒三人來謁之，言詞無度，有所陵毀，固即不語。僧去之後，徐謂人曰：此僧餐狗肉、飲酒，兇暴無良，不欲共語。然人之所行善惡、災福、吉凶，了了知之，言無不中。至於小名第行，一一皆知。若子細問之，即以他語為對，未知是何神也。
　　永平初，有僧惠進者，姓王氏，居福感寺。早出至資福院門，見一人長大，身如靛色，迫之漸急。奔走避之，至竹簣橋，馳入民家。此人亦隨至，撮拽牽頓，勢不可解。僧哀嗚祈之，此人問：汝姓何也？答云：姓王。此人曰：名同姓異。乃捨之而去。僧戰懾投民家，移時稍定，方歸寺中。是夕，有與之同名異姓者死焉。
　　錄異記卷之四竟
　　錄異記卷之五
　　光祿大夫尚書戶部侍郎廣成先生上柱國蔡國公臣杜光庭纂
　　龍
　　海龍王宅，在蘇州東，入海五六日程，小島之前，闊百餘里，四面海水牯濁。此水清無風而浪高數丈，舟船不敢輒近。每大潮水，漫沒其上，不見此浪，船則得過。夜中遠望，見此水上紅光如日，方百餘里，上與天連。船人相傳，龍王宮在其下矣。
　　柳子華，唐朝為成都令。一旦，方午，有車騎犢車，前後女騎導從，徑入廳事。使一介告柳云：龍女且來矣。俄而下車，左右扶衛升階，與子華相見。云：宿命與君子為匹偶。因止，命酒樂，極懼成禮而去。自是往復為常，遠近咸知之。子華罷秩，不知所之。俗云：入龍官，得水仙矣。柳孫君慶，乾符中，為節度，押衙青城鎮。遏使頗好善，常以藥石救貧民之疾，每自躬親，撫視健卒民庶孳孳焉。勤恪奉公，推誠及物，為時人所重。有一珠，大如毬子，云是其祖所留，數世傳寶矣。照物形狀，毛髮形色，一一備足，但皆倒立耳。是時晉源賊帥韓珠，攻陷青城，及諸草市。柳為都鎮，領所部將士，救陶埧鎮，為賊所圍。健卒三十輩，與柳戰數百人。兵力不均，將陷敵，猶有步卒十餘人，擁柳突圍，不果，為賊所害。遠近知者，莫不痛惜。
　　荊州當陽縣，倚山為癬，內有劉文龍井，極深。井中有龍窠，傍入不知幾許。欲晴霽及將雨，往往有雲氣自井而出。光化中，有道士，稱自商山來，入井中取龍窠及草藥而去。其後有令黃馴者，到任之後，常擊馬於井傍，滓穢流漬，盡入于井中。或有譏之者，飾辭以對，歲餘，馴及馬皆瞽。
　　蜀庚午歲，金州刺史王宗朗奏：洵陽縣洵水畔，有青煙廟。數日，廟上煙雲昏晦，晝夜奏樂。忽一旦，水波騰躍，有群龍出於水上，行入漢江。大者數丈，小者丈餘。或黃、或黑、或赤、或白、或青、有如牛馬驢羊之形，大小五十，壘壘相次，行入漢江。卻回廟所，往復數里，或隱或見，三日乃止。癸酉年，犀浦界田中，有小龍一，青黑色，剖為兩片。旬日臭敗，尋亦失去。摩訶池，大廳西面，亦有龍井。甚靈，人不可犯。
　　成都書臺坊武侯宅南乘煙觀內古井中，有魚長六七寸，往往游於井上，水必騰涌。相傳，井有龍。
　　異虎
　　劍州永歸葭萌劍門益昌界嘉陵江側，有婦人，年五十已。來自稱十八姨，往往來民家，不飲不食。每教諭於人，但作好事，莫違負神理，居家和順，孝行為上。若為惡事者，我常令貓兒三五箇，巡檢汝。來語畢，遂去。或奄忽不見。每歲約三五度，有人遇之。民聞，知其是虎所化也，皆敬而懼之。
　　吉陽治，在涪州南，沂黔江三十里，得之。有像設，古碑猶在，物業甚多，人莫敢犯。涪州裨將蘭庭雍妹，因過化中，盜取常住物，因即迷路，數日之內，身變為虎。其前足之上，銀纏金釧，宛然猶存。每見鄉人，隔樹與語，云：我盜化中之物，變身如此，求見其母，託人為言之。母畏之，不敢往，虎來往郭外，經年漸去。
　　異龜
　　明皇帝，嘗有方士獻一小龜，徑寸而金色可愛。云：此龜神明而不食，可置之枕笥之中，辟巨蛇之毒。上常貯巾箱中，忽有小黃門，恩渥方深而為骨肉所累，將竄南徽，不欲屈法免之，密授此龜。敕之曰：南荒多巨蟒，常以龜置於側，可以無苦闔者。拜受而懷之。洎達象郡之屬邑，里市綰舍，悄然無一人。投宿于旅館，飲膳芻，豢燈燭，供具一無所闕。是夜，月明如晝，而有風雨之聲。其勢漸近，因出此龜，置於階上。良久，神龜伸頸吐氣，其大如艇直上，高三四尺，徐徐散去。已而龜遊息如常，向之風雨聲亦已絕矣。及明，驛吏稍稍而至，羅拜庭下，曰：昨知天使將至，合備迎奉，適綠行旅，誤殺一蛇。眾知報冤，蛇必此夕為害。側近居人，皆出三五十里外，避其毒氣。某等不敢遠去，止在近山巖穴之中，伏而待旦。今則天使無恙，乃神明所祐，非人力所及也。久之，行人漸至云：當道有巨蛇十數，皆已糜爛。自此無復報冤之物，人莫測其由。逾年，黃門應召歸長安，復以金龜進上，泣而謝曰：不獨臣性命，賴此生全。南方之人，永祛毒類，所全人命，不知紀極，實聖德所及，神龜之力也。
　　武成三年庚午六月五日癸亥，廣漢太守孟彥暉奏西湖有金龜徑寸，遊於荷葉之上。畫圖以聞
　　圖以聞
　　有賈客，維舟汴河上，獲一巨龜，於竈火中煨之。是夕，偶忘出之。明日取視，皮殼已憔矣。拂試去灰，置於食床上，欲以助餐。良久，伸頸動足，徐行床上，其生如常，眾共異之。投於水中。游泳而去。宣州下流採石山之西岸，有西梁山焉，與東梁隔水相對。西梁居民捕龜為業，生解其板，以為灼卜之貨。既解其甲，與肉俱棄水中，猶能運動。或云其板復生，歲歲取之，日供貨，不知紀極。而此山出龜，未嘗竭盡。天下所卜之龜，皆出於此，莫知其所以然也。唐高祖武德三年，老君見於羊角山，秦王令吉善行入奏。善行告老君云：入京甚難，無物為驗。老君曰：汝到京日，有獻石似龜者，可為驗矣。既至朝門，果有邵州獻石似龜，下有六字文曰：天下安，千萬日。
　　武德末，太宗平內難。苑中池內有白龜，游於荷葉之上。太宗取之，化為白石，瑩潔如玉。登極之後，降制曰：皇天眷祐，錫以寶龜。蜀丁卯年，會昌廟城壕岸側穴中，龜生四龜，各三二寸，背上有金書王字、大吉字。
　　蜀皇帝乾德元年己卯七月十五日庚辰，降誕廣聖節，棚口鎮將王彥徽，於羅真人宮內，得白龜以進。長沙縣，束晉太始元年，有神龜，皎然白色，其形長四五尺，出其水中，巡行岸上，因名龜塘。下有良由百餘頃。
　　異黿
　　黿，其狀如鼇，腹下赤者為黿，白者為鼇，俗云：黿之身，有十二屬肉，漁人捕得之，懼其所害，必加鉤 利器制之，然以長柯巨斧，鈲而碎之，雖支分臠解，隨其巨細，未投湯鑊者，皆能跳走。鼇與黿，雖至大者，如蚊蚋噆之，一夕乃死。
　　民有於蜀江之上獲巨鼇者，大於常，長尺餘，其裙朱色。鍋中煮之，經宿遊戲自若。又加火，一日水個，而鼇不死。舉家驚懼，以為龍數也，乃投於江中，浮泛而去，不復見矣。
　　異蛇
　　劍利間有蛇，長三尺，其大如甕，小者亦如柱焉。兔頭蛇身，項下白色。欲害人也。出自山上，輪轉而下，以噬行旅，必穴其腋而飲血焉。其名曰坂鼻，每於穴中藏，微出其鼻而嗚，聲若牛呴，聞數里地，為之震業焉，民有冬燒田者，或燒殺之，但多脂耳。
　　乾符中，神仙驛有巨蛇，黑色，高三十餘丈。諸小蛇，如椽如柱，如十石五石，甕者數百頭，隨之自東向西，群隊行旅。自辰時已前見之，至酉時方盡，不知其長幾里也。將盡，有一小兒執紅旗，立於蛇尾之上，跳躍鼓舞而過。是歲，山南節度使陽守亮敗。
　　南海中有山，高數十里，周回百里。每年夏月，有巨蛇，繳山三四匝，飲海水，如此為常。一旦飲海水之次，有大蛇自海中來吞此魚，天地晦暝，久之不復見。
　　雞冠蛇，頭如雄雞，有冠，身長尺餘，圍可數寸，中人必死，會稽山下有之。
　　爆身蛇，長一二尺，形如灰色。聞人行聲，林中飛出，狀若枯枝，橫來擊人，中者皆死。
　　黃頷蛇，長一二尺，色如黃金，居石縫中，欲雨之時，作牛吼聲，中人亦死，四明山有之。
　　郫縣有民，於南郭渠邊得一小蛇，長尺餘，剖剔五藏，盤而串置於煙火之上，焙之。數日，民家孩子數歲，忽遍身腫赤，皮膚炮破，呻吟痛楚異常。因自語日：汝家無狀殺我，剖剔腸胃，置於火上，且令汝兒知此痛苦，民家聞之，驚異，取蛇拔去刻竹，以水灑之，焚香祈謝，送於舊所。良久，蜿蜓而去，民家兒亦平愈焉。
　　異魚
　　南海中有山高數千尺。兩山相去十餘里，有巨魚相鬥，髻鬣挂山半，山為之摧折。
　　郫縣侯生者，於漚麻池側得蟬魚，大可尺圍。烹而食之，髮白復黑，齒落復生，自此輕健。
　　天復初，馮行襲侍中節制金州洵陽縣。永南鄉百姓梧君懷，於漢江勒漠潭，採得魚，長數尺，身上有字，云：三度過海，兩度上漢，行至勒漠，命屬梧君。
　　前進士崔道紀及第後，遊江淮間，遇酒醉甚，臥于客館中。其僕使井中汲水，有一魚隨桶而上，僕者得之，以告道紀。道紀喜曰：魚羹甚能醒酒，可速烹之。既食，良久，有黃衣使者，自天而下，立於庭中，連呼道紀，使人執捉。宣敕曰：崔道紀，下土小民，敢殺龍子，官合至宰相，壽合至七十，並宜削除。言訖，昇天而去。是夜，道紀暴卒，時年三十五。
　　鱨魚狀如體，其文赤班，長者尺餘，豫章界有之，多居污泥池中。或至數百，能為□子故反鬼幻惑妖怪，亦能魅人。其汙池側近所有田地，人不敢犯。或告而奠之，厚其租直，田即部豐。但匿己姓名，佃之三年，而後捨去，必免其害。其或為人患者，能捩人面目，反人手足，祈謝之而後免。亦能夜間行於陸地，所經之處，有泥蹤跡，所到之處，聞嗾嗾之聲。北帝二十五部大將軍，有破泉魁符書。於磚石之上，投其池中，或書板刺釘於池畔，而必因風雨雷霆，以往他所，善此術者，方可行之。
　　鯸鮧魚，文班如虎，俗云煮之不熟，食者必死，相傳以為常矣。饒州有昊生者，家甚豐足，妻家亦富。夫婦和睦，曾無虧間。一旦，昊生醉歸，投身床上，妻為整衣解屨，扶昇其足。醉者運動，誤中妻之心胸，其妻蹶然而死。醉者不知也，遽為妻族所陵，云歐擊致斃，獄訟經年，州郡不能理，以事上聞，摯擊狸牢，以俟正命。昊生親族，懼敕命到，必有明刑，為舉族之辱。因餉獄生，繪維胰魚以啗之，冀其獄中自斃。昊生食之，無苦，如此數四，竟不能害，益加充悅。俄而會赦獲免，還家之後，胤嗣繁盛，年泊八十，竟以壽終。且烹之不熟，尚能殺人，生啗數四，不能為害，此其命歟。
　　錄異記卷之五竟
　　錄異記卷之六
　　光祿大夫尚書戶部侍郎廣成先生上柱國蔡國公臣杜光庭纂
　　洞
　　長安富平縣北定陵，後通關鄉，入谷二十餘里，有二洞，一名東女學，一名西女學。其東女學，崖壁懸絕，洞門在崖面，躋攀不及，夜往往聞讀書之聲。其西女學，約山有路可到洞門，近門有一石室，可容一二十人。其洞門時有人，秉燭可入，行一二十里，兩面有五門，皆各有題記，或通蓬萊及諸仙境。近年有石摧下，遮閉洞門，不通人入。又山項有一天井，直下深二丈許，有自然橫石旁出，石下天井，亦可二丈餘，可通人過，其底旁，有崖龕梯磴而上，屈曲甚廣，龕內有道經數萬卷，皆置於梧木板床之上。有一石人，俛首凭按而坐，形如生人。天井之底，有道門所投之簡，委積朽爛，不知其數。其大順年中，富平奉道人姓徐第七，曾於洞內取《養生經》出，外傳。寫卻送山洞中。又向北行二十餘里，有三泉，山谷中有石嵌，可容三二百人。當谷內有三石盆，其盆各廣丈餘，制度光滑，迨非人工。三盆涌出泉，水常滿，餘水流出山外。古老云：時有仙人浴此盆。大都此山有人觸犯，即立致雷雹，損傷苗稼。由是鄉里多隱蔽蹤跡，難於尋訪。山上有仙人，鬥聖蹤跡極多。束女學山前有神鵬一窠，常護洞門，人或侵犯者，神鵬擊之，立致殞斃。古有道流，刻五石人致於山上。民有鋤禾者，為鵬所驚，走避於石人之下，置笠於石人頭上，鵬即擊之。石人頭隕，于今見在。其山下通關鄉，多姓公孫，賈家山上石保村，多姓聞氏、麻氏。
　　繁陽山麻姑洞，即二十四化之第一陽平之別名也。在繁水之陽，因以為名。《本際經》云：天師張道陵所遊，太上說經之處，在成都府新都縣南，渡江十五里，眾山連接，孤峰特起是也。神武皇帝港龍之時，光化二年己未五月四日丙申，山土摧落，洞門自開。縣吏時康鄉所由楊靖、道士張守真等，以事申府。云：自洞門開後，每日有百姓往來者。府差縣典楊澤、畫工任從，與張守真同往，檢覆畫圖。申上稱：把燈燭入洞，看檢其第一門，對北高二尺，闊三尺五寸。入至第二門，約五尺已來，第二洞門，方一尺六寸，入內並是黑處。長一丈二尺闊六尺，有石窟兩處在束畔，並西南有洞門兩路。南畔一路，圓闊一尺六寸，入內長一丈二尺，闊一丈，高四尺。南畔有石窟三處。西畔兩路，入內，通透門，圓闊一丈七尺，內各闊五尺，高六尺已來，門相去一丈，門屋一所，高五尺，闊四尺。從內往來，有刻枓棋甌瓦，約山作石，日月兼作日字、月字，隔子房一所，闊二尺五寸，高一尺五寸。刻枓棋甌瓦石鼇一所，高一尺，闊一尺五寸，門闊五寸。石窟三處，各闊七尺。又西入洞門，圓闊一尺七寸，彎曲入向南門。屋一所，高六尺，闊四尺。後內來往，有石枓拱甌瓦，又有鼇模兩所，共一床，高一尺，闊二尺三寸，門闊八尺，有石抖栱。西北角又有一門，方一尺六寸，內方二丈已來，南畔、西畔、北畔，各窟一所，南角又有一洞，圓闊一尺六寸已來，將燈燭近前，有黑氣出，燈火即滅，更入不得。其洞連接繁陽本山，相去三里已來。其山據諸鄉帳生張贊等狀，稱繁陽是古跡，山每准動祭祀，其洞亦是元有，往往閉塞，元和中，南康王韋皋薇蜀，洞忽開，時人咸云：洞門開，即年豐物賤。尋又閉塞，至是復開。其後果年遠近豐稔。其洞本名麻姑洞，山側有麻姑宅基，蓋修道之所也。
　　開州後倚盛山，東枕清江，沂江而北，三十餘里，至溫湯井，井有湯泉北山上。麟德年，因雷雨震霹，山腳摧裂，洞門自開。當門有石鐘，自然成形，如數千斤鐘大懸，身去地二尺許，外像鐘而中實，扣之無聲。門兩壁有石，如金剛力士之形者數人。鐘傍有小徑，高六尺已來。行二三丈，稍闊，有石碑，巨龜負之，自然而成，但無文字而已。碑側有巨屏，上與鼎相連，下有一穴，側身可入，一二尺許，自是廣闊。中有路徑，平坦與常無異。路之左右。滴乳為石，羅列眾形，龍麟鸞鶴、頹雲魏山，如林如柱、似動似躍、乍飛乍顧，千形萬態，不可禪紀。僅一里許，傍竦蓮臺，周迴數步，高三四丈，層綴重疊，皆可攀躋，旋生乳石如臂、如指者，以燭照之，通透瑩徹，隨折脆斷。及出洞門外，得風皆為白石矣。自臺側三四十步，步有蓮花，羅布於地。傍有甘泉，水色溫白，遊洞者烹茗於此。前有橫溪，湍波甚急，其聲喧汹，流出洞外。溪上有橋，長二三丈，闊一丈許，非石非土，功甚宏壯。過橋得黃土坡，高四五丈，道徑險滑，行者累息，方至其頂。坡上有巨堂，四壁平靜，中高數丈，壁上皆有游山之人題記年月日處。堂之極處，曲角有一穴，高四五尺，廣三四尺，去下丈餘，躋攀莫及。相傳云：昔有遊人，攀綠而入，累月之後，出於巫山洞中。自後無復敢入者。
　　歧府西隴州，路七十餘里。有魚龍洞。中有石，或大或小，隨水流出。破而看之，石中皆有魚，龍形。人過洞前，並不敢語，語者，便聞風雷之聲立致，驚懼奔走，但諸人不聞耳。
　　絲州昌明縣豆圖山，真人豆子明修道之所也。西接長崗，猶通車馬，東臨峭壁，陡絕一隅。自西壁至東峰，石笑如圖，兩崖中斷，相去百餘丈，躋攀險絕，人所不到。其頂有天尊、古官，不知所製年月。古仙曾笮繩橋以通，登覽而經笮朽絕，已積歲年。里中有言曰：欲知修續者，腳下自生毛。如此相傳久矣。咸通中，有道士毛意歡，山下居人，幼而為道，常持五千言，誦不輟口，著弊布褐，日於市誦經，乞酒醉而登山，攀綠峭險，以絕道為橋焉。山項多白松樹，以繩繫之，橫亙中頂，布板橡於繩上。士女善看，隨而度焉。行及其半，動搖將墮，而其底不測，莫敢俯視。數年，繩朽橋壞，無復緝者。咸通壬辰歲，與賓客醮山於西峰展禮，時毛師他遊，人有謂令曰：此峰之側，有小徑，抱崖纔通，人跡無所攀援，意歡常遊此而去，逾旬而出。令疑其隱在穴中，座內有廣陵郭頭隧者，令請由此徑而往，探求之，頭隧久之，驚胎不能語，而後言曰：此徑去約三十餘丈，然到一穴，口纔三五尺，下去平地，猶數百尺。穴內可坐十餘人，中有巨木匱，緘鎖極固。意歡讀經處，石面平滑，有足膝之痕，而經卷在焉。不知意歡之所。其家一妻一女而已，疑其得道者也。意歡每多持燈碗度繩橋，山側居人視之，以為常矣。山多毒蛇猛虎，里中人莫敢獨往，意歡夜歸，亦無所畏焉。常有二鴉，有客將至，鴉必飛嗚，意歡整飾賓諧坐榻，未畢，客果至矣。
　　壬子歲七月十三日，青城鬼城山，因滯雨崖崩，暴水大至，在丈人觀後，高百餘丈，殿當其下，將憂摧壞。俄有墜石如岸，堰水向東，竟免漂陷。觀中常汲溪水，以供日食，甚以為勞。自此暴水出處，常有流泉，直注厨內，其味甘香，冬夏不絕。東柱西柱，金州之北，乾元之南，六十餘里，地名東柱西柱。眾山連接，峰巒秀異。鄉人云：有山自南而來，其北有巨石而柱。山穿柱過，因以為名。又東有數峰峭拔。一峰最高，云是蒲仙上昇之所。蒲仙下側，近崖上及溪澗中，有石版篆文，凡六七處，人多不識，往往亦可尋見。
　　焰陽洞，古老相傳，在陵州陽山之上，從來隱蔽，人莫知處。乾德三年辛巳正月十六日癸卯，井監使保義、軍使太保馬全章，中夜夢一人，紫衣束帶，巍冠古服，狀若道流，揖之俱行，至崖壁所。告之曰：此焰陽洞也，閉塞多年，能開發護持，可以福利邦國。又指其地，近開小徑，亦可斷之，勿使常人踐踏，言訖而去。及旦，全章往尋其所，果見土勢微啗（），以杖導之，深不可測。即命本軍節級侯廣之，勾當人夫彫掘。漸獲蹤由，相次開掘，見三重石門，其內並是細砂，一無蟲蟻他物。其洞自東入西，深三丈九尺，闊五尺三寸。其洞完全是石洞門，第一重，高六尺，闊五尺二寸。第二重門，高五尺五寸，闊三尺七寸。第三重門，高四尺七寸，闊三尺五寸。第三重門內，從頂至底，一向高六尺一寸。其門三重相去，各只三四尺，鎸鑿精巧，迨非人功。第三重門內，南畔石房，闊七尺四寸，高四尺八寸，深四尺二寸。其後別有一小洞，元有一片石，遮掩其門。傍通一縫，以燈燭照之，深不知其底。北畔石房，深四尺二寸，闊七尺三寸，高五尺，其房內有石床一所。西畔小石房，深二尺，闊三尺五寸，高三尺一寸，西北畔石床，長三尺八寸，闊二尺八寸。西北畔石竈模，長二尺三寸，門額闊七寸，竈深八寸，周圍三尺五寸。從洞門向東，一直至靈井面，相去四十一丈八尺。洞門面正東。全章召得當井監天師院主內大德道士費省真顧問，云：天師院見有元和年刺史李正卿著《天師聖德碑》，云：張天師以東漢建安二年，自沛游蜀，占乾為分野，見陽山氣象，指為門弟子曰：此山直下，有鹹泉焉。今驗此洞，正當井上，即是焰陽洞也。
　　錄異記卷之六竟
　　光祿大夫尚書戶部侍郎廣成先生上柱國蔡國公臣杜光庭纂
　　異水
　　益陽縣，在長沙郡界，秦時立此縣，至今不改。《地理誌》云：益水在其陽，今則無聞。北臨潰水，源出邵陵、武崗縣界，束北流入洞庭縣治。東望，時見長沙城隍，人馬形色，悉可審辨。或平旦，或平午，覽矚移晷，仍漸散滅。縣去長沙徑道三百里，跨越重山，理絕表顯，將是山嶽炳靈，冥像所傳者乎？其土謠日：長沙益陽，一時相印。昔光武中元元年，封泰山禪梁父，是日，山靈秉成宮室。秦始皇帝，遣方士徐福浮海，探藥於波中，見漢家諧基樓觀，參差宛然，備矚公侯第宅，皆滿目。班超在渾耶國，平旦，雲霞鮮朗，見天際宮館嚴列，侍臣左右，悉漢家也。如斯之類，難可審論。
　　新康縣西百二十里，有清潭，在漳浦溪，源極深，常有白龍藏此中。天旱，令人取堵羊糞擲潭中，即有洪雨大水，至今有驗。
　　錢塘江潮頭，昔伍子胥累諫吳王，杵旨賜屬，鏤劍而死，臨終戒其子日：懸吾首於南門，以觀越兵來伐，吳以 魚皮裹吾尸，投於江中，吾當朝暮乘潮以觀吳之敗。自是自海門山潮頭個湧，高數百尺，越錢塘，過漁浦，方漸低小，朝暮再來，其聲振怒，雷奔電激，聞百餘里。時有見子胥乘素車白馬，在潮頭之中，因立廟以祠焉。
　　廬州城內，灑河岸上，亦有子胥廟。每朝暮潮時，氾河之水，亦鼓怒而起。至其廟前，高一尺，廣十餘丈，食頃乃定。俗云：與錢塘潮水相應焉。中宗景龍年，洛京之西，四百里官路之地，皆如水影。人馬樹木，行立其上歷歷焉，影可俯視，月餘乃滅。
　　昭潭山下有寒泉，水深不測，名曰昭潭。諺日：昭潭無底橘洲浮。昔人
　　覆舟於此，沈其銅飯，飯有銘題，後於洞庭湖中得之，疑有港穴相通耳。湘水寵中有石床，床上有石棺，和蓋宛然，其色如青銅鏡，莫之能測。廬山西南七十里，有湧泉觀。昔太極仙公葛玄鍊丹於此，感致泉水，自石竇中湧出，流百餘里，入潯陽湖，溉田極廣。其地舊多水蛭，農人患之，仙公刻符於洞門之下，水沃其上，自此水所及處，皆無水蛭之患，遠近賴之。後人鑿此符，移於湧泉觀中，但舊跡在耳，而靈驗不改。
　　漢州赤水有湧泉焉，水脈五六，自山下湧出，因成大池，流三二百步，可激確磴，流為大溪。藥水在房州西四十里九室宮亭中，此宮大底基址在巨石之上，唯藥水一穴，徑二尺已來，乃是土井。探三四尺，水常數寸，不耗不縊。古老傳云：昔有二鵲，柄於雙相之上，時飲此水。居人因取飲之，有疾皆愈。以淬刀劍，鈷利倍常，因名藥水。雙相夾井，至今猶在。魏周之問，敕構宮宇，以其山有九處神仙洞室，因名九室宮。宮北五里有湯口村，昔有溫湯，院宇崇麗。郡人浴於於此。廬陵王在郡之日，愛女年幼，浴於湯中，遇癘而夭。自此湯泉涸竭，今為陵陸矣。初，女歿之後，密夢於其父云：湯下陰聞，願置燈以照之。王命樹九幽燈，晝夜照灼，今並泯滅，無復舊址，但號湯口村焉。
　　青城縣西北，去縣三里，有老君觀，觀門東上有一泉，號馬跑泉。其泉水味甘，四時不絕。春夏如冰冷，秋冬即溫。昔太上老君與天真皇人於此會真之所。其泉是老君所乘者，馬跑成泉焉。
　　六時水。青城山宗玄觀南二里已來，有峭崖，面對觀中，高五百餘尺，其山崖上有授道壇，昔宵真君與軒轅黃帝授道之所。下澗底有石龕，玄宗皇帝御真，每日六時，從崖上自然有水出，至今不絕，時人遊禮見焉。
　　異石
　　帝堯時，有五生自天而寶。一是土之精，墜於穀城山下，其精化為圯橋老人，以兵書授張子房。云讀此當為帝王師，後求我於穀城山下，黃石是也。子房佐漢，功成，求於穀城山下，果得黃石焉。子房隱於商山，從四皓學道。其家葬其衣冠黃石焉，古者常見墓上黃氣高數丈。後為赤眉所發，不見其尸，黃石亦失所在，其氣自絕。
　　歲星之精，墜於荊山，化而為玉。側而視之，色碧，正而視之，色白。卞和得之，獻楚王。後入趙，獻秦始皇，一統天下，琢為壽命璽。李斯小篆其文，歷世傳之，為傳國寶。又古今異說，又云是大角星精，大角亦木星是也。
　　火星之精，墜於南海中，為大珠，徑尺餘。時出海上，光照數百里。紅氣亘天，今名其地為珠池，亦名珠崖，後有時出焉。
　　金星之精，墜於終南圭峰之西，因號為太白山。其精化為白石，狀如美玉，時有紫氣覆之。天寶中，玄宗皇帝立玄元廟於長安大寧里，臨淄舊邸，欲塑玄元像。夢神人曰：太白北谷中，有玉石，可取而琢之，紫氣見處是也。翌日，命使入谷求之。山下人云：旬日來，常有紫氣，連日不散。果於其下掘獲玉石。琢為玄元像，高二丈許。又為二真人、二侍童，及李林甫、陳希烈之形，高六尺已來。
　　水星之精，墜於張掖郡柳谷中，化為黑石。廣一丈餘，高三尺。後漢之末，漸有文彩，未甚分明。魏青龍年，忽如雷震，聲聞百餘里，其石自立，白色為文，有牛馬仙人之狀，及玉環、玉玦兼文字，果應司馬氏為晉，以符金德焉。唐堯之際，當天氣窮於太陽，地氣極於太陰，陽九百六，交周之運，甲申之年，洪災之會，故五星貢精，日月濁景，有些異焉。
　　天復十年庚午夏，洪州貫石，于越王山下，昭仙觀前，有聲如雷，光彩五色，闊十丈，袁吉江洪四州之界，皆見光聞聲。觀前五色煙霧，經月而散。有石長七八尺，圍三尺餘，清碧如玉，墮於地上。節度相國劉威命昇入昭仙觀內，設齋祈謝，七日之內，石稍小，長三尺。又齋數日，石長尺餘，今只及七八寸，留在觀內。
　　江州南五十里，有店名七里店。在蛇江之南，小山上有石，青色，堅膩。俗云：石中有珠，每至中秋，往往群飛，凡十餘枚，如流星往來，或聚或散。石上時有光景，相傳云：珠藏於此，乃無價寶也。或有見者，密認其處，尋不得。
　　會稽進士李眺，偶拾得小石，青黑平正，溫滑可翫，用為書鎮焉。偶有蠅集其上，驅之不去，視之，已化為石。求他蟲試之，隨亦化焉，殼落堅重，與石無異。
　　姿州永康縣山亭中，有枯松樹，因斷之，誤墮水中，化為石。取未化者，試於水中，隨亦化焉。其所化者，枝幹及皮，與松無異，但堅勁。有未化者，數斷相兼，留之以旌異物焉。
　　絲州昌明縣山中，周迴二十里許，瓷香爐者，廣二寸來，或全破，堆積林中，莫知其數。
　　洪州建昌縣界野田中，有自然石碑、石人及龜，散在地中，莫知其數，皆如鐫琢之狀，而無文字。石人倒外者多，時有立者。又云：側近有石井，深而無水。有好事者，持火入其中，旁有橫道，莫知遠近，道側亦皆是石人焉。
　　昌松瑞石文。初，李襲譽為凉州刺史，秦昌松有瑞石，自然成字。凡一百一十字，其略曰：高皇海出兩字，李九王八千，太平天子李世民王千年，太子？治書燕山，人人士國，主，尚汪誇，獎文通千古大。王五、王七、王十，鳳毛才子武文貞觀，昌大聖四方，上下萬治，忠孝為善。敕禮部郎中柳逞馳驛檢覆，不虛，並同所奏。
　　新北市，是景雲觀舊基。有一巨石，大於柱礎，人或坐之，踏之，遺巡如火燒，應心煩熱，因便成疾，往往致死。或云若聚火燒此石，即瞿塘山吼而水沸，古老相傳耳。
　　蜀州晉源縣山亭中，有二大石，各徑二尺已來，出地七八寸，人或坐之，心痛，往往不救。又是落星石，東邊者生，即靈驗，西邊者死。與諸石無異，色並帶青白色。
　　鎮靜軍側近江填中，有石長五六尺，高大三尺已來，擊之如鐘聲。軍使劉師簡送一石，長四尺已來，形圓色青，擊之如鐘磬聲。昊郡臨江半岸，崩出一石，鼓槌之，無聲。武帝以問張華，華曰：取蜀中桐材，刻為魚形，扣之，則嗚矣。於是如其言，果聲聞數里。
　　石季龍，立河橋於靈昌津，採石為中濟，石無大小，下輒隨流，用工五百餘萬而不成。季龍遣使致祭，沈璧于河。俄而所沈璧流于渚上，地震水波，騰上津所，樓殿傾壞，壓死者百餘人。天臺僧，乾符中，自台山之東，臨海縣界，得一洞穴，同志僧相將尋之。初一二十里，徑路低狹，率多泥塗。自外稍平闊，漸有山川。十許里，見市肆，居人與世無異。此僧素習嚥氣，不覺飢渴。其同行之僧，飢甚，詣食肆乞食。人或謂曰：若能忍飢渴，速還無苦，或餐瞰此地之食，必難出矣。飢甚，固求食焉。食畢，相與行十餘里路，漸隘小，得一小穴而出，餐物之僧，立化為石矣。天臺僧出山，逢人問其所管，已在牟平海濱矣。
　　錄異記卷之七竟
　　錄異記卷之八
　　光祿大夫尚書戶部侍郎廣成先生上柱國蔡國公臣杜光庭纂
　　墓
　　陳州為太昊之墟，東關城內有伏羲女媧廟，廟東南隅有八卦壇，西南隅有海眼，是古樹根穴。直下以物投之，不知深淺。歲旱，以金銀物投之，可致雨，亦是國家投奠之所。穴側有龍堂焉。東關城外，有伏羲墓，以鐵錮之，觸犯不得。時人謂之爺婆墓。陳州雖小，寇賊攻之，固不能克，以其墓靈也。
　　房州上庸界有伏羲女媧廟，云是傳土為人民之所，古跡在焉。又華陝界黃河中，有小洲島，古樹數根，河水汎漲，終不能沒，云是女媧墓。大曆年中，連日風雨，晦螟雷電，不已，晴霽之後，忽失此墓，不知所在。
　　蔡州西北百里，平輿縣界有仙女墓，即董仲舒為母追葬衣冠之所。傳云：董永初居玄山，仲舒既長，追思其母，因築墓焉。秦宗權時，或云：仲舒母是天女，人間無墓，恐是仲舒藏神符靈藥及陰陽祕訣於此。宗權命裨將領卒百餘人，往發掘之。即時注雨，六旬不止，竟施工不得。是歲、淮西妨農，因致大飢焉。
　　漢長沙王昊苒塚在長沙縣東二里，高二十七丈，周迴六百丈。昔諸葛誕長史昊綱，時有人詣綱者，云：君酷似昊茵。綱驚曰：君何以知之？客曰：黃初三年，嘗至長沙，見人發昊茵塚中多玉器，茵僵屍，容貌不異生時，君酷似之。綱曰：是吾七世祖也。君于時見，得玉復何在？曰：悉置孫堅廟中。
　　漢長沙定王墓，及其母唐姬墓，各高十三丈，周迴三里，墓高十八丈，其間相去三丈。
　　宣州當塗縣之東南，有橫山焉，山下有八墓，形甚高大。乾符中，有盜發之，得一穴，續絹為繩，凡七十匹，鎚一人以觀之，為黑蜂所薑，蜂既甚多，鎚者驚懼而去，竟無所得。相傳云是陶廣州墓，莫知其名及年代矣。
　　洪州大廳前，有皂莢樹，數人合抱，烏不敢棲，人犯之者，立有靈應，相傳見之數百年矣。大廳中，非時不敢視事，固為常矣。李憲為太守，既至命伐其樹，吏民爭之，咸以為不可。憲竟伐去之。既而群鴉數千，嗚噪不已。憲疑其下有物，命掘之，而深數尺，乃巨墓也。中得石誌，讖言數百字，末云：郭璞墓也。後五百歲，開墓賊李憲是也。所讖將來之事，至今猶有知者。即命修完其墓，遷廳事以避之。按東晉元帝元年，時郭璞為王敦所殺，事在金陵，不知何因，墓在豫章。束晉元年丁丑，至唐文宗敬宗中，即五百歲矣。
　　鍾傳初入洪州，命修于城。軍吏散掘墓磚以稱用。功畢，傳夢一人，古服項長，貌如子路，來詣傳日：將軍何得暴我居處，令我不安，速宜修之。既覺，歷問軍吏賓客，莫能知者。市老羅通入謁日：舊圖云，城東南角三十一步，有子羽先生墓，相傳甚靈。恐軍人取磚，有所觸犯。傳使人視之，果驗。即命梵砌修飾，立亭子於其上，以表古跡，既畢，復夢致謝，傳以束帛賞羅通焉。按：澹臺滅明，仲尼弟子也，字子羽，居於武城，貌惡而廉謹。武城非豫章郡，不知何因，有墓於此？
　　許靜墓，在成都延秋門外，直西七八里。田中有巨墓，云：許將軍墓也。耕牧之人，牛豕之屬，犯者必有禍焉。近制置軍管也，野外墟墓，多不存者唯此歸然存焉，人莫敢犯。靜在前蜀官至大司徒。
　　越州上虞縣，過江二十餘里，有南寶寺，在南保村，過橫嶺則到。有好事者，尋訪山水，登嶺行倦，息於樹下，有村叟亦歇焉。共話山川形勝，指顧之問，見路側一墳，老叟日：此墳若是丈夫，則無可說，若是女人，有子當為三公。好事者異其言，訪於寺僧村民，有知者日：此鄭注母墓也。初元和中，寺有女家人，與村民石生通焉，有一兒，十餘歲。時有客僧姓鄭，遊止寺中，病苦痢逾月，寺僧常令此兒供給湯粥，甚得氣力，擬乞為童子，將去可否。諸僧日：其父石生存，待為問之。石生許可，固無所悟，三綱問石生，生乃許焉。僧將去，因姓鄭氏，僧以方書技術教之，又別遇方士，頗精遊藝，交謁王公，因遂榮達。大和中，恩渥隆異，除鳳府節度使，因坐事伏誅，即鄭注也。其母死後，寺僧葬於嶺上，則是老叟所指之墳也。李道，咸通末，為鳳翔府府曹。因推發掘塚賊，問其所發，云：數為盜，三十年，咸陽之北，岐山之東，陵域之外，古塚皆開發矣。又問其所得之物，云：嘗入一塚，自涎道直下三十餘尺，得一石門，以物開之，門內箭出不己，如是百餘發，不復有箭矣。遂以物撞開之，一盜先入，俄為輪劍所中，倒死于地。門內十餘木人，周轉運劍，其疾如風，勢不可近。盜以木橫拒之，機關遂定。盡拔去其刃，亦不復能轉。因至其中，但見帳喔儼然，綱褥舒展，遍於座上。有漆燈甚明，木偶人與姬妾，皆偶。去地丈餘，有皮裹棺柩，鐵索懸掛焉。即以木撞之，纔動其棺，即有砂流下如水，庫、巡不可止，流溢四面，奔馳出門，砂已深二尺餘，良久視之，砂滿塚內，不可復入，竟不知何人之墓矣。
　　又一墓，在咸陽原上，既入，得鏡兩面，可照人鼻。在側畔背面，瑩潔如新，摩畢以面照之，如常無異。以背照之，形狀備足，衣冠儼然，而倒立也。
　　安州東北七里，有古墓，高七八尺，周迴數百步，莫知名氏，群賊發掘，見以生鐵錮之，入地丈餘莫見其底矣。
　　城東二十餘里，有一大墓，群賊發之，數日乃開，得金釵百餘枚，各重百斤，有石座雜寶，古樣腰帶，陳列甚多。取其一帶，隨手有水湧，俄頃滿墓，所開之處，尋自閉。盗以二師子獻太守武司空，太守夜夢一人，古服，侍從極多，來謁云：南蠻武相公也，為群盗壞我居處，以太守宗姓之分，願為修之。盗當發狂，勿加擒捕。即命修之，群盗三十餘人，同時發狂，相次皆卒。
　　乾寧三年丙辰，蜀州刺吏、節度參謀、司徒李公師泰，理第於成都錦浦里北門之內西迴第一宅，西與李冰祠相鄰。距宅之北，地形漸高，崗走西南，與祠相接。於其堂北，鑿地五六尺，得巨塚焉。磚璧甚固，於磚外得金錢數十枚，各重十七八銖，徑寸七八分，圓而無眼，去綠二分，有隱起規，規內兩面各有蕃書二十一字，其綠甚薄，有刃焉。督役者馳其二以白司徒，命使者入青城雲溪山居以示余，云：此錢得有石餘，公以命復座之，仍不開發其塚，－但不知誰氏之墓也。度其地形，當石笋之南百步所，即知石笑，即此墓之闕矣。自此甚靈，人不敢犯。其後蜀主改置祠堂，以龍神享之，為立小屋龍堂，即在墓之東矣。李公不發古塚，不貪金錢，亦古賢之高鑒也。美哉！美哉！
　　永平乙亥歲，有說開封人發曹王皋墓，取其石人、羊馬磚石之屬。見其棺宛然，而隨手灰滅，無復形骨。但有金器數事，棺前有鑄銀盆，廣三尺，滿盆貯水，中坐玉孩兒高三尺，水無臧耗。則泓師所云：墓中貯玉，則草木溫潤，貯金多，則草木焦枯，曹王自貞元之後，歷二百歲矣，盆水不臧，玉之潤也。
　　洪州豐城縣，舊在潑江之南，即雷煥得劍之所也。自黃巢後，所在干戈，縣邑多為撫州所侵。制置使唐寶遷邑民于江北，城於赤崗之上，前臨陡崖，以為險固，發掘丘墓，創屋宇居人，市井數千家，咸居其上，甚多厲鬼，形狀長大，見者輒有所傷。唐公在縣，居人皆安，或時往州使，乃暫有他適，即鬼物恣橫，不可禁止。唐公復至，晏然無苦。其後唐典諸郡制置使查郭代之理縣，鬼物敬伏，與唐無異。郫或暫出，鬼即為害。數年之後，縣竟荒毀，後還舊處，就中察署內廳事，間尤難居止。頃有鄰郡避難戶人千百家，寄止癬署中者，死亡略盡。暮夜之際，鬼多見形為暴。疑是積古丘墓中伏屍鬼耳，終莫知其年代。
　　錄異記卷之八竟