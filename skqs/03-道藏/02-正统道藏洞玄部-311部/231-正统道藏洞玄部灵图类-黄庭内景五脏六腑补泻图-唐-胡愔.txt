黃庭內景五臟六腑補瀉圖並序
　　經名：黃庭內景五臟六腑補瀉圖。題太白山見素子胡情迷。據自序當成書于唐宣宗大中二年。一卷。底本出處：《正統道藏》洞玄部靈圖類。參校版本：《正統道藏》洞真部方法類《修真十書》第十書之《黃庭內景五臟六腑圖》。
　　黃庭內景五臟六腑補瀉圖
　　並序_太白山見素子胡恰述
　　夫天主陽，食人以五氣；地主陰，食人以五味。氣味相感，結為五臟。五臟之氣，散為四肢十六部、三百六十關節，引為筋脈、津液、血髓，蘊成六腑、三焦、十二經，通為九竅。故五臟者，為人形之主。一臟損則病生，五臟損則神滅。故五臟者，神明魂魄志精之所居也，每臟各有所主。是以心主神，肺主魄，肝主魂，脾主意，腎主志。發於外則上應五星，下應五嶽，皆模範天地，稟象日月，觸類而取，不可勝言。若能存神修養，克己勵志，其道成矣。然後五臟堅強，則內受腥腐諸毒不能侵，外遭疾病諸氣不能損，聰明純粹，卻老延年，志高神仙，形無困疲，日月精光來附我身，四時六氣來合我體，入變化之道，通神明之理，把握陰陽，呼吸精神，造物者翻為我所制。至此之時，不假金丹玉液，琅牙大還，自然神化沖虛，氣合太和，而升雲漢。五臟之氣結五雲而入天中，左召陽神六甲，右呼陰神六丁，千變萬化，馭飛輸而適意。是以不悟者勞苦外求，實非知生之道。是故太上曰：精是吾神，氣是吾道，臟精養氣，保守堅貞，陰陽交會，以立其形是也。惜夙性不敏，幼慕玄門，煉志無為，棲心澹泊，覽黃庭之妙理，窮碧簡之遺文，焦心研精，屢更歲月，伏見舊圖奧密，津路幽深，詞理既玄，蹟之者鮮。指以色象或略記神名，諸氏纂修異端斯起，遂使後學之輩罕得其門，差之毫釐，謬逾千里。今敢搜羅管見，罄竭護聞按據諸經，別為圖式。先明臟腑，次說修行，並引病源，吐納除疾，旁羅藥理、導引屈伸、察色尋證、月禁食忌，庶使后來學者，披圖而六情可見，開經而　　萬品昭然。時大中二年戊辰歲述。
　　孫思邈論曰夫人稟天地而生，故內有五臟六腑、精氣、骨髓、筋脈，外有四肢九竅、皮毛爪齒、喉咽脣舌、肛門胖囊，以此總而成軀。故將息得理，則百體安和，役用非宜，則為五勞七傷六極。有方可救，雖病無他，無法可憑，奄然永往。所以此圖之中，皆備述五臟六腑、血脈根源，循環連注與九竅應會處所並窮於此。其能留心，考而行之，則內外百病無所逃矣。夫髮宜多櫛，齒宜數叩，液宜常嚥，氣宜清煉，手宜在面。此五者，所謂子欲不死修崑崙矣。由是煉丹以固之，卻粒以輕之，去其土符，書其金格，朝天吸日，馭氣圖沖虛，此術士之用也。《元始太玄經》云：喜怒傷性，一及樂傷神。性損則害生，神傷則侵命。故養性以全氣。保神以安心，氣全則體平，心安則神逸，此全生之妙訣也。
　　肺臟圖
　　治肺用咽，咽為瀉，吸為補。肺，金商也，五臟之華蓋，本一居上對胸，有六葉，色如縞映紅。凡丈夫至八十、肺氣衰，魄離散也。重三斤三兩。西方白色入通于肺，開竅於鼻，在形為皮毛，肺脈出于少商。肺者，諸臟之長氣之本也，是以諸氣屬之。久臥傷氣。天氣圓於肺，蓋呼吸之精源，為傳送之官治，又為魄門上玉堂。肺者，相傳之官也，治櫛出焉，於液為涕。涕者，肺之津液，腎邪入肺則多涕。肺生於右，肺為喘咳，六腑大腸為肺之府，大腸與肺合為傳瀉行導之府。五官鼻為肺之官，肺氣通則鼻知香臭。肺病則鼻不知香臭肺合於皮，其榮毛也。皮聚而毛落者，肺先死也。為西方兌金也，金受氣於寅，生於巳，王於酉，病於亥，死於午，墓於丑，為秋日，為庚辛辰，為申酉，為金，聲商，色白，味辛，其臭腥，心邪入肺則惡腥也。其性義，其情怒，肺之外應西嶽，上通太白之精，合於大腸，上主於鼻。故人之肺風者，即鼻塞也。人之容色枯者，肺乾也。人之鼻癢者，肺有蟲也。人之多怖者，魄離於肺也。人之體黨黯者，肺氣微也。人之多氣者，肺盛也。人之不耐寒者，肺勞也。人之好食辛味者，肺不足也。人之腸嗚者，肺氣壅也。人之顏色鮮白者，肺無惡也。肺邪自入，則好哭。夫肺主商也，肺之有疾當用咽。咽者，肺之氣也。其氣義，能抽肺之疾，所以人之有怨氣填塞胸臆者，則長咽而泄之，蓋自然之理也。向若不咽，必致傷敗，賴咽而獲全乎。故肺疾當用咽瀉之，夫人之無苦而咽者，不祥也。
　　修養法
　　常以秋三月朔望旭旦，西面平坐，嗚天鼓七，飲玉泉三，然後暝目正心思，吸兌宮白氣入口，七吞之，閉氣七十息。蓋所以調補神氣安，息靈魄之所致也。
　　相肺臟病法
　　肺病熱，右頰赤。肺病色曰而毛槁，喘咳逆，胸背及四肢煩疼，或夢見美人乍來親近。肺虛則少氣，不能報息。肺燥喉乾。肺風則多汗畏風，時欲咳如氣喘，日一則善，暮則甚。肺病氣上逆，急食苦以泄之。又曰：肺病欲收，食酸以收之，用辛補之，苦瀉之。禁食寒，肺惡寒也。肺有病，鼻塞不通，不聞香臭，或有瘟肉，或生瘡，皮膚瘍癢，惡瘡疥癬，上氣咳嗽，涕唾膿血，宜服排風散方：
　　人參七分 防風八分 羌活八分 沙參五分 天雄八分 薯蘋十分 丹參七分 苦參八分 秦荒八分 山茱萸八分 玄參七分 
　　右搗篩為末，空腹以防風湯下三錢一匕。
　　治肺六氣法
　　吐納用咽法，以鼻微長引氣，以口咽之，勿令耳聞。皆先須調氣，令和，然後咽之，肺有病用大咽三十遍，細咽三十遍，去肺家勞，熱上氣咳嗽，皮膚瘡癢，四肢勞煩，鼻寒胸背疼痛，依法咽，疾差止過度則損。
　　月禁食忌法
　　七月勿食茱萸，食之血痢。八月、九月，勿多食生薑，並肝心肺之病宜食黍桃，禁苦味。
　　肺臟導引法七月八月九月行之
　　可正坐，以兩手據地，縮身曲脊，向上三舉，去肺家風邪積勞。可反拳槌背上，左右各三五度，此去胸臆問風毒，閉氣為之。畢，良久閉目，三咽掖，三叩齒而止。
　　心臟圖
　　治心用呵，呵為瀉，吸為補。心火官也，居肺下肝上，對‘鳩尾下一寸，色如縞映絳，形如蓮花未開。丈夫至六十，心氣衰弱，言多錯忘。心重十二兩，南方赤色入通於心，開竅於耳，在形為脈，心脈出於中衝。心者，生之本，神之處也。且心為諸臟之主，主明運用生，是以心臟神亦君主之官也。亦日，靈臺心之為噫。雷氣通於心，於液為汗，腎邪入心則多汗。六腑小腸為心之府，小腸與心合為受盛之府，五官舌為心之官，心氣通則舌知五味，心病則舌焦，卷而短，不知五味也。心合於脈，其榮色也，心之合也，血脈虛少而不能榮於臟腑者，心先死也。為南方，為夏日，為丙丁辰，為巳午，為火，聲徵，色赤，味苦，其臭焦，其性禮，其情樂，心之外應南嶽，上通熒惑之精。心合於小腸，主其血脈，上主於舌。故人之心風者，即舌縮不能語也人之血壅者，心驚也。舌不知味者，心虛也。多忘者，心神離也。重語者，心亂也。多悲者，心傷也。好食苦味者，心不足也。面青黑者，心冰也。容色赤好者，心無他惡也。肺邪人心，則多言。夫心主徵，心之有疾，當用呵。呵者，心之氣，其氣禮，呵能靜其心，和其神，所以人之昏亂者多呵，蓋天然之氣也，故心病當用呵瀉之也。
　　修養法
　　常以四月、五月弦朔清旦，面南端坐，叩金梁九，漱玉泉三，靜思，以呼吸離宮赤氣，入口三吞之，閉氣三十息，以補呵之損。
　　相心臟病法
　　心熱者，色赤而脈溢。心病者，顏先赤，口生瘡腐爛，心胸、肩脅、兩肋、背兩鼻臂皆痛，或夜夢赤衣人持赤刀仗火來怖之，人心虛則胸腹腰相引而痛。
　　又云，心病欲濡，急食鹹以濡之，用苦以補之，甘以瀉之，禁濕衣熱食，心惡熱及水。心病證當臍上有動氣，按之牢若，痛苦煩，心病手足心熱碗。心有病，口乾舌強，咽喉口痛，咽食不得，口內生瘡，忘前失後，夢見爐冶之類，宜服五參丸：
　　秦荒七分 人參七分 丹參七分 玄參十分 干薑十分 沙參五分 酸棗仁八分 苦參粉八分
　　右搗篩，密和丸如梧桐子，空腹人參湯下二十丸，日再服。
　　六氣法
　　治心臟用呵法，以鼻漸長引氣，以口呵之，皆調氣如上，勿令自耳聞之，然後呵之。心有病，用大呵三遍，細呵十遍，去心家勞熱、一切煩悶，疾差止，過度損。
　　月食禁忌法
　　四月，勿食大蒜，令人髮易白及墮。五月，勿食韭，損心氣，及有毒，並勿食心腎。心痛宜食大小麥杳、蕾，禁鹹食。
　　心臟導引法四月五月行之
　　可正坐，兩手作拳，用力左右五築各五六度，又可正坐，以一手向上，拓空如拓重石，又以兩手急相叉，以腳踏手中，各五六度，然去心胸問風邪諸疾，閉氣為之，畢，良久閉目，三咽液，三叩齒而止。
　　肝臟圖
　　治肝用噓，噓#1為瀉，吸為補。肝，木宮也，居左下少近心，左三葉，右四葉，色如縞映鉗。凡丈夫至六十，肝氣衰，肝葉薄，膽漸滅，目不明也。重四斤四兩，束方青色入通於肝，開竅於目，在形為筋，肝脈出於木，肝色青翠，大小相重之象也肝者，罷極之本，魂之處也，於液為氾，氾者，肝之液也，腎邪入肝，故多汨。六腑膽為肝之府，膽與肝合也。五官眼者，肝之官。肝氣通則分五色，肝實則目赤黃也。肝合於脈，其榮爪也，肝之合也，筋緩脈而不能自持者#2，肝先死也。為束方，為春日，為甲乙辰，為寅卯，為木，聲角，色青，味酸，其臭躁。心邪入肝，則惡躁。肝之外應束嶽，上通歲星之精。春三月，存歲星在肝中，亦作青氣存之。肝合膽#3上主於目，又主筋。故人之肝虛者，筋急也。皮枯者，肝熱也。肌肉斑黯者，肝風也。人之色青者，肝盛也。人好食酸味者，肝不足也。人之髮枯，肝傷也。人之手足多汗者，肝無疾也。肺邪入肝則多笑。夫肝主筋，肝之有疾當用噓。噓者，肝之氣，其氣仁能除毀痛，皆自然之理也。
　　修養法
　　以春三月朔旦，束面平坐，叩齒三通，閉氣九息，吸震宮青氣，入口九吞之，以補噓之損，享青龍之杞。
　　相肝臟病法
　　肝熱者，左頰赤。肝病者，目奪而脅下痛引小腹，令人喜怒。肝虛則恐如人將捕之，實則怒；虛則寒，寒則陰氣壯，夢見山樹園林。肝氣逆則頭痛，耳聾，頰腫。
　　又曰，肝病欲散，急食辛以散之，用酸補之，辛瀉之。禁當風，肝惡風也。肝病臍左有動氣，按之牢若，痛支滿，淋沒，大小便難，好轉筋，肝有病，昏昏饒睡，眼膜視物不明，飛蠅上下，努肉漫睛，或生暈映，冷淚下，兩角赤癢，宜服升麻散：
　　升麻八分 黃苓八分 荒蔚子八分 梔子十分 央明子十分 車前子十分 干薑十分 苦瓠五分 龍膽五分
　　右搗篩為末，食上暖漿水下方寸七，日再服。
　　六氣法
　　治肝臟用噓法，以鼻漸長引氣，以口噓之。肝病用大噓三十遍，細噓十遍，自然去肝家虛熱，亦除四肢壯熱。眼暗，一切煩熱等數噓之，綿綿相次，不絕為妙，疾差止，過度則損。
　　月食禁忌法
　　正月，不食生蔥，熟者不食益佳。二月、三月，不食夢子、小蒜及百草心，勿食肝肺。肝病宜食麻子、豆、李子、禁辛。
　　肝臟導引法正月二月三月行之
　　可正坐，以兩手相重按臂上，徐徐緩線身左右，各三五度。
　　又可正坐，兩手相叉，翻覆向胸，三五度，此能去肝家積聚、風邪毒氣。
　　脾臟圖
　　洽脾用呼，呼為瀉，吸為補。脾上宮也，掩大倉上，在臍上三寸，色縞映黃。凡丈夫至七十，脾氣虛而皮膚枯瘦也。重二斤二兩，中央黃色入通於脾，開竅於口，在形為頰，脾脈出干隱白。脾為五臟之樞也。脾者，肉之本意之處也，穀氣通於脾。於液為涎，腎邪入脾則多涎。六腑胃為脾之府，胃與脾合為五穀之府。五官口為脾之官，脾氣通則口知五味，脾病則口乾，不能食，不知五味也。脾合於肉，其榮曆也，夫肌肉消瘦者，脾先死也。為中央，為季夏日，為戊己辰，為辰未戊丑，為土，聲宮，色黃，味甘，其臭香，心邪入脾則惡香也。脾之外應中嶽，上通鎮星之精，季夏並四季各十八日存鎮星在脾中，亦作黃氣存之。脾連於胃，上主於口，消穀府也，如磨轉之，化其生而入於熟者也。食不消，脾不轉也，食堅物者，脾磨不化也，則為食患。故諸臟不調則傷脾，脾臟不調則傷質，質神俱傷，則傷人之速也。故人不欲食堅物者，全身之道也。人之不欲食者，脾中有不化之食。人之多惑者，脾不安。人之多食者，脾實也。人之食不下者，脾虛也。人之無顏色者，脾傷也。人之好食甘味者，脾不足也。人之肌肉鮮白滑者，脾無疾也。肺邪入脾則多歌。夫脾土#4宮，故脾之有疾當用呼。呼者，脾之氣，其氣信，能抽脾之疾，故人中熱者，則呼以驅其弊也。
　　修養法
　　常以季夏之月朔旦，並四季之末十八日之旭旦，正坐中官，禁氣五息，嗚天鼓十二通，吸坤宮之黃氣，入口十二吞之，以補呼之損。
　　相脾臟病法
　　脾熱者，鼻色赤，黃而肉燸。脾病，體上游風膚膚之，遍體悶疼，身重，喜饑，肉瘓，足不能行，喜聲，腳下痛。脾虛則腹肚脹嗚，成塘痢，食多不化。脾風之狀，多汗惡風，身體息惰，四肢不收，微黃，不嗜飲食，診在鼻，其色黃。脾惡濕，食苦以燥之。
　　又曰，脾病欲緩，急食甘即補之，苦即瀉之。禁濕，脾惡濕也。脾病當臍有動氣，按之牢若，痛苦逆氣，小腸急痛，泄下，足重經寒。脾有病，兩脅脹滿，飲食不消，時時嘔逆，不能下食，背膊沈重，氣滿衝心，四肢虛腫，宜服訶梨勒丸：
　　乾地黃十分 牡丹皮十分 薯積八分 澤瀉八分 狹苓八分 芍窮八分 山茱萸九分 華撥四分 干薑五分 訶梨勒皮七分
　　右搗篩，蜜和丸如梧桐子，空腹地 黃湯下二十丸。
　　六氣法
　　治脾臟，吐納用呼法，以鼻漸長引氣，以口呼之，脾病，用大呼三十遍，細呼十遍，能去脾家一切玲氣壯熱。霍亂、宿食不消、偏風麻痺、脾內結塊，數數呼之，相次勿絕疾退即止，過度則損。
　　月食林眾忌法
　　六月勿食茱萸，令人患赤白痢。四季勿食脾肝、羊血。脾病宜食粳米、棗、葵，禁酸味。
　　脾臟導引法六月並四季行之
　　可大伸一腳，以兩手向後反掣，各三五度。亦可跪坐，以兩手拒地，回顧用力，虎視，各三五度，能去脾臟積聚、風邪毒氣。
　　腎臟圖
　　治腎用吹，吹為瀉，吸為補。腎，水官也。左腎右命門，前對臍博#5著腰脊，色如縞映紫。凡丈夫至六十，腎氣衰，髮隨齒槁；七十，形體皆極；九十腎氣焦枯，經脈空虛。人之有腎，如樹之有根。重一斤二兩，北方黑色入通於腎，開竅於二陰，在形為骨故久立即傷骨損腎。腎脈出於涌泉。腎者封臟之本，精之處也。腎經於上膿，榮於中膿，衛於下膿。腎為之呻，亦為欠，兩凡一於腎。於液為唾，腎邪自入則多唾。六腑膀胱為腎之府，膀胱與腎合為津液之府。五官耳者，腎之官。故腎氣通則耳聞五音，腎病則耳聾骨痿。腎合於骨，其榮髭也，腎之合也。骨痿而不能起床者，腎先死也。為北方，為冬日，為壬癸辰，為亥子，為水，聲羽，色黑，味鹹，其臭腐，心邪入腎則惡腐也。腎之外應北嶽，上通辰星之精，冬三月存辰星在腎中，亦作黑氣存之。腎合於骨，上主於齒，齒之痛者，腎傷也。又主於耳，耳不聞聲者，腎虧也。人之骨疼者，腎虛也。人之齒多齟者，腎虛也。人之齒隨者，腎風也。人之耳痛者，腎氣壅也。人之多欠者，腎邪也。人之腰不伸者，腎乏也。人之色黑者，腎衰也。人之容色紫光者，腎無苦也。人骨嗚者，腎贏也。肺邪入腎則多呻。夫腎主羽，故腎之有疾當用吹。吹者，腎之氣，其氣智，能抽腎之疾。故人有積氣衝臆者，則強吹也。腎氣沈滯，重吹則漸通也。
　　修養法
　　常以冬三月，面北向平坐，嗚金梁七，飲玉泉三，北吸玄官之黑氣，入口五吞之，以補吹之損。
　　相腎臟病法
　　腎熱者，頤赤。腎病者，色黑而齒槁，腹大體重，喘咳，汗出惡風，腎虛則腰中痛。腎風之狀，頸#6 多汗，惡風，食欲下膈塞不通，腹喜滿，失衣則腹脹，食寒則泄，診在形黑瘦而腹大。
　　腎苦燥，急食辛以潤之。又曰腎病欲堅，急食鹹以堅之，用苦以瀉之，鹹以補之。禁無犯熱食溫衣，腎惡燥也。腎病臍下有動氣，按之牢若，痛苦腹滿，食不消，體重，骨節疼，嗜外。腎有病，腰胯膀胱玲痛，腳疼或痺，小便餘瀝，疝痕所纏，宜服腎氣丸：
　　乾地黃十分 薯積十分 牡丹皮七分 澤瀉八分 山茱萸九分 狹苓六分 桂心六分 附子四分
　　右搗篩，蜜丸如梧桐子大，空腹酒下三十丸，日再服。
　　六氣法
　　治腎臟，吐納用吹法，以鼻漸長引氣，以口吹之。腎病，用大吹三十褊，細吹十遍，能除腎家一切玲。腰疼膝玲，腰腳沈重久立不得，陽道衰弱，耳中蟲嗚及口中有瘡，是腎家諸疾，諸煩熱悉皆去之，數數吹之，相次勿絕，疾差則止，過度則損。
　　月食禁忌法
　　十月，勿食椒，令人口乾，成赤白痢。十一月、十二月，勿食鱗甲之物、並食腎脾。腎病宜食大豆黃卷，蒮。禁甘物。
　　腎臟導引法冬三月行之
　　可正坐，以兩手聳拓石，引脅三五度，亦可手著膝挽肘，左右同。縯身三五度，亦可以足前後踏，左右各數十度，能去腰腎膀胱問風邪積聚。
　　右，已上五臟數，加膽名六腑，亦受水氣，與坎同道，不可同例叔之，故別膽府圖相次之。
　　膽腑圖
　　治膽用嘻，嘻為瀉，吸為補。膽博著肝，色如縞映青，重三兩三銖。膽合乎膀胱，上主於毛髮。故人之髮枯者，膽竭也。人之爪乾者，膽虧也。人之髮燥毛焦者，膽有風也。人好食苦味者，膽不足也。人之顏色青光白者，膽無疾也。
　　修養法
　　常以冬三月，端居爭思，北吸玄宮之黑氣，入口三吞之，以補嘻之損，用益膽之津。相膽腑病法膽之有病，大息口苦，嘔宿汁，心中恐人將補之。膽若實則精神不守，外起無定，若虛則傷寒，寒則恐畏，頭眩。虛損則爪髮枯燥，目中相出，膀胱連腰小腹俱痛。膽與肝合道，有病與肝臟方。
　　膽腑導引法
　　可正坐，合兩腳掌，昂頭，以兩手挽腳腕，起搖動，為之三五度。亦可大坐，以兩手拓地，舉身，努腰脊三五度，能去膽家風毒邪氣。
　　治膽腑吐納用嘻法
　　以鼻漸長引氣，以口嘻之，去膽家病，並除陰臟一切玲。陰汗盜汗，面無顏色，小腸脹滿，臍下玲痛，口乾舌澀數嘻之，疾乃愈。
　　右五臟六腑圖，取其要者略之，故文不足尋者數之。
　　肺咽心呵肝噓脾呼腎吹膽嘻
　　右此六字，六腑之氣，非神名，人用宜知之，但為除疾，非胎息也。
　　【釋音】懦奴到切，折脊脅也。咳音孩笑也。痕音加，病也。齟才與切。
　　黃庭內景五臟六腑補瀉圖竟
　　#1噓：原奪，據《修真十書》補。
　　#2筋緩脈而不能自持者：《修真十書》作『筋緩而不能自修持者」。
　　#3膽：原作『勝J，據文義文例改。
　　#4土：原作『主J，據《修真十書》改。
　　#5博：《修真十書》作『膊」。
　　#6頸：《修真十書》作『頭」。