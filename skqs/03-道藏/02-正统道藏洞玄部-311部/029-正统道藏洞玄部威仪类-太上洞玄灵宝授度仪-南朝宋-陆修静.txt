太上洞玄靈寶授度儀
　　經名：太上洞玄靈寶授度儀。南朝宋道士陸修靜編撰。言傳授古《靈寶經》之科儀。一卷。底本出處：《正統道藏》洞玄部威儀類。
　　太上洞玄靈寶授度儀表
　　臣修靜依棲至道，翹竚靈文，造次弗忘，幸會有數，顧使草茅之品，獲披龍鳳之章。妙重尊嚴，非所堪勝，誠欣誠懼，冰炭于心。自從叨竊以來一十七年，竭誠盡思，遵奉修研，翫習神文，耽味玄趣，心存目想，期以必通，秉操勵情，夙夜匪懈。考覽所受，粗得周遍，自覺神開意解，漸悟理歸，宛義妙致，本自仰絕，其麤跡近旨，謂可彷佛。伏尋靈寶大法，下世度人，玄科舊目，三十六卷。符圖則自然空生，讚說皆上真注筆，仙聖之所由，歷劫之荃範。文則奇麗尊貴，事則真要密妙，辭則清虛玄雅，理則幽微濬遠。摽明罪福，權便應適，戒律軌儀，導達羣方。靈音八振，聾盲開豁，法門四達，巨細獲所，洋洋大化，無量法橋。但正教始興，天書寶重，大有之蘊，不盡顯行。然即今見出元始舊經，並仙公所稟，臣據信者，合三十五卷，根末表裹，足相輔成；大乘之體，備用不少。但授度威儀，唯有二表；關奏啟請，無其典式。若聖人傳法，則天真列具，不假名引之煩。今下俗滓穢，必須神官感通達御。既闕成科，於愚夫罔厝。自靈寶導世以來，相傳授者，或總度三洞，同壇共盟，精粗糅雜，小大混行。時有單受洞玄，而施用上法，告召錯濫，不相主伍。或採搏下道黃赤之官，降就卑猥，引屈非所，顛倒亂妄，不得體式，乖違冥典，迷誤後徒。臣每晨宵歎惋，內疚泣血。既真師渺邈，不可希期鑽求，世學永無其文，事要急用，實宜充備。臣敢以囂瞑，竊按金黃二錄、明真玉訣、真一自然經訣，准則眾聖真人授度之軌，敷三部八景神官撰集登壇盟誓，為立成儀注。既幽玄遠絕，非肉眼可測；神明事微，豈尸愚所體？執筆戰悚，形魂交喪，懼以謬越致罪，又慮造作招考，進退屏營，如蹈刃毒。繕治雖竟，不敢擅用，謹潔身清齋於三寶御前，誦讀一過。恩惟太上眾尊、玄中大法師，垂神照鑒，矜察所啟。若萬有一毫之補，合請施行，如其不允，輒當毀除。可否之宜，要以靈瑞為證，願特賜告效，伏須感應。謹啟。臣修靜誠惶誠恐、稽首再禮以聞。
　　臣陸修靜謹進。
　　太上洞玄靈寶授度儀
　　《黃錄簡文靈仙品》云：奉受經法，當為三師開度弟子一十九人，建功立德，諸天有名，乃得登壇告盟，佩受五老赤書真文玉篇，三部八景二十四真，天仙乘騎上真之官。功名不立，輕受大法，三官所執，生死苦對，考由明法曹。
　　明真科云：盟用金錢二萬四千，以質二十四炁生官。重真之信闕，則三部八景之神不度人命籍。無金錢，銅亦可准。都闕，考屬都神曹。
　　明真科云：用上金五兩，以盟五嶽，為寶經之信。
　　《玉訣》云：上金九兩，上誓九天，闕則犯慢經之科。五嶽靈山不領人學籍，考屬陰官曹。
　　明真科云：用五方紋繒各四十尺，以關五帝為告誓之信；闕則五帝不受人名，為五帝魔王所壞，使人志念不專，考屬水官泉曲曹。
　　明真科云：用金龍、金鈕各三枚，投山水土，為學仙之信。不投此，三官拘人命籍，求乞不達。有違考屬九都曹。
　　《玉訣》云：裂南和丹繒五尺，絳紋繒也。為巾於案上，請《靈寶五篇真文》 
　　及五符。
　　《玉訣》云：割碧林之帛五尺青紋繒也。為巾以覆真文符上。
　　《玉訣》云：令真文五符處丹青中間，以為落髮歃血之盟也。青以代髮，丹代歃血之盟誓，真人不傷神損德，故以代之爾。
　　《玉訣》云：五種雜和之香，經乃不記多少，嘗用二斗五升可足。又應須五綵雜華一斗，准真人授度時以散十方用之。大席五領，七章案，五香爐奩，又本命繒隨年尺數。
　　右八件物，登壇事信誓用之。
　　《玉訣》云：春用甲寅、乙卯，夏用丁巳、丙午，四季用戊辰、戊戌、己未、己丑，秋用庚申、辛酉，冬用癸亥、壬子。建王之日登壇也。
　　《玉訣》云：當於靈嶽作高壇，四方欄纂，東西南北王上開五門，安五榜，榜文如左：
　　九炁青天安寶華林青靈始老君，蒼帝君，九炁青牙天君，太上真玉青腰玉女，東鄉諸靈官。青華元陽門。青書赤地，安東門上。
　　三炁丹天梵寶昌陽丹靈真老君，赤帝君，朱丹三炁天君，元炁丈人，朱宮太丹玉女，南鄉諸靈官。洞陽太光門。赤書黃地，安南方門上。
　　元洞太帝天玉寶元靈元老君，太帝真人，子丹黃庭戊己天蒼玉女，中黃大帝官君。元黃高晨門。黃書白地，安正門上。
　　七炁白天七寶金門皓靈皇老君，白帝君，明石七炁大夫，太上白素玉女，西鄉諸靈官。通陰金闕門。白書黑地，安西方門上。
　　五炁玄天洞陰朔單鬱絕五靈玄老君，黑帝君，玄滋五炁天君，太上靈君，夜光玉女，北鄉諸靈官。陰生廣靈門。黑書青地，安北方門上。
　　九天眾靈，五嶽名山真人，江河四讀三官九府諸靈官、地仙、玉女，五嶽飛仙神仙，諸仙官君。元黃高晨門。紫書黃地，安正門左。
　　右六榜安著五門上，束西南北四門，依位各一榜。正門上施戊己，九天二榜，著門之左右也。用香爐五枚，施置壇之內。五方以五色繒綵著五案下，又別用一案於壇中，請真文五符經文。又用一案，以奏表度事，合七案。金錢之物，列度事案前。
　　《黃錄簡文》云：受法當依明科，齎信詣師，對齋七日，黃繒章表，奏言諸天所受書文。露壇一宿，無有風炁，文不吹搖，骨名合法，告盟而傳；為風所吹，使退齋三日，便如先法。三過被風，其人先無玄名善功，三界不舉，五帝不保，骨炁不合，不得輕傳。考由司正曹。
　　靈寶大盟宿露真文，拜表出官，啟奏次第如左：
　　於名山壇地置竟，師與弟子俱從地戶入，左迴，師入內壇王門，北向三捻香。先以弟子所受真文二簶籙著案上。
　　弟子往外壇，南面北向三拜，伏地稽首對章，師鳴天鼓三十六通。
　　次發爐如法，
　　次出官。
　　謹出臣身中五體真官功曹吏，出臣身中三洞飛仙，上三天執法開化陰陽功曹、度道消灾散禍解厄君吏，各十一人出。上高真臣身治職君吏，某治建節監功大將軍，前部效功後部效殺驛庭令、驛庭丞，四部監功謁者，臣身中仙靈直使正一功曹、治病功曹、左右官使者，陰陽神决吏、科車赤符吏、剛風騎置驛馬上章吏等，各二人出。出者嚴裝顯服，冠帶垂纓，整其威儀。直使功曹戴通天之冠，衣皂執單衣；正一功曹冠朱陽之幘，絳章單衣；使者冠九德之冠，五色壽命單衣，腰帶虎符，左佩流金火鈴，右佩豁落七元，齊執玉簡。直使功曹住立中央，治病功曹營衛臣身，左官使者持幢在前，右官使者建節在後，陽神决吏立左，陰神决吏立右，上部功曹遠望上天，中部功曹遠瞻八方，促炁功曹催促十方，都官使者匝遶臣身。郎吏虎賁，察奸鈎騎都官僕射，天縐甲卒，天丁力士，收炁食炁吏，收神食神吏，收鬼食鬼吏，收精食精吏，收毒食毒吏，收邪食邪吏，誅符破廟吏，科車赤符吏，剛風騎置驛馬上章吏，飛龍騎吏，屯住臣等前後。左右功曹使者，嚴裝事竟，羅列鹵簿，關啟靈寶官屬，監齋仙王，典經侍郎，衛靈司馬，三洞諸君官將吏，天師所布下二十四治、三十六靖廬、七十二福地、三百六十名山崑崙等上官三萬六千餘神，日月星宿、璇璣玉衡、天地五帝、三界官君將吏，及道上二玄三元四始，四面方位風炁注炁甲子諸官君將吏，考召東九夷胡老君、南八蠻越老君、西六戎氏老君、北五狄羌老君、中央三秦傖老君、五嶽四瀆丘沼君，諸廟神所在高山卑谷山林孟長、十二溪女、根源本始土地之主，社稷將吏，一時嚴裝，與臣身中功曹使者、飛龍騎吏，上啟太上玄元太上大道君、太上老君、太上丈人、無上玄老、十方無極大道道德眾聖天尊、至真大帝、天帝、天師、女師、三師君、夫人門下，行文書事十二書佐，按章從事，操臣謹授上學道士某甲等靈寶大法靈真文、八景內音二籙黃素表一通，在玉案上，請省。出官訖。
　　次讀表文，
　　次重約勅。
　　重勅臣身中五體真官、官一小吏、十二書佐，嚴裝顯服，冠帶垂纓，及時操臣拜露真文章表，上詣太上曹，隨事進對。誤字為易，脫字為益，若言辭倒錯，尋逐治正，必使上合，無令上官有所譴卻，六天羣魔、下官故炁，斷截公文，分別關奏，以時上達，伏須告報。
　　次起北向，叩齒九通，祝曰：
　　高上元始，九天靈尊，上真玄遐，道幽瓊軒，三五運推，七宿改晨，虛皇控轡，五帝定仙，青宮總綠，符命靈山，是日元吉，萬真開陳，上學甲乙，宿命因緣，得遇神經，上皇寶篇，謹於玄嶽，上盟九天，下告五帝，十二河源，乞丐記領，奏上高晨，普告萬靈，列位皇壇，營衛威式，按如太真，須到明日啟傳。
　　次復官。
　　臣身中功曹使者、籙上將軍吏兵、上章之官，效力事訖，還入臣身中，在左還左，在右還右，安隱九宮六府、金堂玉室、十二關機之中，纏身繞骨，經衛百脉。若有典主保護臣身，直使功曹差次檢押，無令錯互，須臣後召復出，奉行一如故事。鳴法鼓三通，咽炁三過。
　　次起再拜，復爐如法。畢，師與弟子從地戶出。
　　明日登壇告大盟次第法
　　平旦言功竟，弟子若多，改壇如前。用六牓安著五門上，東西南北四門依位各一牓，王門上施戊己、九天二牓，著門之左右也。訣云：中央門在正門下季上，如春在丑，眾真門在正門上孟上，如春在巳，他效之。如弟子少，即用齋壇，依常黃籙齋法也。更鋪設修飾，嚴淨布置。陞壇所須等物悉具備，鳴鐘，法師與弟子臨壇。三師五保，嚴裝法服，弟子皆玄冠黃褐，執簡齊肅，香花讚引，悉皆如法。先引弟子遶壇三匝，至東南角，向西倚，讚唱勿停。次引師復遶壇三匝，至西北角倚。師去壇三十步，或七步，便叩齒三十二通，思紫雲覆冠。一壇或一山五帝神兵各十萬人，來迎兆身，了了分明，乃祝曰：
　　神真出遊，萬帝駭驚，玉虛玄衛，天宿倒傾，五嶽司官，莫不輔靈，命召十方，驅策天兵，率天以下，咸到皇庭，令我登仙，洞得道精，審知不祥，通幽究冥，所向所陳，悉合玉清。
　　畢，乃徐行登壇，從西北天門入戶，祝如法。昇都壇左迴，向西北九拜，朝九天主訖，叩齒九通，祝曰：
　　臣甲今傳弟子某甲九天寶經，至上玉諱，清齋宿奏，氣命合真，乞告下監真玉仙、典錄侍郎、衛靈司馬，下監盟文，及所啟所付，畢得上聞。〔遶〕壇左行，還向東南，再拜。又啟曰：
　　高上元始天王，今日上願八會，日吉時清，謹於玄壇，或云嶽。盟度玄經，乞丐告下五帝靈山，監臣盟誓，早賜神仙，得乘飛軿，上昇帝晨。畢，法師倚，次命弟子從東南地戶入都壇上，向西北九拜。竟，師左迴立地戶上，弟子左迴立天門上，迴向東南，再拜，還北面南向伏。師迴北向立，叩齒三十六通，誦《金真太空章》一篇，以制萬魔。其辭曰：
　　天魔乘空發，萬精駭神庭。託化謠歌章，隨變入無名。囂氣何紛紛，穢道當塗生。雲中舍朱宮，北帝踴神兵。鼓洋自知道，玄運來相征。上景御飛轡，迅駕檢雲營。促校北帝錄，收執羣魔名。豁落張天羅，放威擲流鈴。金真輔空洞，玉光煥八冥。金玄守上宮，神虎戮天精。剪滅萬祆炁，億億悉齊平。上承九天信，嘯命靡不傾。招真究三洞，慧誦朗自清。八道望玄文，七轉緯天經。混合帝一真，拔度七祖程。消滅五苦根，反魂更受榮。金光曜寂室，神燭自然生。香華散玉宇，煙氣徹玉京。帝遣徘徊輦，三元降綠軿。迅駕騰九玄，朝我玉皇庭。
　　畢，便左行，弟子隨師從天門入內壇，一云天門入。左迴。三上五方香，從東始，周竟還西，面向東。法師閉目，內思存見五臟、五嶽、五星、五帝，備衛身中，映蓋一體，體作金色，從肺後出，項有圓光如日像，使照明十方，身中了然，盡見內外。畢。
　　次誦衛靈神祝曰：
　　九炁青天，明星大神，煥照東鄉，洞映九門，轉燭陽光，掃穢除氛，開明童子，備衛我軒，收魔束祆，上對帝君，奉承正道，赤書玉文，九天符命，攝龍驛傳，普天安鎮，我得飛仙。
　　南方丹天，三炁流光，熒星轉燭，洞照太陽，上有赤精，開明靈童，總禦火兵，備守三宮，斬邪束祆，剪截魔王，北帝所承，風火八衝，流鈴交煥，敢有不從，正道流行，我享上功，保天長存，億劫無終。
　　七炁之天，太白流精，光曜金門，洞朗太冥，中有素皇，號曰帝靈，保神安鎮，衛我身形，斷截邪源，王道正明，宮宅整肅，三景齊并，道合自然，飛昇紫庭，靈寶符命，普惠萬生，功加一切，天地咸寧，
　　北方玄天，五炁徘徊，辰星煥爛，光曜太微，黑靈尊神，飛玄羽衣，備衛五門，檢精捕非，敢有干試，豁落斬摧，玉符所告，神真八威，邪門閉塞，正道明開，映照我身，三光同輝，策空駕浮，舉形仙飛。
　　黃中理炁，總統玄真，鎮星吐輝，流煥九天，開明童子，一十二人，元氣陽精，焰上朱煙，同照一室，及得我身，百邪摧落，殺鬼萬千，中山神呪，普天使然，五靈安鎮，身飛上仙。
　　次叩齒二十四通。
　　次發爐祝曰：
　　無上三天玄元始三炁太上老君，召出臣甲身中三五功曹、左右官使者、左右捧香驛龍騎吏、侍香玉童、散花玉女、五帝直符直日香官，各三十六人，出關啟此間土地里域真官正神。臣今正爾燒香傳授，願得太上十方正真生炁降注臣身中，令臣所啟速達，徑御至真無極道前。
　　次師引弟子左行，執謁版，西面向東，唱東方天尊，方各三拜。亦可一拜，亦可不須版，直依方唱。次南、次西、次北、次束北、交東南、四次西南、次西北、次上方、次下方，具如一文。
　　臣等至心歸命東方無極太上靈寶天尊、蒼帝九炁天君、東鄉諸靈官。某帝先生姓氏名再禮謁。十方並同。
　　至心歸命南方無極太上靈寶天尊、炎帝三炁天君、南鄉諸靈官。
　　至心歸命西方無極太上靈寶天尊、白帝七炁天君、西鄉諸靈官。
　　至心歸命北方無極太上靈寶天尊、黑帝五炁天君、北鄉諸靈官。
　　至心歸命東北無極太上靈寶天尊、梵炁始青天君、東北鄉諸靈官。
　　至心歸命東南無極太上靈寶天尊、梵炁始丹天君、東南鄉諸靈官。
　　至心歸命西南無極太上靈寶天尊、梵炁始素天君、西南鄉諸靈官。
　　至心歸命西北無極太上靈寶天尊、梵炁始玄天君、西北鄉諸靈官。
　　至心歸命天門上方無極太上靈寶天尊、玄都玉京金闕七寶玄臺紫微上宮三十二天上帝、飛梵大羅天君、真人玉女、上方諸靈官。
　　至心歸命地戶下方無極太上靈寶天尊、九土高皇、四司五帝、陰陽水府十二仙官、洞淵洞虛洞元三十六地元皇天君、五嶽四瀆地上諸靈官。
　　至心臣謹按太真盟訣齋訣，登壇辦具，以昨某時表靈尊文，期誠瓊軒，眾靈輔位，致使雨寢嘉辰，風息清晷，延玆十天，三炁流光，威式雲布，無上開陳。某甲洪幸，謬興難剋之因，叨冀難成之果，謹依法啟傳符，自始迄終，得離風雨，使佩受後，願無躓礙。各叩頭搏頰。
　　至心次法師就位，東向，弟子還東面，西向伏地。法師長跪，又叩齒二十四通。出官。
　　至心謹出臣身中五體真官功曹吏，出臣身中靈寶洞玄三部八景洞天八府飛天上仙官，各二十四人出。
　　三部八景洞天飛行三五直靈神仙正一昇玄功曹，各二十四人出。
　　三部八景洞天飛行三五直靈神仙直使生炁功曹，各二十四人出。
　　三部八景洞天飛行三五直靈神仙靈寶青帝功曹，各二十四人出。
　　三部八景洞天飛行三五直靈神仙靈寶赤帝功曹，各二下四人出。
　　三部八景洞天飛行三五直靈神仙靈寶黃帝功曹，各二十四人出。
　　三部八景洞天飛行三五直靈神仙靈寶白帝功曹，各二十四人出。
　　三部八景洞天飛行三五直靈神仙靈寶黑帝功曹，各二十四人出。
　　三部八景洞天飛行自然靈寶神仙通真度命使者，各二十四人出。
　　三部八景洞天飛行自然靈寶神仙傳事飛天使者，各二十四人出。
　　三部八景洞天飛行自然靈寶神仙香官生炁使者，各二十四人出。
　　三部八景洞天飛行自然靈寶神仙洞明青帝使者，各二十四人出。
　　三部八景洞天飛行自然靈寶神仙洞明赤帝使者，各二十四人出。
　　三部八景洞天飛行自然靈寶神仙洞明黃帝使者，各二十四人出。
　　三部八景洞天飛行自然靈寶神仙洞明白帝使者，各二十四人出。
　　三部八景洞天飛行自然靈寶神仙洞明黑帝使者，各二十四人出。
　　三部八景洞天飛行自然靈寶神仙監功謁者，各二十四人出。
　　三部八景洞天飛行自然靈寶神仙校事謁者，各二十四人出。
　　三部八景洞天飛行自然靈寶神仙侍香玉童，各二十四人出。
　　三部八景洞天飛行自然靈寶神仙散花玉女，各二十四人出。
　　三部八景三十二天洞天八景飛行靈寶五帝直符，各二十四出。
　　出者各依儀嚴裝、天衣仙服，冠帶垂纓，齊光顯曜，整其威儀。建九色之節，執簡持幢，把召神之信，命魔靈旛，各按位署列住十方，散花燒香，營侍臣身。
　　太玄三部洞天八景自然靈寶飛仙度命天仙兵馬各九億萬騎出。
　　太玄三部洞天八景自然靈寶神仙度命地仙兵馬各九億萬騎出。
　　太玄三部洞洞天八景自然靈寶神仙度命飛仙兵馬各九億萬騎出。
　　太玄三部洞天八景自然靈寶神仙度命真人兵馬各九億萬騎出。
　　太玄三部洞天八景自然靈寶神仙度命神人兵馬各九億萬騎出。
　　太玄三部洞天八景自然靈寶神仙度命日月兵馬各九億萬騎出。
　　太玄三部洞天八景自然靈寶神仙度命星宿兵馬各九億萬騎出。
　　太玄三部洞天八景自然靈寶神仙度命九宮兵馬各九億萬騎出。
　　太玄三部洞天八景自然靈寶神仙度命五帝兵馬各九億萬騎出。
　　太上三部洞天八景自然靈寶神仙度命五嶽兵馬各九億萬騎出。
　　太玄三部洞天八景自然靈寶神仙度命三河四海兵馬各九億萬騎出。
　　太玄三部洞天八景自然靈寶神仙度命諸天督仙兵馬各九億萬騎出。
　　太玄三部洞天八景自然靈寶神仙滅度生尸兵馬各九億萬騎出。
　　太玄三部洞天八景自然靈寶神仙開度更生兵馬各九億萬騎出。
　　太玄三部洞天八景自然靈寶神仙金龍騎各九億萬眾出。
　　太玄三部洞天八景自然靈寶神仙飛龍騎各九億萬眾出。
　　太玄三部洞天八景自然靈寶神仙遊龍騎各九億萬眾出。
　　太玄三部洞天八景自然靈寶神仙神龍騎各九億萬眾出。
　　太玄三部洞天八景自然靈寶神仙驛龍騎各九億萬眾出。
　　太玄三部洞天八景自然靈寶神仙雲龍騎各九億萬眾出。
　　太玄三部洞天八景自然靈寶神仙龍虎騎各九億萬眾出。
　　太玄三部洞天八景自然靈寶神仙龍騰騎各九億萬眾出。
　　太玄三部洞天八景自然靈寶神仙度命九炁天官青牙玉女各二十四人出。
　　太玄三部洞天八景自然靈寶神仙度命三炁天官朱丹玉女各二十四人出。
　　太玄三部洞天八景自然靈寶神仙度命七炁天官明石玉女各二十四人出。
　　太玄三部洞天八景自然靈寶神仙度命五炁天官玄滋玉女各二十四人出。
　　太玄三部洞天八景自然靈寶神仙度命中央黃上天官靈劍玉女各二十四人出。
　　太玄三部洞天八景自然靈寶神仙東嶽青帝主圖飛天吏各二十四人出。
　　太玄三部洞天八景自然靈寶神仙南嶽赤帝主圖飛天吏各二十四人出。
　　太玄三部洞天八景自然靈寶神仙中嶽黃帝主圖飛天吏各二十四人出。
　　太玄三部洞天八景自然靈寶神仙西嶽白帝主圖飛天吏各二十四人出。
　　太玄三部洞天八景自然靈寶神仙北嶽黑帝主圖飛天吏各二十四人出。
　　真仙神官，兵馬乘騎，一合屯住臣前後左右，羅列行伍。自然五色素雲映蓋身形，流精散炁，布滿十方，周天覆地，營衛臣身。一切嚴裝事訖，正一昇玄功曹、通真度命傳事飛天使者、五帝直符直事，擎玄空之案，對在臣前，銜臣口中辭語，分別關啟上下中央、四面八方天官地神、五嶽四瀆九江八極名山大澤五帝真官、四司監察、九部考召、玄元始炁甲子諸官君、無窮無極無高無下無深無淺無幽無顯無鞅數眾真官注炁乾皇、九宮八卦六甲真人、根元本始土地之主、社稷將吏，一時嚴裝，與臣身功曹使者、飛龍驛龍騎、直符直事，上啟無上元始太上大道、五老上帝至真大聖尊神玉陛下，十方無極大道道德眾聖天尊、太帝、天帝、玄中大法師諸官君。臣以有幸，宿世因緣，九天之劫，延及今身，遭遇明運，大法流行，得以穢質，參染靈文上清金書三洞寶經。自叨竊以來，尊仰上法，心希神仙，而精誠淺薄，未能感靈，常恐罪至，淪沒九泉。天慈廣大，首領得全，誠宜守短，不敢有言。今三洞御運，靈寶下教，先度並昇，仙官空缺，應須中賢，以充諸天。臣受法之日，應更度人，先有宿名金格玉錄，合真之人，周歷八極，從虛無中來。今有宿命某嶽真人某甲，年若干歲，體行真素，骨命合真，已受上法九天靈文。所參淺狹，未見道源，信向苦至，祈請積年。今齎金繒法信，求受臣所佩元始五老赤書玉篇真文、金書紫字玉文丹章、二十四真三部八景圖神仙乘騎、諸天內音自然玉威策錄八字等文，神杖眾事，盟命寶經，投誠啟訴，九祖為證，誓為身寶，約無愆違。臣受法禁重，不敢輕宣，備加核實，辭誠愈堅，察其丹心，謂可成就。既法有開度，不敢閉絕。輒按《黃籙簡文靈仙科品》，與某甲對齋三日，宿露真文，天清地靜，四氣恬然，不風不揚，應法合真。今謹依先師舊典，明真大法、玉訣之要，付授某甲身，共登皇壇。金繒鎮靈，謹先拜黃繒赤表一通，上詣九天，表露在玉案上，分別請省。
　　次讀表文，
　　又叩齒三通，送表。
　　謹遣臣身中五體仙官乘騎、重勅功曹使者、奏事直符傳言書佐，嚴裝顯服，冠帶垂纓。及時操臣度道黃繒赤表一通，上詣元始五老上帝、至真大聖尊神御前。若所言倒錯，文字謬誤，不依舊法者，願為隨事正定，必使上合，無令上官典者有所譴卻。若有邪魔鬼賊干截公文者，收付所在禁獄，依事治罪。令臣所上御達，所願必至，恩惟原理，伏須告報。
　　次弟子左轉，南向、師左迴，
　　北向、長跪。鳴鼓三十六通。
　　太上靈寶無上洞玄法師某甲先生，臣嶽甲稽首再禮，謹上請太極典經仙郎、侍經玉郎、監度司馬、四司五帝、玉童玉女，手執紫毛之節、十絕靈旛，從萬神千真，前吹鳳鳴，後奏天鈞，燒香散花，一時浮空而降。天儀羅列，監度盟言。臣謹因眾真仙官、飛龍驛吏，上啟太上無極大道、太上大道君、元始五老上帝、靈寶元尊、十方自然至真、四方大聖、金闕上帝、太極真人、太上玄一三真人、清玄眾尊瓊闕下，臣以下愚，行尸臭肉，宿福願會，遭遇真經，得奉受大法三洞寶文。道高理妙，非所任當，夙夜懼惕，形魂無寧。臣某誠惶誠恐，頓首頓首，死罪死罪。臣謬忝非分，冒敢獻言，伏尋尊經祕重，淵蹟洞源，誠非小臣所可揄揚。且明科典制，五八聽傳，臣佩法始淺，未宜宣露。但大會垂周，世運短促，禍福交謝，道須忠賢廣加開度，令入法門。雖今人情浮偽，虛實難明，然至心翹翹，微在可識，勤求款到，不得閉絕。臣向拜表上聞，謹有某帝真人某甲，體性慈仁，質素竟白，抗心高上，不務榮華，耽虛味真，願慕神仙，叅履上法大乘之教，勸化開度，立德建功，恭勤丹苦，孜孜不倦，鑽勵積載，志極道源。今齎金繒寶信，受真之具，誓訴諸臣，九祖為證，求佩靈寶元始五老赤書真文寶符、三部八景二十四真神官吏兵、諸天內音玉字、八威策文神杖眾事，如臣所見。某甲骨性志行，宜合成就，謹依明真舊典，建壇立盟，告誓九天，按科付授。約為身寶，不得負違，輕泄漏慢，毀本伐宗，生死父母，及得某身，受考風刀，萬劫無原。恩惟太上眾尊、十方聖真、四司五帝，昭鑒盟言，謹以啟聞，須御奉行。臣某誠惶誠恐、稽首再拜。
　　次法師啟奉畢，於是起，弟子從師後，三上五方香，從東始，每至一方，輒長跪上香。周竟，便巡行三匝，散花十方。于時當誦詠五真人頌誦一篇。弟子再禮唱善。
　　太極真人頌曰：
　　太上大道君，出是靈寶經。高妙難為喻，猶彼玄中玄。自然無為道，學之得高仙。大乎洞虛經，安坐朝諸天。上寶紫微臺，下藏諸名山。煥爛龍鳳文，戢耀在無間。妙哉太上道，無為常自然。王侯及凡庶，所貴唯忠賢。宿命有福慶，卓拔在昔緣。法師轉相授，寶信劫數年。廣念度一切，大福報爾身。供養必得道，奉行成至真。大道無彼我，傳當得其人。
　　太上玄一第一真人頌曰：
　　眾妙出洞真，煥爛耀太清。奉者號仙人，體無永長生。逍遙戲玄虛，宮殿羅無形。蒨粲七寶林，晃朗日月精。龍鱗交橫馳，鳳凰翔悲鳴。太上治紫臺，眾真誦洞經。揲香稽首禮，旋行遶宮城。三周歸高座，道王為應聲。人主宏至道，天下普安寧。
　　太上玄一第二真人頌曰：
　　虛無常自然，強名字大道。緬邈無邊際，眾妙歸靈寶。閉眼存至真，精思降十老。昇仙永無為，靈顏常妙好。渴飲玉池醴，飢食金光草。靜慧度八難，濟世諸苦惱。
　　太上玄一第三真人頌曰：
　　妙哉靈寶經，太上自然文。奉者致得仙，號曰真天尊。受命宣道教，真為超俗才。事畢昇神仙，宮殿治玄臺。時降崑崙山，逍遙憩蓬萊。
　　太上正一真人三天大法天師頌曰：
　　靈寶及大洞，至真道經王。如有五千文，高妙無等雙。奉行立飛仙，玄居治虛空。侍衛太上臺，逍遙紫微宮。萬劫猶電頃，長存永無窮。道眼已備足，豁落自冥通。幽昧無不知，安坐觀十方。
　　誦畢，法師弟子各還復位，南北相對，披真文於案上。師誦真文序畢，弟子再禮，次依玉訣正音，字字解說，口授讀度。弟子承受訣言，東方安寶華林青靈始老九炁青天赤書真文。
　　東方赤書玉篇
　　東方九炁，始皇青天，碧霞鬱壘，中有老人，總校圖綠，攝炁舉仙，歲星輔肝，角亢鎮真，氏房心尾，四景迴旋，箕主七辰，玉斗明輪，承炁捕非，掃除灾羣，東山神呪，攝召九天，赤書符命，制會酆山，束魔送鬼，所誅無鐲，悉詣木宮，敢有稽延，下制東河，溟海水神，大劫洪灾，蛟龍負身，水府開道，通徑百千，青帝赤文，風火無間。
　　南方赤書玉篇
　　南方丹天，赤帝玉堂，中有大神，號曰赤皇，上炎流烟，三炁勃光，神仙受命，應運太陽，熒惑輔心，井鬼守房，柳星張翼，抗御四鄉，軫總七宿，迴轉天常，召運促會，正道驛行，赤文命靈，北攝酆山，束送魔宗，斬滅邪原，符教所誅，明列罪源，南山神呪，威伏萬方，羣祆滅爽，萬試摧亡，南河水帝，太伯龍王，神呪流行，普掃不祥，洪水飛灾，止蛟召龍，開除水徑，千道萬通，敢有干試，攝送火宮，赤書所告，莫有不從。
　　中央赤書玉篇
　　中央總靈，黃上天元，始生五老，中黃高尊，攝炁監真，總領群仙，典錄玄圖，宿簡玉文，催運上炁，普告萬神，鎮星輔脾，迴度北元，魁魁主非，截邪斬奸，魑魎魑魅，掃穢除氛，魒正玄斗，明度天關，九天符命，金馬驛傳，勅攝北帝，遏塞鬼門，剪除不祥，莫有當前，中山神呪，召龍上雲，制會黃河，九水河源，不得殆縱，善惡悉分，千祆萬奸，上對帝君，莫有干試，太陽激憤，赤書玉字，宣告普聞。
　　西方赤書玉篇
　　西方素天，白帝七門，金靈皓映，太華流氛，白石峨峨，七炁烟熅，上有始生，皇老大神，總領肺黑，主校九天，檢定圖錄，制召上仙，太白檢肺，奎婁守魂，胃昴畢觜，主制七關，參總斗魁，受符北元，赤書玉字，九天正文，攝召萬炁，普歸帝君，西山神呪，八威七傳，符水上龍，召山送雲，在所校錄，同到帝門，輔衛上真，斬滅邪源，若有不祥，截以金關，赤書符命，風火驛傳。
　　北方黑帝赤書玉篇
　　北方玄天，五炁徘徊，中有黑帝，雙皇太微，總領符命，仙鍊八威，青裙羽屬，龍文鳳衣，上帝所舉，制到玉階，北辰輔腎，斗牛衛扉，女虛危室，豁落四開，辟總七星，執凶糾非，卻灾掃穢，明道洞輝，北山神呪，激陽起雷，流鈴煥落，玃天振威，北酆所部，萬祆滅摧，九河傾訖，鳥母群飛，蛟龍通道，水陌洞開，赤文玉書，驛龍風馳。
　　五魔玉諱
　　九炁天中空洞青靈魔王，姓巴元，諱醜伯。三炁天中空洞赤靈魔王，姓負天，諱擔石。中黃高皇天中空洞黃靈魔王，姓橫天，諱擔力。七炁天中空洞白靈魔王，姓反山，諱六目。五炁天中空洞黑靈魔王，姓監醜，諱朗馥。
　　度上部八景
　　清微天主上部赤字玉訣
　　青書玉字，三十二字。
　　上天虛無，玄洞九五，太上阿房，統靈威戶，玉衡攝氣，腦華玄覩，統御上部，通神達古。
　　度中部八景
　　大赤天主中部赤字玉訣
　　朱書玉字，三十二字。
　　赤明開真，三天氣和，洞丹陽光，五藏不枯，丹天所寶，朱宮扶蘇，納鍊流泉，朱元無徂。
　　度下部八景
　　禹餘天主下部赤字玉訣
　　黃書玉字，三十二字。
　　黃中理氣，元生自尊，胃管幽通，六府俱存，白元公子，桃康德淳，養育朱丹，洞神往還。
　　東方青帝八會內音自然玉字九炁總諸天文
　　亶婁阿會，無惒觀音，須延明首，法攬菩曇，稼那阿弈，忽訶流吟，華都曲麗，鮮菩育臻，答落大梵，散煙慶雲，飛灑玉都，明魔上門，無行上首，迴蹠流玄，阿陁龍羅，四象吁員。
　　訣：東方內音畢，弟子迴心，東向伏，冥目。師叩齒九通，祝曰：
　　赤明開圖，八炁迴真，總統玄門，青帝大神，流化九外，纏綿我身，靈音八書，六十四篇，洞明天地，與我合仙，運致龍駕，上昇帝軒。
　　畢，弟子仰頭，九咽炁，次讀細字，唱度之，橫讀之也。
　　南方赤帝八會內音自然玉字三炁總諸天文
　　南爓洞浮，玉眸詵詵，梵形落空，九靈推前，澤洛菩臺，綠羅大千，眇莽九醜，韶謠緣邅，雲上九都，飛生自騫，那育郁馥，摩羅法輪，霐持無鏡，攬資運容，馥朗廓弈，神纓自宮。
　　訣：南方內音畢，弟子迴心，南向伏，冥目。師叩齒三通，祝曰：
　　三炁徘徊，靈鳳來飛，玉音八字，煥爛紫微，日吉大慶，我道洞開，朱丹哺飼，仰吸靈輝，生生水火，絳被羽衣，登空玄步，足踐鳳梯，周旋八天，七祖相隨。
　　畢，弟子仰頭三咽炁，次度細字。
　　西方白帝八會內音自然玉字七炁總諸天文
　　刀利禪猷，婆泥咎通，宛藪滌色，大眇之堂，流羅梵萌，景蔚肅嵎，易邈無寂，宛首少都，阿濫郁竺，華莫筵由，九開自辯，阿那品首，無量扶蓋，浮羅合神，玉誕長桑，栢空度仙。
　　訣：西方內音畢，弟子迴心，西向伏，冥目。師叩齒七通，祝曰：
　　七炁金靈，八天尊神，白虎策輩，師子捧轅，七炁纏綿，鍊我成仙，身發金光，肺照素雲，內外變化，昇入洞門，七祖出夜，九幽放魂，三徒五苦，長斬惡根，同懽福舍，受慶自然，億劫開度，隨運長存。
　　畢，弟子仰頭，七咽炁，次度細字。
　　北方黑帝八會內音自然玉字五炁總諸天文
　　玃無自育，九日道乾，坤母東覆，形攝上玄，陸羅育邈，眇炁合雲，飛天大醜，總監上天，沙陁劫量，龍漢瑛鮮，碧落浮黎，空歌保珍，惡弈無品，洞妙自真，元梵恢漠，幽寂度人。
　　訣：北方內音畢，弟子迴心，北向伏，冥目。師叩齒五通，祝曰：
　　玄天徘徊，流景上清，大有啟運，八字高明，飛玄澄虛，洞音自生，五炁纏綿，灌我身形，冠帶北單，受鍊洞靈，腎府化出，內外光精，飛行三界，遨宴紫庭，七祖同慶，懽樂劫齡，七寶林中，反胎更形，長夜滅死，南宮記名，黃籙白簡，削死上生。
　　畢，弟子仰頭，五咽炁，次度細字，次讀太歲以下盟文。
　　次度策文
　　封八威策法，先讀弟子名，次讀師名。
　　上版符訣曰：
　　天靈步兵，太一昇天，在地關白，生天命威，命主尸骨，星地命出，月天地度。
　　又訣曰：
　　焰明靈威仰，洞浮極炎赤熛弩，通班元成含樞杻，上金昌開曜魄寶，黑節靈會隱侯局。
　　下版符訣曰：
　　太上太一版，真經黃帝書。
　　又訣曰：
　　慧靈開洪灾度人。
　　次思前從飛龍，後導天鈞，鳳嘯鸞鳴，十二華光，建三七色節命靈之旛，給五帝玉童玉女各十二人。五帝侍衛，三界司迎，弟子受策，長跪師前。勅眾符曰：
　　東流之水，徘徊五城，魄入魂出，澡鍊身形，某甲奉受，靈寶眾符，永得長生，急急如太上律令。
　　次封策兩頭祝曰：
　　元始太真，五靈高尊，太華皓映，洞朗八門，五老告命，無幽不聞，上御九天，中制酆山，下鎮河海，十二水源，八威神呪，靈策玉文，召龍負水，收炁聚雲，束魔送鬼，掃蕩祆群，萬精摧落，所誅無蠲，日月五星，北斗七元，諸天諸地，諸水諸山，玉真所部，溟泠大神，仙王遊宴，五帝杖旛，天丁前驅，金虎後奔，玃天猛獸，羅備四門，所呼立到，所召立前，赤書煥落，風火無間，有所攝驗，金龍驛傳。
　　祝畢，叩齒九通，仰天三嘯，引炁三咽止。用元始五老印封策畢。次封杖法，叩齒三十六通，冥目思五帝史，各一人，衣隨方色，有五色之光，流煥杖上。五帝玉女各一人，合共衛杖左右。畢，先以杖橫捧於師前，頭向左，此師行之。
　　次師執青帝符，命弟子看。訣曰：青帝姓區，名更生。竟授與弟子，弟子得符，東向叩齒九通，思青炁從口中入注肝中，生九重青華，寶光徹映項後。畢，還授符與師，師納上第一孔中。竟，師祝曰：
　　無上青精，九炁太靈，神光遐散，流映東青，華景鬱勃，灌子身形，宮府安鎮，寶魂自生，洞達八朗，飛昇玉庭。
　　畢，弟子引炁九咽止。次師執赤帝符，命弟子看，訣曰：赤帝姓祝，名昌中。竟，授與弟子。弟子得符，南向叩齒三通，思赤炁從口中入注心中，生三重丹華，寶光徹映胸中。畢，還授符與師，師納上第二孔前。竟，師祝曰：
　　丹華流瑛，寶芝生光，神精徹幽，散靈八方，直符攝炁，嘯命朱童，三精煥敷，注子絳宮，赤神安鎮，五香溢充，洞映形外，表裹發光，身生水火，獨步飛行。
　　畢，弟子引炁三咽止。次師執黃帝符，命弟子看，訣曰：黃帝姓司，名精。竟，授與弟子，弟子得符，向王上叩齒十二通，思黃炁從口中入注脾中，生十二重黃華，寶光洞映一身。畢，還授符與師。師納上第三孔中。竟，師祝曰：
　　總元高靈，迴神四鄉，黃上散華，五帝交芳，流精散漫，十二重光，混合子形，萬神相迎，安備黃脾，養炁中房，保齡度劫，永鎮無窮。
　　畢，弟子引炁十二咽止。次師執白帝符，命弟子看訣曰：白帝姓辱，名曲正。竟，授與弟子。弟子得符，西向叩齒七通，思白炁從口中入注肺中，生七重素華，寶光洞映丹田。畢，還授符與師，師納上第四孔中。竟，師祝曰：
　　金靈七炁，素華流紛，金精童子，道建元巾，帶符攝炁，萬神會門，寶光弈弈，照子會根，安鎮肺華，萬劫長存。
　　畢，弟子引炁七咽止。次師執黑帝符，命弟子看，訣曰：黑帝姓玄，名尹豐。竟，授與弟子。弟子得符，北向叩齒五通，思黑炁從口中入注腎中，生五重玄華，寶光洞映背外。畢，還授符與師。師納上第五孔中。竟，師祝曰：
　　北上大玄，五炁徘徊，寶華五重，流光煥輝，靈景鬱秀，洞映太微，仰注子身，腎府鮮開，安鎮靈宅，萬神總歸，身生羽翼，舉形自飛。
　　畢，弟子引炁五咽止。次納符竟，以朱蠟封杖兩頭空處，上用元始之章印之，下以五老之章印之。畢，弟子叩齒三十六通，思五帝直符吏各一人，衣隨方有五色之光，流煥杖上；五帝玉女各一人，合共衛杖左右。弟子依前橫捧杖。師祝之曰：
　　太陽之山，元始上精，開天張地，甘竹通靈，直符守吏，部御神兵，五色流煥，朱火金鈴，輔翼上真，出幽入冥，招天天恭，攝地地迎，指鬼鬼死，祆魔束形，靈符神杖，威制百精，興攝群方，與我俱生，萬劫之後，以代我形，景為五解，神昇上清，承符告命，靡不敬聽。
　　畢，引五方炁二十五咽，止。
　　次師告丹水文
　　某嶽先生大洞法師臣某甲，告弟子某甲等：元始天尊於眇莽之中，敷演真文，結成妙經。劫劫濟度，無有窮已，如塵沙巨億無絕。靈文隱奧，祕于金閣，眾真宗奉，諸天所仰。逮于赤鳥，降授仙公，靈寶妙經，於是出世度人。吾謬稟微緣，運值靈文，先師顯飾，奉傳至法，誓為身寶，豈敢宣泄。劫運推移，其法應行，有合真之人，依科聽付。今誓九天，啟付某甲，受經之後，當依明科，肅己勵軀，精誠勤苦，斷絕世緣，唯志大乘，供養朝禮，講習妙賾，參問有道，導引精研，修齋服御，希求飛騰，尊道敬師，推祟根本，不得嗊嗃，有面無心，攻伐本根，自造無端。輕慢經寶，皮好胎誕，淫欲貪著，嫉妒恚恨，胸心諂楚，懷毒在內，一旦犯違，身充三泉。當以某甲三曾五祖，同淪地嶽，萬劫無原。今建立黃壇，關盟五帝，付授寶文十部妙經，諸天五嶽，咸對盟文，檢行慎法，抱於中心，飛仙可期，終成道真，善自肅勵，如四極明科律文。
　　次弟子自盟文
　　某府縣鄉里某嶽先生洞玄弟子某甲，稽首再拜，上啟元始天尊、太上道君、十方尊神、四方已得道至真。太上靈寶三十六部尊經寶符，高玄大法師某，因緣宿福，九天之劫，輪轉不滅，慶祚所逮，輪化所籍，得生法門。先緣發願，仰羨至閥，法闆大乘，心神欣踊，自恐腐骸。今遭天運推移，皇道數行，蒙法師某甲所見拔擢，開導愚蒙，賜臣靈文，奉對聖君。肉尸惶懼，洗除濁穢，得侍靈壇，俯荷拔擢，榮過分表。某當勵己肅體，供養尊禮，棄情退累，志托幽阜，長乖世塗，唯志丘巖，晝夜朝拜，思竭愚管，庶憑聖文，拔度朽骸，至心悾慊，無有二念，不敢違盟負誓，欺師慢道，有面無心，不保劫數。某自收罪考，吞聲敢言，引某七世父母、九玄祖考，以為證誓，見世生人、九族種親以為盟約。某自樂仙道，時不敢拘迫，一日有違，生死同淪地嶽五道，不敢蒙原。上告元始，下誓五帝，身對師寶，自立盟誓。丹情至心，唯蒙矜納。臣某誠惶誠恐，稽首再拜。
　　次師起立北向，左手執真文二錄。弟子長跪，以右手持信物，師叩齒三十六通，存五藏之色，令備具合成寶蓋之雲羅，覆經及師。從而祝曰：
　　天書簡不煩，道德自備足，修之必神仙，當復何所欲，文耀太無間，煥然而朗郁，傳授悉依法，泄慢墮地獄。
　　次弟子跪，九拜，三起三伏，奉受真文，帶策執杖，禮十方一拜。從北方始，東迴而周訖。想見太上真形如天尊象矣。畢，次師起巡行，詠步虛。其辭日：
　　稽首禮太上，燒香歸虛無。流明隨我迴，法輸亦三周。玄願四大興，靈慶及王侯。七祖生天堂，煌煌曜景敷。嘯歌觀大漠，天樂適我娛。齊馨無上德，下仙不與儔。妙想明玄覺，詵詵乘虛遊。
　　旋行躡雲綱，乘虛步玄紀。吟咏帝一尊，百關自調理。俯命八海童，仰携高仙子。諸天散香華，翛然靈風起。宿願定命根，故致高摽擬。觀樂太上前，萬劫猶未始。
　　嵯峨玄都山，十方宗皇一。岧岧天寶臺，光明焰流日。煉燦玉林華，蒨粲曜珠實。常念餐元精，鍊液固形質金光散紫微，窈窕大乘逸。
　　俯仰存太上，華景秀丹田。左顧提鬱儀，右盻携結璘。六度冠梵行，道德隨日新。宿命積福應，聞經若至親。天挺超世才，樂誦希微篇。沖虛太和炁，吐納流霞津。
　　胎息靜百關，寥寥究三便。泥丸洞明景，遂成金華仙。魔王敬受事，故能朝諸天。皆從齋戒起，累功結宿緣。飛行凌太虛，提携高上人。
　　控轡適十方，旋憩玄景阿。仰觀劫刃臺，俯盻紫雲羅。逍遙太上京，相與坐蓮華。積學為真人，恬然榮衛和。永享無期壽，萬椿携奚足多。
　　大道師玄寂，昇仙友無英。公子度靈符，太一奉洞章。舍利曜金姿，龍駕欻來迎。天尊盻雲輿，飄飄乘虛翔。香花若飛雪，紛靄茂玄梁。
　　頭腦禮金闕，携手邀玉京。騫樹圓景園，煥爛七寶林。天獸三百名，師子巨萬尋。飛龍躑躅吟，神鳳應節鳴。靈風扇奇華，清香散人衿。
　　自無高仙才焉能耽此心。
　　嚴我九龍駕，乘虛以逍遙。八天如指堂，六合何足遼。眾仙誦洞玄，太上唱清謠。香花隨風散，玉音成紫霄。五苦一時迸，八難順經寥。妙哉靈寶囿，興此大法橋。天真帝一宮，藹藹冠耀靈。流煥法輪綱，旋空入無形。虛皇村雲璈，眾真誦洞經。高仙凜手讚，彌劫保利貞。
　　至真無所待，時或轡飛龍。長齋會玄都，鳴玉叩瓊鐘。十華諸仙集，紫煙結成宮。寶蓋羅太上，真人把芙蓉。散花陳我願，握節徵魔王。法鼓會群仙，靈唱靡不同。無可無不可，思與希微通。
　　次北向，誦禮經頌三首。其辭曰：
　　樂法以為妻，愛經如珠玉。持戒制六情，念道遣所欲。淡泊正炁停，蕭神靜默。天魔並敬護，世世受大福。
　　鬱鬱家國盛，濟濟經道興。天人其願，縹緲入大乘。因心立福田，靡靡法輪昇。七祖生天堂，我身白日騰。
　　大道洞玄虛，有念無不契。鍊質入仙真，遂成金剛體。超度三界難，地獄五苦解。悉歸太上經，靜念稽首禮。
　　每誦步虛一首訖，弟子唱善散花，禮一拜畢，唱三禮曰：
　　至心稽首禮太上無極大道。
　　至心稽首禮三十六部尊經。
　　至心稽首禮玄中大法師。
　　次平坐，弟子向師伏，師說元始禁戒，弟子句句唱諾，弟子某甲自稱名，師告：弟子唱諾三言之。
　　《元始赤書五篇真文》，上清自然之書，九天始生之靈空洞之章，成天立地，開張萬真，安神鎮靈，生成兆民，匡御運度，保天長存。上制天機，中檢五靈，下策地祇，嘯命河源，運役陰陽，召神使仙。此至真之文，妙應自然，致天高澄，使地固安，五嶽保鎮，萬品存焉。元始刻題上帝靈都之館，累經劫運，而其文保固天根，無有毀淪，與運推遷，混之不濁，穢之愈清，毀之不滅，滅之極明。大有之文，天真所尊，自非勒名帝圖，刻簡來生者，斯文隱祕，莫得窺聞。有得之子，與三炁長存，勤行其法，尅致神仙。但精心躬奉，家國安寧，保命度灾，掃諸不祥。天子侯王奉之，致國太平，凶寇自夷，邊域不爭，兆民歌唱，普天興隆。運推數周，正道當行，有得之者，庶招自然，天真妙重，九天所祕，不得輕泄，考罰爾身。若弟子應傳經者，年限雖未盈五八，皆令法信充備，依黃籙為三師，開度弟子一十九人，功德滿足，然後得傳寶訣，不得非師，私相教授。若違科妄泄，無盟而傳，師受四極之考，七祖同淪地嶽，萬劫不原。可不慎之，可不慎之，爾其信焉。
　　畢，弟子起禮三拜，還伏。次授六誓文曰：
　　一誓不輕泄，二誓不猥慢，三誓不妄傳，四誓不口說，五誓不觸經禁，六誓不受財賣道。
　　天尊六誓以質人心，人心既固，道心亦真，不得違誓越盟，永受風刀。說誓之時，先捻香，弟子一手指天，男左女右。畢，弟子禮六拜，師立，誦曰：
　　真道高妙，應感則宣，丹心懇至，有惻上玄，紫文鍊質，神金制魔，豁落威靈，佩之神仙，今啟傳付，誓勿妄言，寶祕真降，泄必禍臻，天科嚴峻，爾其奉焉。
　　畢，弟子又禮六拜。
　　次師簡授弟子法位曰：太上靈寶無上洞玄弟子某嶽先生某甲。弟子長跪受畢，退合簡端身，稱之禮本師，九拜，三起三伏，肘行膝步。訖，左行東面，向西禮，再禮；次北，次東，次南，各再禮，日朝四極。還復位，禮監度三師，各三拜。次還讀前謁十方版及五師版，依前面方所，唯五師向西。畢，長跪大謝，弟子叩頭，搏頰無數。其辭曰：
　　太上靈寶無上洞玄弟子，某嶽先生臣某等，今故燒香叩頭，歸身歸神歸命十方無極太上靈寶天尊，十鄉諸靈官已得道至真諸君，丈人，三十六部尊經玄中大法師，太上玄一三真人，太極高玄法師，三天大法師正一真人，及三界表裏一切神靈。臣等以今傳授弟子某甲，登壇告盟，希仰太上眾尊濟度之恩，原赦臣某師從弟子等，自從緣起有身父母，依因一切眷屬，及得某等千罪萬過，並令傳授。置齋以來，逮乎玆日，違科犯法，進止失儀，呼名乖性，尊卑越次，付度差違，特乞大慈開宥，不見罪罰。伏願恩流即時，威播今日，且今日寶珠之口，有無鞅眾登寶珠之上，獲參勝侶，乃超虎澗而同至，越龍山而俱到，證因四果。果於向者剋成五願，願偶今時。所謂珠口不知盈滿，水火無以燒沉，故今辰男女仰慕鳳輪，遠期龍駕。凡此智友，既各父元父之父，同一玄一之一，願五眼報勤，三明賞德，功騁喜泰二勤暢休歡，恩寢死符，福播生錄。永始元始之歌謠，長卒不卒之慶扑。各使餐能命算，食辨形體，祐蓋尊卑，衛活長少，天保信向之男，法護至到之女。女果紫簡，男諧玉牒，不朽與赤甫爭能，得道共山圖而競解，禍路承此同滅，福階因慈各興。帝主延昌，愛民治國，三歸共往，四教俱來。獄厄長免，因緣永絕，灾惱不起，衰患勿生。其諸此外，隨願各刻，求官得官，求貴得貴，求道得道，求真得真。所願悉諧，所欲咸遂，道成天地，功濟生靈，遍為諸天日月星宿、山川嶽瀆、龍王鳥王、獸王蟲王、萬物神王、一切天王，在在處處天神地神、山水靈祇、里域官長、凡諸營衛一切吏兵，並願即時旋轉，俱登妙勝。即願七元安度，四象無愆，天見喜祥，地表靈瑞，山開寶牒，河出龍圖，五芝綠草，遍布郊野，四方清淨，天下太平。無邊功德，逮及監臨官對，執勞隨喜，并觀聽男女，一蒙有緣，同享上福，冥資六道，慶被四生，五苦三惡，含靈有識，咸蒙蕩沐，冠帶天衣，適樂自在，長結善緣，永為法侶，從此不退，得道為期。至於壇主盟身某，五文入體，玉符養質，神真衛命，天書感瑞，八會應圖，六度常持，四行無缺，五通仙舉，十轉飛騰，金剛浄體，尅隆聖果，稽首十方，常住三寶。
　　次師誦三徒五苦辭曰：
　　三才及萬物，倚伏各有齡。終始待劫數，福盡天地傾。往反於五道，苦哉更死生。輾轉三徒中，去來與禍并。
　　大賢慎玆誡，忍性念割情。愚夫不信法，罪痛常自嬰。吾念世無已，今故重告明。若欲度斯患，歸命太上經。
　　罪福不由他，諒自發爾聲。大賢故閉口，欲絕諸惡緣。滅念歸兼至，倚伏待長泯。弘道以安世，終當見正真。
　　淫嫉為禍首，滅身之至患。含養如此害，豈是道所安。知惡而不革，恐必致夭殘。懷毒日齋直，令我發長歎。
　　宿命有信然，弱喪謂之无。皆欲眼前見，過目即言悠。大賢明道教，慘慼愍頑夫。依依念子苦，勤勤令我憂。
　　人命以消盡，亦猶膏中火。四大暫相寓，五物權時假。盛年當勤學，趣求存吾我。福盡身神散，冥冥地獄下。上聖畏是故，尋道度斯禍。
　　學仙行為急，奉戒制情心。虛夷正氣居，仙聖自相尋。若不信法言，胡為棲山林。
　　大賢樂經戒，受之為身寶。就學常苦晚，治身恨不早。比當披幽賾，倏欻年已老。執卷吸爾極，將更死痛惱。吾故及弱齡，棄世以學道。
　　次法師還向東，口啟言功，復官。　泰玄都正一平炁係天師陽平治左平炁臣某，稽首再禮，上言：謹按文書，臣素胎生肉人，稟命有幸得，生法門，被蒙大聖曲逮隆重，得叨妙法內外真要，長生度世不死之道，仰叅上清三洞寶經昇霞之衛，恩潤重杳，莫之與比。道重人輕，非臣臭骨所可當荷，辜負天官，若無首領。臣以今即日，登此山岭，授度寶經與弟子某甲，出身中三部八景神仙騎乘，飛天神仙功曹，傳言奏事小吏，關啟五帝、五嶽土地靈山里域真官注炁，監察授度，並見營衛。皆是眾官祐護之功，不勝受恩，謹為一切眾官拜言功口章上聞。願上官典者，乞垂矜省，原赦臣前後所犯萬沒之罪，賜臣身得度千灾萬厄之中，請為侍經玉童玉女，內外監察考召君吏、四野九野四面真官、土地靈山五帝、五嶽上真，臣身三部八景飛天神仙功曹，天官騎乘，十方營衛眾官，并及前後行來諸所經歷，傳授宣化，心口求願，祐助之功，一切謁還天曹，加官進爵，言功舉遷。上功三千等，中功二千等，下功一千等。書佐小吏，吏兵士卒各五百等，還入中宮。上官典者，以時給與，悉令均平，無使遺脫恚恨者。受功事訖，各還所職，營護臣身，禳卻千灾毒，公私口舌，惡人謀議，一切伏匿絕滅太陰之中。受恩無地，以為效信。恩惟太上分別求哀臣愚，謹因內外眾官真使、正一功曹、左右官使者、陰陽神决吏、科車赤符吏、剛風騎置驛馬上章吏、飛龍騎吏官，各十二人出，奉操臣拜上言功口章一通，上詣三天曹，伏須告報。臣某誠惶誠恐，稽首再禮以聞。
　　臣姓屬某府某懸某觀。
　　太清銜位
　　太歲
　　臣告盟事訖，所請天靈地神，謁還九天，隨宜進叙，臣身中玉虛真炁功曹使者、神仙乘騎，各按常次，從紫府玉閣妙門金戶而入，周身匝體，纏繞百脉骨節，內填仙炁，外截邪源，鍊魂保精，早得飛行。神仙羽騎徑昇帝宸。咽二十四炁止。
　　次法師復爐，祝曰：
　　香官使者、左右龍虎君、侍香諸靈官，當令此間傳授之所，自然生金液丹碧芝英，百靈眾真，交會在此香火案前，令臣得道，尅獲上仙。弟子某甲等受福，內外家口蒙恩，十方仙童玉女，侍衛香煙，傳奏臣向來言請，徑至玉皇上帝几前。
　　次誦奉戒頌
　　道為無心宗，一切作福田。一止功無定準，本願各由人。虛己應眾生，注心莫不均。大聖崇正教，亦由雨降天。高凌靡不周，常卑故成淵。海為百川王，是能舍龍鱗。萬劫保智用，豈但在厥年。奉戒不暫虧，世世善結緣。精思念大乘，會當體道真。
　　還戒頌
　　天尊大慈悲，說戒度眾生。威德被幽顯，果報感真靈。諸天來稽首，群魔自束形。過去超八難，見在保千齡。齋福行當息，相共送虔誠。流梵逸雲唱，飛香雜煙馨。瓊鳳乘丹輦，金龍駕綠軿。生死皆快樂，家國悉安寧。
　　畢，師弟子遶壇梵詠還。事了。亦可復爐前，於皇壇上行騰天藉地竟，師弟乃梵詠，出西北九天門，勿迴顧也。藉地解形符，青書白素上，騰天遁變符，黃書碧繒上。亦有師云，未言功前，行之畢，次引弟子北向朝太上玉宸四拜，次東向謁大帝君再拜，次南向禮高上真人再拜，次西向拜天師張君再拜，次三日弟子言功，設齋謝恩，儀在別卷。次弟子於壇本命之方投簡法，次東向叩齒三通，上香祝曰：
　　無上三天玄元始三炁太上老君，召出我身中三五功曹、左右官使者、左右捧香驛龍騎吏、侍香玉童、侍香玉女、五帝直符、直日香官，各三十六人出。關啟此間土地、四面真官正神，我今正爾燒香關啟，願得太上十方正真之炁入我身中，令所啟上聞，徑御無上至真大聖尊神玉帝几前。
　　畢，迴向王叩齒十二通，讀簡竟，祝曰：
　　天開地張，九炁分靈，三元同符，十方玄清，五老上帝，開真領生，丹書赤文，元始上精，普告無上，九土皇靈，今日上吉，萬仙定生，我願我仙，請投玉名，土府太皇，勒除罪形，奏簡上宮，列簿華青，早得飛昇，天地同靈，九祖種親，腐骸更榮，魂昇南宮，受化仙庭，今日告命，萬神咸聽，請以金鈕，表明至情，請如所告，金龍驛程。
　　畢，上香復爐，如上法。
　　元始靈寶告九地土皇，滅罪言名求仙上法。靈寶赤帝先生女云道士，某甲年若干歲，某月生，命係九天南斗領籍。解曰：此文云赤帝者，是本命丙午，命係九天者，是正月二月生，南斗領籍，猶取本命之方，餘效此。願神願仙，長生度世，飛行上清，中皇九土，戊己黃神，土府五帝，乞削罪錄，勒上太玄，請詣中宮，投簡記名，金鈕自信，金龍驛傳。
　　太歲某子某月某子朔某日某子，於某府州縣鄉里中告文。
　　右朱書銀簡，青紙裹之，青絲纏鈕九隻，金龍一枚，埋所住中宮。
　　次謁版，剌版並埋壇之當方。亦可投山洞淵泉中，勿令人得之。凡簡長一尺二寸，闊二寸四分，厚三分。
　　登壇法信如左：
　　金錢二萬四千，聽以銅錢寶物准當。上金九兩。五色繒紋各一疋。大席五領。合和香五奩二斗五升。五香爐。七章案。絳紋巾一枚。五尺挾複碧紋巾一枚。五尺挾複五綵雜散花一斗。本命繒，隨年尺數。
　　正月、二月生，則青天領籍，炁係九炁天君。
　　四月、五月生，則丹天領籍，炁係三炁君。
　　七月、八月生，則素天領籍，炁係七炁天君。
　　十月、十一月生，則玄天領籍，炁係五炁天君。
　　三月、六月、九月、十二月生，則黃天領籍，炁係一炁天君。
　　隨度事月
　　正月、二月，則云今於三炁天中。
　　四月、五月，則云今於三炁天中。
　　七月、八月，則云今於七炁。
　　十月、十一月，則云今於五炁天中。
　　三月、六月、九月、十二月，則云一炁天中。
　　太上洞玄靈寶授度儀竟
　　太上洞玄靈寶授度儀
　　《黃錄簡文靈仙品》云：奉受經法，當為三師開度弟子一十九人，建功立德，諸天有名，乃得登壇告盟，佩受五老赤書真文玉篇，三部八景二十四真，天仙乘騎上真之官。功名不立，輕受大法，三官所執，生死苦對，考由明法曹。
　　明真科云：盟用金錢二萬四千，以質二十四炁生官。重真之信闕，則三部八景之神不度人命籍。無金錢，銅亦可准。都闕，考屬都神曹。
　　明真科云：用上金五兩，以盟五嶽，為寶經之信。
　　《玉訣》云：上金九兩，上誓九天，闕則犯慢經之科。五嶽靈山不領人學籍，考屬陰官曹。
　　明真科云：用五方紋繒各四十尺，以關五帝為告誓之信；闕則五帝不受人名，為五帝魔王所壞，使人志念不專，考屬水官泉曲曹。
　　明真科云：用金龍、金鈕各三枚，投山水土，為學仙之信。不投此，三官拘人命籍，求乞不達。有違考屬九都曹。
　　《玉訣》云：裂南和丹繒五尺，絳紋繒也。為巾於案上，請《靈寶五篇真文》及五符。
　　《玉訣》云：割碧林之帛五尺青紋繒也。為巾以覆真文符上。
　　《玉訣》云：令真文五符處丹青中間，以為落髮歃血之盟也。青以代髮，丹代歃血之盟誓，真人不傷神損德，故以代之爾。
　　《玉訣》云：五種雜和之香，經乃不記多少，嘗用二斗五升可足。又應須五綵雜華一斗，准真人授度時以散十方用之。大席五領，七章案，五香爐奩，又本命繒隨年尺數。
　　右八件物，登壇事信誓用之。
　　《玉訣》云：春用甲寅、乙卯，夏用丁巳、丙午，四季用戊辰、戊戌、己未、己丑，秋用庚申、辛酉，冬用癸亥、壬子。建王之日登壇也。
　　《玉訣》云：當於靈嶽作高壇，四方欄纂，東西南北王上開五門，安五榜，榜文如左：
　　九炁青天安寶華林青靈始老君，蒼帝君，九炁青牙天君，太上真玉青腰玉女，東鄉諸靈官。青華元陽門。青書赤地，安東門上。
　　三炁丹天梵寶昌陽丹靈真老君，赤帝君，朱丹三炁天君，元炁丈人，朱宮太丹玉女，南鄉諸靈官。洞陽太光門。赤書黃地，安南方門上。
　　元洞太帝天玉寶元靈元老君，太帝真人，子丹黃庭戊己天蒼玉女，中黃大帝官君。元黃高晨門。黃書白地，安正門上。
　　七炁白天七寶金門皓靈皇老君，白帝君，明石七炁大夫，太上白素玉女，西鄉諸靈官。通陰金闕門。白書黑地，安西方門上。
　　五炁玄天洞陰朔單鬱絕五靈玄老君，黑帝君，玄滋五炁天君，太上靈君，夜光玉女，北鄉諸靈官。陰生廣靈門。黑書青地，安北方門上。
　　九天眾靈，五嶽名山真人，江河四讀三官九府諸靈官、地仙、玉女，五嶽飛仙神仙，諸仙官君。元黃高晨門。紫書黃地，安正門左。
　　右六榜安著五門上，束西南北四門，依位各一榜。正門上施戊己，九天二榜，著門之左右也。用香爐五枚，施置壇之內。五方以五色繒綵著五案下，又別用一案於壇中，請真文五符經文。又用一案，以奏表度事，合七案。金錢之物，列度事案前。
　　《黃錄簡文》云：受法當依明科，齎信詣師，對齋七日，黃繒章表，奏言諸天所受書文。露壇一宿，無有風炁，文不吹搖，骨名合法，告盟而傳；為風所吹，使退齋三日，便如先法。三過被風，其人先無玄名善功，三界不舉，五帝不保，骨炁不合，不得輕傳。考由司正曹。
　　靈寶大盟宿露真文，拜表出官，啟奏次第如左：
　　於名山壇地置竟，師與弟子俱從地戶入，左迴，師入內壇王門，北向三捻香。先以弟子所受真文二簶籙著案上。
　　弟子往外壇，南面北向三拜，伏地稽首對章，師鳴天鼓三十六通。
　　次發爐如法，
　　次出官。
　　謹出臣身中五體真官功曹吏，出臣身中三洞飛仙，上三天執法開化陰陽功曹、度道消灾散禍解厄君吏，各十一人出。上高真臣身治職君吏，某治建節監功大將軍，前部效功後部效殺驛庭令、驛庭丞，四部監功謁者，臣身中仙靈直使正一功曹、治病功曹、左右官使者，陰陽神决吏、科車赤符吏、剛風騎置驛馬上章吏等，各二人出。出者嚴裝顯服，冠帶垂纓，整其威儀。直使功曹戴通天之冠，衣皂執單衣；正一功曹冠朱陽之幘，絳章單衣；使者冠九德之冠，五色壽命單衣，腰帶虎符，左佩流金火鈴，右佩豁落七元，齊執玉簡。直使功曹住立中央，治病功曹營衛臣身，左官使者持幢在前，右官使者建節在後，陽神决吏立左，陰神决吏立右，上部功曹遠望上天，中部功曹遠瞻八方，促炁功曹催促十方，都官使者匝遶臣身。郎吏虎賁，察奸鈎騎都官僕射，天縐甲卒，天丁力士，收炁食炁吏，收神食神吏，收鬼食鬼吏，收精食精吏，收毒食毒吏，收邪食邪吏，誅符破廟吏，科車赤符吏，剛風騎置驛馬上章吏，飛龍騎吏，屯住臣等前後。左右功曹使者，嚴裝事竟，羅列鹵簿，關啟靈寶官屬，監齋仙王，典經侍郎，衛靈司馬，三洞諸君官將吏，天師所布下二十四治、三十六靖廬、七十二福地、三百六十名山崑崙等上官三萬六千餘神，日月星宿、璇璣玉衡、天地五帝、三界官君將吏，及道上二玄三元四始，四面方位風炁注炁甲子諸官君將吏，考召東九夷胡老君、南八蠻越老君、西六戎氏老君、北五狄羌老君、中央三秦傖老君、五嶽四瀆丘沼君，諸廟神所在高山卑谷山林孟長、十二溪女、根源本始土地之主，社稷將吏，一時嚴裝，與臣身中功曹使者、飛龍騎吏，上啟太上玄元太上大道君、太上老君、太上丈人、無上玄老、十方無極大道道德眾聖天尊、至真大帝、天帝、天師、女師、三師君、夫人門下，行文書事十二書佐，按章從事，操臣謹授上學道士某甲等靈寶大法靈真文、八景內音二籙黃素表一通，在玉案上，請省。出官訖。
　　次讀表文，
　　次重約勅。
　　重勅臣身中五體真官、官一小吏、十二書佐，嚴裝顯服，冠帶垂纓，及時操臣拜露真文章表，上詣太上曹，隨事進對。誤字為易，脫字為益，若言辭倒錯，尋逐治正，必使上合，無令上官有所譴卻，六天羣魔、下官故炁，斷截公文，分別關奏，以時上達，伏須告報。
　　次起北向，叩齒九通，祝曰：
　　高上元始，九天靈尊，上真玄遐，道幽瓊軒，三五運推，七宿改晨，
　　虛皇控轡，五帝定仙，青宮總綠，符命靈山，是日元吉，萬真開陳，
　　上學甲乙，宿命因緣，得遇神經，上皇寶篇，謹於玄嶽，上盟九天，
　　下告五帝，十二河源，乞丐記領，奏上高晨，普告萬靈，列位皇壇，
　　營衛威式，按如太真，須到明日啟傳。
　　次復官。
　　臣身中功曹使者、籙上將軍吏兵、上章之官，效力事訖，還入臣身中，在左還左，在右還右，安隱九宮六府、金堂玉室、十二關機之中，纏身繞骨，經衛百脉。若有典主保護臣身，直使功曹差次檢押，無令錯互，須臣後召復出，奉行一如故事。鳴法鼓三通，咽炁三過。
　　次起再拜，復爐如法。畢，師與弟子從地戶出。
　　明日登壇告大盟次第法
　　平旦言功竟，弟子若多，改壇如前。用六牓安著五門上，東西南北四門依位各一牓，王門上施戊己、九天二牓，著門之左右也。訣云：中央門在正門下季上，如春在丑，眾真門在正門上孟上，如春在巳，他效之。如弟子少，即用齋壇，依常黃籙齋法也。更鋪設修飾，嚴淨布置。陞壇所須等物悉具備，鳴鐘，法師與弟子臨壇。三師五保，嚴裝法服，弟子皆玄冠黃褐，執簡齊肅，香花讚引，悉皆如法。先引弟子遶壇三匝，至東南角，向西倚，讚唱勿停。次引師復遶壇三匝，至西北角倚。師去壇三十步，或七步，便叩齒三十二通，思紫雲覆冠。一壇或一山五帝神兵各十萬人，來迎兆身，了了分明，乃祝曰：
　　神真出遊，萬帝駭驚，玉虛玄衛，天宿倒傾，五嶽司官，莫不輔靈，
　　命召十方，驅策天兵，率天以下，咸到皇庭，令我登仙，洞得道精，
　　審知不祥，通幽究冥，所向所陳，悉合玉清。
　　畢，乃徐行登壇，從西北天門入戶，祝如法。昇都壇左迴，向西北九拜，朝九天主訖，叩齒九通，祝曰：
　　臣甲今傳弟子某甲九天寶經，至上玉諱，清齋宿奏，氣命合真，乞告下監真玉仙、典錄侍郎、衛靈司馬，下監盟文，及所啟所付，畢得上聞。〔遶〕壇左行，還向東南，再拜。又啟曰：
　　高上元始天王，今日上願八會，日吉時清，謹於玄壇，或云嶽。盟度玄經，乞丐告下五帝靈山，監臣盟誓，早賜神仙，得乘飛軿，上昇帝晨。畢，法師倚，次命弟子從東南地戶入都壇上，向西北九拜。竟，師左迴立地戶上，弟子左迴立天門上，迴向東南，再拜，還北面南向伏。師迴北向立，叩齒三十六通，誦《金真太空章》一篇，以制萬魔。其辭曰：
　　天魔乘空發，萬精駭神庭。託化謠歌章，隨變入無名。囂氣何紛紛，穢道當塗生。雲中舍朱宮，北帝踴神兵。鼓洋自知道，玄運來相征。上景御飛轡，迅駕檢雲營。促校北帝錄，收執羣魔名。豁落張天羅，放威擲流鈴。金真輔空洞，玉光煥八冥。金玄守上宮，神虎戮天精。剪滅萬祆炁，億億悉齊平。上承九天信，嘯命靡不傾。招真究三洞，慧誦朗自清。八道望玄文，七轉緯天經。混合帝一真，拔度七祖程。消滅五苦根，反魂更受榮。金光曜寂室，神燭自然生。香華散玉宇，煙氣徹玉京。帝遣徘徊輦，三元降綠軿。迅駕騰九玄，朝我玉皇庭。
　　畢，便左行，弟子隨師從天門入內壇，一云天門入。左迴。三上五方香，從東始，周竟還西，面向東。法師閉目，內思存見五臟、五嶽、五星、五帝，備衛身中，映蓋一體，體作金色，從肺後出，項有圓光如日像，使照明十方，身中了然，盡見內外。畢。
　　次誦衛靈神祝曰：
　　九炁青天，明星大神，煥照東鄉，洞映九門，轉燭陽光，掃穢除氛，開明童子，備衛我軒，收魔束祆，上對帝君，奉承正道，赤書玉文，九天符命，攝龍驛傳，普天安鎮，我得飛仙。
　　南方丹天，三炁流光，熒星轉燭，洞照太陽，上有赤精，開明靈童，總禦火兵，備守三宮，斬邪束祆，剪截魔王，北帝所承，風火八衝，流鈴交煥，敢有不從，正道流行，我享上功，保天長存，億劫無終。
　　七炁之天，太白流精，光曜金門，洞朗太冥，中有素皇，號曰帝靈，保神安鎮，衛我身形，斷截邪源，王道正明，宮宅整肅，三景齊并，道合自然，飛昇紫庭，靈寶符命，普惠萬生，功加一切，天地咸寧，
　　北方玄天，五炁徘徊，辰星煥爛，光曜太微，黑靈尊神，飛玄羽衣，備衛五門，檢精捕非，敢有干試，豁落斬摧，玉符所告，神真八威，邪門閉塞，正道明開，映照我身，三光同輝，策空駕浮，舉形仙飛。
　　黃中理炁，總統玄真，鎮星吐輝，流煥九天，開明童子，一十二人，元氣陽精，焰上朱煙，同照一室，及得我身，百邪摧落，殺鬼萬千，中山神呪，普天使然，五靈安鎮，身飛上仙。
　　次叩齒二十四通。
　　次發爐祝曰：
　　無上三天玄元始三炁太上老君，召出臣甲身中三五功曹、左右官使者、左右捧香驛龍騎吏、侍香玉童、散花玉女、五帝直符直日香官，各三十六人，出關啟此間土地里域真官正神。臣今正爾燒香傳授，願得太上十方正真生炁降注臣身中，令臣所啟速達，徑御至真無極道前。
　　次師引弟子左行，執謁版，西面向東，唱東方天尊，方各三拜。亦可一拜，亦可不須版，直依方唱。次南、次西、次北、次束北、交東南、四次西南、次西北、次上方、次下方，具如一文。
　　臣等至心歸命東方無極太上靈寶天尊、蒼帝九炁天君、東鄉諸靈官。某帝先生姓氏名再禮謁。十方並同。
　　至心歸命南方無極太上靈寶天尊、炎帝三炁天君、南鄉諸靈官。
　　至心歸命西方無極太上靈寶天尊、白帝七炁天君、西鄉諸靈官。
　　至心歸命北方無極太上靈寶天尊、黑帝五炁天君、北鄉諸靈官。
　　至心歸命東北無極太上靈寶天尊、梵炁始青天君、東北鄉諸靈官。
　　至心歸命東南無極太上靈寶天尊、梵炁始丹天君、東南鄉諸靈官。
　　至心歸命西南無極太上靈寶天尊、梵炁始素天君、西南鄉諸靈官。
　　至心歸命西北無極太上靈寶天尊、梵炁始玄天君、西北鄉諸靈官。
　　至心歸命天門上方無極太上靈寶天尊、玄都玉京金闕七寶玄臺紫微上宮三十二天上帝、飛梵大羅天君、真人玉女、上方諸靈官。
　　至心歸命地戶下方無極太上靈寶天尊、九土高皇、四司五帝、陰陽水府十二仙官、洞淵洞虛洞元三十六地元皇天君、五嶽四瀆地上諸靈官。
　　至心臣謹按太真盟訣齋訣，登壇辦具，以昨某時表靈尊文，期誠瓊軒，眾靈輔位，致使雨寢嘉辰，風息清晷，延玆十天，三炁流光，威式雲布，無上開陳。某甲洪幸，謬興難剋之因，叨冀難成之果，謹依法啟傳符，自始迄終，得離風雨，使佩受後，願無躓礙。各叩頭搏頰。
　　至心次法師就位，東向，弟子還東面，西向伏地。法師長跪，又叩齒二十四通。出官。
　　至心謹出臣身中五體真官功曹吏，出臣身中靈寶洞玄三部八景洞天八府飛天上仙官，各二十四人出。
　　三部八景洞天飛行三五直靈神仙正一昇玄功曹，各二十四人出。
　　三部八景洞天飛行三五直靈神仙直使生炁功曹，各二十四人出。
　　三部八景洞天飛行三五直靈神仙靈寶青帝功曹，各二十四人出。
　　三部八景洞天飛行三五直靈神仙靈寶赤帝功曹，各二下四人出。
　　三部八景洞天飛行三五直靈神仙靈寶黃帝功曹，各二十四人出。
　　三部八景洞天飛行三五直靈神仙靈寶白帝功曹，各二十四人出。
　　三部八景洞天飛行三五直靈神仙靈寶黑帝功曹，各二十四人出。
　　三部八景洞天飛行自然靈寶神仙通真度命使者，各二十四人出。
　　三部八景洞天飛行自然靈寶神仙傳事飛天使者，各二十四人出。
　　三部八景洞天飛行自然靈寶神仙香官生炁使者，各二十四人出。
　　三部八景洞天飛行自然靈寶神仙洞明青帝使者，各二十四人出。
　　三部八景洞天飛行自然靈寶神仙洞明赤帝使者，各二十四人出。
　　三部八景洞天飛行自然靈寶神仙洞明黃帝使者，各二十四人出。
　　三部八景洞天飛行自然靈寶神仙洞明白帝使者，各二十四人出。
　　三部八景洞天飛行自然靈寶神仙洞明黑帝使者，各二十四人出。
　　三部八景洞天飛行自然靈寶神仙監功謁者，各二十四人出。
　　三部八景洞天飛行自然靈寶神仙校事謁者，各二十四人出。
　　三部八景洞天飛行自然靈寶神仙侍香玉童，各二十四人出。
　　三部八景洞天飛行自然靈寶神仙散花玉女，各二十四人出。
　　三部八景三十二天洞天八景飛行靈寶五帝直符，各二十四出。
　　出者各依儀嚴裝、天衣仙服，冠帶垂纓，齊光顯曜，整其威儀。建九色之節，執簡持幢，把召神之信，命魔靈旛，各按位署列住十方，散花燒香，營侍臣身。
　　太玄三部洞天八景自然靈寶飛仙度命天仙兵馬各九億萬騎出。
　　太玄三部洞天八景自然靈寶神仙度命地仙兵馬各九億萬騎出。
　　太玄三部洞洞天八景自然靈寶神仙度命飛仙兵馬各九億萬騎出。
　　太玄三部洞天八景自然靈寶神仙度命真人兵馬各九億萬騎出。
　　太玄三部洞天八景自然靈寶神仙度命神人兵馬各九億萬騎出。
　　太玄三部洞天八景自然靈寶神仙度命日月兵馬各九億萬騎出。
　　太玄三部洞天八景自然靈寶神仙度命星宿兵馬各九億萬騎出。
　　太玄三部洞天八景自然靈寶神仙度命九宮兵馬各九億萬騎出。
　　太玄三部洞天八景自然靈寶神仙度命五帝兵馬各九億萬騎出。
　　太上三部洞天八景自然靈寶神仙度命五嶽兵馬各九億萬騎出。
　　太玄三部洞天八景自然靈寶神仙度命三河四海兵馬各九億萬騎出。
　　太玄三部洞天八景自然靈寶神仙度命諸天督仙兵馬各九億萬騎出。
　　太玄三部洞天八景自然靈寶神仙滅度生尸兵馬各九億萬騎出。
　　太玄三部洞天八景自然靈寶神仙開度更生兵馬各九億萬騎出。
　　太玄三部洞天八景自然靈寶神仙金龍騎各九億萬眾出。
　　太玄三部洞天八景自然靈寶神仙飛龍騎各九億萬眾出。
　　太玄三部洞天八景自然靈寶神仙遊龍騎各九億萬眾出。
　　太玄三部洞天八景自然靈寶神仙神龍騎各九億萬眾出。
　　太玄三部洞天八景自然靈寶神仙驛龍騎各九億萬眾出。
　　太玄三部洞天八景自然靈寶神仙雲龍騎各九億萬眾出。
　　太玄三部洞天八景自然靈寶神仙龍虎騎各九億萬眾出。
　　太玄三部洞天八景自然靈寶神仙龍騰騎各九億萬眾出。
　　太玄三部洞天八景自然靈寶神仙度命九炁天官青牙玉女各二十四人出。
　　太玄三部洞天八景自然靈寶神仙度命三炁天官朱丹玉女各二十四人出。
　　太玄三部洞天八景自然靈寶神仙度命七炁天官明石玉女各二十四人出。
　　太玄三部洞天八景自然靈寶神仙度命五炁天官玄滋玉女各二十四人出。
　　太玄三部洞天八景自然靈寶神仙度命中央黃上天官靈劍玉女各二十四人出。
　　太玄三部洞天八景自然靈寶神仙東嶽青帝主圖飛天吏各二十四人出。
　　太玄三部洞天八景自然靈寶神仙南嶽赤帝主圖飛天吏各二十四人出。
　　太玄三部洞天八景自然靈寶神仙中嶽黃帝主圖飛天吏各二十四人出。
　　太玄三部洞天八景自然靈寶神仙西嶽白帝主圖飛天吏各二十四人出。
　　太玄三部洞天八景自然靈寶神仙北嶽黑帝主圖飛天吏各二十四人出。
　　真仙神官，兵馬乘騎，一合屯住臣前後左右，羅列行伍。自然五色素雲映蓋身形，流精散炁，布滿十方，周天覆地，營衛臣身。一切嚴裝事訖，正一昇玄功曹、通真度命傳事飛天使者、五帝直符直事，擎玄空之案，對在臣前，銜臣口中辭語，分別關啟上下中央、四面八方天官地神、五嶽四瀆九江八極名山大澤五帝真官、四司監察、九部考召、玄元始炁甲子諸官君、無窮無極無高無下無深無淺無幽無顯無鞅數眾真官注炁乾皇、九宮八卦六甲真人、根元本始土地之主、社稷將吏，一時嚴裝，與臣身功曹使者、飛龍驛龍騎、直符直事，上啟無上元始太上大道、五老上帝至真大聖尊神玉陛下，十方無極大道道德眾聖天尊、太帝、天帝、玄中大法師諸官君。臣以有幸，宿世因緣，九天之劫，延及今身，遭遇明運，大法流行，得以穢質，參染靈文上清金書三洞寶經。自叨竊以來，尊仰上法，心希神仙，而精誠淺薄，未能感靈，常恐罪至，淪沒九泉。天慈廣大，首領得全，誠宜守短，不敢有言。今三洞御運，靈寶下教，先度並昇，仙官空缺，應須中賢，以充諸天。臣受法之日，應更度人，先有宿名金格玉錄，合真之人，周歷八極，從虛無中來。今有宿命某嶽真人某甲，年若干歲，體行真素，骨命合真，已受上法九天靈文。所參淺狹，未見道源，信向苦至，祈請積年。今齎金繒法信，求受臣所佩元始五老赤書玉篇真文、金書紫字玉文丹章、二十四真三部八景圖神仙乘騎、諸天內音自然玉威策錄八字等文，神杖眾事，盟命寶經，投誠啟訴，九祖為證，誓為身寶，約無愆違。臣受法禁重，不敢輕宣，備加核實，辭誠愈堅，察其丹心，謂可成就。既法有開度，不敢閉絕。輒按《黃籙簡文靈仙科品》，與某甲對齋三日，宿露真文，天清地靜，四氣恬然，不風不揚，應法合真。今謹依先師舊典，明真大法、玉訣之要，付授某甲身，共登皇壇。金繒鎮靈，謹先拜黃繒赤表一通，上詣九天，表露在玉案上，分別請省。
　　次讀表文，
　　又叩齒三通，送表。
　　謹遣臣身中五體仙官乘騎、重勅功曹使者、奏事直符傳言書佐，嚴裝顯服，冠帶垂纓。及時操臣度道黃繒赤表一通，上詣元始五老上帝、至真大聖尊神御前。若所言倒錯，文字謬誤，不依舊法者，願為隨事正定，必使上合，無令上官典者有所譴卻。若有邪魔鬼賊干截公文者，收付所在禁獄，依事治罪。令臣所上御達，所願必至，恩惟原理，伏須告報。
　　次弟子左轉，南向、師左迴，
　　北向、長跪。鳴鼓三十六通。
　　太上靈寶無上洞玄法師某甲先生，臣嶽甲稽首再禮，謹上請太極典經仙郎、侍經玉郎、監度司馬、四司五帝、玉童玉女，手執紫毛之節、十絕靈旛，從萬神千真，前吹鳳鳴，後奏天鈞，燒香散花，一時浮空而降。天儀羅列，監度盟言。臣謹因眾真仙官、飛龍驛吏，上啟太上無極大道、太上大道君、元始五老上帝、靈寶元尊、十方自然至真、四方大聖、金闕上帝、太極真人、太上玄一三真人、清玄眾尊瓊闕下，臣以下愚，行尸臭肉，宿福願會，遭遇真經，得奉受大法三洞寶文。道高理妙，非所任當，夙夜懼惕，形魂無寧。臣某誠惶誠恐，頓首頓首，死罪死罪。臣謬忝非分，冒敢獻言，伏尋尊經祕重，淵蹟洞源，誠非小臣所可揄揚。且明科典制，五八聽傳，臣佩法始淺，未宜宣露。但大會垂周，世運短促，禍福交謝，道須忠賢廣加開度，令入法門。雖今人情浮偽，虛實難明，然至心翹翹，微在可識，勤求款到，不得閉絕。臣向拜表上聞，謹有某帝真人某甲，體性慈仁，質素竟白，抗心高上，不務榮華，耽虛味真，願慕神仙，叅履上法大乘之教，勸化開度，立德建功，恭勤丹苦，孜孜不倦，鑽勵積載，志極道源。今齎金繒寶信，受真之具，誓訴諸臣，九祖為證，求佩靈寶元始五老赤書真文寶符、三部八景二十四真神官吏兵、諸天內音玉字、八威策文神杖眾事，如臣所見。某甲骨性志行，宜合成就，謹依明真舊典，建壇立盟，告誓九天，按科付授。約為身寶，不得負違，輕泄漏慢，毀本伐宗，生死父母，及得某身，受考風刀，萬劫無原。恩惟太上眾尊、十方聖真、四司五帝，昭鑒盟言，謹以啟聞，須御奉行。臣某誠惶誠恐、稽首再拜。
　　次法師啟奉畢，於是起，弟子從師後，三上五方香，從東始，每至一方，輒長跪上香。周竟，便巡行三匝，散花十方。于時當誦詠五真人頌誦一篇。弟子再禮唱善。
　　太極真人頌曰：
　　太上大道君，出是靈寶經。高妙難為喻，猶彼玄中玄。自然無為道，學之得高仙。大乎洞虛經，安坐朝諸天。上寶紫微臺，下藏諸名山。煥爛龍鳳文，戢耀在無間。妙哉太上道，無為常自然。王侯及凡庶，所貴唯忠賢。宿命有福慶，卓拔在昔緣。法師轉相授，寶信劫數年。廣念度一切，大福報爾身。供養必得道，奉行成至真。大道無彼我，傳當得其人。
　　太上玄一第一真人頌曰：
　　眾妙出洞真，煥爛耀太清。奉者號仙人，體無永長生。逍遙戲玄虛，宮殿羅無形。蒨粲七寶林，晃朗日月精。龍鱗交橫馳，鳳凰翔悲鳴。太上治紫臺，眾真誦洞經。揲香稽首禮，旋行遶宮城。三周歸高座，道王為應聲。人主宏至道，天下普安寧。
　　太上玄一第二真人頌曰：
　　虛無常自然，強名字大道。緬邈無邊際，眾妙歸靈寶。閉眼存至真，精思降十老。昇仙永無為，靈顏常妙好。渴飲玉池醴，飢食金光草。靜慧度八難，濟世諸苦惱。
　　太上玄一第三真人頌曰：
　　妙哉靈寶經，太上自然文。奉者致得仙，號曰真天尊。受命宣道教，真為超俗才。事畢昇神仙，宮殿治玄臺。時降崑崙山，逍遙憩蓬萊。
　　太上正一真人三天大法天師頌曰：
　　靈寶及大洞，至真道經王。如有五千文，高妙無等雙。奉行立飛仙，玄居治虛空。侍衛太上臺，逍遙紫微宮。萬劫猶電頃，長存永無窮。道眼已備足，豁落自冥通。幽昧無不知，安坐觀十方。
　　誦畢，法師弟子各還復位，南北相對，披真文於案上。師誦真文序畢，弟子再禮，次依玉訣正音，字字解說，口授讀度。弟子承受訣言，東方安寶華林青靈始老九炁青天赤書真文。
　　東方赤書玉篇
　　東方九炁，始皇青天，碧霞鬱壘，中有老人，總校圖綠，攝炁舉仙，歲星輔肝，角亢鎮真，氏房心尾，四景迴旋，箕主七辰，玉斗明輪，承炁捕非，掃除灾羣，東山神呪，攝召九天，赤書符命，制會酆山，束魔送鬼，所誅無鐲，悉詣木宮，敢有稽延，下制東河，溟海水神，大劫洪灾，蛟龍負身，水府開道，通徑百千，青帝赤文，風火無間。
　　南方赤書玉篇
　　南方丹天，赤帝玉堂，中有大神，號曰赤皇，上炎流烟，三炁勃光，神仙受命，應運太陽，熒惑輔心，井鬼守房，柳星張翼，抗御四鄉，軫總七宿，迴轉天常，召運促會，正道驛行，赤文命靈，北攝酆山，束送魔宗，斬滅邪原，符教所誅，明列罪源，南山神呪，威伏萬方，羣祆滅爽，萬試摧亡，南河水帝，太伯龍王，神呪流行，普掃不祥，洪水飛灾，止蛟召龍，開除水徑，千道萬通，敢有干試，攝送火宮，赤書所告，莫有不從。
　　中央赤書玉篇
　　中央總靈，黃上天元，始生五老，中黃高尊，攝炁監真，總領群仙，典錄玄圖，宿簡玉文，催運上炁，普告萬神，鎮星輔脾，迴度北元，魁魁主非，截邪斬奸，魑魎魑魅，掃穢除氛，魒正玄斗，明度天關，九天符命，金馬驛傳，勅攝北帝，遏塞鬼門，剪除不祥，莫有當前，中山神呪，召龍上雲，制會黃河，九水河源，不得殆縱，善惡悉分，千祆萬奸，上對帝君，莫有干試，太陽激憤，赤書玉字，宣告普聞。
　　西方赤書玉篇
　　西方素天，白帝七門，金靈皓映，太華流氛，白石峨峨，七炁烟熅，上有始生，皇老大神，總領肺黑，主校九天，檢定圖錄，制召上仙，太白檢肺，奎婁守魂，胃昴畢觜，主制七關，參總斗魁，受符北元，赤書玉字，九天正文，攝召萬炁，普歸帝君，西山神呪，八威七傳，符水上龍，召山送雲，在所校錄，同到帝門，輔衛上真，斬滅邪源，若有不祥，截以金關，赤書符命，風火驛傳。
　　北方黑帝赤書玉篇
　　北方玄天，五炁徘徊，中有黑帝，雙皇太微，總領符命，仙鍊八威，青裙羽屬，龍文鳳衣，上帝所舉，制到玉階，北辰輔腎，斗牛衛扉，女虛危室，豁落四開，辟總七星，執凶糾非，卻灾掃穢，明道洞輝，北山神呪，激陽起雷，流鈴煥落，玃天振威，北酆所部，萬祆滅摧，九河傾訖，鳥母群飛，蛟龍通道，水陌洞開，赤文玉書，驛龍風馳。
　　五魔玉諱
　　九炁天中空洞青靈魔王，姓巴元，諱醜伯。三炁天中空洞赤靈魔王，姓負天，諱擔石。中黃高皇天中空洞黃靈魔王，姓橫天，諱擔力。七炁天中空洞白靈魔王，姓反山，諱六目。五炁天中空洞黑靈魔王，姓監醜，諱朗馥。
　　度上部八景
　　清微天主上部赤字玉訣
　　青書玉字，三十二字。
　　上天虛無，玄洞九五，太上阿房，統靈威戶，玉衡攝氣，腦華玄覩，統御上部，通神達古。
　　度中部八景
　　大赤天主中部赤字玉訣
　　朱書玉字，三十二字。
　　赤明開真，三天氣和，洞丹陽光，五藏不枯，丹天所寶，朱宮扶蘇，納鍊流泉，朱元無徂。
　　度下部八景
　　禹餘天主下部赤字玉訣
　　黃書玉字，三十二字。
　　黃中理氣，元生自尊，胃管幽通，六府俱存，白元公子，桃康德淳，養育朱丹，洞神往還。
　　東方青帝八會內音自然玉字九炁總諸天文
　　亶婁阿會，無惒觀音，須延明首，法攬菩曇，稼那阿弈，忽訶流吟，華都曲麗，鮮菩育臻，答落大梵，散煙慶雲，飛灑玉都，明魔上門，無行上首，迴蹠流玄，阿陁龍羅，四象吁員。
　　訣：東方內音畢，弟子迴心，東向伏，冥目。師叩齒九通，祝曰：
　　赤明開圖，八炁迴真，總統玄門，青帝大神，流化九外，纏綿我身，靈音八書，六十四篇，洞明天地，與我合仙，運致龍駕，上昇帝軒。
　　畢，弟子仰頭，九咽炁，次讀細字，唱度之，橫讀之也。
　　南方赤帝八會內音自然玉字三炁總諸天文
　　南爓洞浮，玉眸詵詵，梵形落空，九靈推前，澤洛菩臺，綠羅大千，眇莽九醜，韶謠緣邅，雲上九都，飛生自騫，那育郁馥，摩羅法輪，霐持無鏡，攬資運容，馥朗廓弈，神纓自宮。
　　訣：南方內音畢，弟子迴心，南向伏，冥目。師叩齒三通，祝曰：
　　三炁徘徊，靈鳳來飛，玉音八字，煥爛紫微，日吉大慶，我道洞開，朱丹哺飼，仰吸靈輝，生生水火，絳被羽衣，登空玄步，足踐鳳梯，周旋八天，七祖相隨。
　　畢，弟子仰頭三咽炁，次度細字。
　　西方白帝八會內音自然玉字七炁總諸天文
　　刀利禪猷，婆泥咎通，宛藪滌色，大眇之堂，流羅梵萌，景蔚肅嵎，易邈無寂，宛首少都，阿濫郁竺，華莫筵由，九開自辯，阿那品首，無量扶蓋，浮羅合神，玉誕長桑，栢空度仙。
　　訣：西方內音畢，弟子迴心，西向伏，冥目。師叩齒七通，祝曰：
　　七炁金靈，八天尊神，白虎策輩，師子捧轅，七炁纏綿，鍊我成仙，身發金光，肺照素雲，內外變化，昇入洞門，七祖出夜，九幽放魂，三徒五苦，長斬惡根，同懽福舍，受慶自然，億劫開度，隨運長存。
　　畢，弟子仰頭，七咽炁，次度細字。
　　北方黑帝八會內音自然玉字五炁總諸天文
　　玃無自育，九日道乾，坤母東覆，形攝上玄，陸羅育邈，眇炁合雲，飛天大醜，總監上天，沙陁劫量，龍漢瑛鮮，碧落浮黎，空歌保珍，惡弈無品，洞妙自真，元梵恢漠，幽寂度人。
　　訣：北方內音畢，弟子迴心，北向伏，冥目。師叩齒五通，祝曰：
　　玄天徘徊，流景上清，大有啟運，八字高明，飛玄澄虛，洞音自生，五炁纏綿，灌我身形，冠帶北單，受鍊洞靈，腎府化出，內外光精，飛行三界，遨宴紫庭，七祖同慶，懽樂劫齡，七寶林中，反胎更形，長夜滅死，南宮記名，黃籙白簡，削死上生。
　　畢，弟子仰頭，五咽炁，次度細字，次讀太歲以下盟文。
　　次度策文
　　封八威策法，先讀弟子名，次讀師名。
　　上版符訣曰：
　　天靈步兵，太一昇天，在地關白，生天命威，命主尸骨，星地命出，月天地度。
　　又訣曰：
　　焰明靈威仰，洞浮極炎赤熛弩，通班元成含樞杻，上金昌開曜魄寶，黑節靈會隱侯局。
　　下版符訣曰：
　　太上太一版，真經黃帝書。
　　又訣曰：
　　慧靈開洪灾度人。
　　次思前從飛龍，後導天鈞，鳳嘯鸞鳴，十二華光，建三七色節命靈之旛，給五帝玉童玉女各十二人。五帝侍衛，三界司迎，弟子受策，長跪師前。勅眾符曰：
　　東流之水，徘徊五城，魄入魂出，澡鍊身形，某甲奉受，靈寶眾符，永得長生，急急如太上律令。
　　次封策兩頭祝曰：
　　元始太真，五靈高尊，太華皓映，洞朗八門，五老告命，無幽不聞，上御九天，中制酆山，下鎮河海，十二水源，八威神呪，靈策玉文，召龍負水，收炁聚雲，束魔送鬼，掃蕩祆群，萬精摧落，所誅無蠲，日月五星，北斗七元，諸天諸地，諸水諸山，玉真所部，溟泠大神，仙王遊宴，五帝杖旛，天丁前驅，金虎後奔，玃天猛獸，羅備四門，所呼立到，所召立前，赤書煥落，風火無間，有所攝驗，金龍驛傳。
　　祝畢，叩齒九通，仰天三嘯，引炁三咽止。用元始五老印封策畢。次封杖法，叩齒三十六通，冥目思五帝史，各一人，衣隨方色，有五色之光，流煥杖上。五帝玉女各一人，合共衛杖左右。畢，先以杖橫捧於師前，頭向左，此師行之。
　　次師執青帝符，命弟子看。訣曰：青帝姓區，名更生。竟授與弟子，弟子得符，東向叩齒九通，思青炁從口中入注肝中，生九重青華，寶光徹映項後。畢，還授符與師，師納上第一孔中。竟，師祝曰：
　　無上青精，九炁太靈，神光遐散，流映東青，華景鬱勃，灌子身形，宮府安鎮，寶魂自生，洞達八朗，飛昇玉庭。
　　畢，弟子引炁九咽止。次師執赤帝符，命弟子看，訣曰：赤帝姓祝，名昌中。竟，授與弟子。弟子得符，南向叩齒三通，思赤炁從口中入注心中，生三重丹華，寶光徹映胸中。畢，還授符與師，師納上第二孔前。竟，師祝曰：
　　丹華流瑛，寶芝生光，神精徹幽，散靈八方，直符攝炁，嘯命朱童，三精煥敷，注子絳宮，赤神安鎮，五香溢充，洞映形外，表裹發光，身生水火，獨步飛行。
　　畢，弟子引炁三咽止。次師執黃帝符，命弟子看，訣曰：黃帝姓司，名精。竟，授與弟子，弟子得符，向王上叩齒十二通，思黃炁從口中入注脾中，生十二重黃華，寶光洞映一身。畢，還授符與師。師納上第三孔中。竟，師祝曰：
　　總元高靈，迴神四鄉，黃上散華，五帝交芳，流精散漫，十二重光，混合子形，萬神相迎，安備黃脾，養炁中房，保齡度劫，永鎮無窮。
　　畢，弟子引炁十二咽止。次師執白帝符，命弟子看訣曰：白帝姓辱，名曲正。竟，授與弟子。弟子得符，西向叩齒七通，思白炁從口中入注肺中，生七重素華，寶光洞映丹田。畢，還授符與師，師納上第四孔中。竟，師祝曰：
　　金靈七炁，素華流紛，金精童子，道建元巾，帶符攝炁，
　　萬神會門，寶光弈弈，照子會根，安鎮肺華，萬劫長存。
　　畢，弟子引炁七咽止。次師執黑帝符，命弟子看，訣曰：黑帝姓玄，名尹豐。竟，授與弟子。弟子得符，北向叩齒五通，思黑炁從口中入注腎中，生五重玄華，寶光洞映背外。畢，還授符與師。師納上第五孔中。竟，師祝曰：
　　北上大玄，五炁徘徊，寶華五重，流光煥輝，靈景鬱秀，
　　洞映太微，仰注子身，腎府鮮開，安鎮靈宅，萬神總歸，
　　身生羽翼，舉形自飛。
　　畢，弟子引炁五咽止。次納符竟，以朱蠟封杖兩頭空處，上用元始之章印之，下以五老之章印之。畢，弟子叩齒三十六通，思五帝直符吏各一人，衣隨方有五色之光，流煥杖上；五帝玉女各一人，合共衛杖左右。弟子依前橫捧杖。師祝之曰：
　　太陽之山，元始上精，開天張地，甘竹通靈，直符守吏，
　　部御神兵，五色流煥，朱火金鈴，輔翼上真，出幽入冥，
　　招天天恭，攝地地迎，指鬼鬼死，祆魔束形，靈符神杖，
　　威制百精，興攝群方，與我俱生，萬劫之後，以代我形，
　　景為五解，神昇上清，承符告命，靡不敬聽。
　　畢，引五方炁二十五咽，止。
　　次師告丹水文
　　某嶽先生大洞法師臣某甲，告弟子某甲等：元始天尊於眇莽之中，敷演真文，結成妙經。劫劫濟度，無有窮已，如塵沙巨億無絕。靈文隱奧，祕于金閣，眾真宗奉，諸天所仰。逮于赤鳥，降授仙公，靈寶妙經，於是出世度人。吾謬稟微緣，運值靈文，先師顯飾，奉傳至法，誓為身寶，豈敢宣泄。劫運推移，其法應行，有合真之人，依科聽付。今誓九天，啟付某甲，受經之後，當依明科，肅己勵軀，精誠勤苦，斷絕世緣，唯志大乘，供養朝禮，講習妙賾，參問有道，導引精研，修齋服御，希求飛騰，尊道敬師，推祟根本，不得嗊嗃，有面無心，攻伐本根，自造無端。輕慢經寶，皮好胎誕，淫欲貪著，嫉妒恚恨，胸心諂楚，懷毒在內，一旦犯違，身充三泉。當以某甲三曾五祖，同淪地嶽，萬劫無原。今建立黃壇，關盟五帝，付授寶文十部妙經，諸天五嶽，咸對盟文，檢行慎法，抱於中心，飛仙可期，終成道真，善自肅勵，如四極明科律文。
　　次弟子自盟文
　　某府縣鄉里某嶽先生洞玄弟子某甲，稽首再拜，上啟元始天尊、太上道君、十方尊神、四方已得道至真。太上靈寶三十六部尊經寶符，高玄大法師某，因緣宿福，九天之劫，輪轉不滅，慶祚所逮，輪化所籍，得生法門。先緣發願，仰羨至閥，法闆大乘，心神欣踊，自恐腐骸。今遭天運推移，皇道數行，蒙法師某甲所見拔擢，開導愚蒙，賜臣靈文，奉對聖君。肉尸惶懼，洗除濁穢，得侍靈壇，俯荷拔擢，榮過分表。某當勵己肅體，供養尊禮，棄情退累，志托幽阜，長乖世塗，唯志丘巖，晝夜朝拜，思竭愚管，庶憑聖文，拔度朽骸，至心悾慊，無有二念，不敢違盟負誓，欺師慢道，有面無心，不保劫數。某自收罪考，吞聲敢言，引某七世父母、九玄祖考，以為證誓，見世生人、九族種親以為盟約。某自樂仙道，時不敢拘迫，一日有違，生死同淪地嶽五道，不敢蒙原。上告元始，下誓五帝，身對師寶，自立盟誓。丹情至心，唯蒙矜納。臣某誠惶誠恐，稽首再拜。
　　次師起立北向，左手執真文二錄。弟子長跪，以右手持信物，師叩齒三十六通，存五藏之色，令備具合成寶蓋之雲羅，覆經及師。從而祝曰：
　　天書簡不煩，道德自備足，修之必神仙，當復何所欲，文耀太無間，煥然而朗郁，傳授悉依法，泄慢墮地獄。
　　次弟子跪，九拜，三起三伏，奉受真文，帶策執杖，禮十方一拜。從北方始，東迴而周訖。想見太上真形如天尊象矣。畢，次師起巡行，詠步虛。其辭日：
　　稽首禮太上，燒香歸虛無。流明隨我迴，法輸亦三周。
　　玄願四大興，靈慶及王侯。七祖生天堂，煌煌曜景敷。
　　嘯歌觀大漠，天樂適我娛。齊馨無上德，下仙不與儔。
　　妙想明玄覺，詵詵乘虛遊。
　　旋行躡雲綱，乘虛步玄紀。吟咏帝一尊，百關自調理。
　　俯命八海童，仰携高仙子。諸天散香華，翛然靈風起。
　　宿願定命根，故致高摽擬。觀樂太上前，萬劫猶未始。
　　嵯峨玄都山，十方宗皇一。岧岧天寶臺，光明焰流日。
　　煉燦玉林華，蒨粲曜珠實。常念餐元精，鍊液固形質。
　　金光散紫微，窈窕大乘逸。
　　俯仰存太上，華景秀丹田。左顧提鬱儀，右盻携結璘。
　　六度冠梵行，道德隨日新。宿命積福應，聞經若至親。
　　天挺超世才，樂誦希微篇。沖虛太和炁，吐納流霞津。
　　胎息靜百關，寥寥究三便。泥丸洞明景，遂成金華仙。
　　魔王敬受事，故能朝諸天。皆從齋戒起，累功結宿緣。
　　飛行凌太虛，提携高上人。
　　控轡適十方，旋憩玄景阿。仰觀劫刃臺，俯盻紫雲羅。
　　逍遙太上京，相與坐蓮華。積學為真人，恬然榮衛和。
　　永享無期壽，萬椿携奚足多。
　　大道師玄寂，昇仙友無英。公子度靈符，太一奉洞章。
　　舍利曜金姿，龍駕欻來迎。天尊盻雲輿，飄飄乘虛翔。
　　香花若飛雪，紛靄茂玄梁。
　　頭腦禮金闕，携手邀玉京。騫樹圓景園，煥爛七寶林。
　　天獸三百名，師子巨萬尋。飛龍躑躅吟，神鳳應節鳴。
　　靈風扇奇華，清香散人衿。
　　自無高仙才焉能耽此心。
　　嚴我九龍駕，乘虛以逍遙。八天如指堂，六合何足遼。
　　眾仙誦洞玄，太上唱清謠。香花隨風散，玉音成紫霄。
　　五苦一時迸，八難順經寥。妙哉靈寶囿，興此大法橋。
　　天真帝一宮，藹藹冠耀靈。流煥法輪綱，旋空入無形。
　　虛皇村雲璈，眾真誦洞經。高仙凜手讚，彌劫保利貞。
　　至真無所待，時或轡飛龍。長齋會玄都，鳴玉叩瓊鐘。
　　十華諸仙集，紫煙結成宮。寶蓋羅太上，真人把芙蓉。
　　散花陳我願，握節徵魔王。法鼓會群仙，靈唱靡不同。
　　無可無不可，思與希微通。
　　次北向，誦禮經頌三首。其辭曰：
　　樂法以為妻，愛經如珠玉。持戒制六情，念道遣所欲。
　　淡泊正炁停，蕭神靜默。天魔並敬護，世世受大福。
　　鬱鬱家國盛，濟濟經道興。天人其願，縹緲入大乘。
　　因心立福田，靡靡法輪昇。七祖生天堂，我身白日騰。
　　大道洞玄虛，有念無不契。鍊質入仙真，遂成金剛體。
　　超度三界難，地獄五苦解。悉歸太上經，靜念稽首禮。
　　每誦步虛一首訖，弟子唱善散花，禮一拜畢，唱三禮曰：
　　至心稽首禮太上無極大道。
　　至心稽首禮三十六部尊經。
　　至心稽首禮玄中大法師。
　　次平坐，弟子向師伏，師說元始禁戒，弟子句句唱諾，弟子某甲自稱名，師告：弟子唱諾三言之。
　　《元始赤書五篇真文》，上清自然之書，九天始生之靈空洞之章，成天立地，開張萬真，安神鎮靈，生成兆民，匡御運度，保天長存。上制天機，中檢五靈，下策地祇，嘯命河源，運役陰陽，召神使仙。此至真之文，妙應自然，致天高澄，使地固安，五嶽保鎮，萬品存焉。元始刻題上帝靈都之館，累經劫運，而其文保固天根，無有毀淪，與運推遷，混之不濁，穢之愈清，毀之不滅，滅之極明。大有之文，天真所尊，自非勒名帝圖，刻簡來生者，斯文隱祕，莫得窺聞。有得之子，與三炁長存，勤行其法，尅致神仙。但精心躬奉，家國安寧，保命度灾，掃諸不祥。天子侯王奉之，致國太平，凶寇自夷，邊域不爭，兆民歌唱，普天興隆。運推數周，正道當行，有得之者，庶招自然，天真妙重，九天所祕，不得輕泄，考罰爾身。若弟子應傳經者，年限雖未盈五八，皆令法信充備，依黃籙為三師，開度弟子一十九人，功德滿足，然後得傳寶訣，不得非師，私相教授。若違科妄泄，無盟而傳，師受四極之考，七祖同淪地嶽，萬劫不原。可不慎之，可不慎之，爾其信焉。
　　畢，弟子起禮三拜，還伏。次授六誓文曰：
　　一誓不輕泄，二誓不猥慢，三誓不妄傳，四誓不口說，五誓不觸經禁，六誓不受財賣道。
　　天尊六誓以質人心，人心既固，道心亦真，不得違誓越盟，永受風刀。說誓之時，先捻香，弟子一手指天，男左女右。畢，弟子禮六拜，師立，誦曰：
　　真道高妙，應感則宣，丹心懇至，有惻上玄，紫文鍊質，神金制魔，豁落威靈，佩之神仙，今啟傳付，誓勿妄言，寶祕真降，泄必禍臻，天科嚴峻，爾其奉焉。
　　畢，弟子又禮六拜。
　　次師簡授弟子法位曰：太上靈寶無上洞玄弟子某嶽先生某甲。弟子長跪受畢，退合簡端身，稱之禮本師，九拜，三起三伏，肘行膝步。訖，左行東面，向西禮，再禮；次北，次東，次南，各再禮，日朝四極。還復位，禮監度三師，各三拜。次還讀前謁十方版及五師版，依前面方所，唯五師向西。畢，長跪大謝，弟子叩頭，搏頰無數。其辭曰：
　　太上靈寶無上洞玄弟子，某嶽先生臣某等，今故燒香叩頭，歸身歸神歸命十方無極太上靈寶天尊，十鄉諸靈官已得道至真諸君，丈人，三十六部尊經玄中大法師，太上玄一三真人，太極高玄法師，三天大法師正一真人，及三界表裏一切神靈。臣等以今傳授弟子某甲，登壇告盟，希仰太上眾尊濟度之恩，原赦臣某師從弟子等，自從緣起有身父母，依因一切眷屬，及得某等千罪萬過，並令傳授。置齋以來，逮乎玆日，違科犯法，進止失儀，呼名乖性，尊卑越次，付度差違，特乞大慈開宥，不見罪罰。伏願恩流即時，威播今日，且今日寶珠之口，有無鞅眾登寶珠之上，獲參勝侶，乃超虎澗而同至，越龍山而俱到，證因四果。果於向者剋成五願，願偶今時。所謂珠口不知盈滿，水火無以燒沉，故今辰男女仰慕鳳輪，遠期龍駕。凡此智友，既各父元父之父，同一玄一之一，願五眼報勤，三明賞德，功騁喜泰二勤暢休歡，恩寢死符，福播生錄。永始元始之歌謠，長卒不卒之慶扑。各使餐能命算，食辨形體，祐蓋尊卑，衛活長少，天保信向之男，法護至到之女。女果紫簡，男諧玉牒，不朽與赤甫爭能，得道共山圖而競解，禍路承此同滅，福階因慈各興。帝主延昌，愛民治國，三歸共往，四教俱來。獄厄長免，因緣永絕，灾惱不起，衰患勿生。其諸此外，隨願各刻，求官得官，求貴得貴，求道得道，求真得真。所願悉諧，所欲咸遂，道成天地，功濟生靈，遍為諸天日月星宿、山川嶽瀆、龍王鳥王、獸王蟲王、萬物神王、一切天王，在在處處天神地神、山水靈祇、里域官長、凡諸營衛一切吏兵，並願即時旋轉，俱登妙勝。即願七元安度，四象無愆，天見喜祥，地表靈瑞，山開寶牒，河出龍圖，五芝綠草，遍布郊野，四方清淨，天下太平。無邊功德，逮及監臨官對，執勞隨喜，并觀聽男女，一蒙有緣，同享上福，冥資六道，慶被四生，五苦三惡，含靈有識，咸蒙蕩沐，冠帶天衣，適樂自在，長結善緣，永為法侶，從此不退，得道為期。至於壇主盟身某，五文入體，玉符養質，神真衛命，天書感瑞，八會應圖，六度常持，四行無缺，五通仙舉，十轉飛騰，金剛浄體，尅隆聖果，稽首十方，常住三寶。
　　次師誦三徒五苦辭曰：
　　三才及萬物，倚伏各有齡。終始待劫數，福盡天地傾。
　　往反於五道，苦哉更死生。輾轉三徒中，去來與禍并。
　　大賢慎玆誡，忍性念割情。愚夫不信法，罪痛常自嬰。
　　吾念世無已，今故重告明。若欲度斯患，歸命太上經。
　　罪福不由他，諒自發爾聲。大賢故閉口，欲絕諸惡緣。
　　滅念歸兼至，倚伏待長泯。弘道以安世，終當見正真。
　　淫嫉為禍首，滅身之至患。含養如此害，豈是道所安。
　　知惡而不革，恐必致夭殘。懷毒日齋直，令我發長歎。
　　宿命有信然，弱喪謂之无。皆欲眼前見，過目即言悠。
　　大賢明道教，慘慼愍頑夫。依依念子苦，勤勤令我憂。
　　人命以消盡，亦猶膏中火。四大暫相寓，五物權時假。
　　盛年當勤學，趣求存吾我。福盡身神散，冥冥地獄下。
　　上聖畏是故，尋道度斯禍。學仙行為急，奉戒制情心。
　　虛夷正氣居，仙聖自相尋。若不信法言，胡為棲山林。
　　大賢樂經戒，受之為身寶。就學常苦晚，治身恨不早。
　　比當披幽賾，倏欻年已老。執卷吸爾極，將更死痛惱。
　　吾故及弱齡，棄世以學道。
　　次法師還向東，口啟言功，復官。　泰玄都正一平炁係天師陽平治左平炁臣某，稽首再禮，上言：謹按文書，臣素胎生肉人，稟命有幸得，生法門，被蒙大聖曲逮隆重，得叨妙法內外真要，長生度世不死之道，仰叅上清三洞寶經昇霞之衛，恩潤重杳，莫之與比。道重人輕，非臣臭骨所可當荷，辜負天官，若無首領。臣以今即日，登此山岭，授度寶經與弟子某甲，出身中三部八景神仙騎乘，飛天神仙功曹，傳言奏事小吏，關啟五帝、五嶽土地靈山里域真官注炁，監察授度，並見營衛。皆是眾官祐護之功，不勝受恩，謹為一切眾官拜言功口章上聞。願上官典者，乞垂矜省，原赦臣前後所犯萬沒之罪，賜臣身得度千灾萬厄之中，請為侍經玉童玉女，內外監察考召君吏、四野九野四面真官、土地靈山五帝、五嶽上真，臣身三部八景飛天神仙功曹，天官騎乘，十方營衛眾官，并及前後行來諸所經歷，傳授宣化，心口求願，祐助之功，一切謁還天曹，加官進爵，言功舉遷。上功三千等，中功二千等，下功一千等。書佐小吏，吏兵士卒各五百等，還入中宮。上官典者，以時給與，悉令均平，無使遺脫恚恨者。受功事訖，各還所職，營護臣身，禳卻千灾毒，公私口舌，惡人謀議，一切伏匿絕滅太陰之中。受恩無地，以為效信。恩惟太上分別求哀臣愚，謹因內外眾官真使、正一功曹、左右官使者、陰陽神决吏、科車赤符吏、剛風騎置驛馬上章吏、飛龍騎吏官，各十二人出，奉操臣拜上言功口章一通，上詣三天曹，伏須告報。臣某誠惶誠恐，稽首再禮以聞。
　　臣姓屬某府某懸某觀。
　　太清銜位
　　太歲
　　臣告盟事訖，所請天靈地神，謁還九天，隨宜進叙，臣身中玉虛真炁功曹使者、神仙乘騎，各按常次，從紫府玉閣妙門金戶而入，周身匝體，纏繞百脉骨節，內填仙炁，外截邪源，鍊魂保精，早得飛行。神仙羽騎徑昇帝宸。咽二十四炁止。
　　次法師復爐，祝曰：
　　香官使者、左右龍虎君、侍香諸靈官，當令此間傳授之所，自然生金液丹碧芝英，百靈眾真，交會在此香火案前，令臣得道，尅獲上仙。弟子某甲等受福，內外家口蒙恩，十方仙童玉女，侍衛香煙，傳奏臣向來言請，徑至玉皇上帝几前。
　　次誦奉戒頌
　　道為無心宗，一切作福田。一止功無定準，本願各由人。虛己應眾生，注心莫不均。大聖崇正教，亦由雨降天。高凌靡不周，常卑故成淵。海為百川王，是能舍龍鱗。萬劫保智用，豈但在厥年。奉戒不暫虧，世世善結緣。精思念大乘，會當體道真。
　　還戒頌
　　天尊大慈悲，說戒度眾生。威德被幽顯，果報感真靈。諸天來稽首，群魔自束形。過去超八難，見在保千齡。齋福行當息，相共送虔誠。流梵逸雲唱，飛香雜煙馨。瓊鳳乘丹輦，金龍駕綠軿。生死皆快樂，家國悉安寧。
　　畢，師弟子遶壇梵詠還。事了。亦可復爐前，於皇壇上行騰天藉地竟，師弟乃梵詠，出西北九天門，勿迴顧也。藉地解形符，青書白素上，騰天遁變符，黃書碧繒上。亦有師云，未言功前，行之畢，次引弟子北向朝太上玉宸四拜，次東向謁大帝君再拜，次南向禮高上真人再拜，次西向拜天師張君再拜，次三日弟子言功，設齋謝恩，儀在別卷。次弟子於壇本命之方投簡法，次東向叩齒三通，上香祝曰：
　　無上三天玄元始三炁太上老君，召出我身中三五功曹、左右官使者、左右捧香驛龍騎吏、侍香玉童、侍香玉女、五帝直符、直日香官，各三十六人出。關啟此間土地、四面真官正神，我今正爾燒香關啟，願得太上十方正真之炁入我身中，令所啟上聞，徑御無上至真大聖尊神玉帝几前。
　　畢，迴向王叩齒十二通，讀簡竟，祝曰：
　　天開地張，九炁分靈，三元同符，十方玄清，五老上帝，開真領生，丹書赤文，元始上精，普告無上，九土皇靈，今日上吉，萬仙定生，我願我仙，請投玉名，土府太皇，勒除罪形，奏簡上宮，列簿華青，早得飛昇，天地同靈，九祖種親，腐骸更榮，魂昇南宮，受化仙庭，今日告命，萬神咸聽，請以金鈕，表明至情，請如所告，金龍驛程。
　　畢，上香復爐，如上法。
　　元始靈寶告九地土皇，滅罪言名求仙上法。靈寶赤帝先生女云道士，某甲年若干歲，某月生，命係九天南斗領籍。解曰：此文云赤帝者，是本命丙午，命係九天者，是正月二月生，南斗領籍，猶取本命之方，餘效此。願神願仙，長生度世，飛行上清，中皇九土，戊己黃神，土府五帝，乞削罪錄，勒上太玄，請詣中宮，投簡記名，金鈕自信，金龍驛傳。
　　太歲某子某月某子朔某日某子，於某府州縣鄉里中告文。
　　右朱書銀簡，青紙裹之，青絲纏鈕九隻，金龍一枚，埋所住中宮。
　　次謁版，剌版並埋壇之當方。亦可投山洞淵泉中，勿令人得之。凡簡長一尺二寸，闊二寸四分，厚三分。
　　登壇法信如左：
　　金錢二萬四千，聽以銅錢寶物准當。上金九兩。五色繒紋各一疋。大席五領。合和香五奩二斗五升。五香爐。七章案。絳紋巾一枚。五尺挾複碧紋巾一枚。五尺挾複五綵雜散花一斗。本命繒，隨年尺數。
　　正月、二月生，則青天領籍，炁係九炁天君。
　　四月、五月生，則丹天領籍，炁係三炁君。
　　七月、八月生，則素天領籍，炁係七炁天君。
　　十月、十一月生，則玄天領籍，炁係五炁天君。
　　三月、六月、九月、十二月生，則黃天領籍，炁係一炁天君。
　　隨度事月
　　正月、二月，則云今於三炁天中。
　　四月、五月，則云今於三炁天中。
　　七月、八月，則云今於七炁。
　　十月、十一月，則云今於五炁天中。
　　三月、六月、九月、十二月，則云一炁天中。
　　太上洞玄靈寶授度儀竟