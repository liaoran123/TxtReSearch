黃籙救苦十齋轉經儀
　　經名：黃籙救苦十齋轉經儀。一卷。底本出處：《正統道藏》洞玄部威儀類。
　　黃籙救苦十齋轉經儀
　　祝香
　　此香，乾坤育質，日月凝華。抱生成之數於五行，騰馥郁之馨於百和。諸天稱慶，萬聖臨軒。爇向爐中，供養至真無上道寶玄都萬壽天尊。以此爇香功德，端為上祝皇圖鞏固，聖壽無疆。欽願北極齊年，南山等壽。箕畢上符於玉曆，華夷永被於淳風。
　　此香，天靈發穎，月窟蟠根。磅礴九霄，可以返魂致魄；周流八極，得之起死回生。爇向爐中，供養至真無上經寶太一救苦天尊。以此爇香功德，超度齋壇，所薦亡過某靈魂。洎附薦眾魂，盡脫重陰之府，俱登長樂之鄉。福被見存，慶流後裔。
　　此香，靈煙結乎五岳，瑞炁蓊乎九垓。為道德香，遍清靜境，爇向爐中，供養至真無上師寶十方救苦天尊。以此爇香功德拔度三塗六趣、十宮九幽、沉迷利害之魂，流浪死生之識。哀哀長夜，汩汩幽塗，咸承三寶之惠光，悉仗慈尊之願力。脫離垢濁，俱證清虛。
　　按人各恭信
　　三歸依，敷座讚
　　伏以妙道難名，洪恩普度。德顯大慈之號，位居東極之尊。灑甘露而熱惱清凉，散惠光而幽明洞照。無所化而不化，在處應身；因以機而顯機，利生接物。定而善應，慈以玄通。一體同觀，普天均被。說經教，化形於十方；救苦魂，超度於三界。息七趣六情之痛楚，停三塗九夜之辛酸。委炁聚功，享天堂之大福；隨機赴感，絕地獄之苦聲。接引羣迷，宏開眾妙。提携庶類，俱入大乘。以今奉為齋主某，資薦亡過某靈魂，修崇妙範，恭啟蘭場。科宣三洞之洪儀，經轉十天之寶蘊。冀玄穹之垂鑑，度魂爽以超昇。俾亡過某諦聽真詮，頓脫離於苦趣；躬承惠澤，獲造跡於仙階。旁及幽扃羈執之徒，悉濟身後冤仇之眾。俱沾曠蕩，盡出輪迴。玆請同盟之士，各運入室之誠。潔志澄心，端身正念。一依經法，次第宣行。
　　入壇至，東方跪奏
　　具位，誠惶誠恐，稽首頓首，再拜，奏啟東方玉寶皇上天尊，東鄉救苦真人童子，無鞅真眾。恭望聖慈，俯垂洞鑒。伏以尊居震位，有生咸賴於陶鎔；春動陽和，無物不資於造化。金丹初轉，木德敷榮。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑑十真之會；琅函寶笈，周圓一遍之功。臣干冒聖威，下情無任懇祈之至。法眾虔誠，謹伸奉請。
　　請聖，散花，宿命讚，陞座
　　演第一遍經
　　伏聞香林苑內，常宣救苦之經；東極宮中，廣運博施之德。號大慈仁者，稱救苦天尊。應念垂慈，尋聲赴感。發弘誓願，救度眾生。盡億劫以來，廣度人無量。以今陞座，異口同音。諷誦妙經，稱揚睿號。奉為齋主，資薦靈魂。仗良因之妙力，消億劫之愆瑕。免歷東方考對之司，徑詣清靜無極之國。法眾虔誠，同聲諷論。
　　經畢，再至東方
　　具位，啟聖。伏以應感分輝，如滿十方之界，尋聲救苦，願宏億劫之中。仰冀垂慈，敢忘皈命。見前清眾，異口同音。諷詠妙經，稱揚睿號，已周一遍。奉為齋主，薦悼亡魂，往生仙界。伏願假威神之妙力、拔罪苦之迷途。出東方冥昧之鄉，登慧靜華林之境。所有太上真符，謹當宣告。
　　宣符，疏關，送聖
　　南方跪奏
　　具位，誠惶誠恐，稽首頓首，再拜，奏啟南方玄真萬福天尊，南鄉救苦真人，童子無鞅真眾。恭望聖慈，俯回洞鐵。伏以德輝離位，光明洞照於邇遐；化闡南閻，神造陶鎔於溟漠。兩轉爐中之大藥，再全地下之枯骸。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑑十真之會；琅函寶笈，周圓二遍之功。臣干冒聖威，下情無任懇禱之至。
　　法眾虔誠，謹伸奉請。「
　　請聖，散花，陞座
　　演第二遍經
　　伏聞，元始上帝，昔在香林苑內，宣告法解真人，讚嘆大慈仁者，謂欲九幽亡段超度，必當州念，注想稱揚。願宏當時度品盧功，俯鑑此際皈依之志。以今陞入經座，異口同音。諷詠妙經，稱揚睿號。奉為齋主某，資薦亡過某靈魂。仗良因之妙力，消億劫之愆尤。免歷南方考對之司，徑詣真老無極之國。法眾虔誠，同聲諷誦。
　　經畢，再至哺方
　　具位，啟聖視伏以天炁歸身，感自然之別體；塵沙示現，顯變化之殊因。功德難量，皈依至切。見前清眾，異口同音。諷師眞經，稱揚睿號，己周二遍。奉為齋主某，薦拔亡魂，往生仙界。伏願承赫奕之靈光，度魂儀於丹界。不拘逼合，永超南方冥昧之鄉；早證逍遙，徑上端化莊嚴之境。所有太上真符，謹當宣告。
　　宣符，疏關，送聖
　　西方跪奏
　　具位，誠惶誠恐，稽首頓首，再拜，奏啟西方太妙至極天尊，西鄉救苦真人童子，無鞅真眾。恭望聖慈，俯垂洞鑒。伏以兌澤潛流，金天乘運。說玆萬法，協和覆載之機；應彼四時，啟迪生成之化。羣生蒙惠，三遍說經。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑑十真之會；琅函寶笈，周圓三遍之功。臣干冒天威，下情無任懇禱之至。法眾虔誠，謹伸奉請。
　　請聖，散花，陞座
　　演第三遍
　　伏聞，救苦真詮，功遍覃於九地；慈尊寶號，思普及於十方。拔領無邊，讚揚真盡。以今陞入經座，異口同音。諷誦真經，稱揚睿號。奉為齋主，資薦靈魂，往生仙界。仗良因之妙力，消億劫之愆瑕。免歷西方考對之司，徑詣法寶無極之國。法眾虔誠，同聲諷誦。
　　經畢，再至西方
　　具位，啟聖。伏以拔領無邊，散祥煙而塞死戶；超度三界，擁慶雲而開生門。仰聖化之巍巍，罄丹誠之切切。見前清眾，異口同音。諷詠真經，稱揚睿號，已周三遍。奉為齋主，薦悼亡魂，往生仙界。伏願天光下燭，惠澤滂佔。出離西方冥昧之鄉，升轝利益莊嚴之國。所有太上真符，謹當宣告
　　宣符，疏關，送聖
　　北方跪奏
　　具位，誠惶誠恐，稽首頓首，再拜，奏啟北方玄上玉晨天尊，北鄉救苦真人童子，無鞅真眾。恭望聖慈，俯回洞鑑。伏以啟至陰而肇運，習盛德於坎宮。萬物得以歸休，羣生資而靜息。說經四遍，敷澤覃黎。敢祈告命於靈司，是用頒符於曲府。匪憑洪造，難格玄恩。伏望綠輩丹轝，來鑑十真之會；琅函寶笈，周圓四遍之功。臣干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第四遍
　　伏聞，大洞妙經，普救無邊之苦眾；青玄上帝，常垂不倦之慈悲。恩被羣生，願弘浩劫。以今陞入經座，異口同音。諷誦妙經，稱揚睿號。奉為齋主，資薦亡魂。仗良因之妙力，消億劫之愆瑕。免歷北方考對之司，徑詣救苦無極之國。法眾虔誠，同聲諷誦。
　　經畢，再詣北方
　　具位，啟聖。伏以體皆虛空，資混元而成立；炁能委順，備萬物以光明。凡有皈投，必垂開度。見前清眾，異口同音。謂詠妙經，稱揚睿號，已周四遍。奉為齋主，資悼魂儀，往生仙界。伏願滅身心口業，生智惠光明。悉超北方冥昧之鄉、徑上定真快樂之境。所有太上真符，謹當宣告。
　　宣符，疏關，送聖
　　東北方跪奏
　　具位，誠惶誠恐，稽首頓首，再拜，奏啟東北方度仙上聖天尊，東北鄉救苦真人童子無鞅真眾。恭望聖慈，俯垂洞鑑。伏以大象胚輝，凝一炁以含韞；重玄化作，分八索以恢張。乾道流行，艮山列位。欲羣生而蒙福，玆五遍以說經。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑑十真之會；琅函寶笈，周圓五遍之功。臣干冒聖威，下情無任懇禱之至。法眾虔誠，謹仲奉請。
　　請聖，散花，陞座
　　演第五遍
　　伏聞，太一慈尊，端拱青玄之左府；洞玄妙蘊，普救黑壤之沉魂。凡有歸崇，必蒙濟度。以今陞入經座，異口同音。誦詠妙經，稱揚睿號。奉為齋主，資薦亡魂。仗良因之妙力，消億劫之愆瑕。免歷東北方考對之司，徑詣妙因無極之國。法眾虔誠，同聲諷誦。
　　經畢，再詣東北方
　　具位，啟聖。伏以渺渺仙源，肇布一元之炁；巍巍大範，旁昭三洞之文。
　　特伸忱悃之私，願賜慈悲之澤。見前清眾，異口同音。誦詠妙經，稱揚睿號，已周五遍。奉為齋主，薦悼魂儀，往生仙界。伏願罪消黑簿，名注丹書。出東北方冥昧之鄉，登長樂界蒼元之境。所有太上真符，謹當宣告。
　　宣符，疏關，送聖
　　東南方跪奏
　　具位，誠惶誠恐，稽首頓首，再拜，奏啟東南方好生度命天尊，東南鄉救苦真人童子，無鞅真眾。恭望聖慈，俯垂洞鑒。伏以丹華闕下，凝梵炁以為宮；絳府庭中，揚巽風而煦物。百谷識朝中之所，三山標靈化之奇。浸德澤以無涯，配真功而不宰。說經六遍，布化羣黎。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑑十真之會；琅函寶笈，周圓六遍之功。臣干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第六遍
　　伏聞，巍巍大範，仰東極之慈悲；蕩蕩自然，賴洞玄之靈蘊。莫窮稱讚，惟切皈依。以今陞入經座，異口同音，誦詠妙經，稱揚睿號。奉為齋主，資薦靈魂。仗良因之妙力，消億劫之愆瑕。兔歷東南方考對之司，徑詣真安無極之國。法眾虔誠，同聲諷誦。
　　經畢，再詣東南方
　　具位，啟聖。伏以紫雲密覆，是名三寶之神尊；梵炁彌羅，以制九天之魂爽。玄功莫測、丹悃必從。見前清眾，異口同音。誦詠妙經，稱揚睿號，已周六遍。奉為齋主，資薦魂儀，往生仙界。伏願形神俱妙，魂魄超升。出東南方冥昧之鄉，登妙寂界莊嚴之國。所有太上真符，謹當宣告。
　　宣符，疏關，送聖
　　西南方跪奏
　　具位，誠惶誠恐，稽首頓首，再拜，奏啟西南方太靈虛皇天尊，西南鄉救苦真人童子，無鞅真眾。恭望聖慈，俯垂洞鑾。伏以二象分靈，紐沉機於分野；重陰定位，凝至靜於坤輿。載物稱雄，承天立極。經已周於七遍，澤廣被於羣生。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑒十真之會；琅函寶笈，周圓七遍之功。臣干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第七遍
　　伏聞，空中灼妁，仰承大道之恩；幽境冥冥，實著慈悲之惠。苦輪普救，仙境俱登。以今陞入經座，異口同音，誦詠妙經，稱揚睿號。奉為齋主，資薦靈魂，往生仙界。仗良因之妙力，消億劫之愆瑕。免歷西南方考對之司，徑詣耀真無極之國。法眾虔誠，同聲諷誦。
　　經畢，再詣西南方
　　具位，啟聖。伏以靈篇朗誦，獲心垢以俱清；睿號稱揚，轝耳根之益凈。既無文而不度，必有感以皆通。見前清眾，異口同音。誦詠妙經，已周七遍。奉為齋主，資薦亡魂，往生仙界。伏願罪根蕩滌，神識清凉。出西南方冥昧之鄉，登妙樂境莊嚴之國。所有太上真符，謹當宣告。
　　宣符，疏關，送聖
　　西北方跪奏
　　具位，誠惶誠恐，稽首頓首，再拜，奏啟西北方無量太華天尊，西北鄉救苦真人童子，無鞅真眾。恭望聖慈，俯垂洞鑒。伏以混元疏朗，廓玄象以傾光；梵炁沖融，鼓清風而立極。均分寒暑，主宰陰陽。既司善惡之權，須酌重輕之報。說經八遍，普澤羣生。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑒十真之會；琅函寶笈，周圓八遍之功。臣干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第八遍
　　伏聞，大道恩探，宣真經而救苦；幽途幸甚，聞聖號以昇遷。志篤心崇，力祈濟度。以今陞入經座，異口同音。誦詠妙經，稱揚睿號。奉為齋主，資薦亡魂。仗良因之妙力，消億劫之愆瑕。免歷西北方考對之司，徑詣濟苦無極之國。法眾虔誠，同聲諷誦。
　　經畢，再詣西北方
　　具位，啟聖。伏以罪實可哀，蒙道恩而濟度；念無休息，賴經法以生成。既伸皈向之誠，必沐超凌之澤。見前清眾，異口同音。誦詠妙經，已周八遍。奉為齋主，資薦亡魂，往生仙界。伏願蠲消宿業，澄正魂神。出西北冥昧之鄉，登惠靜莊嚴之國。所有太上真符，謹當宣告。
　　宣符，疏關，送聖
　　上方跪奏
　　具位，誠惶誠恐，稽首頓首，再拜，奏啟上方玉虛明皇天尊，上鄉救苦真人童子，無鞅真眾。恭望聖慈，俯垂洞鑒。伏以虛元妙境，蕆大範之玄功；碧落清風，扇自然之洪運。真功渺邈，惠智難窮。包括穹窿，司張象緯。既說經於九遍，當普救於羣黎。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑒十真之會；琅函寶笈，周圓九遍之功。（臣）干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第九遍
　　伏聞，真詮流布，示法炬於昏衢；寶號稱揚，運慈航於苦海。人天普濟，正道咸歸。以今陞入經座，異口同音。誦詠妙經，稱揚睿號。奉為齋主，資薦亡魂。仗良因之妙力，消億劫之愆瑕。免歷上方考對之司，徑詣七寶紫霄之國。法眾虔誠，同聲諷誦。
　　經畢，再詣上方
　　具位，啟聖。伏以無名無我，惟接引於羣生；不迷不荒，可悟成於真道。萬劫莫測於微妙，寸誠克遂於感通。見前清眾，異口同音，誦詠妙經，稱揚睿號，已周九遍。奉為齋主，資薦魂儀，往生仙界。伏願火翳成清署，劍樹化為騫。魂爽下離於幽都，神識上升於碧落。所有太上真符，謹當宣告。
　　宣符，疏關，送聖
　　下方跪奏
　　具位，誠惶誠恐，稽首頓首，再拜，奏啟下方真皇洞神天尊，下鄉救苦，真人童子，無鞅真眾。恭望聖慈，俯垂洞鑒。伏以方輿載物，弘大信以無私；厚德安貞，布洪基而永固。咸資道力，克運神功。說經普救於九泉，聽法已周於十遍。皆承功而受度，令入聖以超凡。敢祈告命於靈司，是用頒符於曲府。匪憑洪造，難格玄恩。伏望綠輦丹轝，來鑒十真之會；琅函寶笈，周圓十遍之功。臣干冒聖威，下情無任懇禱之至。法眾虔誠，謹伸奉請。
　　請聖，散花，陞座
　　演第十遍
　　伏聞，東極慈父，青玄老君，沛法雨以渭眾生，布慈雲而覆羣品。恩沾九地，澤被十方。以今陞入經座，異口同音。誦詠妙經，稱揚睿號。奉為齋主，資薦亡魂。仗良因之妙力，消億劫之愆瑕。免歷下方考對之司，徑詣凈土莊嚴之國。法眾虔誠，同聲諷誦。
　　經畢，再詣下方
　　具位，啟聖。伏以至真蕆教，道力遍周。妙哉，三洞之經；至矣，威神之力。上叩清都紫府，下逮黑壤黃泉。咸被超升，俱承惠澤。見前清眾，異口同音。誦詠妙經，稱揚睿號，已周十遍。奉為齋主，資薦魂儀，往生仙界。伏願委炁聚功，登真悟道。超度三界難，徑上元始天。所有太上真符，謹當宣告。
　　宣符，疏關
　　送聖
　　嘆經
　　經者徑也，指其徑路而歸焉。學道修真，濟生度死，坦坦蕩蕩。四通八達，無礙無障。以此徑路，行之於精，則能泝流入腦。腦滿則能體強，此探根無漏、保命長生之法，乃地仙行此徑路之妙也。行之於神，則內視返聽，至虛靜一，純白內備，天光煥明，乃神仙行此徑路之妙也。行之於炁，則能採盜大範之飛根，呼吸虛皇之天。炁出乾入坤，結成無相之體，號曰太一天尊，乃天仙行此徑路之妙也。行此徑路，去情慾則斷生死之根，去邪偽則登眾妙之門，去萬物則超世表而出塵埃矣。行此徑路於陽生之時，斡轉璇璣，以運符一息之中，使金液灌頂，銀浪衝開。腦既已滿，則入功德。水通，鼻通，口復咽歸黃庭，以結中丹。用之長久，則髓滿，骨堅，百骸固密，不知有寒暑眾痾之著人，此地仙之應驗也。行此徑路，內視返聽，守一真於上田黃房之內，未嘗暫離。雖隨機接物，動用形體，一意常溫，溫於黃庭之中。靜而常守，動而常寂。寂則明，明則復歸於上田，久久泰定，則白光圓象，煥爛一室。人有來干我者，我先知之，此神仙之應驗也。行此徑路，服炁於清晨，閉息於靜夜。所謂服炁者，服太和之精、二景之英。天炁入體，百神自靈。以神御炁，炁乃長停。既得其息，積之又積，積水成海，積炁成神。神凝胎結，身內生身，此天仙之應驗也。行此徑路，觀吾之心，如太空焉。觀吾之身，如太無焉。泛觀萬物，悉皆幻化，終歸殞滅。無一物一事，能動搖吾之心也。吾之神常寂矣，常寂則不知太虛之為我，即我之為太虛耶，此徑路之妙應焉。是故行此徑路，志怠功墮，泯滅大道，不成矣。觀此徑路，非世人修行，不足以彰其妙。世人非此徑路，不足以驗其修行之功用也。道者，經之體。經者，道之用。體用兩忘，其道乃光。夫如是則忘於所忘，不忘其所忘也。重說偈曰：
　　為仙為佛本殊途，一揆同歸妙與俱。
　　識破這些關捩子，無無無有有還無。
　　三聞經
　　黃籙救苦十齋轉經儀竟