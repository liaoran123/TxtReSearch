太上靈寶下元水官消愆滅罪懺
　　爾時，元始天尊於金靈洞陰之館，演說法教。時有真人，號曰明羅，越班前進，上白元始天尊，臣宿緣流慶，獲侍尊顏，然大小九六之災，未蒙闡教，敢賴宣諭。
　　天尊告曰：四時遷謝，陰陽律呂，運動皆委於天地水三官。至於四海三河、溪澗川源、池塘湖堰、渚穴流泉、水類魚龍、黿鼉龜鼈等濕居之類，並年歲豐歉，人民休咎，悉付下元水官校定。吾昔於上皇元年，與五老上帝、陰陽二宮上真、五星七元、二十八宿、九州社令，於三天境內，配定分野，分別善惡。八卦九宮，皆有泉流。今觀此世界，福瑞希降，民多流亡，分野水旱，兵戈交戰，五穀不熟，皆是凡愚積惡所及。天尊於是放大威光普照十方國土，乃召諸天神仙聖眾、山川潭洞靈祇、四海龍王，雲奔雨驟，雷電震響，雨澤霶。蘇此一國，窮民悉離憂苦。是時道俗男女，莫不欣喜，仰荷洪恩，遜謝不逮，讚歎無窮。
　　天尊復謂，下元水官、水府真人。一切眾生，生死因緣，無有間歇。父母懷耽，乳哺養育，漸至長成，乃能分別，即滯愛慾。罪根深重，報對罪福。念念成非，塵劫結習。久在身中，從劫至劫，不能出離，不值聖賢，難可解脫。久染六情，恩愛三毒。貪嗔愚癡，嫉妬賢能。一切罪犯，並願消除。須至投誠懇切，歸命大道，下元一百二十天尊，洗雪身中一切罪業。若不得師為其演說經典，無由曉悟。若今日師尊，示我經法，度脫罪犯，出離沈滯。由師之恩，入於正道。普勸眾生，早回覺悟。
　　人各恭敬
　　至心朝禮，下元水官尊神。
　　至心朝禮，真皇洞神天尊。
　　至心朝禮，積功成聖天尊。
　　至心朝禮，凝神照境天尊。
　　至心朝禮，和神利物天尊。
　　至心朝禮，總監眾靈天尊。
　　至心朝禮，幽照無極天尊。
　　至心朝禮，好解羅網天尊。
　　至心朝禮，朱景洞照天尊。
　　至心朝禮，萬行圓滿天尊。
　　至心朝禮，大乘空慧天尊。
　　至心朝禮，還功報德天尊。
　　至心朝禮，隱跡全道天尊。
　　至心朝禮，法體緣成天尊。
　　至心朝禮，紫霞浮蓋天尊。
　　至心朝禮，法雲流潤三尊。
　　至心朝禮，蕆揚妙化天尊。
　　至心朝禮，玄智遠照天尊。
　　至心朝禮，尊妙無雙天尊。
　　至心朝禮，行圓虛界天尊。
　　至心朝禮，玉京垂慧天尊。
　　至心朝禮，保度應運天尊。
　　至心朝禮，太微光範天尊。
　　至心朝禮，真相具足天尊。
　　至心朝禮，導世無為天尊。
　　至心朝禮，法緣常濟天尊。
　　至心朝禮，永證道源天尊。
　　至心朝禮，常轉真戒天尊。
　　至心朝禮，沖和淨樂天尊。
　　至心朝禮，玄隱無為天尊。
　　至心朝禮，幽源不測天尊。
　　至心朝禮，默念無為天尊。
　　至心朝禮，留教廣度天尊。
　　至心朝禮，救度八難天尊。
　　至心朝禮，飛昇金闕天尊。
　　至心朝禮，遊宴玉京天尊。
　　至心朝禮，遊行太空天尊。
　　至心朝禮，離合自然天尊。
　　至心朝禮，本在空洞天尊。
　　至心朝禮，徧體虛空天尊。
　　至心朝禮，攝跡歸本天尊。
　　至心朝禮，十回度人天尊。
　　至心朝禮，營衛神文天尊。
　　至心朝禮，隨機開悟天尊。
　　至心朝禮，斷除邪障天尊。
　　至心朝禮，聖槩無窮天尊。
　　至心朝禮，開化玄宗天尊。
　　至心朝禮，百寶聖嚴天尊。
　　至心朝禮，廣布神化天尊。
　　至心朝禮，妙力廣王天尊。
　　至心朝禮，總朝上帝天尊。
　　至心朝禮，功能上善天尊。
　　至心朝禮，雲華見相天尊。
　　至心朝禮，凝寂金闕天尊。
　　至心朝禮，杳冥神化天尊。
　　至心朝禮，住七寶林天尊。
　　至心朝禮，通幽至理天尊。
　　至心朝禮，精勤進業天尊。
　　至心朝禮，真珠海潤天尊。
　　至心朝禮，遠離強名天尊。
　　至心朝禮，隨意會樂天尊。
　　至心朝禮，玉光流潤天尊。
　　至心朝禮，靈變光明天尊。
　　至心朝禮，最上妙行天尊。
　　至心朝禮，清淨智海天尊。
　　至心朝禮，德大無量天尊。
　　至心朝禮，凝安智慧天尊。
　　至心朝禮，功業無過天尊。
　　至心朝禮，寶羽瓊林天尊。
　　至心朝禮，周應無極天尊。
　　至心朝禮，廣大圓滿天尊。
　　至心朝禮，哀悲眾苦天尊。
　　至心朝禮，愍空法藏天尊。
　　至心朝禮，愍一切類天尊。
　　至心朝禮，流傳寶經天尊。
　　至心朝禮，無礙慧生天尊。
　　至心朝禮，玉清金相天尊。
　　至心朝禮，無滯著相天尊。
　　至心朝禮，寂妙上成天尊。
　　至心朝禮，洞明世界天尊。
　　至心朝禮，好生度命天尊。
　　至心朝禮，無方化度天尊。
　　至心朝禮，龍德變化天尊。
　　至心朝禮，常慈愛憐天尊。
　　至心朝禮，救度萬品天尊。
　　至心朝禮，應變無量天尊。
　　至心朝禮，弘慈大量天尊。
　　至心朝禮，周行救苦天尊。
　　至心朝禮，梵化修功天尊。
　　至心朝禮，洞鑑無礙天尊。
　　至心朝禮，赴難垂恩天尊。
　　至心朝禮，日月光曜天尊。
　　至心朝禮，六通四達天尊。
　　至心朝禮，萬願剋成天尊。
　　至心朝禮，應生轉世天尊。
　　至心朝橙，演法垂文天尊。
　　至心朝禮，凝常歡樂天尊。
　　至心朝禮，普垂妙澤天尊。
　　至心朝禮，體道安靜天尊。
　　至心朝禮，無量道眼天尊。
　　至心朝禮，常施法潤天尊。
　　至心朝禮，逍遙十善天尊。
　　至心朝禮，化度無量天尊。
　　至心朝禮，萬川還源天尊。
　　至心朝禮，演法度人天尊。
　　至心朝禮，龍興應變天尊。
　　至心朝禮，超越三界天尊。
　　至心朝禮，大施利濟天尊。
　　至心朝禮，清微至德天尊。
　　至心朝禮，常住護世天尊。
　　至心朝禮，轉滅障難天尊。
　　至心朝禮，紫極元皇天尊。
　　至心朝禮，圓通自在天尊。
　　至心朝禮，善誘愚迷天尊。
　　至心朝禮，五劫輪轉天尊。
　　至心朝禮，講道靜真天尊。
　　至心朝禮，宛味希夷天尊。
　　至心朝禮，永出生死天尊。
　　至心朝禮，法澤流布天尊。
　　至心朝禮，洞照冥空天尊。
　　至心朝禮，水府河海一切聖眾。
　　即日至心歸神，歸身歸命，太上無極大道下元一百二十應感天尊無極聖眾。重念某自從無始以來至于今日，恐積所犯，殺害賢良，元逆醜惡，非人所行，婬色盜竊，敗人成功，離人骨肉，奪人所崇，為子不孝，為臣不忠，悖逆君主，攻伐師宗，上不敬天地，下不敬鬼神，訾毀大道，褻慢靈文，口是心非，揚己嫉能，輕慢四大，觸穢三光，惡口兩舌，讒擊善人。種種罪咎，無量無邊，躬對道前，盡誠懺悔。伏願下元眾聖、察命童子、善惡功曹、十直神仙，錄其罪目，改作齋功，上奏天曹。當令某所懺罪愆。隨念消除，悉皆解脫。九玄七祖，遽至上生；一切有情，同登道岸。至心稽首禮，無上虛皇正真三寶。
　　太上靈寶下元水官消愆滅罪懺下竟