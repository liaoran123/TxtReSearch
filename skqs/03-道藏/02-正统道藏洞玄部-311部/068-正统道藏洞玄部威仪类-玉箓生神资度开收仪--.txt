玉籙生神資度開收儀
　　經名：玉籙生神資度開收儀。一卷。底本出處：《正統道藏》洞玄部威儀類。
　　玉籙生神資度開收儀
　　早朝
　　侍經白文
　　伏以玄元始炁，治三寶而結龍章；道德貞宗，映九天而成鳳篆。洞真、洞玄、洞神之妙義，太玄、太平、太清之靈書。總之于萬八千篇，祕之于三十六部。或鍊金而為字，或揉玉以成文。玄之又玄，寂而又寂。所謂八公皓首，當時未判玄黃；九老白眉，闕後初分天地。無窮無極，乍沈乍浮，能方能圓，或隱或顯。虛寂非有，怳忽若無。以致天寶誦之，以開天地之光；靈寶誦之，以度九幽長夜之魂。神寶誦之，以制靈；太乙誦之，以結形；九天誦之，以生神鬼。神聞之以昇遷，凡夫聞之以長存，幽魂聞之以開度，枯灰聞之以發煙，嬰孩聞之以能言，死骸聞之以還人。至於三寶神奧，萬品玄根。祕玉笈而不傳，齎金寶而方受。讚揚難盡，功德無邊。以今欽奉綸音，崇修玉籙大齋，昇薦某靈，進登清靜，重念法界孤幽苦魂等眾，不能尊其氣，貴其形，愛其神，保其命，自取死壞，離其本真。一逝洞羣，魔遊魄不顧返。採集飛空，景舊爽多不存。罔明生化之方，竟墜沈淪之趣。今者嚴陳法會，肅啟仙科。寶香芬馥於九天，慧炬照臨於十地。以玆勝善，用悼魂靈。伏望金闕覃恩，玉清惠命。鍊魂少陰之府，還神流火之庭。仰憑九過之經，徑陟三天之境。法眾運誠，志心皈命。
　　三皈依
　　宿命贊
　　侍經，開經
　　白文
　　經繙一過，聲洞徹於九天；命度三途，魂不拘於十地。以今陞壇第一過，轉詠九天生神玉章。回向鬱單無量天帝，祈恩昇薦某靈，進登仙境，下及法界孤幽等眾。當願悟從前幻妄之軀，一真明了；解宿世縈纏之業，萬罪蕩除。長夜開清，神魂受鍊。不入風雷獄，免飛戈飄戟之憂；再生胞命元，證鍊炁成仙之果。了無罜礙，自在逍遙。稽首虛皇，修行經法。
　　敷座贊
　　靜念如法
　　寂寂至無宗，至世世為仙家。
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周一過。仰憑經法，昇薦某靈，進登清靜，下及法界孤幽，超離沈冥，上登道境。普及一切，均沾善利。稽首皈依，旋行讚詠。
　　步虛
　　旋行上香
　　師白文
　　宣疏或符
　　白將
　　宣關
　　焚化
　　侍經宣開，第二過經
　　一唱萬真和，先伸諷詠之誠；二誦天地通，再舉讚揚之典。以今陞壇第二過，轉詠九天生神玉章。回向上上禪善無量壽天帝，祈恩昇薦某靈，進登仙境，下及法界孤幽等眾。當願聞經悟道，拔罪解冤。東宮頒救苦之恩，北府注上生之字。不入銅柱獄，免手抱以足登；再生胎命元，俾神完而氣聚。超昇道境，託化人天。稽首虛皇，修行經法。
　　敷座贊
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周二過。仰憑經法，昇薦某靈，進登仙境，下及法界孤幽，出離沈冥，超沖道境。普及一切，均霑勝利。法眾如儀，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經宣開，第三過經
　　寶範宣揚，今已周於三過，神魂受度，即拔出於九幽。以今陞壇第三過，轉詠九天生神玉章。回向梵監須延天帝，祈恩昇薦某靈，進登仙境，下及法界孤幽。當願欲海澄波，愛河息浪。累世修為之罪，自此消除；多生故誤之愆，從玆解釋。不入火翳獄，變熱惱而為清凉；再生魂命元，得逍遙而無拘滯。混合空洞炁，歡樂太上前。稽首虛皇，修行經法。
　　敷座贊
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣諷誦寶章，已周三過。仰憑經法，昇薦某靈，進登仙境，下及法界孤幽，出離幽冥，遷昇道境。普及一切，均沾勝利。法眾如儀，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　三聞經
　　復鑪
　　下壇，謝師
　　念善
　　午朝
　　三皈依
　　宿命贊
　　侍經開，第四過經
　　自然九章，天真隱韻。誦之四過，魄尸開闢。以今陞壇第四過，轉詠九天生神玉章。回向寂然兜術天帝，祈恩昇薦某靈，進登仙境，下及法界孤幽等眾。當願罪愆雪釋，業障冰消。了悟死生之因，頓覺虛無之化。不入屠割獄，免肢體零落之憂；再生魄命元，遂蓬島逍遙之樂。往生神仙界，控翮王母家。稽首虛皇，修行經法。
　　敷座贊
　　靜念如法
　　寂寂至無宗，至世世為仙家。
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周四過。用憑經法，昇薦某靈，進登清靜，下及法界孤幽，超離沈冥，上登道境。普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經開，第五過經
　　靈音宣演，已周五轉之功；亡者受持，悉赦多生之罪。以今陞壇第五過，轉詠九天生神玉章。回向波羅尼密不驕樂天帝，祈恩昇薦某靈，進登仙境，下及法界孤幽等眾。當願悟從前之虛幻，乘今日之良因。善念頓生，惡根俱滅。不入金剛地獄，無拘囚繫閉之憂；再生臟腑命元，證水火返還之妙。鍊胎返本，得道成真。稽首虛皇，修行經法。
　　敷座贊
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周五過。仰憑經法，昇薦某靈，進登仙境，下及法界孤幽，出離沈冥，遷昇道境，普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經開，第六過經
　　九炁融結，成九天玄奧之文；六過繙宣，免六道輪迴之苦。以今陞壇第六過，轉詠九天生神玉章。回向洞元化應聲天帝，祈恩昇薦某靈，進登仙境，下及法界孤幽等眾。當願迴光返照，捨妄歸真。勾銷黑簿之名，遊步黃華之野。不入火車地獄，永無裂體之憂；再生靈府命元，即證鍊魂之果。了無凝滯，即遂消遙。稽首虛皇，修行經法。
　　敷座贊
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周六過。仰憑經法，昇薦某靈，進登仙境，下及法界孤幽，出離沈冥，遷昇道境，普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　三聞經
　　復鑪
　　下壇，謝師
　　念善
　　晚朝
　　三皈依
　　宿命贊
　　侍經開，第七過經
　　三洞飛玄炁，結雲篆以成文；七誦重關開，振靈音而起死。以今陞壇第七過，轉詠九天生神玉章。回向靈化梵輔天帝，祈恩昇薦某靈，進登仙境，下及法界孤幽。當願來睹陽光，永辭幽暗。不入溟泠獄，無寒冰凍體之憂；再生元府元，受暘谷回春之氣。一靈澄湛，三界遨遊。稽首虛皇，修行經法。
　　敷座贊
　　靜念如法
　　寂寂至無宗，至世世為仙家。
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周七過。仰憑經法，昇薦某靈，進登仙境，下及法界孤幽，出離沈冥，遷昇道境，普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經開，第八過經
　　八過演生神之旨，幽夜光明；神魂成返本之功，應時解脫。以今陞壇第八過，轉詠九天生神玉章。回向高虛清明天帝，祈恩昇薦某靈，進登仙境，下及法界孤幽等眾。當願不迷本性，頓悟無為。斷除愛欲之根，凝化真靈之炁。不入鑊湯嶽，免鑪炭之煎熬；再生華府元，囿陰陽之陶冶。永作逍遙之侶，不拘逼合之羣。稽首虛皇，修行經法。
　　敷座贊
　　請轉法輸
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周八過。仰憑經法，昇薦某靈，進登仙境，下及法界孤幽等眾，出離沈冥，遷昇道境，普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經開，第九過經
　　萬真朝帝所，瞻三色於空玄；九徧成人功，慶諸天之歡悅。以今陞壇第九過，轉詠九天生神玉章。回向無想無結無愛天帝，祈恩昇薦某靈，進登仙境，下及法界孤幽等眾。當願乘機而悟，見善則遷。睹太上之慈光，度苦魂於丹界。不入普掠獄，兔金鎚亂考之刑；再生神府元，證玉洞凝神之妙。乘玆道力，徑陟仙階。稽首虛皇，修行經法。
　　敷座贊
　　請轉法輪
　　師題經
　　眾諷經畢
　　解座吟
　　侍經回向
　　仰惟三境高尊，九天上聖。俯回慈造，同賜證盟。臣等諷誦寶章，已周九過。仰憑經法，昇薦某靈，進登仙境，下及孤幽等眾，永離幽冥，遷昇道境，普及一切，均沾勝利。法眾虔誠，旋行讚詠。
　　步虛
　　旋行，上香
　　師白文
　　宣疏或符
　　白將
　　宣關
　　焚化
　　侍經讚經
　　伏以天尊造大慈之化，澤及羣生；至真演自然之章，功成九過。真風沖漠。梵炁彌羅。出乎太空之先，肇乎太乙之始。無色無緒，乍存乍亡。普濟人天，開度魂爽。今時昇薦某進登仙境，重慮法界。孤幽苦爽等眾，在世之日，宿昔以來，未明有漏之色身，每縱多端之罪業。自從命謝，莫測轉輪。解脫無由，超昇末遂。若非救拔，難免沈淪。幸太上出書以度人，為神魂生根而復命。適來領眾陞壇，轉詠自然九天生神玉章，已周九過。端用昇薦某靈，下及孤幽等眾。伏願九真慈憫，九炁結凝。上以際乎九天，慶雲覆于九府；下以觀乎九地，祥光徹于九泉。沈魂滯魄盡超昇，宿業舊冤齊解脫。罪如春雪，逢暖日以俱消；過若晴雲，得清風而盡散。常清常靜，無滯無凝。天精流煥，九宮飛生。胎結解根，諸塵漏盡。脫身陰府，穩步仙階。八極宮中，永作逍遙之侶；九霄府內，常為遊宴之房。回向已周，聞經如法。
　　三聞經
　　師收經
　　復鑪
　　白靈朝辭
　　壇前，謝神王
　　下壇
　　引靈安幕
　　謝師
　　念善
　　玉籙生神資度開收儀竟