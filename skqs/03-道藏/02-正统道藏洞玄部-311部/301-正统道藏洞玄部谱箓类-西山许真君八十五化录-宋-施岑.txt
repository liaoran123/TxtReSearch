西山許真君八十五化錄
　　經名：西山許真君八十五化錄。三卷。原題『西山勇悟真人施岑編』。底本出處：《正統道藏》洞玄部譜錄類。 
　　西山許真君八十五化錄跋
　　嘉定甲申之歲，祖師許真君降于金陵，示陳忠孝之教，溥化眾生，咸歸正道。有王居士者，感蒙聖教，罄捨家貲創崇真道院于天慶觀之西，奉安香火，迄今廟貌存焉。而岑奉師旨共闡玄風，忽值弟子邢道堅、梁道寧亦建勇悟道院於嘉會酒樓之北，為接待仙賓之地。霧輳雲輯者，眾何啻千餘。驗其抱金石之志懷饑渴之心者，惟汪道沖、宋道昇，趙道泰、趙道節、林守一、賈守澄、劉道益、孔守善而已。此數人者嘗讀《西山傳記》稱頌祖師功德有日，于玆邇來宋道昇捧所錄《十二真君傳》至，乞加訂正。因以觀之，見其詞理重復篇章混雜，使覽者易生厭倦深竊惜焉。岑乃校正事蹟分別章句，祈為八十五化，化各著詩。又得邢道堅執卷待旨始終如一，殆可嘉賞，岑愈喜之。詩成，有朱守中來就命參詳，庶無亥豕之訛烏焉之舛，縣是祖師傳王而無可疑議者矣。然則祖師之聖功道行至此愈若青天白日之昭明乎，既修飾道院編集詩傳，復得邢道堅募金鏤梓以衍其傳，綿千載而罔極，豈斯傳之期永哉，使邢、梁二士之嘉名同不泯爾。西山勇悟真人施岑跋。
　　西山許真君八十五化錄序
　　神仙可以學得，不死可以力致，信哉，斯言也。夫神仙之道，在乎內積功勤、外施德行，使其功行既著，則動天地、感鬼神，理之自然也。蚓夫功之與行，非智之與力，奚能致哉。昔者祖師許真君正心誠意，真清常靜，存神固黑，抱元守一，豈非聖功歟。修仁菔德，濟貧拔苦，見人危難，常行拯救，及化誘善人，入道修行，先人後己，與物無私，豈非道行歟。由此觀之，功行甫就聖道克全，拔宅飛昇於九清之上，百一古及今人所未聞也。然則是傳之撰，實祖師立功積德之表鑑焉。是詩之作，豈門弟騁華街藻之文詞焉。詩傳者，蓋紀述其行事，贊揚其偉蹟於祖師也。冀諸後學之士，知祖師如是而行功，如是而立行，苟能踐履之、擬鑄之，則充乎道德，證乎神仙，豈不與西山眾真同驅而併駕矣。八十五化之設，非徒載往事，而祖師垂教設化之意保，有望於後學之士不淺矣，幸加．勉進。時巨宋丙午被楔日，西山勇悟真人施岑頌詠聖德，謹稽首百拜序。
　　西山許真君八十五化錄卷上
　　西山勇悟真人施岑編
　　本始化
　　祖師姓許，名遜，字敬之。曾祖瑛，祖五，父肅，世為許昌人，高節不仕，穎陽由之後也。父漢末避地於豫章之南昌，因家焉。昊赤烏二年己未，母夫人夢金鳳銜珠墜於掌中，玩而吞之，及覺腹動，因是有娠，而生祖師焉。
　　詩日：
　　金鳳銜珠降九天，高陽聖母誕英賢。
　　紅光應瑞騰蘭室，紫府書名鏤玉篇。
　　父祖若非脩德行，兒孫焉得作神仙。
　　玄功道妙超今古，福及君民數百年。
　　仙昆化
　　句曲山遠遊、君邁、護軍長史穆，皆祖師再從昆弟也。
　　詩日：
　　二許港修道術高，隱身句曲避塵勞。
　　無心競利參戎幕，豈意循名戀俗曹。
　　仙派源流來處遠，靈根枝葉自相交。
　　祖師又得為昆仲，迥與凡人異所操。
　　悟真化
　　祖師生而穎悟，姿容秀偉，少小通疏，與物無性。嘗從獵，射一唐鹿，中之，子墮，鹿母猶顧舐之，未竟而斃。因感悟，即折棄弓矢。
　　詩曰：
　　天形道貌瑩無塵，眉目清疏出世人。
　　腹量涵容江與海，心誠伏御鬼和神。
　　匪因射鹿明元性，奚得縿鸞證至真。
　　接物利生陰德厚，到今勳績愈如新。
　　務學化
　　祖師刻意為學，博通經史，明天文地理音律五行讖緯之書，尤嗜神仙修鍊之術，頗臻其妙。聞西安昊猛得至人丁義神方，乃往師之，悉傳其妙。
　　詩日：
　　天然聰慧勝草愚，剋意潛通百氏書。
　　處世固當窮世事，求仙須要悟仙樞。
　　奚將妙道全吾矣，希得神方濟眾歟。
　　幸爾昊君開寶岌，美哉功行兩相符。
　　擇地化
　　遂與郭璞訪名山求善地為棲真之所，得西山之陽逍遙山金氏宅，遂徙居之。今逍遙福地玉隆萬壽宮是也。金氏見為神，後有傳。日以修鍊為事，今有丹井、藥臼存焉。不求聞達。鄉里化其孝友，交游服其德義。
　　詩日：
　　西山福地是仙都，翠蟑清溪稱畫圖。
　　因與郭君親卜兆，遂蒙金氏樂遷居。
　　天然風水宜修鍊，日與朋儔自刈鋤。
　　鄉黨歡欣從德化，自玆道譽播江湖。
　　金檠化
　　嘗有售鐵燈檠者，因夜然燈，見有漆剝處，視之，金也。翼日，訪主還之。人有績遺，苟非其義一介不取。
　　詩日：
　　稟性清廉眾所稱，豈從人欲受金檠。
　　萬鍾績我猶非義，一介遺吾不婉情。
　　財若浮雲空聚散，行如嗷日愈高明。
　　祖師仰視先宗志，昔授堯禪尚乃輕。
　　旌陽化
　　郡舉孝廉不就，朝廷屢加禮命，不得已乃以太康元年起為蜀郡旌陽縣令，時年四十二。
　　詩日：
　　仁聲溢郡眾民懷，賢牧飛緘達玉階。
　　雲捧紅鸞銜詔至，風吹白鶴出山來。
　　世塵難昧煙霞性，廊廟方虛楝宇材。
　　帝命寵頒遽敢拒，旌陽德政自玆開。
　　德政化
　　視事之初，戒吏胥去貪鄙，除煩細，脫囚摯，悉開諭以道。吏民悅服，咸願自新。發摘如神，吏不敢欺。其聽訟，必先教以忠、孝、慈、仁、忍、慎、勤、儉，近賢遠奸，去貪戢暴，具載文誠，言甚詳悉，復患百里之遠難以戶曉，乃擇秀民之有德望與耆老之可語者委之，勸率，故爭競之風日銷，久而至於無訟。
　　詩曰□ ．、
　　飛烏仙儔德政嘉，嗚琴堂畔絕誼譁。
　　仁探乳雉馴桑近，德重災螟去境賒。
　　志大本期興傅雨，身閑聊且種桃花。
　　庭空務簡民無訟，晝永簾垂任影斜。
　　賑乏化
　　先是歲饑民無以輸租，郡邑繩以法，率多流移。祖師乃以靈丹點瓦礫為金，令人潛座於縣圃。一日，籍民之未輸者咸造于庭詁責之，使服力役於後圃，民鏈地獲金得以輸納，遂悉安堵。鄰境流民慕其德惠來依附者甚眾，遂至戶口增衍。
　　詩曰：
　　天時荒歉稻粱枯，致使饑民欠賦租。
　　郡邑拘催增逼法，戶門迫急遂逃居。
　　密將金寶藏園圃，詐役農人強鐘鋤。
　　因此獲財償稅後，鄉夫攜犁復田廬。
　　平疫化
　　屬歲大疫，死者十七八。祖師以所授神方拯治之，符呎所及，登時而愈。至於沈癘之疾，無不痊者。傳聞他郡病民相繼而至者，日且千計，於是標竹於郭外十里之江，置符水於其中，俾就竹下，飲之皆癢。其悼耄贏疾不能自至者，汲歸飲之，亦獲痊安。蜀民為之謠日：人無盜竊，吏無姦欺，我君活人，病無能為。其後江左之民亦來汲水於旌陽，祖師乃呎水一器置符其中，令持歸置之江濱，亦植竹以標其所，俾病者飲之，江左之民亦良愈。今號蜀江是也。亦名錦水，今屬瑞州高安。
　　詩日：
　　時當疫毒盛流行，聞里相傳病可悍。
　　欲闡神方誠一念，加持法水濟群生。
　　沈瘋得此身皆健，大疾因斯體頓輕。
　　錦水亦來求拯救，至今標竹在江泓。
　　棄榮化
　　祖師任旌陽既久，知晉室將亂，乃棄官束歸。旌陽縣屬漢州，祖師飛昇之後韶改為德陽，表祖師之德及民也。尋移縣治於西偏，而以故址為觀，今號旌陽觀。屬民感其德化，無計借留所在立生祠，家傳畫像，敬事如神明焉。啟行之日，裹糧而送者蔽野，有至千里始還者，· 有隨至其宅，願服役而不返者，乃於宅束之隙地結茅以居，狀如營壘。多改氏族以從祖師之姓，故號許家營焉。其遺愛及民有如此者。
　　詩日：
　　官成名遂復何圖，歸老吾鄉效二疏。
　　立像祠堂知幾處，裹糧耆幼擁長途。
　　太王避狄成歧市，虞舜辭堯起鄧墟。
　　遺愛及人人弗舍，結茅俱就許營居。
　　新梧化
　　祖師嘗至新梧憩於相林，忽有女童五人各持寶劍來獻，祖師異而受之。其地今為梧林觀也。既而偕至祖師之第，惟日擊劍自娛，人莫能測，祖師識其劍仙也，常禮遇之，卒獲神劍之用。祖師飛昇之後，遂隱于手植梧之下，因號橋樹仙童。
　　詩曰．; 
　　路入新梧值五童，各持寶匣獻霜鋒。
　　默施慧照先知異，識有靈威特見容。
　　叱使鬼神行法令，誅除蛇蜃滅妖兇。
　　祖師功滿昇天去，仙女身潛翠梧中。
　　黃堂化
　　既而與昊君遊於嵩陽，聞金陵丹陽縣黃堂靖有女師諶姆多道術，遂同往致敬，扣以道妙。姆曰：君等皆夙稟靈骨仙名在天，然昔之孝悌王自上清下降化度人世，示陳孝道，初降兗州曲阜縣蘭公家，曰：後晉代當有神仙許遜傳吾此道，是為眾真之長。留下金丹寶經、銅符鐵券，令公授吾使掌之以俟子，積有年矣。吾復授孝道明王之法，亦以孝為本，子今來矣，吾當授子。乃擇日登壇依科盟授，闡明孝道，誓戒叮嚀，出銅符、鐵養、金丹寶經、正一斬邪之法、三五飛步之術，諸階秘訣悉以傳付祖師。今諍明五雷法之類皆姆所授也。
　　詩曰：
　　因參諶姆訪黃堂，教法宗崇孝弟王。
　　香始將焚乘欲露，語猶未發意相當。
　　銅符鐵券宣盟誓，寶典金丹甚審詳。
　　擇日登壇盡傳付，旌陽名久注仙鄉。
　　玉譜化
　　諶姆顧謂昊君日：君昔以神方為許君之師，今孝道明王之教獨許君得傳，君當返師之。況玉皇元譜君位元都御史，許君位高明大使，總領仙籍品秩相遼。又所主十二辰配十二國之分，許君司玄楊之野於辰，為子統攝，十二分野君領星紀之邦，於辰為丑耳，自今宜以許君為長也。
　　詩日：
　　世云昔作許君師，玉譜仙班未合宜。
　　雖假神方相接示，豈知聖職有穹卑。
　　下司分野存資次，上列星纏不等夷。
　　品秩相遼分使史，旌陽為長復何疑。
　　朝真化
　　祖師與昊君禮謝訖辭行，祖師方心期每歲必來謁姆，姆覺之。日：子勿來，吾即還帝鄉矣。因取香茅一根，望南擲，之日：子歸認茅落處立吾祠，歲秋一至足矣。祖師與昊君還，首訪飛茅之跡，尋於所居之南四十里餘得之，已叢生矣。遂建祠宇亦以黃堂名之。號日崇真觀，今稱黃堂隆道宮者是也。每歲仲秋三日必往禮謁焉。
　　詩日：
　　心期每歲一來朝，頂戴師恩不易消。
　　路逕何辭千里步，仙君或返五雲朝。
　　拔茅擲去叢生地，營像崇修或建桃。
　　歲歲仲秋三日至，滿空鸞鶴雜簫韶。
　　憩真化
　　祖師往訪飛茅路傍，見陂水清澈為之少憩，日憩真靖。今清陂村憩真靖是也。又見鄉民盛烹宰以祀神，且相詫日：祭不腆，則神怒降禍矣。祖師日：怪祟敢爾耶。夜宿於逆旅，召風雷伐之，拔其林木。明日告其里人曰：妖社已驅，毋用祭也。今其地有廢社不祭。
　　詩日：
　　回程沿路訪飛茅，村抵清陂暫息勞。
　　忽見鄉民陳祀禱，卻因妖社起烹熬。
　　豈容土木興靈怪，乃召風雷盡勦鏖。
　　遍告里人毋妄祭，一方寧謐絕喧嗷。
　　靈泉化
　　祖師見負檐遠汲者滿道，乃以杖刺社前涸澤出泉以濟之，雖旱不竭。今大澤村紫陽靖石井是也。
　　詩日：
　　負檐遠汲甚勞癢，澤個居民苦乏泉。
　　五岳杖靈纔刺動，一泓水湧即潺湲。
　　耿恭受敵驅工鑿，龐儉因銅募力穿。
　　爭似祖師施妙用，泠然甘液自涓涓。
　　龍城化
　　明日，登山巔指山腰之泉罈日，是有異物藏焉，後將為孽。遂立壇靖以鎮之。今每歲朝諶姆必憩於此，號龍城觀。
　　詩日：
　　偶因登眺上層巔，忽睹山腰迸一泉。
　　俄見妖氛蓊鬱處，乃知異物所藏焉。
　　他時若出民罹害，此日須將法以遷。
　　於是立壇為鎮伏，至今遺跡尚依然。
　　松壁化
　　祖師渡小蜀江，今名黃湖口。抵江干之肆，主人朱氏雖貧而迎接甚敬，祖師戲畫一松於其壁而去，其家即日市利加倍。後江漲潰隄，市舍俱漂惟松壁不壞。今名松湖市，朱氏見廟食其地。
　　詩曰：
　　朱氏雖貧喜接賓，祖師惠訪有綠人。
　　欣然座次留仙墨，貴爾家中作寶珍。
　　自後雲蹤相渺渺，從玆市利甚映映。
　　邇來江服漂堤舍，松壁如山護以神。
　　黃龍化
　　祖師嘗鍊神丹於艾城之黃龍山，山漱有蛟魅護為淵藪輒作洪水欲漂丹室，祖師遣神兵擒之釘于石壁。今有釘蛟石猶在焉。丹成祭于幕阜葛仙公石室，遂至脩川，愛其湍急而味堅，乃取神劍磨於澗傍之石。今在脩）ll 梅山，後人於其處立觀以表其聖跡，今號為旌陽觀是也。尋渡水登秀峰，今號日旌陽山。為壇於峰頂，以醮謝上帝，乃服仙丹。
　　詩曰：
　　因入黃龍要鍊丹，山揪蛟蜃發洪湍。
　　亟呼猛吏排金甲，追攝狂妖釘石巒。
　　事畢尋溪磨寶劍，藥成登嶺築瑤壇。
　　祖師醮謝天真罷，服餌刀圭跨彩鸞。
　　西安化
　　昊君居近焉，溪南有昊仙村、昊仙觀，即昊真君之故居也。遂造昊君之宅。過西安縣，今之分寧是也。縣社伯出謁祖師，請其地分有妖物為民害者，其神匿之。祖師行過一小廟，廟神廟神姓毛，兄弟五人，今號協佑廟者，在縣之東。迎告曰：此有蛟孽害民，知仙君來故往鄂渚藏矣。後將復還，願為斯民除之。祖師如其言，躡跡追之，至鄂渚路傍逢三老人，今三王廟。詢其蛟孽所在，皆指曰：見伏於前之橋下。今號曰伏龍橋是也。祖師至橋側仗劍叱之，蛟驚奔入大江，遂匿于淵。今號日下龍穴。乃劫吏兵驅之，蛟從上流奔出，遂乃誅之。今號上龍口是也。祖師怒西安社伯之不職，錮其祠門，止民問之享祀。今分寧縣城隍廟正門常閉，開則邑有火災，祝師止從倡戶出入，居民祭者少。今祀小廟。今封協佑侯廟食甚盛，亦多靈感。
　　詩日：
　　世云攜駕過昊村，聞有蛟精此地存。
　　三老指橋言伏匿，五俟當道告逃奔。
　　為民弭害毋留種，躡邊追擒要絕根。
　　師怒西安神不職，至令猶自鑠祠門。
　　丹藥化
　　已而還郡城，祖師日：此地水陸衝要人物繁夥，豈無分合得仙之人。試以丹數粒雜他藥貨之，令其信綠而取，既而贖者雖多竟無一人遇者。祖師吁歎，以世問仙才之難得也。
　　詩日：
　　洪都繁夥足人煙，豈乏賢材合得仙。
　　鼎內試捐丹數粒，囊中雜以藥千圓。
　　遂令眾弟巡街貨，任使諸人信手拈。
　　賣盡藥圓丹尚在，縱無一箇有玄綠。
　　藏溪化
　　祖師聞新昊有蛟為孽，因持劍捕逐之。故所經遊處曰龍泉觀，令改為仙遊是也。蛟擢竄入溪穴，至今號日藏溪。祖師乃以巨石書符，及作鎮蛟文以禁之。鎮蛟文石碣尚存，今為僧院，日延真，傍建觀亦日延真，在奉新縣西十里。
　　詩曰：
　　聞說新昊有毒蛟，非時興怪漲波濤。
　　祖師仗劍親誅戮，妖物潛溪輒避逃。
　　禁立雄文防跳綽，鎮留寶篆塞唧嘈。
　　昭然碑碣存遺記，千古人尊道德高。
　　海昏化
　　時海昏之上遼有巨蛇，據山為穴吐氣成雲，一旦四十里人畜在其氣中者即被吸吞，無得免者，江湖舟船亦遭覆溺，大為民害。祖師聞之，乃登北嶺之巔驗之，今赤烏觀之東日會仙峰，即其處也。果見毒氣漲空。祖師憫斯民之罹其害，乃集弟子將往誅之。
　　詩日：
　　毒氣橫空厄巨蛇，海昏百里絕人家。
　　據山作穴興風勢，吐氣如雲翳日華。
　　道路弗通吞獸畜，江湖為害覆舟嵯。
　　祖師登嶺先觀視，眾弟同心唾手挈。
　　赤烏化
　　初入其界，遠近居民三百餘人知祖師道法，競來告怨求哀懇切。祖師日：世運周流當斯厄會，生民遭際合受其災、吾之此來正為是事，當為汝曹除之，吾誓不與此蛇俱生也。有頃群弟子至，亦同勸請祖師日：須時至乃可心於是卓劍于地默禱於天，良久飛泉湧出，俄有赤烏飛過，祖師日：可矣。其地為候時觀，後改赤烏觀，今為壽聖，又日廣福。本朝道士萬中行詩日：昔有長蛇抗毒威，旌陽曾此俟誅夷。洞中仙子方如命，天上靈烏忽報時。符使怒飛凌谷口，劍星交下鬼神悲。一千年後幾興廢，可惜陰功無盡期。張天覺有《卓劍泉》詩云：卓劍遽成巖下井，待時遙動日中烏。海昏餘孽今除盡，餘澤猶存七靖圖。
　　詩曰：
　　長蛇為梗擁姻霾，．世運周回合受災。
　　道法有靈人赴怨，皇民無幸孰悲哀。
　　奚容爾怪施兇慝，既值吾徒必斬摧。
　　卓劍俟時如可待，烏飛泉湧似相催。
　　斬蛇化
　　遂前至蛇所，仗劍布氣。蛇懼，入穴。乃飛符召海昏社伯驅之，不能出，復召南昌社公助之。其符落於縣東，因建觀號符落，今名太和。其蛇出穴，舉首高十餘丈，目若火炬，吐毒衝天。鄉民咸鼓譟相助，是時祖師嘯命風雷，指呼神兵以攝伏之，使不得動。昊君乃飛步踏其首，以劍劈其顆，蛇始低伏，弟子施岑、甘戰等引劍揮之。　　
　　詩曰：
　　飛符連召社神驅，蜻首昂昂百丈餘。
　　目閃火光懸電鏡，口噴煙霧暗雲衢。
　　鄉民鼓譟威相助，法主呼雷盡誠除。
　　更得昊君騰步踏，蛇頭低伏始加誅。
　　小蛇化
　　蛇腹裂有小蛇自腹中出，長數丈，甘君欲斬之，祖師日：彼未為害，不可妄誅。小蛇懼而奔行六七里，聞鼓譟聲猶返聽，而顧其母。今抗名有蛇子港、七里聽。群弟子請追而戮之，祖師曰：此蛇五百年後若為民害，當復出誅之。以吾壇前松相為驗，其枝覆壇拂地是其時也。又預讖云：吾仙去後一千二百四十年問，豫章之境五陵之內當出地仙八百人，其師出於豫章，大揚吾教。郡江心忽生沙洲掩過沙井口者，是其時也。事見《松沙記》豫章職方乘1石龍沙在章江西岸石頭之上，與郡城相對。潘清逸有《望龍沙》詩云：五陵無限人，密視松沙記。松沙雖未合，氣象已靈異。昔時蛟龍漱，半作桑麻地。地形帶江轉，洲浮有連勢。此時小蛇若為害，彼八百人自當誅之。苟無害於物，亦不可誅/也。蛇子遂得入江。建昌縣蛇子港是其處，有廟在新建縣昊城山，甚靈，本朝封靈順昭應安濟惠澤王，俗呼日／J’龍廟。大蛇既死，其骨聚而成洲。今號龍骨洲。
　　詩曰：
　　蛇子雖奔蛇母亡，遠聞鼓譟尚回阬。
　　堪嗟虺類能存孝，故得師資且弗傷。
　　後世重來興國害，真仙必是奮雷戕。
　　龍沙旋遠江流急，本是當時聚骨場。
　　七靖化
　　祖師於海昏經行之所皆留壇井，凡六處，通候時之地為七，其勢布若斗星之狀，蓋以鎮弭後患。七靖者，謂進化靖、御奏靖、丹符靖、華表靖、紫陽靖、霍陽靖、劉其靖，今皆為宮觀或為寺院官舍者有之矣。復至邑之西北，見山泉清冽，乃投符其中，與民療疾，其效亦比蜀江。令號口玲水臺。巨蛇既誅妖血汙劍，於是磨洗之，且削石以試其鋒。今建昌縣有磨劍池、試劍石。告其徒曰：大蛇雖滅，蛟精未誅。彼物通靈，必知吾有除害意，恐其伺隙潰郡城，吾歸郡乎，戰、岑二子從我焉。時永嘉六年也。
　　詩日：
　　海昏巨蟒已遭誅，猶慮餘妖未盡驅。
　　磨劍試鋒因削石，借泉鐲疾遂投符。
　　師穿義井興滋澤，民賴靈壇勝禱憮。
　　昔所經行營七靖，今營仙館表追怠。
　　炭婦化
　　祖師道術高妙著聞遠邇，求為弟子者數百人，卻之不可得。乃化炭為美婦人，夜散群弟子處以試之，明旦閱不為所染者，惟十人耳，即異時上昇諸高弟也，自是凡周遊江湖，誅蛟斬蛇無不從焉。餘多自愧而去。今建昌縣西津名炭婦市，立觀日妙明。
　　詩日：
　　祖師道術世無倫，遐邇歸投數百人。
　　要作金仙傳上訣，故將炭婦試諸賓。
　　咸迷赭粉貪歡事，不覺煙煤已汙身。
　　各負慚顏逃散去，惟餘十一是高真。
　　橫泉化
　　祖師乃與甘、施二君歸郡，周覽城邑。適有一少年，美半度，衣冠甚偉，通謁自稱姓慎，禮貌勤恪，應對捷給，遽告去。祖師謂弟子曰：適者非人，老蛟之精，故來見試也。體貌雖是，腥風襲人。吾故愚之，庶盡得其醜類爾。邊其所之，乃在江游化為黃牛，外郡城沙磧之上。今名黃牛大洲是也．o 祖師乃剪紙化黑牛往國之，令施岑潛持劍往，俟其團酣即揮之。施君一揮中其股，牛奔入城南之井中。井名橫泉，今在上藍寺束南角，牆掩井口，故亦號蛟井。
　　詩曰：
　　祖師道眼孰能欺，叵耐蛟精敢詐窺。
　　辯論閑談雖可街，腥風臭氣弗能移。
　　俄然化慷纔眠穩，忽被神牛國力疲。
　　寶劍一揮傷左股，橫泉竄入必當追。
　　追蜃化
　　祖師遣符使尋其蹤，乃知直至長沙，於賈誼井中出化為人，即入賈玉史君之家。先是蛟精嘗慕玉之女美，化為一少年謁之，玉大愛其才，許妻以女。因厚賂玉之親信，皆稱譽焉。遂成婚居，數歲生二子。嘗以春夏之交孑然而出，周遊江湖若營賈者，至秋則乘巨蚵重載而歸，所貲皆寶貨。蓋乘春夏大水覆舟所獲也。是秋徒還，給玉云：財貨為盜所劫，且傷左股。玉舉族歎惋，求醫療之。
　　詩曰：
　　蛟精逃竄入橫泉，慕締長沙賈氏聯。
　　夙業所鍾生兩子，此綠相合未多年。
　　每捨寶貨回家舍，卻在江湖陷客船。
　　神劍傷時瘡不愈，詭言盜劫故空還。
　　昭潭化
　　祖師乃為醫士，謁玉。玉喜，召其婿出求醫。蛟精覺之，懼不敢出，玉自起召之，祖師隨至其堂，厲聲叱曰：江湖蛟精害人非一，吾尋蹤至此豈容逃逐，速出速出。蛟精計窮，乃現本形蜿蜓堂下，為吏兵所誅。祖師以法水嚶其二子，亦皆為小蛟，併誅之。賈女亦幾變形，其父母為哀求，祖師給以神符故得不變。祖師謂玉日：蛟精所居其下即水，今君舍下深不瑜尺皆洪波也，可速徙居，毋自蹈禍。玉舉家惶駭遷居高原，其地不日陷為淵潭，深不可測。今長沙昭潭是也。
　　詩日：
　　師攜醫藥過湖南，賈玉聞知請接談。
　　頓覺蛟精生恐懼，亟呼虎吏轉憂淡。
　　形誅砌下驚諸族，水嚶堂前變兩男。
　　妖絕徙居高阜處，未幾斯地化深潭。
　　鎮蛟化
　　祖師復還豫章，而蛟之餘黨甚盛，慮祖師誅之，心不自安。乃化為人散遊城市。訪祖師弟子，詭言日：僕家長安，積世崇善，遠問賢師許君有神劍，願聞其功。．弟子語之日：吾師神劍，指天天裂，指地地坼，指星辰則失度，指江河則逆流，邪莫可當，神聖之寶也。又日：抑有不能傷者乎？弟子戲之日：惟不能傷冬瓜葫蘆耳。蛟以為誠然，繼而盡化其屬為葫蘆冬瓜，連枝帶蔓浮泛滿江，擬流出境。祖師晨興覺妖氛甚盛，乃顧江中，見蛟精所化，即以劍授施岑使履水斬之。黨屬茹連，悉無憔類，江流為之變色。祖師日：此地蛟璃所穴不有以鎮之，後且復出為患人不能制也。乃役鬼神於牙城南井，鑄鐵為柱，出井外數尺，下施八索鉤鎖地脈。今鐵柱延真宮是也。祝之日：鐵柱若凹，其妖再興，吾當復出。鐵柱若正，其妖永除。由是水妖屏邇，城邑無虞。復慮後世奸雄妄作，故因鐵柱以為讖記云，地勝人心善應不出奸儼，縱有興謀者終須不到頭之言。祖師之慮後世，探有如此者。
　　詩日：
　　江湖蜃類甚憂虞，問劍何功欲避誅。
　　雪刃猶能剖五石，霜鋒豈不割瓜葫。
　　賡形本要隨流去，履水俄然盡斬除。
　　師見蛟嬌多窟火，復留鐵柱鎮洪都。
　　西山許真君八十五化錄卷上竟
　　西山許真君八十五化錄卷中
　　西山勇悟真人施岑編
　　楮鏹化
　　祖師尋飛茅時渡小蜀江，以錢二百勞舟人。舟人請益不已，欲需一千，祖師從之。既登岸，舟人持錢歸，惟二環耳，餘皆楮繈，始驚訝，知其神人。至今仙駕經由舟人止覓二鍰，不敢過求也。
　　詩曰：
　　為覓飛茅到處尋，蜀江喚渡綠楊陰。
　　波平岸闊群撓急，浪靜風恬眾客欽。
　　既得祖師酬二券，如何捎子索千金。
　　不因楮繈垂神化，焉得船家倒到今。
　　藥湖化
　　新建縣之嘆旱湖水蛭至多，祖師以粒藥投之，其蛭永絕，至今名藥湖。
　　詩日：
　　湖光艷瀲接晴空，蠢蠢蝗贏產草叢。、
　　因把壺丹投一粒，斷除水蛭絕諸蟲。
　　波迎皓月汀蘆白，浪對斜陽岸寥紅。
　　極目雲濤無毒翳，仙搓來往任西束。
　　松湖化
　　松湖市之秒洞，祖師嘗少憩，至今其家無蚊納焉。
　　詩日：
　　松湖市館號芝蘭，逆旅招邀意緒寬。
　　商客今時皆駐馬，祖師昔日尚柄鸞。
　　蚊雷絕處床疇靜，蝶夢成因枕席安。
　　驛路亂鴉催薄暮，憧憧車騎解征鞍。
　　桫洞化
　　豐城縣之秒針洞，蛟入其中，以秒木楔之，至今不朽。
　　詩日：
　　古木蒼藤鎖石門，山深地僻霧常昏。
　　怪無瑞鶴來棲息，聞有妖蛟所聚屯。
　　時發洪湍衝壟畝，日憂毒蜃害鄉村。· 
　　祖師塞絕秒針洞，秒楔多年尚且存。
　　仙鴿化．
　　明帝太寧二年，大將軍王敦，字處仲，舉兵內向次于湖。祖師與昊君同往上謁，冀說之止。時郭璞先在幕府，乃因璞與俱見。處仲喜延之飲，而問日：予夢以一木破天，君等以為何如祖師日：非佳兆也。昊君曰：木上破天未字也，公其未可妄動。處仲色變，令璞筮之· 。璞日：無成。處仲不悅，曰：予壽幾何？璞日：公若舉事禍將不久，若還武昌則壽未可量也。處仲怒日：君壽幾何？璞曰：壽盡今日日中。處仲大怒，令武士擒璞斬之。《 洞仙傳》 云：璞已預報家人備送終之具在行刑之所。命即定於江側兩松問，後三日南州市人見璞貨其服飾，遍與相識共語。處仲聞之不信，開棺無屍，乃尸解也。今為水府仙伯。祖師乃舉杯擲起化為白鴒飛繞梁楝，處仲一舉目已失二君所在，處仲竟敗。處仲兵敗遂惋憤而死，卒有腮屍之刑焉。
　　詩日：
　　晉室雖殘天所扶，逆臣叛主犯宸都。
　　因求義士全原夢，孰識奸人別有圖。
　　偶與王敦相性意，遂令郭璞竟捐軀。
　　拋杯化鴒飛梁棟，眾目爭觀失許吳。
　　鐵船化
　　祖師與昊君還至金陵，欲賃舟至豫章，而船主告以乏操舟者。祖師日：爾等但暝目安坐切無峴視，吾自為爾駕之。乃召二龍挾舟而行，經池陽以印印西岸之壁崖，以辟其水怪焉。至今印文猶在。舟漸凌空，俄過廬山頂至紫霄峰金闕洞，祖師與昊君欲遊洞中，故其舟梢低抹林梢戛戛有聲，舟人不能忍，乃竊窺之。龍即捨舟於層岫之上，折桅於深澗之下。後皆為鐵石，今號石峰，并桅在澗中，為斷石矣。祖師為舟人日：汝不聽吾言，將何所歸。舟人拜求濟度，祖師教以服餌靈草，遂得辟穀不死，盡隱於此山。後相伊刺史江州遣人訪廬山異邇，至紫霄峰見湖中有舟及群鶴赤鱗，人騎白馬，二少年長嘯聲聞數百步，疑是舟人輩。祖師與昊君各乘一龍，分水陸還會於北嶺之天寶洞。
　　詩曰：
　　金陵相隔豫章遙，又乏捎人駕去韶。
　　密召二龍為挾載，欲超千里御飄諷。
　　忽驚樹響窺銀海，遂致船嫦閣紫霄。
　　舟眾懇師求濟度，教令辟穀餌靈苗。
　　鄱潯化
　　祖師以蛟蜃之屬有散入鄱陽、潯陽郡者，慮其復還，乃周行江湖口珍滅之。至當堯山頂，有蛟湖三所，其孔穴透大江通饒信。祖師誅其蛟魅，立玉陽府靖以鎮之。其西北石壁下灣，立開化靖以鎮之。更立太城府靖，靖傍有大澤，深不可測，且多蛟姨。祖師盡滅之，惟一蛟子迸走，故立此靖以斷截之。又鑄鐵符鎮鄱陽湖口，杜其所入之路。今在湖口縣上鍾石之江中。鑄鐵蓋覆廬陵元潭，制其所藏之藪，仍以鐵符鎮之，今號飛符嶺，有觀日崇真。留一劍在焉。其劍長尺有咫，似玉石，又似銅鐵，人莫能識焉。明年，永嘉七年也。復遊長沙，遂至韶陽。又明年，至梆、衡諸郡，所至皆為民誠毒除害，乃還豫章，前後凡立府靖七十餘所，皆所以鎮郡邑辟凶災也。
　　詩日：
　　蛟精散漫入鄱潯，切慮他年禍復侵。
　　饒信郡通了穴遠，當堯山隱品湖深。
　　符存蜃怪無來路，蓋覆璃妖絕匿涔。
　　自後師遊荊廣去，再留寶劍鎮潭心。
　　廣德化
　　祖師垂邊遍於江左湖南北之境，而為觀府為壇靖者不可勝計，或散在山林湖灤絕有異處，如龍沙側之磨劍池，至今略不湮塞。
　　詩曰：
　　妖惡兇災務域除，祖師縣此遍江湖。
　　聖功立就三千滿，仙治修成七十餘。
　　要逸黎民皆奠枕，所經郡縣悉安居。
　　龍沙尚有遺蹤在，磨劍池清似碧壺。
　　華車化
　　靖安縣有劉仙姑，姑名懿真，年數百歲，貌若童子。諶姆嘗稱之。祖師往見，則已飛昇矣。遂留寶木華車，遺之車，因風飄舉三日而下，名其觀曰華車觀。碑碣猶在，今號柄霞觀。
　　詩日：
　　劉氏修行道意弘，黃堂諶姆屢嘗稱。
　　精神雅淡齡齊鶴，器質清高貌若冰。
　　及至祖師將禮謁，何如仙姥已飛昇。
　　惟存寶木華車在，觀立柄霞世所憑。
　　歸隱化
　　祖師遂歸舊隱，日與弟子講究真詮，數十年問不復以時事關意，惟精修至道。作醉思仙之歌，又著八寶訓，日：忠、孝、廉、謹、寬、裕、容、忍。忠則不欺，孝則不悖，廉則罔貪，謹而勿失，修身如此可以成德。寬則得眾，裕然有餘，容而翕受，忍則安舒，接人以此，怨咎滌除。凡我弟子動靜勤篤，念玆在玆，當守其獨，有爽厥心三官考戮。鄉黨化之，皆遷善遠罪，孝悌興行。平時出處隨機應物不異常人，但所居之處嗚鶴翔飛，景雲旋繞而已。自東晉亂離江左頻擾，祖師所居環百里餘，盜賊不入，問里晏安年穀屢登，人無災害其福被生靈，人莫知其所以然也。
　　詩日：
　　江湖蜀漢遍經過，遊覽歸來講究多。
　　化導黎民垂寶訓，精修至道作仙歌。
　　景雲鬱勃旋茅屋，玄鶴翔嗚輯木柯。 
　　東晉亂離頻擾攘，師居百里自安和。
　　金玉化
　　祖師隱居西山，有方士點銅鐵為金化石為玉，欲售其方。祖師曰：得無變乎？方士日：五百年後復還本物。祖師日：必誤後人。卒不受。
　　詩曰：
　　燕然幽隱在山林，方士懷奇特訪臨。
　　埋石噓呵成美玉，頑銅點化作堅金。
　　豈因利術生貪性，焉被資財損道心。
　　弗是祖師堅不受，他年惟恐恨人深。
　　丹詔化
　　孝武帝寧康二年甲戌，祖師年一百三十六歲。八月朔旦，有雲仗自天而下，、二仙乘輩，導從甚盛，都降于祖師之庭。祖師降階迎拜，二仙日：奉玉皇命，賜子詔。祖師俯伏以聽，乃宣詔日：上詔學仙童子許遜，卿在多劫之前積修至道，勤苦備悉，經緯逾深，萬法千門，罔不師歷。救災拔難，除害蕩妖，功濟生靈，名高玉籍，眾真推仰，宜有甄昇。可授九州都仙太史高明大使，賜紫綵羽袍，瓊旌寶節，玉膏金丹，各一合，詔至奉行。祖師再拜，登階受詔。一仙曰：余乃玉真上公崔子文。一仙日：余乃元真大卿瑕丘仲。言畢揖祖師，坐告以沖舉之日，遂乘雲車而去。
　　詩日：
　　氣肅秋高景宇清，九天仙仗降瑤京。
　　祖師尚愧神功短，宸聖遙知道行成。
　　絳節寶旌褒盛德，玉膏丹藥保長生。
　　一真告以沖昇日，鸞鶴群靈悉奉迎。
　　垂教化
　　祖師乃召門弟子與鄉曲耆老諭以行期，自此朝夕會于祖師之第，日設宴飲，共叔惜別，且教以行善立功以致神仙之旨，著《 靈劍子》 等書。又與十一弟子各為五言二韻勸誠詩十首，以遺世。及以大功如意丹方傳眾弟子之不與上昇者，此方即丁義方中一也。其訣必先擇日齋戒，設位醮十八種藥之神，然後書符逐味誦呎而修合之，其治眾疾如意而即愈。
　　詩曰：
　　仙馭沖昇已有期，遂陳宴飲會鄉耆。
　　欣從父老全樽酒，樂極師生共賦詩。
　　法藥濟人恩廣大，經書垂世教慈悲。
　　雖懷惜別誠甩勉，立善行功是道基。
　　飛昇化
　　八月望日，大營齋會，褊召里人，長少畢集。至日中，遙聞音樂之聲祥雲彌望，須臾漸至會所，羽蓋龍車，從官兵衛，仙童綵女前後道從，紅霞紫霧舒布環繞，前二詔使又至。祖師降階拜迎，二仙復宣詔曰：上詔學仙童子許遜，脫子前世貪殺匿、不祀祖先之罪，錄子今生呎水行符治病、罰惡誠毒之功，已仰潛山司命官傳金丹於下界，閉債封形，回子身及家口廚宅百好歸三天。子急諍穢背土凌空，左大力天丁與流金火鈴照辟中黃母，或散慢告行。仍封遠祖，由玉虛僕射曾祖玫，太微兵衛大夫祖玉，太極把業錄籍典者父肅，中嶽仙官賜所居宅日仙曹左府。玉真上公日：卿門弟子雖眾，唯六人合從行，餘各自有超舉之日，不得偕往也。乃揖祖師昇龍車，命陳勳時荷持冊前導，周廣曾亨縿馭，黃仁覽與，其父族侍從，吁烈與母部從，仙眷四十二口同時昇舉，鸚犬亦隨逐飛騰。里人攀戀投地悲號不忍別，祖師日：仙凡路殊，悲懼自切，執奉孝慈，恭順天地，何患無報耶。乃留下修行鍾一口，并一石函，謂之曰：世變時遷即為陳邊矣，聊以此為異時之記。仙仗既舉，有頃墜下藥臼、車轂各一，又墜一鸚籠於宅之束南十餘里，今日崇元觀。并鼠數枚墜地，雖拖腸而不死，意其嘗得竊食仙藥也。後人或有見之者，必為瑞應焉。仙駕凌空向遠，望之不可見，惟祥雲彩霞瀰漫山谷，百里之內異香芳馥，經月不散。
　　詩日：
　　催昇丹詔紫泥封，羽蓋香車馭翠龍。
　　里閉營齋陳餘饑、雲霄送樂奏笙鋪。
　　仙曹寵錫榮居第，聖職褒稱顯祖宗。
　　拔宅盡歸天上去，更遺數物表元蹤。
　　錦幃化
　　祖師回自旌陽，奉蜀錦為傳道質信於諶姆，姆製以為殿幃。至是，忽飛來周遊旋繞於故宅之上，竟而復飛入於雲霄之問。後置觀，故以游帷為名。
　　詩日：
　　諶姆恩宏豈有奇，祖師貢錦表無違。
　　恥如下士充床褥，宜與高真作殿幃。
　　既拔仙居離世去，惟飄聖物繞空飛。
　　終朝旋舞雲霄上，復被天神再攝歸。
　　棲梧化
　　王長史之子朔迎祖師居西亭，久之，謂朔日：吾視子可傳吾術。乃密授仙方，復云此居山川秀麗兼有靈泉出於道南，前對洞天，俯臨袁水，宜為道院。朔從之。祖師乃書一靖字符館戶于壁而去，時祖師與郭璞尋真選勝而至此，宜春柄梧山也。飛昇之日，雲餅過其上遣二青衣下告朔，以被玉皇召命，因來別子。朔暨闔家瞻拜祈度，祖師俯告日：子輩仙骨未充，但可延年。乃飛仙茅一根授朔日：此茅味異，植於玆地久服長生，甘能養肉，辛能養節，苦能養黑，鹹能養骨，滑能養膚，酸能養觔，宜和苦酒服之，必效。言訖而別，自後王族如言服餌各壽百齡焉。
　　詩日：
　　尋真曩昔訪柄梧，王子相延憩盛居。
　　秀麗山川宜道院，風流人物稱天書。
　　今離世上趨丹詔，故向雲端駐寶車。
　　付囑仙茅令種餌，君家俱壽百齡餘。
　　崇祠化
　　祖師飛昇之後，里人與祖師之族孫簡就其地立祠，以所遺詩一百二十首寫竹簡之上，載之巨莆，令人探取，以庾休咎，名日聖籤。其鍾並函臼併寶藏於祠中。後改祠為觀，因錦惟以命名，汨游惟。蜀旌陽之民競資金帛負飄臂來梵壇井以報德，各鐫姓名其上。蜀民軌緣改宮修蓋始撒去，今問有存者。隋煬帝時焚修中輟，觀亦尋廢。至唐永淳中天師胡惠超重興建之，明皇尤加夤奉。本朝太宗、真宗、仁宗皆賜御書，真宗又遣中使賜香燭花嬸旌節舞偶，改賜額日玉隆。取《 度人經》 太釋玉隆騰勝天之義也。仍禁名山樵採，鐲租賦之敷，復置官提舉，為優異老臣之地。
　　詩曰：
　　祖師龍駕已沖天，鄉里崇祠奉列仙。
　　巨莆載籤詩合妙，古函昇臼邇依然。
　　重修本自皇唐舉，廣飾今當聖宋全。
　　觀改玉隆鐲稅役，所祈香火永綿綿。
　　國封化
　　徽宗皇帝降玉冊上尊號醮誥詞文
　　維政和二年，太歲壬辰五月丁巳朔十七日癸酉，皇帝御名謹遣入內內侍省內殿程奇，請道士三七人，於洪州玉隆觀建道場七晝夜，罷散日設醮一座三百六十分位。上啟神功妙濟真君，伏以至神元像，雖莫能名，成德在人，姑從所示，式褒顯跡，肇薦徽稱，冀享褒祟，永綏福地，御名無任誠惶誠恐懇
　　禱之至，謹詞。
　　御降祖師冊誥表文
　　臣御名柢奉高真肇揚顯跡，仰太霄之在望，被靈宇以申虔，美利所加既作黎民之福，純熙來被更延景曆之昌，臣御名無任精虔激切之至，謹奉表奏告以聞，臣御名誠惶誠恐稽首頓首謹言。
　　玉冊文
　　維政和二年歲次壬辰五月丁巳朔十七日癸酉，皇帝再拜言日：天眷用懋，寵綏四方，爰有至真，克相上帝，垣威赫德，錫羨降康，而名號弗宜，曷彰報典。乃詔有司考循秘牒，發揮遺懿垂示無窮。恭惟真君躬握元圖密庸妙契。縣魏迄晉嗣休炳靈，賑乏鐲瘉一方攸賴，剪妖誠毒三熙獲分。肆膺諶姆之符，營啟都仙之籍，超昇遊極載祀緬邈，廟像屹崇風烈如在。蚓炎暉之有赫方，皇運之那隆，薦降嘉祥，聿彰幽贊，檜禳響答，民物阜寧。宜極徽稱以昭嚴奉，謹遣朝奉大夫充集賢殿修撰，知洪州、軍州管幹學事、兼管內勸農使、充江南西路兵馬鈴轄護軍，賜紫
　　金魚袋王專，上尊號日：神功妙濟真君。洪惟降鑒誕受丕章，佑我無疆，保玆景命，俾緝肥於純緞，用敷錫於群倫，謹言。
　　政和四年改觀為宮，仍加萬壽二字，除甲乙為十方。
　　詩日：
　　紫詔新頒睿意隆，形諸誥詔表神功。
　　昭然奎畫宸章妙，悼彼雲章日月融。
　　顯跡為民興美利，徽稱荷國式追崇。
　　玉隆盛地當宏壯，勸旨增封萬壽宮。
　　政和化
　　政和六年五月一日辰時，御前降到荀字號不下司文字付禮部。朕因看書于崇政殿，恍然似夢見束華門北有一道士，載九華冠披絳章服，左右童子執劍拂皆衣青，後有二使者綵衣道裝捧印杖，前至丹墀，起簡揖朕，攀左龍尾上殿。朕疑非人問道士，因問：卿是何人，不詔而至。道士對日：吾為許旌陽，權掌九天司職。上帝詔往按察西瞿耶國，經由故國，觀見妖氣，故來相訪。朕請坐而問日：此患為何？日：瞬南北三十六萬絹綱入水，此實小龍為害。蓋先朝不合封此子為王，當永嘉之戮自拆母腹而奔走，未及害人因而赦之，今乃輒為國家之患。俟吾還職，當有處分，不令住於江淮間矣。朕夢中謝之，復問曰：朕患安息瘡，諸藥不能愈，真君有藥否？即取小瓢子傾藥一粒如蒙豆大，呵阮抹於瘡上，覺如流酥灌體，入骨清凍，遂揖而去。行數步復回顧曰：吾弊舍久已寥落，願聖皇舉眼一看為幸。朕豁然而覺，不數日有司奏到果然絹綱盡數被風濤覆沒。即取圖經考之，見洪州分寧縣梅山有許氏旌陽磨劍之地，詔畫像如夢中所見者，賜上清儲祥宮。尋依道錄院奏請，於三清殿後造許真君行宮。再降手詔，命中大夫謝景仁下分寧縣，同令佐以係省官錢新換許氏旌陽觀，仍賜詔書一道。前去本觀收掌遇．天寧節撥放童行一人，仍令採訪許真君別有遺邊去處，如未有觀即勒本屬取官錢建造，如有宮觀屋宇損壞即如法修換，無常住即撥近便僧寺應，有堪好莊田入觀供辦務，令嚴謹主者施行。
　　詩日：
　　祖師奉命察瞿耶，稔服徽宗道念嘉。
　　瀝懇聖衷垂左顧，特將仙從入束華。
　　絹綱所被妖龍害，瓢藥醫除御體瑕。
　　只為家山久寥落，幸加修整果榮誇。
　　仙宮化
　　數月後，復夢祖師回如初，謝上日：分寧乃昔經行之處，重勞建造。吾卜地西山，遺邊具存，但居宇隘陋不足副四方瞻視，幸陛下一修整耳。上寤即韶洪州改修玉隆萬壽宮，仍降圖本依西京崇福官例，鼎新蓋造，賜祖師像一軀，及銅鑄香鑪花瓶燭臺鍾磬之具，御書門殿二額。凡為大殿六，小殿十二，三廊，七門，五閣。前殿三面繪祖師出處功行之邊，後殿奉安玉冊，上建寶藏，三朝御書，兩應複壁繪仙仗出入之儀、環以牆垣。由牆之西，吁真人之故居建道院，以安道眾。建炎中金人寇江左，欲火宮庭，俄而水自楹桶問出，火不能熱，虜酋大驚。乃書壁云，金國龍虎上將軍來獻忠被授元帥府上畔都統大軍屆玆，遍觀聖像裝嚴華麗不敢焚毀，時天會八年正月二日記，主觀想知悉。寫畢，戢兵而去。此壁近頹方漫其字。
　　詩日：
　　江左西山乃福庭，嗟峨宮闕勝蓬瀛。．
　　門廊廣邃清風轉，殿閣穹窿紫霧生。
　　制度美如崇福麗，規模勝似建章榮q 
　　昨經丙午罹兵火，水滴簷楹虜眾驚。
　　寶書化
　　三朝宸翰及祖師玉冊，金人入寇之後不知所存。
　　詩曰：
　　天翻地覆亂縱橫，時數潛推起戰爭。
　　三聖寶書宜祕重，眾真玉冊固非輕。
　　豈容世俗能窺岌，弗許胡戎敢竊贏。
　　搜遍仙官尋不見，神人收拾上瑤京。
　　宸章化
　　紹興二十八年賜御書十軸，今寶之，以鎮福庭焉。
　　詩日：
　　屢降天書出內庭，昭然文畫燦奎星。
　　黃麻寵錫宸章妙，紫詔初開御墨馨。、
　　歷歷堯言增潤色，諄諄舜意大叮嚀。
　　琅函藥岌藏朱閣，寶護存留鎮福庭。
　　神物化
　　凡祖師遺物皆有神物守護，不可觸犯。
　　詩日：
　　曩從拔宅出塵寰，遺物留蹤鎮故山。
　　僧寺挈鍾鍾韻絕，牧臣移轂轂飛還。
　　真仙古蹟存靈化，薄俗愚徒敢鄙頑。
　　法器豈容人觸犯，有神守護在玄關。
　　靈□化
　　殿前有相一株，乃昔日祖師手植者，其榮悴常兆宮門之盛衰，剪以煎湯無疾不療。
　　詩日：
　　祖師昔日未仙時，手植庭前相一枝。
　　鬃鬃清陰籠寶殿，蒼蒼翠色鎖瑤墀。
　　常將樹葉占榮悴，密與宮門兆盛衰。
　　更有靈功能愈疾，羽人攀剪喜相遺。
　　丹井化
　　祖師昔時鍊丹之井，舊有神龍出沒，胡洞真始置符石以鎮之。
　　詩日：
　　金井深泓玉液清，祖師曾此鍊丹成。
　　自從鶴去梧桐老，忽有龍來霧雨興。
　　出沒不時為詭怪，方隅多日有憂驚。
　　洞真用法書符石，鎮塞寒泉絕異聲。
　　鐵柱化
　　唐嚴譏作州牧，見鐵柱心頗不信，嘗令發掘，俄有迅雷烈風江波泛溢城郭震動。撰懼扣頭悔謝，久之而止。
　　詩日：
　　鐵柱如山鎮郡苗，祖師靈蹟甚雄哉。
　　人工力竭應難掘，聖物神扶豈易摧。
　　城郭震搖傾雨雹，江波洶湧吼風雷。
　　此時嚴撰心知懼，百拜焚香慷懇哀。
　　仙鐘化
　　嚴撰又強取祖師修行鐘置僧寺，擊之聲啞如土木，疑道流以術禁之，遂加囚繫欲真於刑？護忽坐寐，為神人叱責，將斷其首。驚覺遂釋道流，送鐘還宮。至五年之亂，一夕飛去莫知所之。
　　詩曰：
　　大冷良工鼓鑄成，鯨音嘹曉報昏明。
　　仙宮扣擊非常韻，僧寺撞樅絕不嗚。
　　疑是道流施禁衛，遂令州牧議刑名。
　　不因嚴讓遭神警，羽士應難得自清。
　　仙轂化
　　州牧徐登欲視祖師所遺仙轂，令取至府，猶未及觀，即夕飛還。皇朝猶在，金人入寇，尋失之矣。
　　詩日：
　　古人制器斷車時，倣像非輕豈苟彫。
　　玄翰綠輿循地矩，朱輸翠蓋應天規。
　　安蒲尚想徵賢用，擲菜誰云以貌窺。
　　仙轂只堪存聖宇，豈容俗手強遷移。
　　仙函化
　　祖師所遺石函雖有家縫而不可開，唐張善安據洪州強鑿開之。其蓋內丹書字云，五百年後狂賊張善安開之。善安懼，洗其字，終不能滅，遂藏其蓋，止留函底。今與藥臼俱存。
　　詩日：
　　善安悖國犯洪都，輒探仙函視所倉。
　　強把鑒錐開石蓋，忽然名姓著丹書。
　　世間萬事綠皆定，天上群真語不虛。
　　五百年前師預誌，後人焉得弗驚歟。
　　割瓜化
　　每歲季夏，諸鄉士庶各備香花鼓樂旗幟，就寢殿迎請祖師小塑像幸其鄉社，隱＇願祈禳以鐲除旱蝗。先期數日，率眾社首卹瓜巢酌獻于前殿，名日割瓜，預告迎請之期也。
　　詩曰：
　　年年社會甚繁華，季夏方臨啟割瓜。
　　旗幟舞風迎鼓樂，幡幢蔽日引香花。
　　鄉村自此螟蝗絕，畎畝縣玆穀麥嘉。
　　仙駕幸臨多降福，故令士庶轉誠此。
　　黃中化
　　祖師之像凡六，惟前殿與寢殿未嘗動，餘皆隨意迎請。六旬之間迎請周遍，洪瑞之境八十一鄉之人同詣宮醮謝，日黃中齋。黃中儀式，祖師所流傳也。
　　詩日
　　巍然師像甚威雄，安座仙宮寶殿隆。
　　祈聖請恩垂惠澤，分身行化闡玄風。
　　瑞陽戶戶咸皈奉，洪郡家家悉敬崇。
　　八十一鄉人集會，至今齋式演黃中。
　　禁壇化
　　七月二十八日，仙駕登官左之五龍崗，禁辟蛇虎，自古以然，謂之禁壇。故遠近祈禳之人晝夜往還，絕無蛇虎之患。
　　詩日：
　　擷氣橫空玉宇凍，祖師仙駕幸龍崗。
　　淺深草澤驅蛇虺，遠近山林絕虎狼。
　　晝夜道途無恐懼，往來車馬自康強。
　　禁壇密有神明助，不負誠人一灶香。
　　淨月化
　　仲秋號淨月，自朔日一開宮，受四方行香禱賽薦獻，先自州府始。州府具香燭酒幣詞疏，逍衙吏馳獻。遠邇之人，扶老攜幼，肩輿乘騎，肩摩于路，且有商賈百貨之射利，奇能異仗之逞巧，以至荼坊酒爐食肆旅邸相續於十餘里之問，駢於關市，終月乃已。
　　詩日：
　　時當淨月正開宮，遐邇歸投貢獻通。
　　無限經商圖街沽，幾多技藝逞奇工。
　　士民悉自諸方至，關市縣玆萬貨豐。
　　終始三旬常擁遏，九衢社會鼓鼕鼕。
　　黃郎化
　　每以中秋日修慶上昇齋，先一日嶺憩建醮，次日黃君來覲。黃君，祖師之婿也。其行多由問道，明旦，未至宮五里日侯陂，有亭日著衣，黃君更衣之所也。宮中具威儀迎入端門，舊有門對正殿日黃閣門也。初朝於前殿，遂入後殿，分賓主禮次曰享禮。畢，降殿憩於西糜，俟暮西還。而宮束之市肆商賈居民必固邀遊街，以求利市，競爭牽挽，幾至龍崗橋乃回刀俗云姑丈所至則利市和合，每試有驗。
　　詩日：
　　冰蟾圓潔桂花香，醮慶飛昇啟道場。
　　雲擁紫庭躬覲禮，風飄霞仗甚輝揚。
　　仙宮錫宴陪歌樂，聖馭遊街降吉祥。
　　男女邀攔求利市，拋錢擲菜向黃郎。
　　紫庭化
　　每三歲上元後一日，祖師仙仗往瑞陽存問。黃君日：西撫上元日，禺 中先迎置前殿，陳齋羞三獻之禮，請朝乃行，初出束門，即南過望仙橋，經茂埔入黃姑巷，次至安里迂，入元都壇少。壇在廟側，舊有觀，今廢之矣。次登師姑，入元仙靖，尋出驛路，再迂入小路二里許，至朱塘觀供。此地養鴨童子墓舊名朱塘觀是也。復出大路至暗山頭，遂至三十里鋪，凡七供。從者午食，乃度九崗九摘過龍陂橋，直抵祥符，屬高安縣，舊名祈仙觀。瑞人多出城迎謁，號曰接仙。祖師降輿，與黃君宴於前殿。十七日，復受享禮，主首侍從仙駕者，乃詣後殿，酌獻于許氏仙姑之前。玆禮淳熙戊申歲始也。次日未五鼓而返。此一路凡六供。士庶焚香迎謁者以千數，凡所經遊聚落，人民男女長幼動數百人，焚香作禮，化錢設供，至有感激悲號者。每仙駕出入，主首必再拜，送迎於大門之外，至於南朝西應，及州府迎請祈求，必主首從行焉。祖師乘寵輩白馬，金鳳為前導。世傳昔有白馬之神廟，食於祖師宅東半里，今號白馬塘。祖師得道願充前驅也。金鳳意其朱雀導前之義，或置於輩寵之項，正合上有朱雀之義。而世傳以應母夢之祥，恐未必然也。肩輿之人調古歌一闋，齊聲唱和，歌名《黃鶴樓》有著高冠綵帕者數對，冠名綵樓，二者甚古怪，蓋晉代之禮也。綵樓高二尺許，上大下細，竹胎綵帛結絡戴於首，以帶擊頷下。唐道士熊景休日：世事已歸唐，曆數仙歌猶是晉鄉風。雖唐人且怪之矣。其歌雖在，其詞久亡。守擷今作三章以補之，其一日：祖師功行滿三千，帝詔凌空度九天。雞犬也隨仙眷去，至今聖邊尚依然。其二曰：祖師捨我俯千齡，晨夕燒香扣杳冥。惟願慈悲恩下土，乞將多福佑生靈。其三日：道師諶姆住丹陽，一業飛茅著處香。仙駕不忘當日約，年年一度謁黃堂。所由之路，橫斜曲直悉遵于古，不可少易，易之則有咎。每仙駕將出，地分之人，競先闢舊逕，立表以指其處，蓋非眾人所常行之路也。舊記云：昔愛女所行，祖師躡蹤而往，至黃君家為留，信宿乃由通道而歸。其尋飛茅，亦多委曲，尋訪故今南朝西糜並襲前邇所過之地。寵有輕重遲速，安危晴雨之占。肩輕步速，安穩晴明，為地分之福。肩重步遲，失撲陰雨，為地分之災。福則歲稔人安，災則人傷物厲。惟西應之行，往雨寒，還欲晴煖，反是亦災。仙駕每行，必衝早涉暝，履茅茨刑棘之地，部從禱賽之人動逾數百，然從古未聞有傷其足者。惟忌人畜生死厭穢，凡香錢，服用飲食坐臥，皆須避之，不，即立有卒暴之禍，後有述賽之災，皆前人所傳，而今人所見之明驗也。
　　詩曰：
　　仙仗隨師訪紫庭，祥符排宴特邀迎。
　　霞漿斗抱清樽累，玉食星羅異味并。
　　禮有綵樓存古制，歌翻黃鵠續新聲。
　　鄉民擁遏爭瞻敬，豐歉應須驗雨情。
　　西山許真君八十五化錄卷中竟
　　西山許真君八十五化錄卷下
　　西山勇悟真人施岑編
　　神烈化
　　昊君名猛，字世雲，濮陽人，仕昊為西安令，因家焉。性至孝，齡齡時，夏月手不驅蚊，懼其去己而噬親也。年四十得至人丁義神方，繼師南海太守鮑說，復得秘法。昊黃龍中，天降白雲符授之，遂以道術大行於昊晉之問。晉武帝時，祖師從世雲傳法，世雲盡以秘要授之。永嘉末，杜強寇蜀攻陷州縣，祖師既誅大蛇，世雲日：蛇是蜀精，蛇死則杜強滅矣。卒如其言。嘗見暴風大發，書符擲屋上，有青烏銜去，風即隨止。或問其故，答日：南湖有舟遇此風，中有二道士呼天求救，故以此止之。驗之，果然。西安令干慶死已三日，世雲日：令長數未盡，當為訟之于天。遂外於屍傍，數日與干慶俱起。慶弟著作郎寶感其異，遂作《搜神記》行於世。嘗渡豫章江，值風濤，乏舟，世雲以所執白羽扇盡水而渡，觀者駭異。寧康二年，祖師上昇，世雲復還西安。是年十月十五日，上帝命真人周廣捧詔召世雲，遂乘白鹿車與弟子四人白晝沖昇，宅號紫雲府。今分寧縣昊仙村西平靖昊仙觀是也。政和二年五月，准拙關封神烈真人。
　　詩日：
　　西安縣令氣雄豪，孝道雙全法術高。
　　青烏銜符回暴劂，白江踏扇渡洪濤。
　　追魂復體生干慶，躡跡誅蛇滅杜強。
　　立就玄功丹詔至，鹿車穩駕上天曹。
　　正特化
　　蜀川陳勳，字孝舉，乃世族儒生，博學洽聞。時魏遣鍾會、鄧艾伐蜀，劉禪降，孝舉時尚少，已有出塵之志。入青城山師谷元子，求度世之法。繼聞祖師在旌陽仁政及民，走謁公庭願充書吏，祖師嘉之，付以吏職。凡表率輩流設化民俗撫字之術，裨益為多，遂引為門弟子。而託以腹心，典司經籍，守視藥鑪。祖師沖翕令執策導前焉，昔玉隆官西麻有孝舉道院，號承仙府，手植巨梧一株，其院面梧而居，政和二年五月，准誥封正特真人。
　　詩曰：
　　時當世亂孰崇儒，獨入青城訪道樞。
　　嚮服祖師行善政，乞為徒弟樂奔趨。
　　腹心可託司經籍，志力無虧視藥鑪。
　　執策導鸞沖舉後，蒼蒼巨梧蔭唐麻。
　　元通化
　　廬陵周廣，字惠常，大將軍瑜之後。少好天文音律之學，長通無為清靜之教，嘗與同志遊蜀雲臺山，得漢天師驅剪精邪之法，救民疾苦。聞祖師在旌陽，逕詣公庭，願備下執，祖師納之。令供侍杖屨，夙夜惟勤。遵行道法，始終不息。還居私第，左右無違。乃就宅西百餘步間築室以居，祖師飛舉，惠常與曾興國同縿龍車，宅號宣韶府。唐保大中州牧周令公紹真人為祖，修營其宅，改曰宣紹府。有碑刻尚存，今日太虛觀是也。政和二年五月，准詔封元通真人。
　　詩日：
　　將家俊裔蘊才良，博學多聞喜老莊。
　　法禮張君參正一，道求許宰謁旌陽。
　　侍供杖屨心無怠，音聽琳琅志愈強。
　　及至祖師昇舉日，同縿鸞馭赴仙鄉。
　　神惠化
　　泗水曾亨，字興國，參之後也。少為道士，天姿明敏，博學多能，修三天法師之教。逆知來物，名山列嶽有路必通，妙訣靈符無治不愈。神人孫登見之日：子骨秀神清，砥礪精勤，必作霄外人矣，子勉之。後隱居豫章之豐城，聞祖師道譽投謁門下，願侍巾几。祖師雅器重之，神方秘訣無不秘傳。後縿龍車昇天。今豐城縣真陽觀是其遺邇，政和二年五月，准誥封神惠真人。
　　詩日：
　　骨秀神清霄外人，精勤砥礪證高真。
　　名山列嶽皆通路，妙訣靈符普濟民。
　　師得仙君親教育，道躋聖域際經綸。
　　慇蔥立就玄功大，駕鶴膠龍出世塵。
　　洪施化
　　鉅鹿時荷，字道陽，乃黃冠上士，少修道德之教，入四明山，遇神人教以胎息眾妙之術。用能卻寐絕粒，役使鬼神驅除邪魅，點化金玉蜩濟窮苦，民受其賜聲聞遠邇。惠懷之世，聞祖師道法盛行江左，徒步踵門願充弟子。祖師納之，授以妙訣，復遺還山，教導徒眾。明帝詔赴闕，師問之，堅不願留，竟歸依棲祖師侍側。寧康二年，與陳孝舉執策導從昇天。有遺連在豫章城，號紫蓋府，今南昌縣廳是也。東海林陽縣奉仙觀乃其舊隱。政和二年五月，准誥封洪施真人。
　　詩日：
　　四明昔日遇神人，授以玄機要妙因。
　　驅役鬼神興便利，點成金玉濟飢貧。
　　一時帝寵雖難得，千載師恩不易親。
　　歸隱西山頻侍誨，獲膠龍馭離埃塵。
　　精行化
　　豐城甘戰，字伯武，草澤布衣，以孝行見推於鄉黨，遭時亂離晦邊草澤，喜神仙久視之術。聞祖師行孝道法，除害利物，遂造問，懇請願備驅役。祖師異其材器，可其所請。至祖師上昇，復付以金丹妙訣。伯武後歸豐城，布德行惠。至大建元年正月七日亭午天韶下，乃駕麟車乘雲而去。今縣中清都觀乃昔藏丹之地。其故宅號華陽亭，有飛簧觀為之奉祀。政和二年五月，准誥封精行真人。
　　詩曰：
　　晉室當時正亂離，隱身草澤自柄遲。
　　身行孝道推鄉黨，性樂神仙過祖師。
　　誅戮蟒蛇平巨害，斷除蛟蜃絕群孳。
　　功成獨駕麟車去，壇井遺蹤在劍池。
　　勇悟化
　　沛郡施岑，字太玉，鄉問壯士。祖朔仕昊，因徙居九江赤烏縣。太玉狀貌雄傑，勇健多力，弓劍絕倫。祖師初領徒眾誅海昏大蛇，會鄉壯三百餘人來助力，太玉預焉，致恭懇乞願充役者。祖師納之，與甘伯武常執劍侍左右。寧康二年十一月二十八日，晨起見束方日中有一童子，乘綵雲執素策驅蒼虹降其所居，宣玉帝詔，遂御蒼虹乘雲而去。祖師宅束南二里問有壇日紫玉府，即其所棲之地。西嶺鎮江千石上有觀，今額至德，為太玉眺臺，南昌之地亦有之，皆所以眺望水妖也。政和二年五月，准誥封勇悟真人。
　　詩日：
　　撫劍從師創鉅勳，斬蛇誅蜃獨超群。
　　少年弧矢競威武，壯歲詞章頗廣文。
　　身脫貌琳思晉道，手搏龍虎懶朝君。
　　自從清蕩江西境，執策乘此馭綵雲。
　　潛惠化
　　蘭陵彭抗，字武陽。以懿戚久處師門，舉孝廉仕晉累遷尚書左丞，密修仙業。以疾辭朝，師事祖師，仍納愛女為祖師子婦。舊以彭女為夫人，非也，故老稱為子婦是矣。祖師懷帝永嘉未化炭婦誅蛇而彭君在許，其年已七十六七矣，豈復親匹偶乎。亦屢聞祖師夫人周氏，今者《 孝道讚》 有《 周女史答吁母問》 一篇絕妙，疑是夫人謙稱，故日女史新藏經稱聖母非也。槍師念其恪誠應諸秘要纖悉付之，速遣還朝，至穆帝永和二年致政南遊，挈家居豫章城中，再詣門下，朝夕扣問，道業精進。宋高祖永初二年職方秉作義熙二年。八月二十四日，舉家二十六口白日昇天。郡城有宗華觀。政和二年五月，准址閣封潛惠真人。
　　詩日：
　　棄卻榮官要學仙，掛冠解紱便歸田。
　　挈家匪欲叨華拋，問道惟期際本淵。
　　遺女與師供灑掃，投身為弟愈精專。
　　潛修玄業勳成就，舉室飛昇上九天。
　　和靜化
　　南昌吁烈、字道微。以懿戚久處師門，少孤，事母以孝聞。母蓋祖師之姊也。祖師凡二姊，吁母為之孟。《 遺愛錄》 云：南昌吁君烈鍾離君嘉，皆許君之甥。則吁母為祖師姊信矣。祖師為其孀居，乃築室於宅西數十步間，俾居之。故母子日聞道妙，祖師每出則吁母代掌其家事，仙賓隱客咸獲見之。胡天師《 石寵詞》 日：吾昔嘗到此，則客於吁母。母子並受玉皇詔部分仙眷昇天，今牆西道院乃其舊居。號合儀府。政和二年五月，准誥封和靜真人。
　　詩曰：
　　母慈子孝兩相因，同志修行合至真。
　　蕙室風和延隱客，萱堂晝永款仙賓。
　　時聞道妙因師教，日聽師音與道親。
　　丹詔委令專部分，同縿仙駕離埃塵。
　　普惠化
　　南昌鍾離嘉，字公陽。以懿戚久處師門，祖師仲姊之子，少喪父母，植性簡淡。祖師嘗歎其有受道之姿，乃授之神方能拯救，付之妙訣能役逐。祖師昇天，首以金丹之賜。是年十月十五日日中，碧霞寶車自天來迎，公陽拜詔昇車而去。新建象牙山西源是其所也，有觀日丹陵，石藥臼尚存，號鍾玉府。政和二年五月，准誥封普惠真人。
　　詩日：
　　孑然身似野雲翔，植性孤高智識長。
　　役使萬神存妙訣，醫治百病得神方。
　　雅姿可與登仙道，篤志誠宜授洞章。
　　師賜金丹先服餌，碧霞寶輦近公陽。
　　沖道化
　　建城黃仁覽，以懿戚久處師門，字紫庭。父輔，字萬石，舉孝廉，仕至御史。紫庭神彩英秀，局量凝遠，祖師以子妻之。盡得祖師之道，任青州從事單騎之官，留妻侍父母，然每夜輒歸，人莫得知。一夕家僮報許氏院中夜聞語笑聲，姑訊之許氏，黃郎爾。姑日：吾子從事數千里安得至此？許氏日：彼已得仙道，得頃刻千里，戒在漏語，故不敢令姑知。姑曰：若然當使我見之。是夕紫庭歸，許氏告以故。比明，紫庭不得已出謁父母，日：仁覽雖從宦遠鄉，夜必潛歸膝下，仙道秘密不可泄言，恐招譴累。言訖，取竹杖化為青龍乘之而去。故萬石亦知仙道之足慕，執弟子禮以事祖師。惟紫庭二弟勇健不檢，日事遊畋，雖父兄奉詔飛昇而二人尚在獵所，自言受性縱逸不堪作仙，任兄舉族飛騰，容我二弟捕鹿，紫庭歎其賦分，復折草化鹿止其妄心。遂與父母三十二口乘雲而束，從祖師仙駕昇天，二弟後隱于西山。今方崗廟俗呼黃四郎五郎是也。瑞州高安縣祥符觀，舊日祈仙觀是其故居。傍有許氏墜釵洲，政和二年五月，准誥封沖道真人。仁覽父輔亦求為祖師弟子，祖師以其懿戚待以客禮，故不與十一人之數，諸弟子受法皆許傳族，壇靖各立府亭之名。其教日大儀，日府小儀，曰亭，乃行道法以人數多少名之。
　　詩日：
　　紫庭英秀勝潘安，綵線曾牽許跨鞍。
　　竹杖成龍通聖化，草枝變鹿戒貪殘。
　　弟兄性異難同被，父子心齊盡得丹。
　　天詔祖師當拔宅，舉家仙眷亦縿鸞。
　　蘭公化
　　昔有異人姓蘭，名期，莫敢呼其名，稱之日蘭公。初居于兗州曲阜縣高平鄉九原里，其家百餘口，精修孝行，致斗中真人下降。其家自稱孝悌王，諱弘康，字伯中，語蘭公日：始黑為大道，於日中為孝道，仙王元黑為至道，於月中為孝道，明王玄黑為孝道，於斗中為孝道悌王。夫孝至於天，日月為之明。孝至於地，萬物為之生。孝至於民，王道為之成。吾於上清以下，託化人間，示陳孝悌之教。後晉代當有真仙許遜，傳吾孝道之宗，是為眾仙之長。因付蘭公秘旨，及金丹寶經銅符鐵券，令傳授丹陽黃堂女真諶姆，且戒之曰：將來有學者許遜，汝當以此授之。孝悌王遂將蘭公遊於郊野道傍，忽見有三古塚，指以示蘭公曰：此是汝三生解化之邇。第一塚乃昔屍解所遺仙衣而．已，第二塚乃太陰鍊形形體已就，今當起矣，第三塚藏蛻骨爾。宜移塚傍之路，勿令人物踐履也。孝悌王言訖昇天，蘭公乃榜示行人，斷其舊路。人謂其妖妄，擅移路逕，執以詣官。官吏拘公而執其驗，公具以前事對。官吏云必若妄言，將加誅。公日：吾言得之孝悌王，安得妄。官吏遂引蘭公與地分對，開其塚。其第一塚果有黃衣一領，其第二塚見一人，童顏弱質，如睡初覺之狀，第三塚見連環骨一具。眾咸驚歎，吏乃持仙衣還獻府君，府君著衣不能勝，還與蘭公公服之，即同塚中仙人合為一體，煉身輕舉。官吏悔謝，虔懇拜問何時再降人問。蘭公俯語之日：我自此或十日或百日一降，施行孝道以濟迷途。其後昊都有十五歲童、丹．陽三歲靈童，並是真仙之化身也，將弘孝道之教以接合仙之士焉。
　　詩日：
　　學道還須孝行充，自然孝道感玄穹。
　　若非一語開三塚，疇識三生守一功。
　　聖教先期諶姆授，真仙後有許君崇。
　　蘭公敬信天真訓，混合形神入太空。
　　諶姆化
　　諶姆者，不知何許人也，其字日嬰。嘗居金陵丹陽郡之黃堂潛修至道，忘其甲子，耆老累世見之，齒髮不衰，容貌常少，皆以諶姆呼之，謂其可為人師也。昊大帝時行丹陽市中，忽遇一男子年可十四五，扣頭再拜願為義子。諶姆告曰：汝既長成，須侍養所生，何得背其己親而事吾為母，即非其類，不合大道。於是童子跪謝而去，又經旬日復過市中，忽見孩兒年可三歲，悲啼呼叫，莫知誰氏之子，因遇諶姆執衣不捨，告云我母何來，唯願哀憫。諶姆憐其無告遂收歸撫育。漸向長成，侍供甘旨晨昏不虧，心與道合行通神明，聰慧過人搏通經教，天文地理百氏九流，窮幽極玄探微索奧。年將弱冠，姆謂之曰：我修奉正道其來已久，汝以吾撫育暫此相因。汝既無天將何以為姓氏。兒日：昔蒙天真授以靈章，約為孝道明王。請以此為名號可乎？姆曰：既天真付授，吾何敢違。復議求婚，兒跪母前說讚日：我非世間人，上界真高仙。今與姆作兒，乃是夙昔綠。因得行孝道，度脫諸神仙。向前十五童，亦是我化身。今已道黑圓，我將返吾真。真凡自殊趣，何為議婚姻。盍於黃堂壇，傳教付至人。母既施正教，三清棲我神。
　　諶姆聞讚，驚畏異常，遂於黃堂建立壇靖，嚴奉香火，闡孝道明王之教。明王告姆修真之訣曰：每須高處玄壇，疏絕異黨，鯈閑丘阜，餌服陽和，委鑒太虛，靜夷玄圃。若非無英寶帳，黃老玉書，太洞真經，豁落七元，大上隱玄之道，不可偃息。一作輕蓋於流霞之車，一作障眷盼乎文昌之台也。得此道者，九鳳齊嗚，萬靈萃止，煉身御節八景浮空，龍輿虎旅遊朔八方矣。每宜寶之。於是盡付妙訣兼授靈章，已而辭母飛騰太空。諶姆受訖，寶而秘之，積數十年人無知者。至西晉之末，許君遜、昊君猛聞姆有道，遠詣丹陽求授道法。姆知其名在圖籍，應為神仙，於是授以孝道明王之教，真仙飛舉之宗，及正一斬邪三五飛步之術。仍以蘭公所授孝悌王銅符鐵券金丹寶經一遵元戒傳付許君，仍語二君五皇元譜仙藉品秩，乃令許君以道次授昊君。二君禮謝將辭歸，許君欲每歲來禮謁姆，姆曰：止之，子勿來，吾即還帝鄉矣。乃取香茅一根南望擲之茅隨風飛去，因謂日．！子歸於所居之南數十里，認茅落處立吾祠，歲秋一至足矣。語訖忽有雲龍之駕來迎，凌空而去。今新建豐城二縣之界有黃堂觀，乃祖師倣丹陽黃堂壇所立祠，每年八月三日朝謁諶姆之所也。
　　詩曰：
　　苦志修行隱市崖，不知在世幾何年。
　　深明至道通玄妙，洞合虛元契上仙。
　　育養童兄慈念重，監臨老姆聖功全。
　　俟將法寶傳昊許，獨駕雲龍入碧天。
　　金公化
　　地主金公，世忘其名，或云名寶，行第七。世居豫章之西山。金由以進粟補官，朴直公正鄉聞所推服。祖師與郭璞擇地至其所居，璞日：僕相地多矣，未見有若此者，如求富貴則必有起歇，如欲棲隱大合仙格。其崗阜圓厚，位坐深邃，三峰几立，回環雲拱，內外勾鎖，無不合宜。大凡相地兼相其人，觀君表裹正與地符。乃與祖師同謁，公欣然出迎，懼如平生。璞白公日：許君欲置一舍為修鍊之地，故同璞上謁。公曰：竊觀許君仙風道骨非塵埃中人，第恐此地不足以處君耳。君誠有意，當併置莊產以為薪水之資。許君日：雖蒙傾蓋，然受之無名，願聞所需多寡，惟命。公曰：君子一言道合身命猶以許人，死外物乎。老夫拙直，平生無用文券。乃取一大錢中破之，自收其半，以半授祖師，日：以此為券。明日遂挈家居西林之廬舍，至卒老焉。玉隆官有神日西林地主顯忠真官，即公是也。宋真宗皇帝嘗遣中使奉香燭花菜於祖師，中使至溪橋，公朱衣靴噗近之。中使不知其神也，至館問日：適橋畔有官人相近者誰也？．今安在？左右日；無之。中使曰：衣朱衣，狀貌肥而短者。眾咸謂無其人。翌無中使登殿致獻訖，過地主堂，視之驚日：昨日所見者即此神也。灶香設禮敬歎其靈，歸而奏之。即有旨免本觀支移折變，蓋綠於此。公之神愈久益靈，邇來報應尤彰，未易嬋舉，遐邇所共知。嘉泰四年賜廟額日昭應，嘉定三年誥封靈助侯。
　　詩日：
　　靈助金侯古朴人，祖師傾蓋契如親。
　　明君豈慮難求地，義士猶能弗顧身。
　　便肯擘錢為設誓，何勞書券更酬縉。
　　舉家挈往西林去，廟食吾山證土神。
　　許大化
　　許大，祖師之役夫也。祖師上昇之日，適與其妻運來#1出市，今西嶺市聞祖師昇天，夫婦推覆米車奔馳而歸。至則仙仗已興，夫妻撫膺哀號乞從行，祖師告以善功未備，不應飛昇。· 乃授以地仙之術，夫妻俱隱於西山，其覆車之米在地復生。今地名翻車崗生米市即其所也。既隱不欲人識，改姓名日午，又為所知復改曰干。夫婦各有詩留於世，干君詩日：自從明府昇天後，出入塵寰直至今。不是藏名混世俗，賣柴沽酒貴忘心。其妻詩曰：醉舞狂歌踏落花，綠羅裙帶有丹砂。往來城市賣生藥，柢箇西山是我家。又詩曰：出入仙鄉不記春，豈知塵世有寒溫。兒家只在西山裹，除卻白雲誰到門。因干君出遊經時不歸，獨步醮壇有感而作。昨日因遊到翠微，醮壇風玲杏花稀。碧桃為我傳□ 消息，何事人問去不歸。許大夫妻聞祖師將上昇，苦求隨行，祖師以詔使告，合從昇天人數已有定命，難循其請，故預期使之出幹，雖覆車而歸，已無及矣。今人時有見之者。
　　詩日：
　　祖師拔宅欲昇天，運米車翻步不前。
　　玄詔謂何無分際，善功知是未完全。
　　鵠鸞已返雲霄去，夫婦空悲泣涕漣。
　　雖即未該飛舉數，西山但隱地行仙。
　　胡詹化
　　胡詹二王者，旌陽縣二吏錄也。世不知其名，祖師棄官還山且久，二吏思慕盛德捨家而來，願服役終身。祖師憫其誠意，而知分不應仙，俾沒後為神、一件祠於福地束南高峰作鎮水口，永享血食焉．
　　詩日：
　　旌陽歸騎已最最，吏錄難忘德意深。
　　辭職隨師常竭力，棄家奉道盡誠心。
　　執鞭貴得聞言教，進履欣從聽咳音。
　　可惜登仙無夙分，為神血食到於今。
　　胡師化
　　天師姓胡，名惠超，字拔俗，不知何許人也。人莫知其年紀，唐高宗上元問來自廬山，棲於豫章西山之洪井。永淳中，幅巾布褐徒行負杖至游帷觀，見同輩手不執板擎拳而已。美鬚眉體貌瓖偉，類四十歲人，身不甚長，然每處稠人中其首獨出其上，雖至長者止及其肩，故時稱胡長仙。人問其年幾何，日五十二歲，逾數十載問之亦復云然。至論晉宋已來治亂興廢纖毫不差，喜談晉司空張觀文博物如其友，或云許昊二君嘗授其延生鍊化超三元九紀之道，能檄召神靈驅奮雷雨，至陶弘景校茅山華陽洞《 太清經》 七十卷，天師亦預焉。背縫盡朱書其姓名，覽者皆見之。又曰；吾昔到此客於吁母，用是不知為何代人物也。每路逢暴骨遺骸悉埋之，地有古物寶器掘之如其言而獲。聞邪怪之物，疾之如寇條，即務剪除之。時豫章西門有樟木精為獨足神，大興怪祟，邀人淫祀。天師一見叱罵書符禁制，即命斬伐積薪灌油以火焚燎，妖祟遂滅，以地為觀。舊名信果，今額天慶，即玄妙。昔游帷觀唐初嘗荒廢，因問主觀胡不修茸，答以之材力。天師奮然而往，不逾月以木枇至高安樟木江口，距觀九十里，命枇人緊繫縛各就宿江岸。臨暮飛墨符一道，中夜烈風雷雨，比明枇已在壇下矣。凌林嶺谷所當之路林木披靡摧折，又於山下發一窖，出錢三百千為工役之須。應殿宇非人所居者，皆役鬼神為之，門外鑿三井以辟火災。俗號禁火井，故至今永無火災矣。久之，異邊顯著，天后以蒲輪召之，天師探隱巖谷。州縣搜求之急不得已而出，至都引見武成殿，后臨問仙事。天師止陳道德，帝王治化之源，后大喜。又欲留於都下，委以鍊丹之事，天師辭請還山修鍊。勸遣使窗金帛送歸。行次單父賜福日；先生道位高尚早出塵俗，如軒曆之廣成，漢朝之河上，遂能不遠千里來赴。三川日御先開望霓裳之漸遠，天津後渡瞻鶴蓋以方騰。遙娣風雲惆悵無已，儻蒙九轉之餘希遺一丸之藥。天師乃於洪崖先生古壇際鍊丹，首尾三年，降詔趨召詣闕。至則館于禁中，天師辭歸，固留不許。天師一朝遁去，上聞歎恨久之。遣使寶贈甚厚，兼贈詩一篇云：高人協高志，山服往山家。迢迢聞風月，去去隔煙霞。碧岫窺玄洞，玉鼇鍊丹砂。今日星津上，延首望靈搓。天師歸西山居于吁母靖，觀有三清中門，祖師橫堂，皆鬼工所造，平柱眠枋疊至脊斷削之工，人弗可俾至，植立不斜堅固不朽非人可及，樑牌親題大周年號，筆力道勁。又自寫其真於後殿之壁，其居西山人皆師事之，千里之內無疫癘水旱之災，無猛鷥夭折之苦，遠近賴焉。長安三年二月十六日，命弟子於游帷觀之西北伏龍崗造墳，藏太玄真符二七星神劍靈寶策杖各一。三日而訖，天師正衣冠坐繩床，異香滿室，空中雲鶴，牆外人馬之聲紛紛不絕，視之已解蛻矣。州具以聞賜錢帛修齋醮，謐曰洞真先生。姑蘇先生司馬禎撰牌，具載詳悉，世遠真壁將頹，有一雲水道士至以版木模寫之，儼然復前狀，越夕而壁倒，道士亦不知所往。門以政和六年奉旨重造，始撒去，今惟真版存焉。
　　詩曰：
　　凜然脩質氣剛雄，法術精通喜箸功。
　　句曲校經存寶藏，旌陽授道戢妖兇。
　　靈丹九鍊因天后，古觀重修役鬼工。
　　德備龍崗藏劍杖，一朝解蛻脫塵籠。
　　西山許真君八十五化錄卷下竟
　　#1 『來』 疑作『米」。
　　學仙之難，自古而然。仙何難學焉，子不觀是傳乎。西山群真皆胎仙肉質，非與人異，若云其難，則西山無昇舉之仙矣。夫難與不難之分，皆在人心自勤自息耳。勤者不難，怠者自為難。且《許真君詩傳》募化刊梓閱五七年，或張或李，左推右托，人莫肯了斯事。邇者，寶林信士宋道昇，見其蹉跎，恐】日復】日湮沒無傳。特以大道心圓成盛事，咄嗟而就，何其難哉。觀物之成否，知仙之難易，無怪乎不可學，實在乎人心可否歟。故先輩云：盡物理則通道。云淳祐十模中元日勇悟真人施岑再識。旌陽許真君飛昇之後千有餘載，迄今民攸賴焉，有禱則應，無感不通，有神陰相歟。今歲中元之夕，元明灶香於四聖堂，恍惚有神告云：翌日獻書人至。猶謂為茫然，越宿，忽承江淮隱士賈君守澄自石城來，敬瞻禮真君聖蹟。又出旌陽八十五化詩傳，拜而誦詠，乃睹西山施真人所述之詩，默契神告，感謝弗已。昇堂嗚鼓，舉白大眾，敬以所賜詩傳真于寶藏，永久其傳。上堂幾語，玆不緒錄，繼而賈君了心雲水之興。元明乃直書傳後記云，歲在丁未七月十八日，靈寶大師管內都道正知逍遙山玉隆萬壽宮孫元明頓首拜書。
　　西山許真君八十五化錄竟