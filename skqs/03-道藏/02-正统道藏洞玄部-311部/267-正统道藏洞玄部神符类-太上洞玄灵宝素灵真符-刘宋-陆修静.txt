太上洞玄靈寶素靈真符
　　經名：太上洞玄靈寶素靈真符。原題劉宋陸修靜撰。三卷。底本出處：《正統道藏》洞玄部神符類。
　　太上洞玄靈寶素靈真符序
　　素靈符者，天師翟君，乾祐乾元中，自黃鶴山訴流入蜀，至巫山峽，耽翫林泉，周歷峰岫，躊蹰歲餘，南至清江，北及上庸，周旋千餘里，神墟靈跡，巖扃洞室，靡不臨眺。一夕，夢真人長丈餘，素衣華冠，立於層崖之上，俯而視之，若有所命。君翌日登天尊峰，瞻仰禮謁，果見真人也。俄於天尊手中得丹書一軸，拜而受之，即素靈符也。按而書用，鐲瘉療疾，徵魔制靈，驅役鬼神，迴尸起死，召置風雨，鞭策虎狼，三峽之人，大享其惠。天寶中，詔入內殿，順風問道，復還仙都山。其後，平昌段成式，與當時朝彥荊郢帥臣，咸師奉之，累年乃得道而去。有得此符者，傳以赦人，用之必驗。余天復丙寅歲，請經於平都山，復得其本，編入三洞藏中，冀將來同好，共知濟物之志焉。廣成杜光庭序。
　　太上洞玄靈寶素靈真符卷上
　　陸先生
　　百病符第一　殟疫符第二
　　傷寒符第三　寒熱符第四
　　頭痛符第五
　　凡每日存五靈，周雨己身之上，常念此呪曰：某左青龍孟章甲寅，右白虎監兵甲申，頭上朱雀陵光甲午，足下玄武執明甲子，脾為貴子入中宮甲辰甲戌。此祝常誦，令熟，勿令聲出脣，勿令傍人聞。若公私口舌，四方興兵之氣，軍陣險厄之處，及入他邦異國，未習水土，天時疫癘，晨昏，數數存誦之。若吊喪臨尸，入諸祠廟，及恐懼之處，凶禍之家，入其門禹步誦之，則六甲之神、四靈，衛己身也。
　　此名都匠符，皆先閉氣作之，符成，三叩齒，呪曰：日出陽陽，某行神符，威制四方。某帶服神符，百病除愈，萬惡消亡。急急如律令。
　　凡一切符文，皆有文字，但人不解識之。若解讀符字者，可以錄召萬靈，役使百鬼，無所不通也。今且解注都匠符，符之要旨。若遇灾兵之間，盜賊虎狼風波之內，及驚恐惡夢聞招魂之聲，吊喪臨尸見諸污穢，皆正心誦合明天帝，日三過，無不禳之也。
　　右解此符，五字讀之三過，唯作符再重而已。若吞六甲符，勿食所直之辰；丑不食牛，亥不食猜，卯不食兔是也。六甲回符，六旬旬十日服，六甲符皆并服之也。
　　理百病符第一　三十一道
　　真符，主治百病，著林頭，連年欲死者，能度命還魂返魄，永更長生。朱書，吞之辟百邪千精道有真效驗，不虛也。左日三十九日，右日三十二。
　　理殟病第二　八十八道
　　天公常以甲子日，見諸神朝元始天尊，天尊問天下人民，常苦殟病疫毒之氣，而致死亡枉橫非一。天尊告天公諸神曰：寅芒至大疫劇合家作黃帝到天門，赤字著門戶上，病者飲六字符，立汗出，可得不死耳。故告之，使世人行之。
　　初覺似殟病，便作桃湯，服此符，令汗出。良久，進一枚止於三枚，不汗；至七枚、九枚，即得汗；便輕愈，不差者。第二日，服第二符，相次吞服，無不效者。書當向王方，王相日書之。
　　昔玄子得石室中神符十二枚，佩之，與天相極。世人有疫病者，丹書紙上，日服一道，可以無病。王喬佩之，白日升天。赤松佩之，變化神仙。老君行之，統攝諸天。書訖祝曰：
　　天之所育，地之所成；上受神符，可以長生。仙人輔己，玉女佐形；二十八宿，上升天庭。五色變化，黑白赤青；中央黃帝，與己合并。神符所行，以制萬靈；姦邪凶惡，一切滅形。
　　行符呪曰：
　　大法云：今日甲子，君為直使，吾欲行符，君為驅使。頭著絳繡，徑入天門。一急急如老君律令。
　　理傷寒符第三　八道
　　理寒熱符第四　三十二道
　　理頭痛符第五　十三道
　　太上洞玄靈寶素靈真符卷上竟
　　太上洞玄靈寶素靈真符卷中
　　陸先生受
　　治腹痛　　治心腹痛
　　治卒中惡閂尸
　　治腹脹　　治心腹煩懣
　　治腰痛　　治背痛
　　治腹痛卷內符並朱書
　　治心腹痛天辟鬼地主成
　　上符治感五鬼傷心不得氣息墨紙寫此符三道於鹽湯中燒灰服之立差。
　　上符治腹痛、腸脹、氣欲絕者。如背尸狀，丹書於病人腹上，大書符滿，腹長竟腹，益佳。或燒吞，亦可。
　　上符三道，長公子初符也，治卒中惡、背尸、腹痛、急噤，丹書水中，及書紙上，三丸吞之。不愈，作三道於心下，及腹大書之，無不愈也。
　　上二符，治卒逢惡客、鬼刺心痛、氣疼，以白紙丹書之，先服上符，須臾不止，即服下次者。如不止，更書從上起。病人已死，而心下溫而動者，服皆活。噤不開者，當折齒納符，符入口，而已畢，必入腹。亦可斷蔥葉中多涕者，納符葉中，納鼻極吹，令探入。不然，復以水吹送之，搖頭復吹之令入，也立驗。
　　上符十七道，治心氣疼痛，以黃素丹書，吞之無不愈也。
　　上符十一道，治心痛煩亂，以黃素朱書，服之立效。
　　治卒中惡背
　　上四符，卒中惡杵，遇鬼刺復，急痛煩滯，但脹欲死。先吞第一符，須臾不差，次吞第二，次吞第三。如某人已死，心下尚溫，符不即治，以墨書紙丸，吞之。病人口噤者，摧折齒納符，亦可以蔥葉強者截小頭，從鼻孔中納之至嚥，以水送，搖頭令得下，便愈。若不愈，從第一符，更以第二符，服之，取愈乃止。如其不差，更取其次服之。
　　上符二道，治人卒被尸擊，氣絕口閉。以紙墨書上符，拗口吞之下。不蘇者，次吞下符。如不蘇，吞上符即愈。名之破喪車起死人符，素書致痛處，大吉。
　　上符二道，治人卒惡刺痛，大煩欲死。先服上符，須臾不差，次服下符。若其人已死，心尚溫，吞搖符下，即愈。以墨紙書，吞。病人不開口，啄一齒折，納符，著病人喉中，以水次搖送之，即令下，立效。
　　上符，治卒中惡欲死。若已死，朱書髮下及兩肩，作符訖，以水朱筆，勿令人覺，以手捉朱筆。健鬼四五轉，怒鬼三四轉，無有不差。且先以病人兩手著頭前，以繩急縛大拇指，然後以朱筆題五心作符師書之，以左邊居病人心上，又朱筆向鼻擬作符，便朱筆書納鼻中，男左轉女右轉，不過子午，便叩頭自說姓字乞去。未復急持，當自說，
　　上符十七道，治心氣疼痛，以黃素丹書，吞之無不愈也。
　　上符十一道，治心痛煩亂，以黃素朱書，服之立效。
　　治卒中惡背
　　上四符，卒中惡杵，遇鬼刺復，急痛煩滯，但脹欲死。先吞第一符，須臾不差，次吞第二，次吞第三。如某人已死，心下尚溫，符不即治，以墨書紙丸，吞之。病人口噤者，摧折齒納符，亦可以蔥葉強者截小頭，從鼻孔中納之至嚥，以水送，搖頭令得下，便愈。若不愈，從第一符，更以第二符，服之，取愈乃止。如其不差，更取其次服之。
　　上符二道，治人卒被尸擊，氣絕口閉。以紙墨書上符，拗口吞之下。不蘇者，次吞下符。如不蘇，吞上符即愈。名之破喪車起死人符，素書致痛處，大吉。
　　上符二道，治人卒惡刺痛，大煩欲死。先服上符，須臾不差，次服下符。若其人已死，心尚溫，吞搖符下，即愈。以墨紙書，吞。病人不開口，啄一齒折，納符，著病人喉中，以水次搖送之，即令下，立效。
　　上符，治卒中惡欲死。若已死，朱書髮下及兩肩，作符訖，以水朱筆，勿令人覺，以手捉朱筆。健鬼四五轉，怒鬼三四轉，無有不差。且先以病人兩手著頭前，以繩急縛大拇指，然後以朱筆題五心作符師書之，以左邊居病人心上，又朱筆向鼻擬作符，便朱筆書納鼻中，男左轉女右轉，不過子午，便叩頭自說姓字乞去。未復急持，當自說，
　　便去病矣。
　　上符九道，治中惡。書服之，立效。
　　上符三道，治閂尸注忤人腹五臟中。以黃素朱書，吞第一符。如不止，次吞已下，無有不愈者。
　　上符，治人卒作五鬼刻人服五臟中。以朱書吞第一符。如不止，吞已下符，無不愈。
　　治腹脹
　　治心腹煩濍
　　治腰痛
　　治背痛
　　太上洞玄靈寶素靈真符卷中竟
　　太上洞玄靈寶素靈真符卷下
　　杜先生受
　　治胸痛　　治下痢
　　治霍亂　　治大小便不通
　　治淋病　　治陰熱及煩熱
　　解迷惑　　開心強記
　　安魂魄　　解悲思
　　治瘧疾　　治禁呪文
　　治胸痛
　　治下痢
　　治霍亂
　　治大小便不通
　　右符治小兒大小便不通書臍下立驗。
　　治淋病
　　治陰熱及煩熱
　　右符，治熱病，魘百鬼，夜行逢惡魅，佩之吉。
　　解迷惑
　　右符，治人患迷惑。宜持此符，向西面跪拜，即解之。不愈，書佩大吉。若不止，用黃素朱書，吞下立差。
　　開心強記
　　右符，能令人心開逆知法。以開日書符五十枚，書日仍服一枚，日二服，服之五十日；符盡，復從上始；盡百日至一年，心開，讀書不忘，日得三千言。久服之，升天。
　　安魂魄
　　右符，治病人魂魄不安。若卒中惡，吞之，魂魄即還，大吉。
　　解悲思
　　右符，治人憂愁，悲思感慕，腹中不樂、啼哭狂娌。用黃素朱書，吞之。亦書於心上二又以絳繒五寸書在左臂上，側臥。如法，治之吉。
　　治瘧疾
　　右符，主治十二時瘧鬼，書佩之，立愈。
　　登高山望寒水，臨虎狼捕瘧鬼咄恁何不度去，吾家有富貴。急急如律令。
　　又
　　登高山望寒水，使虎狼捕瘧鬼。
　　朝時來暮時死，得之不捕與同罪。急急如律令。
　　登高山望寒水，臨虎狼捕瘧鬼。咄飲汝血汝何不疾去，吾家有貴客。字為破石，頭如西山，軀如東澤。不食五穀，只食瘧鬼。朝食三千，暮八百，一鬼不盡守須索。急急如律令。
　　右符二道，書之安於心前。
　　登高山望海水，檢虎狼捕瘧鬼。咄如何不疾去，吾家有貴客。字名破石，頭如西山，軀如東澤。不食五穀，但食
　　瘧鬼。朝食三千，暮食八百食，汝不足今來更索。急急如律令。
　　右符七道，患瘧疾者，依上書之，吞服，即差。此千金之不傳也。
　　禁呪文
　　登高山望寒水，使虎狼捕瘧鬼。朝食三千，暮食八百。一鬼不去，移名河伯。食之未足，催速求索。急急如新出老君律令。
　　右勑瘧，按病并呪符同。
　　天帝使者捕瘧鬼得便輒殺勿問罪急急如律令。
　　右勑治瘧符文用。
　　臣身中左右官，使者無令錯互，各主方神，而瘧鬼姦其母，子四子無故入園中，火自燒死，反為瘧鬼。吾是太上之使，知汝名字源由，何不疾走？今行水火追殺汝。急急如律令。
　　右勑按瘧疾行，火文并呪符。
　　治瘧章
　　上言謹按：男子某，素以胎生肉人，百官子孫，千載有幸，得奉清化，道氣扶持，從來蒙恩如願。肉人於行多違，招延罪考。某年若干歲，以某月日，忽患瘧疾，連日發動，頭腦疼痛，寒熱噓吸，不下飲食。發動之日，氣息垂盡，轉加重劇，大小惶怖，無復情計，馳來詣臣，求乞救治。不勝肉人，嬰此瘧疾，在可哀愍。謹為伏地。
　　太上諸君，丈人師君，夫人門下，典者五氣君等。缺文
　　太上洞玄靈寶素靈真符卷下竟