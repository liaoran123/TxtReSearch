洞玄度靈寶自然券儀
　　經名：洞玄度靈寶自然券儀。一卷。底本出處：《正統這藏》洞玄部威儀類。
　　洞玄度靈寶自然券儀
　　告齋竟
　　法師東向，三上香，叩齒三通
　　咒香
　　無上三天玄元始三炁太上老君，
　　召出臣身中三五功曹，左右官使者，左右捧香驛龍騎吏、侍香玉童、傳言玉女、五帝直符，各三十六人出。關啟此間土地里域、真官正神。臣今正爾燒香度事，願得太上十方正真之炁，入臣身中，所啟速達，徑御太上無極大道至真玉帝前。
　　次長跪，又叩齒二十四通，出官
　　謹出臣身中五體真官、功曹吏，臣身中上三天執法開化、陰陽功曹、度出道消災、散禍解厄君吏，各十二人。出臣身中治職君吏，某治建節監功大將軍、前部效功後部效殺釋庭令、驛庭丞、四部監功謁者，臣身中仙靈直使，正一功曹、治病功曹、左右官使者、陰陽神央吏、科車赤符吏、剛風騎置驛馬上章吏、飛龍騎吏等，各二人出。出者，嚴莊顯服，冠帶垂纓，整其威儀。直使功曹，戴通天之冠，衣皂執單衣。正一功曹，冠朱陽之幘，着絳章單衣。使者，冠九德之冠，五色綬命單衣，腰帶虎符，齊執玉版。直使功曹，住立四方。正一功曹，住立中央。治病功曹，營衛臣身中。左官使者，持幢在前。右官使者，建節在後。陽神央吏，立左。陰神央吏，立右。上部功曹，住立上方。中部功曹，住臣身中。促氣功曹，催促十方。上部使者，遠望上天。中部使者，遠瞻八方。都官使者，匝繞臣身中。郎吏虎賁、察奸鉤騎，都官僕射、天丁力士，收氣食氣吏，收神食神吏，收鬼食鬼吏，收邪食邪吏，收精食精吏，收毒食毒吏，誅符破廟吏，科車赤符吏，剛風騎置驛馬上章吏，飛龍騎吏，屯住臣前後左右。功曹使者，嚴裝事竟。羅列鹵簿，關啟靈寶官屬，領仙監齋君將吏。天師所布下二十四治、三十六靜廬、七十二福地、三百六十名山、崑崙等上官，三萬六千神。日月星宿，縱璣玉衡，天地五帝，三界官屬將吏，及道上二玄三元，四始四面，方位風氣，注氣甲子，諸官將吏考召君。東九夷胡老神君、南八蠻越老神君、西六戎氏老神君、北五狄羌老神君、中央三秦傖老神君，五嶽四漬丘沼君，諸廟神在所高山，山川溪谷，山林孟長，十二溪女，根原本始土地之主、社稷將吏，一時嚴裝，與臣身中功曹使者、飛龍騎吏，上啟太上無極大道太上大道君、太上老君、太上丈人、無上玄老、十方無極大道道德眾聖天尊、至真大帝、天帝天師君、靈寶監齋大法師，諸官君。臣生長魔俗，沉淪季業。骯樂榮華，千載慶會。謬見標拔得預大化，三師盟授三寶尊經。供養尊禮，以求所願。荷恩隆重，喜懼交拎。臣受法之日，要當宣通法音，讚揚大化，傳授後學，開度天人。今有某府某縣鄉里，太一道士，男女官真人某甲稟性慈仁，忠貞孝順。雖處濁俗，抗志高邁。潔己清行，仰慕神仙。已受至法，太一符契。今資信投誠，求受太上洞玄靈寶玉文真經寶符。丹誠嫌至，不可違逆。臣輒依法與某甲對齋日限事竟。今破券度經，謹拜黃繒赤章一通，功曹使者飛龍驛騎以時騰奏，上詣太上。曹章露在玉案，上分別請省。
　　次讀章畢，叩齒三通日臣重因眾真上官功曹使者飛龍騎吏，分別關奏。操臣所授某甲無上至真五篇大經，破券赤素章一通。上聞清玄御前，無令下官故氣。邀截公丈，令不上達。臣閉口氣升，章到三天。曹伏須告報。
　　拜章竟，因長跪曰具法職某岳先生臣某上啟，太上無形無名、虛無自然、至真大道、無上元尊、太上大道君，十方無極大道道德眾聖天尊，玄中大法師，太極真人，玄一三真人天師君。臣以下愚行尸臭肉，宿命綠會，謬荷非分。進受大法三寶尊經，未能棲隱幽林，超絕塵跡。又不能敷宣皇教，廣建福田，濟度苦厄，立功補過。而混同常人，魔俗不別。大道之恩，賜全首領。得有今日，視息三光。恩深施重，實在罔極。臣某誠惶誠恐，頓首頓首，死罪死罪。蓋聞真經尊貴，非凡陋之徒所可施行；妙義淵蹟，非賤臣小子淺識肉眼所可仰瞻。臣僥倖之運，遭遇際會；三洞御世，換選種人。得以穢質，叨忝靈文。臣受經始淺，未宜宣露。今壬辰之運，太平已近。禍福交行，自非得道之夫。年劫難保，雖人心難測。賢者勤求，不宜閉絕。謹有某府縣鄉里某道士某甲，耽玄注真，怯棄榮華。畢志上契，願樂神仙飛騰之道。丹情苦至，翹慕勇猛，請受尊文。今建置玄科，分券授經。告誓三官，約不妄宣。謹以上聞，須報施行。
　　啟事畢，便分券契未授，師還北向，弟子左轉向南，長跪，擎丹水當心，師北向呎曰具法職某岳先生臣某，敢告丹水，某府縣鄉里，甲乙年如干歲，奉承黃赤王一太一一言之訣，所叨已大。今操辭立誓投命，詣臣求受太上靈寶至真五篇
　　太真道經。向已為拜黃表章素，列啟太上眾尊願監盟君吏、靈寶君、靈寶丈人、天官地官水官三官君吏，及某家七世祖考監，見某甲自來求生，齋戒投心，所受靈寶妙經旨訣約。承案大法，奉遵俯仰。檢口慎行，棄諸色累。斷絕外想，靜心夷默。專志在法，不得混濁。更相招引，以亂真氣。常行大慈，廣度一切。國安民豐，四海寧一。七祖父母，皆得升度。身入光明，早生人中。大劫運終，同飛上清。其未仙度，五八為期。不得中泄，妄傳非其人。愆盟負信，輕漏靈文。生死父母，長役幽夜。風刀萬劫，不得有怨。違諸禁戒，一如明真之文。弟子某甲承真告命，法師口· 訣，不敢違負。妄傳非其人，殃延甲身。要不負上下中央，四面八方，正真神明。今共吞盟丹水。案法齋戒，修行妙旨。乞弟子及師，得度天災。陽九百六，甲申大厄。從劫到劫，無有虧盈。日月同暉，三寶齊輪。伏受靈寶君靈寶丈人，三洞天文見生之法。咒畢，三唼丹水，授券。授券竟，師起燒香，散花，巡誦五真人頌一首畢。弟子輒禮再拜。都畢，弟子長跪，執法信。師叩齒三十六下，心存五藏之色，令備具合成寶蓋之雲羅，覆經師徒，而咒曰：天書簡不煩，道德自備足。修之必神仙，當復何所欲。文耀太無間，煥然而朗郁。傳授悉依法，泄慢墮地獄。
　　畢，弟子三拜受經。又方禮一拜，周十方。從北始，東迴而周也。想見太上十方真形，如方像矣。師誦三塗五苦歌頌。畢，師誦智慧三首，說法，授十戒，度事竟。言功復官。
　　洞玄度靈寶自然券儀竟