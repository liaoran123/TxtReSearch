太上靈寶三元三官消愆滅罪懺。#1
　　經名：太上靈寶三元三官消愆滅罪懺。一卷。底本出處：《正統道藏》洞玄部威儀類。
　　太上靈寶中元地官消愆滅罪懺
　　爾時，元始天尊在九土無極世界，廣演大乘，敷說道要，度脫眾生，離諸苦惱，咸令安樂。是時中元，一切道俗男女皆受護度，俱享逍遙。元始天尊復告中元地官及諸聖眾，自今已後，天下若有人民不安，三災競起，五毒興行，盜賊侵陵，枉遭塗炭，人民失業，眷屬兢惶，州縣鄉坊田園蕪沒，生靈餓殍，親戚相疏，骨肉分離，死亡至甚，此是鬼兵魔王災害興行。令中元之人受諸苦惱，無處存活。兩兩相看，不能為計。惟宜率歛淨財，十家五家同心併力，市易香油，建置道場，虔請高行道士、明達經典者，禮轉中元一百二十天尊名號，至心皈命元始真像、五老上帝、一切仙聖，具陳情悃，感徹諸天。乃遣飛天神王、十極真人、四真功曹、察命察錄，司功考過，俱降道場，聽民所願，隨念受福，收擒為害凶妖，除滅五毒三災，降下洪恩，保佑皈心。庶俗名上中元，齋籍玉曆，永受玄恩，道慈撫育，隨意所圖，剋皆成就，眷屬康泰，門昌族貴。平安之後，更專敬三光，崇仰一切靈祇，自然獲慶，除災請福。中元地官及諸聖眾聞天尊演說，度人津梁，功德無量，不可思議。是時是男是女，莫不稱揚，讚歎一切，生死報對，悉皆消滅。幽關重閉，並受光明。苦爽窮魂，隨念往生。普勸眾生，至心懺禮。
　　人各恭敬
　　至心朝禮，中元真宰天尊。
　　至心朝禮，高勝玄通天尊。
　　至心朝禮，玄元誕妙天尊。
　　至心朝禮，空慧凝常天尊。
　　至心朝禮，方便善救天尊。
　　至心朝禮，通真應變天尊。
　　至心朝禮，眾善慈施天尊。
　　至心朝禮，香光忍辱天尊。
　　至心朝禮，凝神玄覺天尊。
　　至心朝禮，輪轉運度天尊。
　　至心朝禮，大慈無我天尊。
　　至心朝禮，靈通品量天尊。
　　至心朝禮，運化微明天尊。
　　至心朝禮，大慧眾善天尊。
　　至心朝禮，海量無涯天尊。
　　至心朝禮，光妙高玄天尊。
　　至心朝禮，常住虛極天尊。
　　至心朝禮，玄微德本天尊。
　　至心朝禮，輝虛度命天尊。
　　至心朝禮，會音開宗天尊。
　　至心朝禮，貪善樂法天尊。
　　至心朝禮，妙空真相天尊。
　　至心朝禮，含弘品量天尊。
　　至心朝禮，智藏微達天尊。
　　至心朝禮，慧解空寂天尊。
　　至心朝禮，普照幽玄天尊。
　　至心朝禮，法本虛凝天尊。
　　至心朝禮，天寶救苦天尊。
　　至心朝禮，無量自在天尊。
　　至心朝禮，智成大滿天尊。
　　至心朝禮，平等善應天尊。
　　至心朝禮，開光濟物天尊。
　　至心朝禮，清微澄悟天尊。
　　至心朝禮，太明空解天尊。
　　至心朝禮，高清妙慧天尊。
　　至心朝禮，開緣普救天尊。
　　至心朝禮，無量妙身天尊。
　　至心朝禮，光相萬變天尊。
　　至心朝禮，紫虛玄聖天尊。
　　至心朝禮，飛空智聖天尊。
　　至心朝禮，玉宸曜景天尊。
　　至心朝禮，梵寶太虛天尊。
　　至心朝禮，元靈等觀天尊。
　　至心朝禮，海空辨慧天尊。
　　至心朝禮，尊勝妙廣天尊。
　　至心朝禮，善願普音天尊。
　　至心朝禮，仙靈正行天尊。
　　至心朝禮，慈施興善天尊。
　　至心朝禮，威力難思天尊。
　　至心朝禮，常住慧能天尊。
　　至心朝禮，真遊本行天尊。
　　至心朝禮，香林定想天尊。
　　至心朝禮，無為普濟天尊。
　　至心朝禮，保命上生天尊。
　　至心朝禮，落滅惡根天尊。
　　至心朝禮，智德無礙天尊。
　　至心朝禮，平等善救天尊。
　　至心朝禮，演聖開元天尊。
　　至心朝禮，延福保神天尊。
　　至心朝禮，興行妙道天尊。
　　至心朝禮，金容感應天尊。
　　至心朝禮，照用國王天尊。
　　至心朝禮，觀照虛無天尊。
　　至心朝禮，六通澄悟天尊。
　　至心朝禮，玄真妙顯天尊。
　　至心朝禮，分形通德天尊。
　　至心朝禮，元靈端淨天尊。
　　至心朝禮，無量大度天尊。
　　至心朝禮，寶頂大成天尊。
　　至心朝禮，安演無為天尊。
　　至心朝禮，至真幽寂天尊。
　　至心朝禮，法積光明天尊。
　　至心朝禮，寶花嚴淨天尊。
　　至心朝禮，應見常容天尊。
　　至心朝禮，普照緣感天尊。
　　至心朝禮，赴應隨緣天尊。
　　至心朝禮，念度羣生天尊。
　　至心朝禮，普光勸善天尊。
　　至心朝禮，入定體常天尊。
　　至心朝禮，還魂起死天尊。
　　至心朝禮，妙保上真天尊。
　　至心朝禮，開明祖劫天尊。
　　至心朝禮，普植化生天尊。
　　至心朝禮，長生保命天尊。
　　至心朝禮，周回度世天尊。
　　至心朝禮，上極妙容天尊。
　　至心朝禮，削除罪犯天尊。
　　至心朝禮，威權自在天尊。
　　至心朝禮，超淩上界天尊。
　　至心朝禮，乘神濟物天尊。
　　至心朝禮，示見萬像天尊。
　　至心朝禮，還元歸寂天尊。
　　至心朝禮，安樂保常天尊。
　　至心朝禮，全生護命天尊。
　　至心朝禮，示籙保年天尊。
　　至心朝禮，安鎮含識天尊。
　　至心朝禮，四靈養性天尊。
　　至心朝禮，保命受生天尊。
　　至心朝禮，壽命無窮天尊。
　　至心朝禮，流演萬範天尊。
　　至心朝禮，運度八威天尊。
　　至心朝禮，玄會八真天尊。
　　至心朝禮，普臨萬行天尊。
　　至心朝禮，延和正化天尊。
　　至心朝禮，廣運慈善天尊。
　　至心朝禮，善濟智成天尊。
　　至心朝禮，建德明和天尊。
　　至心朝禮，常善救物天尊。
　　至心朝禮，妙樂無等天尊。
　　至心朝禮，虛無至道天尊。
　　至心朝禮，興弘德化天尊。
　　至心朝禮，敬愛慈忍天尊。
　　至心朝禮，開濟四生天尊。
　　至心朝禮，思念三徒天尊。
　　至心朝禮，弘德廣廕天尊。
　　至心朝禮，真靜應物天尊。
　　至心朝禮，變化飛空天尊。
　　至心朝禮，廣德妙行天尊。
　　至心朝禮，統乘玄都天尊。
　　至心朝禮，善證大慧天尊。
　　至心朝禮，五嶽名山府君聖眾。
　　即日至心歸身，歸神歸命，太上無極大道中元一百二十應感天尊。重念某自從累劫以來，至于今日，所犯拋擲經書、破壞漏爛、脫落輕慢聖文之罪，內外六親眷屬鬥爭妄言、結惡不解之罪，誹謗出家、說無神理之罪，辜天負地、不生慚愧之罪，憎怨父母、憐惜妻子、五逆兄弟之罪，借貸人物金銀玉帛寶貨、以為己用之罪，買賣孤虛、侵損別人、自利己身之罪，私心計度、大斗重秤、瞞昧王民、方便侵欺之罪，假託聖賢、丐求功德、將財入己、受用不為、置造誑妄之罪，殺生淫祀之罪。如是等罪，無量無邊，以今發露懺悔，並乞消滅。伏願中元應感天尊無極聖眾敕下十直神仙天帝使者，錄其罪目，改作十齋功德，上奏天曹。當令某所懺罪愆，隨聲解脫，並獲消除。至心歸命禮，無上虛皇正真三寶。
　　太上靈寶中元地官消愆滅罪懺中竟