太上玄司滅罪紫府消災法懺
　　經名：太上玄司滅罪紫府消災法懺。一卷。底本出處：《正統道藏》洞玄部威儀類。
　　太上玄司滅罪紫府消災法懺
　　法事如儀，啟聖
　　香作通誠之信，心為學道之門。人稟天地以生成，聖逐忱恂而赴感。以今恭運真香，虔誠上啟，三清上聖，十極高真，九天應元雷聲普化天尊，日宮至真大聖、太陽帝君，月府至真大聖、太陰皇君，五方五德星君，四炁四曜星君，南斗六司延壽上生星君，中天大聖北斗九皇尊帝星君，三台華蓋星君，二十八宿星君，十二宮神星君，斗中擎羊陀羅二仙使者，天罡大聖紫庭節度奎光星君。某人上屬當生本命星官、大小運限星官、命宮照臨星曜周天躔度河漢星真，紫府高真百靈聖眾，太歲神君、斗中直使。法筵下降，鑒察威靈。悉仗真香，普同供養。臣今謹奏為入意其諸丹悃，具載疏文。以今朝禮懺文，恭望恩光，垂慈鑒映。竊以龍城玉號，鳳苑瓊章，課之則可以懺贖罪尤，禮之則可以消除災厄。於是備陳香燭，羅列旛花，設嚴潔之靈壇，對玄元之聖像。百念造為障業，一心舉動貪饕，恆恣六情。積日之餘殃旋結，不思三善；今時之稔惡已成，將罄傾依。用伸禳謝，禮一百五十天尊睿號，契三十二重金闕宸聰。瓊藏開時，十洞之靈音乍奏；金鐘扣處，九清之寶殿潛通。伏惟無上元尊、中天至聖，俯納精虔之懇，特垂鑒照之恩。晨昏所犯之釁愆，庚甲儻臨之禍害，咸蒙開度。北都勾黑簿之名，潛會修持；中嶽奉丹符之命，善隨日長。災逐冰消；用罄虔誠，躬伸敬禮，人各恭敬。
　　志心歸命，清都上帝天尊。
　　志心歸命，紫府高皇天尊。
　　志心歸命，燒香滅罪天尊。
　　志心歸命，建像消災天尊。
　　志心歸命，傾心合道天尊。
　　志心歸命，靜念修真天尊。
　　志心歸命，懺除惡跡天尊。
　　志心歸命，資益善涯天尊。
　　志心歸命，瑤壇廣度天尊。
　　志心歸命，寶籍洞開天尊。
　　志心歸命，紫微金闕天尊。
　　志心歸命，清華玉宮天尊。
　　志心歸命，解除惡趣天尊。
　　志心歸命，結集良緣天尊。
　　志心歸命，懺消詿誤天尊。
　　志心歸命，蕩滌瑕玭天尊。
　　志心歸命，得離罪障天尊。
　　志心歸命，不墮業輪天尊。
　　志心歸命，普承妙道天尊。
　　志心歸命，廣布靈慈天尊。
　　志心歸命，九靈玉洞天尊。
　　志心歸命，七寶金門天尊。
　　志心歸命，玄司垂惠天尊。
　　志心歸命，聖德潛通天尊。
　　志心歸命，慈恩鑒應天尊。
　　志心歸命，威力昭彰天尊。
　　志心歸命，常行拯物天尊。
　　志心歸命，無量度人天尊。
　　志心歸命，蠲消災障天尊。
　　志心歸命，斷滅業根天尊。
　　志心歸命，靈通至廣天尊。
　　志心歸命，聖槩無窮天尊。
　　志心歸命，能消罪戾天尊。
　　志心歸命，得度災殃天尊。
　　志心歸命，冰庭渙釋天尊。
　　志心歸命，火獄蠲除天尊。
　　志心歸命，長資利濟天尊。
　　志心歸命，永解牽纏天尊。
　　志心歸命，應念得度天尊。
　　志心歸命，會道合真天尊。
　　志心歸命，崆峒寶洞天尊。
　　志心歸命，紫碧玄臺天尊。
　　志心歸命，金城演化天尊。
　　志心歸命，玉殿含光天尊。
　　志心歸命，潛除萬惡天尊。
　　志心歸命，不墮九幽天尊。
　　志心歸命，消魔夙業天尊。
　　志心歸命，解摘餘殃天尊。
　　志心歸命，除災集福天尊。
　　志心歸命，香林寶座天尊。
　　志心歸命，常樂玉臺天尊。
　　志心歸命，咸歸睿力天尊。
　　志心歸命，廣布玄恩天尊。
　　志心歸命，惟念好生天尊。
　　志心歸命，法燈普照天尊。
　　志心歸命，將度塵寰天尊。
　　志心歸命，無邊慧愛天尊。
　　志心歸命，莫盡威靈天尊。
　　志心歸命，金晨華闕天尊。
　　志心歸命，玉京玄臺天尊。
　　志心歸命，九色靈節天尊。
　　志心歸命，七暎雲輿天尊。
　　志心歸命，天慈廣大天尊。
　　志心歸命，觀登妙道天尊。
　　志心歸命，香光無礙天尊。
　　志心歸命，寶炬長明天尊。
　　志心歸命，龍城上聖天尊。
　　志心歸命，鳳闕高皇天尊。
　　志心歸命，無窮威力天尊。
　　志心歸命，不盡光呀天尊。
　　志心歸命，變除罪釁天尊。
　　志心歸命，拯度業緣天尊。
　　志心歸命，常回慧日天尊。
　　志心歸命，永固玄風天尊。
　　志心歸命，得契真道天尊。
　　志心歸命，瓊天紫府天尊。
　　志心歸命，玉景清宮天尊。
　　志心歸命，金輪羽蓋天尊。
　　志心歸命，洞寶雲門天尊。
　　志心歸命，廣臻眾妙天尊。
　　志心歸命，普洽羣靈天尊。
　　志心歸命，威光莫測天尊。
　　志心歸命，聖槩難窮天尊。
　　志心歸命，懺除障業天尊。
　　志心歸命，分解仇讎天尊。
　　志心歸命，紫華金殿天尊。
　　志心歸命，清玄玉臺天尊。
　　志心歸命，九光丹輦天尊。
　　志心歸命，八色雲軿天尊。
　　志心歸命，洪恩普施天尊。
　　志心歸命，聖力無私天尊。
　　志心歸命，消魔罪跡天尊。
　　志心歸命，斷絕惡根天尊。
　　志心歸命，萬天回向天尊。
　　志心歸命，三界歸依天尊。
　　志心歸命，紫霞玉觀天尊。
　　志心歸命，青雲金城天尊。
　　志心歸命，龍威自在天尊。
　　志心歸命，月相端明天尊。
　　志心歸命，恆資百福天尊。
　　志心歸命，永殄千災天尊。
　　志心歸命，應感得力天尊。
　　志心歸命，隨念通玄天尊。
　　志心歸命，能彰妙善天尊。
　　志心歸命，克就良緣天尊。
　　志心歸命，天威感化天尊。
　　志心歸命，睿愛覃恩天尊。
　　志心歸命，能消積釁天尊。
　　志心歸命，可念羣生天尊。
　　志心歸命，千靈垂祐天尊。
　　志心歸命，萬禍俱沈天尊。
　　志心歸命，掃除業道天尊。
　　志心歸命，停轉苦輪天尊。
　　志心歸命，依憑聖力天尊。
　　志心歸命，思念玄慈天尊。
　　志心歸命，玉清聖德天尊。
　　志心歸命，金殿靈威天尊。
　　志心歸命，垂慈濟物天尊。
　　志心歸命，闡教度人天尊。
　　志心歸命，溥承妙道天尊。
　　志心歸命，廣布玄恩天尊。
　　志心歸命，斷除惡念天尊。
　　志心歸命，蕩滌塵心天尊。
　　志心歸命，超離三業天尊。
　　志心歸命，拔贖四生天尊。
　　志心歸命，上清至道天尊。
　　志心歸命，太極高真天尊。
　　志心歸命，慈悲五苦天尊。
　　志心歸命，出離三塗天尊。
　　志心歸命，應願感化天尊。
　　志心歸命，隨念解冤天尊。
　　志心歸命，增益玄功天尊。
　　志心歸命，資持法力天尊。
　　志心歸命，消滅火獄天尊。
　　志心歸命，浮釋冰河天尊。
　　志心歸命，太清至道天尊。
　　志心歸命，窮碧高皇天尊。
　　志心歸命，無邊福海天尊。
　　志心歸命，廣布慈光天尊。
　　志心歸命，永離障難天尊。
　　志心歸命，常斷業緣天尊。
　　志心歸命，懺除罪釁天尊。
　　志心歸命，解脫沈冤天尊。
　　志心歸命，普滋妙果天尊。
　　志心歸命，廣福良因天尊。
　　志心歸命，蕩非滌惡紫闕真人。
　　志心歸命，滅罪解尤碧霄真人。
　　志心歸命，扶衰捍厄絳苑真人。
　　志心歸命，禳災殄禍將臺真人。
　　敬禮已周，躬身禳謝。
　　竊以將盟回向，唯仗恭虔。欲除三毒之業根、當謹一心之善念。遂則依憑科教，披露襟懷。是知過咎可禳，迍遭能殄。冀容懺謝酆都，抹罪惡之書；俯納啟祈岱嶽，削過尤之籍。所犯平生之詿誤，凡關旦夕之烹傷，皆起萬緣，盡歸一懺。靜扣西盈之韻，遙瞻南極之宮。伏願垂赦宥而軫天慈，敕真靈而回睿。賜校罪玄司之日，罪逐冰消；行災紫府之時，災隨霧掃。仰賴隆崇之德，獲諧墾禱之誠。儻描挂礙身心，咸得歸依洗滌。稽首虛皇無上正真三寶。
　　太上玄司滅罪紫府消災法懺竟