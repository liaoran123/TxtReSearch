太上靈寶玉匱明真大齋懺方儀
　　經名：太上靈寶玉匱明真大齋懺方儀。一卷。唐末五代杜光庭修。底本出處：《正統道藏》洞玄部威儀類。
　　太上靈寶玉匱明真大齋懺方儀
　　廣成先生杜光庭修
　　東方
　　臣眾等今故燒香，欽依仰謝東方無極太上靈寶天尊，已得道大聖眾至真尊神，太清玄元無上三天無極大道無上玄元老君，太上丈人皇上老君，皇上丈人青靈上真天帝君，天帝丈人九老仙都君，九老丈人百千萬重道炁千二百官君，太清玉陛下東極老人青華大神，上相司馬青童君、金闕後聖帝君、真陽始青神人靈寶九仙君、青神玉女主仙四真、東方無極世界一切尊靈。懺悔某前代今生，有諸故誤。因今祈謝，咸乞蕩除，擢質青元，昇神碧落。克登真品，流福帝圖。俾國祚延洪，聖躬萬壽。普天率土，同洽太平。得道之後，昇入無形，與道合真。
　　南方
　　臣眾等今故燒香，欽依上謝南方無極太上靈寶天尊，已得道大聖眾至真諸君尊神，無極大道南上赤帝丹靈老君，太和玉女長生司馬好生大神韓君丈人，司命司錄南極度世君，飛天神人開度更生神仙、玉曆注生神仙、度世萬福君、萬度萬生君、南方無極世界一切尊靈。懺悔某前代今生，有諸故誤。因今懺謝，並乞蕩除。瑩質丹陵，棲神絳闕。逍遙天路，遊息雲衢。擢品高真，流祥大業。使帝圖安鎮，聖壽遐長。幽顯群生，咸登壽域。得道之後，昇入無形，與道合真。
　　西方
　　臣眾等今故燒香，欽依上謝西方無極太上靈寶天尊，已得道大聖眾至真尊神，無極大道西華太極至極上帝，金堂玉真、龜臺仙母、金闕後聖上相帝君，玄古天師萬聖道主、總真總仙西極真人，神仙玉女西靈至真、西方無極世界一切尊靈。懺悔某自從億劫無始以來，前代今生，有諸故誤。因今懺謝，咸乞蕩除。鍊景瓊都，凝真太素。高登道果，常福帝居。使祚等嵩衛，壽齊溟渤。萬方順化，八表同文。國泰民歡，克臻福界。得道之後，昇入無形，與道合真。
　　北方
　　臣眾等今故燒香，欽依上謝北方無極太上靈寶天尊，已得道大聖眾至真尊神，無極大道太上老君，太上丈人高上玉晨君，北極真公萬聖道主太陰真人，妙行真人，太陰司命典死籙籍君、注算司馬總司主殺大神皇太真人、神仙玉女、北方無極世界一切真靈。懺悔某無窮之世，捨身受身，五欲六情，四塵三業，曾無積染，展轉因緣。從今懺謝，並乞蕩除。超度幽陰，躋昇天界。遷登真果，貽福聖圖。使天壽延洪，皇基隆永。幽明同福，動植沾榮。寓八絃，咸臻景化。得道之後，昇入無形，與道#1合真。
　　東北方
　　臣眾等今故燒香，欽依仰謝東北方無極太上靈寶天尊，已得道大聖眾至真尊神，無極大道飛天神王，消魔制靈賢真都統、神人萬度萬生神皇上玄老君，真人玉女，東北方無極世界一切真靈。懺悔某億劫以來，前身今世，三業十纏，六情四大，結習相嬰，展轉流浪。以今懺謝，咸乞蕩除。度五累之津，落九冥之籍。生神雲路，騰景天衢。鍊化自然，逍遙長樂。流祥寶胤，垂裕帝躬。率王太平，幽扃朗晏。道風遐扇，慧渥所覃。共沐玄休，永臻洪福。得道之後，昇入無形，與道合真。
　　東南方
　　臣眾等今故燒香，欽依仰謝東南方無極太上靈寶天尊，已得道大聖眾至真尊神，南上老君丹靈皇老上元長生真人，度世司馬司命司錄好生韓君丈人，起死更生真人、鍊骨還形大神、太和玉女、萬福真人，東南方大聖飛天神王、無極世界一切真靈。懺悔某自從歷劫，爰洎今辰，捨身受身，有諸故誤。以今懺謝，咸乞蕩除。垢惱烟銷，身心雲净。擢形丹霍，列品青華。追八帝以真道，昇九天而玄會。流祥介福，永固洪基。使帝業隆昌，乾坤寧泰。九幽六趣，五苦三塗。俱超執對之緣，並證逍遙之樂。得道之後，昇入無形，與道合真。
　　西南方
　　臣眾等今故燒香，欽依仰謝西南方無極太上靈寶天尊，已得道大聖眾至真尊神，天皇老人西南無極元皇真君，洞靈太陽眾神生氣君，長生度世飛天大神，西南無極世界神仙玉女一切真靈。懺悔某億曾萬世宗廟尊靈，自從無始，爰洎玆辰，捨身受身，有諸故誤。因今懺謝，並乞蕩除。鍊魄玄陰，昇神丹闕。上朱陵而遊宴，登太漠以飛翔。九聖齊軒，七真並駕。貽祥鳳闕，延既鴻圖。帝王萬壽，四海和寧。幽夜開光，群生昭秦。得道之後，昇入無形，與道合真。
　　西北方
　　臣眾等今故燒香，欽依仰謝西北方無極太上靈寶天尊，已得道大聖眾至真尊神，大道上帝真皇老人，至真無極飛天神王、度仙上聖靈寶尊神、神仙玉女、無極世界一切尊靈。懺悔某爰從無始以來，至于今日，有諸故誤，無量無邊。因今懺謝，咸乞蕩除。擢質幽關，昇神天闕。御瓊軒，而證品飛瑤。蓋以叅真宗廟靈儀，與天齊永。乾坤大業，體道長存。帝壽比於五山，皇猷覃於萬國。生靈舒泰，存歿安貞。有識含生，同臻福界。得道之後，昇入無形，與道合真。
　　上方
　　臣眾等今故燒香，欽依仰謝上方無極太上靈寶天尊，已得道大聖眾至真尊神，無上大道太上三尊，三十六天帝君，太上無為大道明神君，玉皇帝諸君丈人，最大至尊無極無上洞明普照最大至真玄元大道無形無名元始高尊，玉清上清太清四民諸天、三界八梵、混沌虛玄、虛元自然、太上元根、冥寂玄通、大智慧源、明威正一、三洞威神、無上無為道中之道元皇玉帝，應感真精慈父聖后、無量道德真君、聖人道德萬生君、萬氣萬元君、萬福萬壽君、億千眾道鴻涬天神，太清玄元無上玄元三氣君、太清太玄中黃正一君，上一正一元一三尊至真、太元太始太初君、太素太儀太平君、太玄太古太泉君，九老仙都君、玉曆九氣君、太上玉真五仙九靈君、十二真君、二十四神君、太清三十六真君、五氣君、陰腸生氣君、上上太一君，皇天太上帝元一神寶君、真寶靈寶天寶君，元神元真元寶君、天皇老君、南極黃神老君、銅城大聖中央黃老君、太和太上皇真君、天真皇人、上古三師天師君、道德父母、日君月君諸天星宿三光大神、王父王母、五星九星君，上方無極世界一切尊靈。懺悔某自從無始以來，至于今日，有諸故誤，無量無邊。因今懺謝，咸乞蕩除。出長夜之庭，入光華之境。十真保舉，五帝關明。浴流火之池，昇洞陽之闕。超離陰府、騰翥天都。乘八鳳以徊翔，遡九霞而遊宴。上朝太極，列籍紫清。垂景貺於孫謀，保宏基於萬葉。幽明舒泰，海嶽昇平。有識含生，俱登壽域。得道之後，昇入無形，與道合真。
　　下方
　　臣眾等今故燒香，欽依仰謝下方無極太上靈寶天尊，已得道大聖眾至真尊神，無極大道下方玄黃洞淵靈寶高皇九土四司五帝、十二仙君、太靈黃母四司真人、中黃后土九地元君、九官真人、八史九玄君、四讀五嶽佐命十二、九何八海儲副丈人，三十六洞天、十大洞天、七十二福地、三百六十名山，崑崙長離、廣桑廣野、麗農地軸、神仙真人，九江水帝十二谿源、靈洞川澤一切至真。懺悔某億劫以來，至于今日，有諸故誤，無量無邊。因今懺謝，咸乞蕩除。落地簡於陰曹，灑陽華於丹府。日芒流景，瑩質鍊神。乘三素之輕飆，駕八鸞之飛蓋。昇真天界，宴景帝鄉。犮五老於皇宮，朝三清於紫闕。允登真景，高會瓊都。流巨貺於帝躬，固皇基於億載。泉關開朗，庶類昭蘇。常弘道德之風，永致隆昌之福。五山鎮靜，八海澄波。率土普天，同蕉玄祐。得道之後，昇入無形，與道合真。
　　太上靈寶玉匱明真大齋懺方儀竟
　　#1『道』字原缺，據文義補。