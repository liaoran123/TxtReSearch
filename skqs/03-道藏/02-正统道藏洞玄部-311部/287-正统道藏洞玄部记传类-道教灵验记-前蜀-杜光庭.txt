道教靈驗記
　　經名：道教靈驗記。唐末五代杜光庭編撰。十五卷。底本出處：《正統道藏》洞玄部傳記類，參校本：《正統道藏》太玄部，張君房編《雲笈七籤》。
　　目　錄
　　序
　　宋徽宗御製
　　杜光庭撰
　　卷一
　　宮觀靈驗
　　饒州開元觀驗
　　興元北逢山老君觀驗
　　洋州素靈宮驗
　　上都昭成觀驗
　　青城山宗玄觀驗
　　城南文銖臺驗
　　蜀州紫微閣驗
　　成都青羊殿驗
　　亳州太清宮驗
　　昌明縣孟津觀驗
　　卷二
　　宮觀靈驗
　　周真人上經堂基驗
　　南嶽魏夫人仙壇驗
　　洪州鐵柱驗
　　廣州莒蒲觀驗
　　青羊肆驗
　　益州龍興觀取土驗
　　靜福山分界驗
　　劉將軍取束明觀土驗
　　樂溫三元觀基驗
　　李福相公修玄元觀驗
　　韋皋令公修葛瑣化驗
　　果州開元觀驗
　　開州新浦花林觀祥異驗
　　卷三
　　宮觀靈驗
　　刻縣白鶴觀蝗蟲不侵驗
　　明州大寶觀山水不侵驗
　　金州盤龍觀野火不侵驗
　　東川置太一觀驗
　　均州白鶴觀野火自滅驗
　　安邑崔相夢潛丘臺觀驗
　　劉瞻相夢江陵真符玉芝觀驗
　　李蔚相修汴州玉芝觀驗
　　鄭畋相國修通聖觀驗
　　段相國修仙都觀驗
　　整屋縣樓觀驗
　　卷四
　　尊像靈驗
　　南平丹鼇臺金銅像驗
　　蜀州天尊碑驗
　　唐興堰石天尊驗
　　常道觀鐵天尊驗
　　木文天尊驗
　　什郁縣興道觀鐵像天尊驗
　　洪州信果觀木天尊驗
　　彭州三台觀鐵天尊驗
　　青城山丈人真君驗
　　雲頂山鐵天尊驗
　　洵陽望仙觀天尊驗
　　蘇鵠偷尊像驗
　　卷五
　　尊像靈驗
　　張仁表太一天尊驗
　　袁逢太一天尊驗
　　李邵太一天尊驗
　　孫靜真救苦天尊驗
　　啟靈觀天尊驗
　　白鶴廟茅君像驗
　　合州慶林觀尊像驗
　　蜀中唐興縣芝草天尊驗
　　唐興縣天尊現驗
　　益州唐隆縣大通觀驗
　　梓州飛烏白鴉觀驗
　　卷六
　　老君靈驗
　　蜀州壁畫老君驗
　　京光天觀黑髭老君驗
　　終南山玉像老君驗
　　玉局化玉像老君驗
　　闆州石壁成紋自然老君驗
　　蜀州鐵老君驗
　　三泉黑水老君驗
　　昌明縣靈集觀鐵老君驗
　　駱全嗣遇老君驗
　　崔齊之遇老君驗
　　賴處士說老君降生事驗
　　卷七
　　老君靈驗
　　賈湘事老君驗
　　龍鶴山老君驗
　　龍瑞觀老君驗
　　許述事老君驗
　　沈瑩事老君驗
　　蕭山白鶴觀石像老君驗
　　天臺觀老君驗：
　　楊鬧兒夢老君驗
　　勾道榮鑄金老君驗
　　楊文簡老君賜金驗
　　卷八
　　天師靈驗
　　昭成觀天師驗
　　劉存希天師幀驗
　　龍家樓上孫處士畫天師驗
　　蜀州天師井驗
　　陵州天師井驗
　　皇甫洽事天師驗
　　李瓖夢天師驗
　　邛州趙可言事天師驗
　　謝貞見天師授符驗
　　劉方瀛天師靈驗
　　卷九
　　真人王母將軍神王童子靈驗
　　明州象山縣門陶真人畫像驗
　　西王母驗
　　黃魔神救蕭李二相公船驗
　　湖州青龍君驗
　　荊南開元觀南帝神驗
　　青城丈人真君示現驗
　　羅真人示現驗
　　嘉州飛天神驗
　　乾元觀四天神王驗
　　丈人真君山摧出水驗
　　襄州龍興觀神王驗
　　襄州北帝堂驗
　　卷十
　　經法符籙靈驗
　　李昌遐念《昇玄護命經》驗
　　崔晝《度人經》驗
　　孫元會《天蓬咒》驗
　　孫循《保命經》驗
　　姚元崇女《九天生神章經》驗
　　王道坷《天蓬咒》驗
　　王清遠《神咒經》驗
　　卷十一
　　經法符籙靈驗
　　何道璋遇《上清經》驗
　　仙都觀《石函經》驗
　　襄州城角鐵篆真文驗
　　陸含真水星石符文驗
　　玄武樓北真文驗
　　劉遷都功錄驗
　　玉霄葉尊師符‘驗
　　賈瓊受《正一錄》驗
　　李玄禮《護命經》驗
　　尹言《陰符經》驗
　　高相《三皇內文》驗
　　張乾曜《天蓬咒》驗
　　趙業授《正一八階錄》驗
　　卷十二
　　經法符籙靈驗
　　僧法成改經驗
　　僧行端改《五廚經》驗
　　杜簡州《九幽拔罪經》驗
　　曹嘉《道德經》不焚驗
　　崔公輔《仙都經》驗
　　曹敷《天蓬咒驗》
　　鄧老《枕中經》驗
　　張正元《大梵隱語》驗
　　陳太清《度人經》驗
　　甘玫《神咒經》驗
　　張融法線驗
　　姚生《黃庭經》驗
　　卷十三
　　鐘磬法物靈驗
　　青田縣清溪觀鐘驗
　　宗玄觀鐘驗
　　太平觀鐘驗
　　眉州彭山觀鐘驗
　　爰赤木古鐘驗
　　玉霄宮鐘驗
　　開州龍興觀鐘‘驗
　　施州開元觀鐘驗
　　洪州許真君鐘驗
　　天師劍驗
　　張讓黃神越章印驗
　　范希越天蓬印驗
　　越州上虞縣延慶觀鐘驗
　　卷十四
　　齋醮拜章靈驗
　　陳武帝黃錄齋驗
　　隋文帝黃錄齋驗
　　唐高祖醮宗聖觀驗
　　高宗三川投龍驗
　　玄宗大寶觀投龍驗
　　玄宗昭成觀齋驗
　　玄宗拜黃素文驗
　　僖宗金錄齋祈雨驗
　　僖宗青城齋醮驗
　　僖宗封青城醮驗
　　葉法善醮靈驗
　　劉圖佩錄靈驗
　　卷十五
　　齋醮拜章靈驗
　　李耽神咒齋驗
　　張郃奏天曹錢驗邛州成都奏錢事附
　　陶隱居拜章祈雨驗
　　王招商神咒齋驗
　　杜郃公黃錄醮驗
　　籍縣劉令破黃錄齋驗
　　程克恭拜章祈雨驗
　　韋皋令公黃錄醮驗
　　李約黃錄齋驗
　　李言黃錄齋驗
　　道教靈驗記序
　　宋徽宗御製＃１
　　夫妙道本於混成，至神彰於不測，經誥所以宣契象，宮觀所以宅威靈，符錄所以備真科，齋祠所以達精懇。驗徵應之非一，明胯饗之無差，誠覺寤於蒼黔，而彰直於善惡也。朕顧惟寡昧，獲纂隆平，荷祉福之咸臻，務齊明而匪懈，思揚妙理，普示草生。因覽杜光庭所集《道教靈驗記》二十卷，其事顯而要，其旨實而詳。今昔所聞，盈編而有次。殊尤之邇，開卷以斯存。冀永流傳，俾刊方版，庶資訓範，克暢淳風。直敘厥由，題於篇首云爾。
　　杜光庭撰＃２
　　道之為用也，無言無為。道之為體也，有情有信。無為則任物自化，有信則應用隨機，自化則冥乎至真，隨機則彰乎立教。《經》曰：善者吾善之，不善者吾亦善之，德善。此明太上渾其心，而等觀赤子也。《書》曰：不獨親其親，天下皆親。不獨子其子，天下皆子。此明聖人體其道，而慈育蒼生也。惡不可肆，善不可沮，當賞罰以評之。《經》曰：人之不善，何棄之有。故立天子，置三公。此聖人教民捨惡從善也。又曰：為惡於明顯者，人得而誅之。為惡於幽間者，鬼得而誅之。又曰：為善者善氣至，為惡者惡氣至。此太上垂懲勸之旨也。《書》曰：惟上帝不常，作善降之百祥，作不善降之百殃。此聖人法天道福善禍淫之戒也。由是論之，罪福報應猶響答影隨，不差毫末，豈獨道釋言其事哉，抑儒術書之，固亦久矣。宣王之夢杜伯，晉侯之夢大癘，恭世子之非罪，渾良夫之無辜，化豕之報齊侯，結草之酬魏氏，良宵之姐駟帶，鄭玄之拌劉蘭。直筆不遺，良史攸載，足可以為罪福之鑒戒，善惡之準繩者也。況積善有餘福，積惡有餘殃，幽則有鬼神，明則有刑憲，斯亦勸善懲惡。至矣，大道不宰，太上好生。固無責於芻狗，而示其報應。直以法宇像設，有所主張。真文靈科，有所拱衛，苟或侵侮，必陷罪尤。故歷代以來，彰驗多矣。成紀李齊之《道門集驗記》十卷，始平蘇懷楚《玄門靈驗記》十卷，俱行於世。今訪諸耆舊，採之見聞作《道教靈驗記》，凡二十卷。庶廣慎徵之旨，以弘祟善之階，直而不文，聊記其事。
　　＃１『宋徽宗御制』，《雲岌七籤》作『真宗皇帝御制敘』；『敘』叢刊本、四庫本、輯要本作『序』。
　　＃２『杜光庭撰』，《雲岌七籤》作『廣成先生序』；『序」叢刊本、四庫本、輯要本作『敘』。
　　道教靈驗記卷之一
　　廣成先生杜光庭
　　官觀靈驗
　　饒州開元觀驗#1
　　饒州開元觀，舊在湖水之北，去郭一二里#2。巨殿層樓，迴軒廣廈，枕湖有水閣，松徑有虛亭，松竹森疏，花木秀茂。郡人避暑尋春，為一州勝賞之所。其後道流既少，廊麻摧損，唯上清閣大殿齋堂三門，皆在里中，民庶多葬於觀地之中#3，壇殿之外，盡為墟墓矣。大中二年，郡中夜聞千萬人聲，如風雷之響。及明，見開元殿閣門堂四十餘問，移在湖水之南，平地之內，其所布列，形勢遠近，殿閣相去，與舊觀不殊#4。太守上聞，請易其名額，以旌神異。韶旨依舊為開元觀，只改上清閣為神運閣，別命崇修。遠近歸心，爭捨美利，遂加繕茸，觀殿鼎新。記云：所移之地，途超二里，水越一湖，出自神功，事資聖感是也。
　　興元北逢山老君觀驗
　　興元北逢山老君觀，即公慕化也，去南鄭，隔江。上古相傳有之，云是老君化行之所。＇漢祖起師漢中。將收散關，定三秦，差官告祭，留侯張良有筆跡，近方磨滅。鎮南將軍，梁、益二州牧，張魯理漢川，行正一之法。別崇室宇，構壇殿靜堂，臨老君水源為巨閣。水有神龍居，歷代所依，每彰靈應。太師楊守亮失守之後，再還梁城，癬署多已焚毀，徵督瓦木，增置公衙。有吏請取老君觀材瓦以備公用，差吏將毀之。鄉里之人請眾備瓦木之直，充贖其觀。或云屋宇多年，材瓦皆朽，不任選用。吏拒而不聽，即命工昇屋。俄有巨蛇，長十餘丈，繙踞屋上，張口向之。吏隕工墮，斃者數人，奔進而去。太師怒，命焚之。軍士鼓譟而至，鄉里言其靈，亦越起不進，去觀百餘步。迅雷震電，大雨盆注，軍士驚懾而還。觀今存矣。
　　洋州素靈官驗#5
　　洋州素靈宮，云漢武帝為素靈夫人降真內殿，於太白之前，為築宮宇，即其地也。年代寢遠，遺址僅有#6。我唐高祖既至長安，受隋恭帝禪，是歲夢素衣神人云：我太白之主也，居素靈臺，以荒毀為告。韶訪其地，特創臺殿，命為素靈宮。開元中，傳天師曾奉韶，齋醮於其上。德宗幸梁洋，欲駕幸其地，又加營飾。由是材石之功，最為軍，命其子守之。欲毀素靈屋宇，以修公署。工人揭瓦，皆有毒蛇居於霤中，莫知其數，竟無所措手。以事白焉。馮子怒，使吏焚之，曳薪灶火，而雷電大震，風雨總至。旱吏奔駭，數輩死之。靈跡歸然，無敢犯者。
　　上都昭成觀驗
　　上都昭成觀，明皇為昭成太后所立，在頒政里南通坊內，北臨安福門街，與金仙觀相對。觀有百尺老君像，在層閣之中，坐折三十尺。像設圖績，皆昊道子、王仙喬、楊退之親跡。命天下道門使蕭邈字玄俗，為使以董之。閣上鱖稜，高八尺，兩廓簷霤，去地三十餘尺。京師法宇，最為宏麗，唯玄都觀殿，可以亞焉。僖宗復長安，大駕歸闕，所司將創衙殿，復舍元舊基，不欲勞民之力，選殿宇之高大者，徙而充之。所司奏拆是廊及閣，隕墜工者十餘人，死之。時以為靈驗，欲奏免之。而竟至摧拆，像露風雨中。是冬復幸陳倉，含元之製，亦已罷矣。識者見之，無不痛惜。
　　青城山宗玄觀驗
　　青城山宗玄觀，古常道觀也。在黃帝受錄壇前，六時巖側，後為僧徒所侵，移觀於山外。遂以其地置飛赴寺，僧徒柄止，常有神人所擾，或飛石壞屋，或撒其門窗，投於崖下，寺中巨鍾，三度擲於谷中，每一取之，所費功力殊廣。僧知其不可住，亦多苦之。開元十九年，道士王仙卿奏請移觀還舊所，寺出山外。詔益州長史張敬忠，命道士王仙卿、高品官王懷景，專檢校移觀入山，仍賜金仙、玉真二公主道像石真，鎮於寵內，黃帝真文幢、陰道山文碣、手詔碑，皆立於觀所。自是道流居之，雖一人獨處，坦然無懼。咸通末，道流即闕，觀已荒摧，但有尊殿石壇而已。叢篁拱木，褊於基址之上，侵及階簷。有僧輩二人，來止其內，復欲移置飛赴寺。柄息月餘，港計已定，將瞋壞像設，而奪其地焉。自是夜臥則有巨蛇橫其腹上，晝飯則有飛砂投其食中，或見巨手如箕，毛腳若柱，或有暗嗚之聲響於谷內，或有隕空大石墮其屋前。二僧驚懼，奔馳而去。乾符己亥歲，縣令崔正規、道士張素卿，重興觀宇。駕幸西蜀，遂奏為宗玄觀，准詔。修齋有神燈褊山，靈鍾自響，金蛇見於壇上，枯松再生於山前。手敕褒美，編其事於國史及幸蜀碑內。每因良宵奏醮，則仙磬吟於空中，藩帥投龍，則卿雲凝於林表。信乃神仙奧府，豈庸徒之可侵哉。
　　城南文銖臺驗#7
　　文銖者，長安人也。父母令於別業讀書為學#8，於莊前堆阜之上，置書堂焉。而性本疏誕，不樂文字，但與鄰里少年彈射飛烏，捕格野獸，以為戲樂。至於荃苟之具，蔚羅之屬，弋網置畢，弓矢槌刃，靡不置之。數年之問，殺獲－不可勝紀。或有道士見之，謂曰：子之頭何遽變也。銖驚而問之，乃引於臺下，令其窺井照之，自見其人形而獸頭矣。欲求道士悔謝，更令熟視井中，頃刻之問，身形不改，而頭已百變，或烏或獸，或蛇或魚。銖見之，異常憂懼。道士曰：萬物營營，各貪其生，至於飛動，皆重其命。爾反天道而殺之，當有此報耳。每變一頭，則受一生，終爾所殺之數，一一償之，積月累日，計其壽限。自此之後，爾身則死。乃歷生異類之中，報所殺之命，百千萬年，未有還復人身之日。銖號泣求救，願焚弋獵之具，以謝前愆，洗心改悔，不敢又犯。道士見其誠至，乃謂之曰：我奉太上之敕，歷救眾生之苦，名日救苦真人。爾有昔綠，早合遇道，此若不救，淪陷無期。乃以道士衣與之，令其終身修道，陰功救世，廣濟物命，方免前罪。道士即踴身而起，去地數丈，立於金蓮花上，左執瓊碗，右執柳枝，金冠鳳履，身逾三丈，通身有五色之光，上連天表，照曜一川。邊巡乃隱。文銖焚羅網之具，披道士衣#9，於其處立殿，製所見之像，晝夜精勤，焚香懺罪。居十餘年，又感真仙授以藥訣令遊行海內，救人疾苦。後乃得道而去。其所居處，相傳號曰文銖臺，而救苦天尊之像猶在。忽有僧數人，遊行見之，曰：既是文銖聖跡，何得有道士功德。固知道士無良，侵我古跡，已多年矣。因拔得大木，二僧共擊其項，未能致損，用力甚困。二僧少歇，看天尊所傷之處，並已如舊。二僧口耳鼻項痛楚極甚，及看其手，亦已折矣。匍匐號叫，告於眾人，自述其事，良久而死。
　　蜀州紫微閣驗
　　蜀州唐興縣大通觀有紫微閣，是開元中道士蔡守沖以敕賜匹帛所造，歲月深遠，廊宇門殿相次摧損，而此閣存焉。中和年，阡陌侵陷郡縣，里人羅生父子素懷兇狂，忽焚其閣，人皆痛惜，莫暇救之。賊既蕩平，聞里相賀於閣基之上，率眾置齋。當法事之際，羅之父子匈食於眾中，亦有憫而救者。忽一人謂之曰：汝於危亂之中，不能自逃性命，無故焚燒此閣。用功巨萬，古跡多年，汝一旦滅之，不懼神理所誅，更敢於此求乞。此人言訖，父子二人踴身丈餘，撲於地上。如此五六度，聲聲號叫，遺巡乃死。眾人看之，骨肉皆散矣。
　　成都青羊殿驗
　　青羊宮，中和壬寅歲准敕創置，己酉年噶月重圍，屋宇壇殿，固以鼎新矣。是時，城外屋宇且焚且毀，其殿有巨袱一條。十夫之力方可異拽。忽有一官健云：我能獨力舉之。眾以為笑。果能擔之入城，有問其買者，曰：此材可惜，欲置於嚴真觀中。答曰：要支持作柴施與道士，何所益。遂援斧而斫之。舉刃未下，忽覺臂痛，投斧於地，頃刻而死。其鄰巷同取木者云：青羊老君殿，眾不欲拆之，此官健號令諸人下手先拆，初有大蛇從座下而出，此人已拉殺之，功德尊像亦遭其摧損，此之異死，蓋神理所殺。量其少壯，豈人能害之耶。眾皆歎之異。其袱經年猶在，後不知所之耳。
　　亳州太清宮驗#10
　　亳州真源縣太清宮，聖祖老君降生之宅也。歷殷周至唐，而九井三檜宛然常在。武德中，古檜再生。天寶年，再置宮宇。其古跡自漢宣、漢桓重修營茸，魏太武隋文帝別授規模，邊韶、薛道衡為碑，以紀其事。唐高祖、太宗、高宗、中宗、睿宗、明皇六聖御容，列侍於老君左右。兩宮二觀，古檜千餘樹，屋宇七百餘問，有兵士五百人鎮衛宮所。咸通中，龐勛據徐州，十道徵師招討，長圍將合。龐勛恐力不支久，遂領徒三千餘人徑來，欲奪官所據為營壘。是日，避難士庶千餘家，咸在宮內。見黑氣自井中出，良久昏噎一川。老君空中應現，龐勛徒黨迷失道路，自相蹂踐，薪水橋斷，盡溺死水中。遺巡開霽，賊黨無孑遺矣。廣明中，黃巢將領徒伴欲焚其宮，亦有黑霧褊川，迷失行路。又有草賊褊地，自欲凌毀太清宮，迷路乃往。亳州城下，因圍逼州城，攻打彌急。刺史潘稠望官焚香，以希神力救援。頃之，黑霧自宮中而來，同繞城外，腥風毒氣，聞者頓仆，密雪交至，寒凍異常，死者十有五六。初攻城之時，’有神雅無數，銜接箭#11，投於地中，賊輩已加驚異。既而城內朗晏，城外風雪殺人，懼此神力，解圍而去。尋亦散滅。播稠奏云：自大寇犯關之後，覃兇誅珍已來，大小寇逆前後一十八度，欲犯太清宮，或迷失道途，或龍神示見，終挫兇計，宮城晏然，所庇護居人，不知其數。請移真源縣就宮安置。救：有恐移縣就官#12，必多穢漬。縣依舊所，宜准萬年例，昇為赤縣。仍降青訶，修齋告謝也#13。
　　昌明縣孟津觀驗
　　綿州昌明縣孟津觀，在郭外隔江山頂之上。殿堂崇設，臺閣隆高，下瞰長川，低臨井落，亦一邑之形勝矣。太尉平陽公既剋東川，創為節制，焚燼之。後公府闕然，不欲力役疲人修飾察署，昌明鎮將寶生申狀云：孟津觀去縣隔江，道流數少，俯臨水路，船筏皆通。請拆觀舍及瓦，作筏般載，便於事機。太尉持疑未央。修造使亦言事急，且借公府力辦，可以起造，卻還。乃許之。寶生領工巧人力，就觀毀拆房廊屋舍已一十八問，般於江上，縛筏載送。其大殿及三門五聖閣瓦中，皆有毒蛇，下手不得。寶生是日便覺腿膝疼痛，似患虎風。旬日之問，蝕斷一腿。太尉知之，以其木送城北開元觀，竟以不用。
　　道教靈驗記卷之一竟
　　#1『饒州開元觀驗』，《雲笈七籤》作『饒州開元觀神運殿閣過湖驗』。
　　#2『去郭一二里』，《雲笈七籤》作『去郭二里』。
　　#3『葬於觀地之中』，《雲笈七籤》作『葬於觀地中』。
　　#4『與舊觀不殊』，《雲笈七籤》作『與舊不殊』。
　　#5『洋州素靈官驗』，《雲笈七籤》作『洋州馮行襲毀素靈官驗』。
　　#6『僅有』，《雲笈七籤》作『僅存』。
　　#7『城南文銖臺驗』，《雲笈七籤》作『文銖奎二僧擊救苦天尊像驗』。
　　#8此句《雲笈七籤》無『為學』雨字。
　　#9此句《雲笈七籤》作『披道士天衣』。
　　#10此句《雲笈七籤》作『亳州太清官老君挫賊驗』。
　　#11此句《雲笈七籤》作『銜接賊箭』。
　　#12『敕：有恐移縣就官』，《雲笈七籤》作『敕旨：恐移縣就官』。
　　#13此句《雲笈七籤》作『修齋告謝也』。
　　道教靈驗記卷之二
　　廣成先生杜光庭集
　　宮觀靈驗
　　周真人上經堂基驗#1
　　周真人名太玄，陶隱居弟子也。年二十一歲得道#2，先於隱居證位。其所居，即今紫陽觀。處茅嶺之前，平陸爽皚，實為福地。堂側一片地稍高，如舊屋基，而無輛臂蹤跡，太玄於其上植花木。時見有人，高冠褒衣，或三或二。亦有介金之士，明月靜夜，立於其史。家有小兒，名小豆，纔五六歲，遊戲其上。遺巡有人，送置庭中。如是者數四，而無傷損。一日一問陶君，說此祥異。陶曰：晉朝許君舊宅，乃上經堂基，正當其地。速作靜室，為焚香之所，不可褻漬也。太玄因問：上經所安之地，何神明如此耶。陶曰：三洞寶經所在之地，萬靈侍衛，百神朝揖，豈可不尊之耶。太玄曰：真經已去，其地久虛，而猶真靈衛之耶。陶曰：上經所安之地，地祇守之七百年，法宇之地千年，正一所安之地，善神護之三百年。經法雖去，年限未滿，所以然耳。太玄遂作靜室，每旦夕香燈，而不敢於此室朝拜存修，恐法位尚卑，有真凡之隔爾。
　　南嶽魏夫人仙壇驗#3
　　魏夫人壇在南嶽中峰之前，巨石之上，是一片大石，方可丈餘，其形方穩，下圓上平，浮寄他石之上。嘗試一人推之，似能·轉動，人多即屹然而定。相傳以為靈異，往往神仙幽人，遊憩其上，奇雲靈氣，彌覆其頂。忽有袖僧十餘人，秉炬挾杖，夜至壇所，欲害候仙姑。入其居處，仙姑在床上，而僧不見。乃出詣壇所，推壞夫人壇，轟然有聲，若已顛墜。迴燭照之，元不能動。知其靈異，奔進遁去。及明，有至遠村者，太都不過走十餘里。十人同志，九人為虎噬殺。一人推壇之時，不同其惡，遂免虎害。乃以其事白於村鄉之人，遠近驚異焉。
　　洪州鐵柱驗#4
　　洪州鐵柱，神仙許君所鑄也。晉朝豫章有巨絞、長她、水獸，肆害於人。許君與其師昊君，得正一斬邪三五飛步之衛，制御萬精。自潭州井中，奮劍逐蛟，出於此井。君出，謂昊君曰：此井之下，蛟蠣所穴，若不鎮之，每三百年一度為民之害，後來復何人制之。役鬼神運鐵數百萬斤，鑄於井中，溢於井外數尺，屹若柱焉。於井之下，布巨索八條，以鎖地脈。自是鍾陵之境，無妖惑之事，無墊溺之災。誓之曰：後人壞我柱者，城池治沒，江波泛溢。人皆知之，固不敢犯。或有漁人，敲柱上之鐵#5用墜網網，所損頗甚。近亦官中禁之。嚴識節制江西，信誹毀之詞，使人掘鐵柱，將欲碎之。迅霆大擊，江波遽溢。掘未二三尺，城池震動，內外驚懼。護方信之，焚香告謝而止。柱側道院，為其所毀，近亦再修矣。
　　廣州菖蒲觀驗
　　廣州莒蒲觀，安期先生修真之所，藥寵丹井，靈溪古松，為州中遊賞之最。古有觀宇，歲久，為僧所侵，以置禪院。雖人眾同居，常多驚恐之事。不然，則論訟毆擊，亦時有殺傷。有老人過之，謂僧曰：此仙官所居，道家靈跡，僧雖護持，且非其類，若不移去，當有虎狼為災，遭其啗食矣。殊不信。旬月而虎暴尤甚，損傷者十餘輩，掩蔽不敢言。稍稍逃去。時進士許三畏，偶題七言長句於壁上，曰：本是安期燒藥處，今為達麼坐禪宮· 。數僧梵響滿樓月，深谷猿聲半夜風。金磬韻停松閣迥，浮雲散盡海山空。我來不見修真客，卻得真如問遠公。節度使鄭公愚，因遊玆院，僧徒寂寥，復聞有摯獸之事及老叟之言，顧見此詩，喟然曰：此亦志之所之也，能無感動乎。遂表奏，改置莒蒲觀焉。
　　青羊肆驗
　　成都青羊肆，在正見坊、羅城之外，乃太上老君自終南與尹喜相別，將適流沙，會期之所也。是歲，老君自說經臺上昇入太微，尹喜千日修行，功成入蜀，尋覓青羊肆，得見老君，即其地也。荒凍既久，曾未興修。教門雖具詳知，亦無力收買，於是地屬居人。但有千載古松，高十餘丈，徑三四尺，修竹荒臺，壽然存矣。時百姓楊玫，負販於市肆，買其地以居焉。鄰里咸言：大松之下，竹林之中，不可穢瀆，玫亦常敬護之。因晚自市歸，至竹林之內，見一老人，謂玫曰：我此靈跡，十年問有人興之，爾亦不可久住，我欲置一宮宇，來往憩遊，汝可為之也。玫云：無巨力。以窮困為辭。老人以杖指地，曰：此下有金，汝取之為我作舍，板閣層欄，必令周備，餘以答爾護持之心。事畢，遷居外郡，勿多言於人也。玫喜其言，認取金之地，而忘問其姓氏，尋已不見，但謂之龍神，亦不知是道門靈跡。掘三二尺，得瓷瓶，以輛覆之，乃上金三四十兩。取金藏之，置瓶於巨松之下。市材瓦，作十六柱天宮一區。其下自地布輛，列斗棋，作板閣欄干，精詳如法。其中一壁，不敢圖形像，但炭灰泥之，以香案供養而已。事畢，乃移家彭州，賣酒為業，日益富。贍以其地，賣與度支院官陳評事，乃丙申年春也。余詣陳訪其地，已有此宮，因問其所以，陳為余道之。不二年，陳隨相國高燕公下江陵，其地屬隨軍蘭肇。辛丑年，大駕到蜀，壬寅年八月，獲靈輛之瑞，九月十二日，敕置青羊宮，賜錢二百千，收贖其地，一千八百貫製屋宇。聖駕三幸其中，丙申至此，七年耳，其驗昭然。時讓帝房李特立道士李無為，見夜赤光如彈丸，跳於地上，於其沒處，掘獲古輛一口，有古篆六字，云：太上平中和災。節度使侍中陳敬誼、行在指揮使軍容田令孜以表奏進，宣示百官，模勒文字，賜軍前。李特立賜徘授太子校書、龍州江油令，李無為賜紫，疋帛有差。自是，明年收宮闕，後年誅黃巢，乙巳年駕還京師。斯則太上玄祖為中和聖孫盪寇平災之驗信矣。
　　益州龍興觀取土驗#6
　　成都龍興觀，即後周至真觀也，基址廣裹，四面通街，唯大殿講堂玉華宮碑碣皆在。有王峰者，事穎川王，於小蠻坊創置私第，以基地卑濕，乃使力役者彫觀門土牆，及廣掘觀地，取土數千車，築基址。土木未畢，已數口凋亡。一旦自衙歸宅，於其門外，見二黃衣人曰：為觀中取土事，要有對勘。應答之問，下馬而卒。其觀內有鍾臺日靈響，臺有門樓宏壯，制度精巧，節度使昊行魯奏移門樓於天王寺，拆其鍾樓，遺蹤勝賞，併為毀蕩矣。頃年，駕在蜀，明道大師尹嗣玄云：行魯之吏，因疾入冥，數日復活，言見行魯為鬼吏所驅，般運龍興材木，鐵鎖繫械，晝夜不休，木纔積探，又卻飛去，如是撻運，不知何年當得息耳。欲求子孫為立觀門、贖其罪，子孫貧窘，固不及耳。
　　靜福山分界驗
　　連州靜福山觀，神仙廖沖得道之所。其居枕小溪，有石筍奇木，頗為幽勝。其孫廖神繳，紹績居茸，香火精虔，以為州里所重。無何有僧於其鄰近置院，侵觀地置倉及捆，神繳陳牒理之，州差官吏往驗其地，僧猶固執，乃指觀地，更欲吞侵，詞款縱橫，官不能定。忽聚議之次，風雷暴起，震霆擊碎石柱，劈開陸地，分別界畔，倉廁基址，還屬觀地之中。是夕，又有猛虎哮吼，嗜樹斷草，攫地為跡，分別僧界，刺史蔣防立碣以紀其事。
　　劉將軍取東明觀土驗#7
　　劉將軍者，隸職右神策軍。居近東明觀，大修第宅，於觀內取土，築基脫塹，計數千車。功用既畢，劉忽得疾沉綿，旬日稍較，忽如風狂，於其階庭之中，攫土穴地，指爪流血，而終不已，骨肉扶救之，似稍歇定，又須匍匐穴土，似有驅迫之者。時聞為物捶擊痛楚之聲，但流淚嗚咽而已。問之竟無所答。月餘，日又沉困垂命，巫醫嬋術，略無徵應。偶召瞽者巫，云求道法救之。劉素不信道，未嘗有道士過其家。妻子既切，因詣金仙觀，請符理之。置符於狀前，又焚數道，和水飲之，劉乃言曰：我以無知，犯暴道法，取東明觀土修築私舍，地司已奏天曹。罰令運土填陪，不知車數，計我獨力般運，二三百年#8，恐未可足。稍或遲怠，某官考責，鞭撻極嚴，卒無解免之日。言訖，嗚咽號叫，若有所訴，一家聞之，俱為嗟痛。其妻子就東明大殿上，焚香祈乞，請買冷土五千車，填送所穿坑處，設齋告謝，求賜寬赦二－疾乃稍定。一早#9又自言曰：天符有敕，穿掘觀土，修築私家，雖已陪填，尚未塞責，有十二年祿命，並宜削奪，所連累子孫，即可原赦。是夕遂死。余按道科，凡故意凌毀大道及福地靈壇，殃流三世，今劉生以陪填首謝，罪止一身，得不為戒耶#11。
　　樂溫三元觀基驗
　　涪州樂溫縣三元觀，梁宋問所置，獨古一峰，傍臨江岸，前有龍潭，基址闊七八十畝，猶有石．像、鐵碑、石獅子，工用精巧，不同於常。有李胤衙推者，以為宅開拓其地，以為園圃多植蔥蒜，貨齋規利其家。疾療聯氈，死傷十餘口。識者以福地不合穢瀆，勸其悔謝，殊不介意。尋為江陵府奪其地，置把截營版，築垣牆，制置廳宇，亦甚宏麗，觀側古柏貞松、巨材嘉木，皆被誅斫。營使馬述，採伐尤甚。其居止寢息，頻有不安，即烹殺猜雞，檮祀鬼神，人或勸其護持像設，覆蓋功德，贖若不聞。因校鬥棹船，戲於江上，溺水而死。其後營使三人，皆所不利。今營亦廢矣，而榛蕪荒穢，尊像摧殘，余亦勸誘邑人再為整茸，常伺賢儒上士，以復勝跡靈墟爾。觀有元始天尊像，篆額八分，書刻於鐵碑之上。碑廣三尺，長六七尺，乃中書侍郎庾子山文也。
　　李福相公修玄元觀驗
　　相國李福，咸通元年居守東都。頃常侍楚國太夫人，發願修觀，事竟未就。此年既為留守，亦遺忘·前願矣。至都三日，夢青童七八人，執花香前引至一山觀，入山似深，至觀乃平坦，松柏森茂，臺閣崇高，若曾所遊。歷入殿，見天尊像貌若塑，運動如生，但不言，頷之而已。福拜乞一言，天尊亦不答，以手指殿外鍾樓，隨手看之，樓已傾矣。明日到玄元觀，果如所夢，及迴顧鍾樓，亦似傾朽。因命工修之，撒瓦毀垣，損者多矣，唯棟桁一條，周迴純漆，外無所傷，觸之則中已空矣。工人亦請別換，不欲更用舊材。福令釩普賜切之，當中有竅，長尺餘，內有方木，刻文曰：山水誰無言，元年有福重修。歷示百司，周問官屬，莫能解之。福自解之曰：山水誰無言，指御名也，有福重修，余之名也。聖人垂夢，指此鍾樓，今之所修已，吋前兆矣。
　　韋舉令公修葛瑣化驗#11
　　南康王、太尉、中書令韋公皋，為成都尹相國張公之愛婿，而量深器大，舉止簡傲，不狎於俗。張公奕世相家，德望清貴，張族皆輕侮於韋，以此見薄，亦未之悟也。忽夢二神人謂之曰：天下諸化，領世人名籍，吾子名係葛瑣，祿食全蜀，富貴將及，何自滯耶，勉哉行矣，異日富貴#12，無以葛瑣為忘也。由是韋有干祿之志。謀於其室，室家復勉勵之，以粒奩數十萬金資其行。計至鳳翔，張鎰辟為推官。會隴州闕守命韋權領郡事，俄而朱沘亂，德宗幸奉天，沘遣使授韋隴州刺史，韋斬其使，傳首行在時，車駕卒至征鎮，皆未及赴難。韋表既至城中，旱心始固。詔韋為隴州刺史，兼御史中丞，賜金紫。賊平，入為金吾大將軍，出鎮興元，改授西川節度，與張公交代#13。既而累年蜀境大禳#14，金帛豐積，南詔內附，乞為臣妾，威名益重，而貢賦不虧。朝廷倚注，戎蠻懾伏，由是請許南詔。置習讀院，入質子學生，習詩書禮樂，公文翰之美，冠於一時。南詔得其手筆，刻石以榮其國。而葛瑣之事，久已忘矣。又夢二神人曰：富貴而忘所因，其何甚耶。公夢覺，流汗驚駭。久之，乃躬詣雲林，灶香禱福。遂命工度木，揆日修崇，作南宮飛閣四十問，巨殿脩廊、重門邃宇，範金刻石，知無不為。支九隴租賦，於山下作屯輸貯，糢糧山積，匠石雲趨。自製碑刊于洞門之側，上搆層樓，焚僮七十人以供灑掃、良田五百畝，以贍齋儲。在鎮二十餘年，封以王爵矣，即本命丁卯，屬葛瑣化也。
　　果州開元觀驗#15
　　果州開元觀接郡城，頗為爽愷，以形勝之美，選立觀額。雖州使旋具結奉，而制置之內猶闕大殿。州司差工匠及道流，將沂嘉陵江，於利州上游採賣林木。臨行，道流工匠同夢有人云：朱鳳潭中有木，可以足用。如此者三。因聚議曰：夢兆如斯，必有大商貨木，沿江而至，可躊躇三五日以伺之，或兔遠適，頗以為便。一匠曰：吾於朱鳳山下江中尋之，莫不有商筏已到來否。即往山下尋求，潭水澄徹，忽見潭底有木。因使善沉者鉤求，得梓木千段。構成三清殿#16，鍾樓經閣廊宇，咸得周足。又市輛梵壇，內有黃赤色者，疑其火力未足，棄而不用，信宿皆化為金，起觀之費，過於豐滿。殿宇既成，將塑尊像，又於白鶴山觀，掘地得鐵數萬斤。鑄三尊鐵像，僅高二丈，今謂之聖像。遠近祈檮，立有徵驗，起觀道流何氏家代豐足#17，今為冑族焉。至今負販之徒，錐刀求利者，每以三日五日，必詣聖像前焚香祈祐，或闕而不精信者，即貿易無利，貨齋不售焉。
　　開州新浦花林觀祥異驗
　　開州新浦縣花林觀者，乃邑民所居之地也。其家巨富，門枕江岸。開元年中，民家晨起，聞異香滿庭，光景朗徹，紫氣連之四面，彌漫數里。其庭除及江上，皆奇花異木，水心紅白蓮花，廣皆尺餘，不窮其數。神仙往來，鸞鶴飛蠢，移時方散。邑中人只聞異香，不睹花木神仙靈鶴之事，因以上聞，以其宅為觀，仍以花林為名，及創天尊之殿，則異香光景之瑞如初焉。
　　道教靈驗記卷之二竟
　　#1此句《 雲笈七籤》作『周真人居上經堂基驗』。
　　#2此句《 雲笈七籤》作『年二十一而得道』。
　　#3此句《 雲笈七籤》作『魏夫人壇十僧來毀九遭虎噬驗』。
　　#4此句《 雲笈七籤》作『嚴譏掘洪州鐵柱驗』。
　　#5此句《雲笈七籤》作『敲柱上鐵一。
　　#6此句《雲笈七籤》作『王峰昊行魯毀掘成都龍興觀驗』。
　　#7此句《雲笈七籤》作『劉將軍取東明觀土修宅驗』。
　　#8『二三百年』，《雲笈七籤》作『三二百年』。
　　#9『一早』，《雲笈七籤》作『一旦』。
　　#11『耶』，《雲笈七籤》作『爾』。
　　#11此句《雲笈七籤》作『南康王夢二神人告以將富貴驗』。
　　#12『異日富貴』，《 雲笈七籤》作『異日當富貴』。
　　#13『計至鳳翔……與張公交代』，此段文字《 雲笈七籤》作‘『既達秦川，屬歲饑久雨，因知友所聘，署隴州軍事判官。俄而駕出奉天，郡守奔難所在，車率土客甲士，鎖輓軍儲，以申扈衛。以功就拜防御使，復請赴覲行朝，德宗望而器之。既平寇難，大駕還京，以功檢校右僕射、鳳翔節度使。懇讓乞改西川，乃授西川節度，與張公交代焉』。
　　#14此句之前，《雲笈七籤》有『擁師赴任，張假道歸闕，以避其鋒』。
　　#15此句《雲笈七籤》作『果州開元觀工匠同夢得材木驗』。
　　#16『構成三清殿』，《雲笈七籤》作『構成三尊殿』。
　　#17此句《雲笈七籤》作『起觀道流何氏家，世代豐足』。
　　道教靈驗記卷之三
　　廣成先生杜光庭集
　　宮觀靈驗
　　剡縣白鶴觀蝗蟲不侵驗
　　晉右軍將軍王羲之刻川有二莊，其東為金庭觀，西為白鶴觀，相去七十餘里。金庭則王氏子孫百餘戶居焉，有禿筆塚、墨池、劍匣並在白鶴，即太宗飛帛書額為州縣所寶。觀之水田，周迴於觀側。咸通秋中，蝗蟲害稼，江浙彌甚，里聞田畝之問，相聚驅之。或震鼙革擊、銅器簸綵頜之。衣晝以及夕，忘其寢味，驚呼斥逐，猶不能兔其害。或集於田中，雖千畝之廣，碩苗巨穗，頃刻皆盡。觀田有與居人之封吵相接者，有溝勝相隔者，屈曲縈紆，犬牙相半，民田皆盡殆，無孑遺觀田，豐衍倍於常歲，其有植根於觀地之中，垂秀民田之內，蟲亦不食，時俗以為偶然爾。洎明年，地輔傷稼，所害尤廣，而觀田復無所侵，邑人乃熱香潔齋，上報玄德矣。
　　明州大寶觀山水不侵驗
　　明州大寶觀，明皇賜額，居龍潭之下，前有溪澗，觀居平林之中，暑雨積甚，則泥潦為患。大中初，忽暴雨迅雷，溪潭泛溢，壞林摧岸。將及殿宇，泥波鼓怒濁浪，如山勢不可避，流至觀則十步以來，殿中陰雲勃興，大風振發，吹激水勢，蹴過前溪之中。迴視地形高涌波上，鐘樓大殿，屹在林表，自此觀基高顯爽愷，無復霖淹泥塗之息矣。
　　金州盤龍觀野火不侵驗
　　金州界甲口有古觀，其名盤龍，層壇危殿，功頗宏壯，迴廊房宇，亦二十餘問，常無道流。時有遊僧棲止，殿接荒徑，叢蒼極深。中和年，駕駐蜀川都城，未復郡控諸谷觀，當要衝戶口，流移人姻曠絕。忽寒風勁燒，飛焰四山，衝眾怒勢燎及簷隙，巨木為燼，曾不斯須繞壇茅棘，亦無遺者。唯古殿廊屋，巖然皆存，四壁之上，都無塵煤之跡。火滅之後數日，方有行人見之，深入谷中，訊諸父老，不知所撲滅者何人也，所焚燎者何時也。相與視之，大駭，曰：此谷中干戈之前，人戶比屋，頃值離亂，奔竄諸山，驚毒伏藏，蹊路僅絕，固無居人助殲巨焰矣。假使人力所救，當有撲滅之跡。今則周熱壇庭深達諧紀，非人力之所能，蓋真靈保持，神明嚴衛耳。自是諸溪僑寓及山谷居人，感其靈應，相率締茸焉。
　　東川置太－觀驗
　　中和年，駐蹕全蜀尋剋上京，東川節度使楊師立稱兵內侮，封壤咫尺，密邇行朝，有翰於聖念，命成都大將高仁厚帥土客諸軍討平之。時三蜀久安，公私豐贍，模根山積，雖城壘之小，可以力抗王師。累月而後拔其有為，醜孽驅迫朋惡，吠堯不能捨亡圖存、轉禍為福者，或交鋒勦戮，或乘勝誅鋤，殺傷眾矣。委尸草莽，棄骨溝隍，固亦多矣。凱還之後，常聞鬼哭之音，昏瞑即興，陰噎尤甚。亦有見怪於郾閉，呼嘯於道途，居人惑之，相與驚懼。時朝逕酬賞，俾仁厚節制東川，撫安疲療。仁厚乃於中軍舊寨造太一萬勝觀焉，殿宇既成，夜哭之聲息矣。塑玄元太一之像已畢，仁厚夢黑雲如蓋冠覆山頂，俄而變為五色煙霧，中有絲竹之聲，山下之人男女老幼皆隨煙霧騰躍而散，自是光怪遽絕，問井頓安。
　　均州臼鶴觀野火自滅驗
　　均州鄭鄉縣南川，中涉漢江，入川十里許得白鶴觀。卻倚橫山，俯窺平陸，林麓幽翳，臺殿崇高，亦佳致也。古老云：天皇大帝封禪東嶽，鶴集於封壇之上，敕天下置觀以白鶴為名。有馮逸人開元中，棲息焚修，進道於此，一旦解形而去，及襄漢寓書與其門人，鄉里知其得道，塑像存焉。咸通末，以久無道流住持，屋宇頹圯，三門、古殿、與廊、應連接纔二十許問，外無垣牆，褊蒙蒿孫。忽為野火眾焰迴風激衝，直至簷砌之下，里人望之，驚奔來救。俄於簷霤之內，進水懸流，祆滅其火，而晴景不改，風雨不施。化水松災，繁乃神力矣。乾符己亥歲，因遊訪靈跡觀，亦儼然有老叟話玆靈應，嘗紀其祥，異題於殿壁。是歲，老叟亦將議茸修焉。
　　安邑崔相夢潸丘臺觀驗＃１
　　北都港丘臺，有古觀焉。像設精嚴，樓臺宏麗，地形顯敞，迴出於都城之中。制．創多年，久無崇茸，風號雨漬，日以傾摧。相國崔公彥昭嘗夢野步尋幽，至古臺之下，翹首仰望其上，有紫氣氤氳，祥光四照，無登躡之路。良久，復聆天樂茄簫之音，尋訪之意彌切，但四隅斗絕，咫尺萬里。忽前有金橋如梯，層級寬博，遂攀梯而上，中路三四級，板闕攔摧，躋攀不得，即見巨手金色引指而接之，公握指未定，已登臺上矣。徘徊四顧，唯古殿欲摧，荒壇蕪沒，歎嗟數四，復到天尊之前，認金橋乃座前之橋耳。金手乃天尊之手耳，不復聞天樂之聲，亦絕紫氣之象。因言曰：豈天尊有所付囑耶？何變化如此也？天尊忽言曰：子即居此地，無忘摧殘也。俄而驚覺。旬日，受北都留守到鎮。期月，悅悅然似有所失，似有所疑，因命駕縱遊，用據其志，聞港丘臺不遠，造而觀焉。唯古殿摧殘，深草煙翳。乃瞻拜天尊，見儀像侍衛宛若曾所遊睹，徐視座前，金橋在焉，欄拆板斷矣。復睨金臂及指，皆醒然頓寤，即前之所夢也。施俸金募工役，革故之弊，鼎新其宇。惟殿之＃２且久，惜其古制增修而已，其餘垣牆廊宇、壇庭門房、圖績丹擭、赭堊金翠，靡不畢備焉。締構之功，香花之獻鬱＃３為一時之盛也。
　　劉瞻相夢江陵真符玉芝觀驗＃４
　　相國劉公瞻，南遷交陸，道遇江陵。既登扁舟，將欲解纜，迴首道左，見像設甚嚴，而朽殿傾圯，問其名，即真符玉芝觀也。入門昇階，拜手潛祝。是夕，舟中夢青童前導，登大山之上。松徑連延。崖蠟奇秀，芳芝幽草，好烏靈花，燦然在目。行一里許，見元始天尊，坐寶花座上，瞻仰眸容，乃玉芝殿中天尊也。拜祝曰：某得罪聖朝，竄逐咀遠，非敢有怨，但祈生還爾。天尊曰：爾之青簡，列於方諸矣，何憂於世難乎。再居相位，而後得道。自此齋一旬、戒三日，則蠻陬瘴海魑魅之鄉，無所憚矣。辰未巳午，與子為期也。自是劉公南征，至湖嶺問，所在藩方，遺問相繼。旋得金帛寓信於刑帥，特創天尊殿齋廳廊宇，選精介焚修之士以居之。於是再徵，入掌釣軸，泊厭俗棄世，果符夢中之言，歲辰亦無爽矣。
　　李蔚相修汴州玉芝觀驗＃５
　　李相國蔚，擁旎汴州，兼太清宮使。每翹心玄關，思真念道。一夕夢野步郊外，叢薄問見奇光五色，中有天尊像，頂光半缺，手握玉芝，芝狀如白蓮花，而圓莖脩細，芝有八秀。歷歷詳記，注于心目。翌日，因送賓出郊，顧見有道像暴露，問其所，即玉芝觀也。相國異之，迴鑣而禮謁。莎莠盈庭，蕭蒿蔽路，披榛而後進。所睹尊像，與夢同焉。雖不握玉芝，而名與夢協，遂廣加祟飾焉。巨殿森沉，飛甍垣赫，齋宮講肆、月牖霜壇，前闕通街，雄臨郢郭，為藩方之壯觀焉。噫，開元皇帝，尊祖奉先，耽玄味道，精誠上徹，禎既下通，得真符於靈峰，產玉芝於內殿。因敕大鎮重地置觀，以真符玉芝為名。封太白山為靈應公，改華陽為真符縣。上瑞已彰於昔日，嘉徵復顯於玆辰。所以相國名臣，皆符吉夢，夷門諸官之完茸，自非大道應靈，其孰能與於此乎。
　　鄭畋相國修通聖觀驗＃６
　　寧州真寧縣通聖觀，即開元皇帝夢二十七真，得刻石真像之所置也。歲祀寢深，旋已摧毀，邊徽素寡，道流繕修之事，固已曠絕矣。相國司空鄭公畋，登庸之年，偶嘗遊禮，賦詩三十韻，以紀其故實，亦冥祝曰：異日官達，必冀增修。洎入掌絲綸，尊居鈞軸，萬幾少暇，前願都忘。一夕，夢遊洞府之中，草仙賞骯，奏鈞天廣樂，以恣嬉遊。俄而幢節羽衛自天而下，使者一人降曰：太上有命，徵還上清。於是草仙或控嗚鶴，或駕飛龍，騰躍而去。相國亦欲振袂騫飛，一仙人迴首笑曰：第畢真寧之願，然後可此來爾。既覺，醒憶真寧修觀之事，乃輟鼎食之資，為締構之費，郃帥李尚書儡，命都校以董其事，十旬而靈觀鼎新矣。相國嘗話斯夢，以為洞天者，羅川之洞也，掌仙者，二十七真也。驚其忽忘，懋此巨功，信大道之明徵矣。
　　段相國修仙都觀驗
　　忠州豐都縣平都山仙都觀，前漢真人王方平，後漢真人陰長生得道昇天之所。蕪沒既久，基址僅存。晉代高先生首為崇構，太元中姚泓再加繕飾。其後梁隋共茸，國朝繼修。華閣翔虛，丹簷照日。黔荊，梓蜀元戎重臣，或弭棹登臨，必命修茸。相國鄒平，段文昌旅寓之年，遭迴峽內。時因登洞，灶香稽首，祝於二真曰：苟使官達，粗脫棲遲，必有嚴飾之報。自是不十歲，擁旎江陵，視事之夕，已注念及此。俄夢二真仙，若平生密友，引公登江渚之山，及頂，乃陰君洞門矣，二真亦不復見。翌日，施一月俸錢修觀宇，一月俸為常住本錢，常俾繕完，以答靈既矣。
　　整屋縣樓觀驗＃７
　　樓觀者，周康王大夫尹喜宅也。在京兆整座縣神就鄉聞仙里，居終南之陰。觀內有周穆王、秦始皇、漢武帝所置殿宇，及秦始皇墨跡。尹喜、靈井、老君、芝＃８草樹、昇天臺、晉宋謁板、秦漢銘記，歷代存焉。大唐將受命，義師起於河東，觀內有赤光屬天者六七夜。廣明庚子，寇犯長安，觀中有光，如義寧之歲，近車駕幸鳳翔。盤座將陪，觀中復有光景之異。由是避難士庶多投觀中，靈跡壽然，人莫敢犯。高祖時，賜號宗聖觀焉。
　　道教靈驗記卷之三竟
　　＃１此句《雲笈七籤》作『北部潛丘奎崔相國應夢修觀驗』。
　　＃２『之』，《雲笈七籤》作『屋』。
　　＃３『鬱』同『郁』，叢刊本、四庫本、輯要本均作『郁』。
　　＃４此句《雲笈七籤》作『相國劉瞻夢天尊言再居相位驗』。
　　＃５此句《雲笈七籤》作『李蔚相國應夢天尊修觀驗』。
　　＃６此句《雲笈七籤》作『鄭相國還愿修寧州真寧觀驗』。
　　＃７此句《雲笈七籤》作【樓觀赤光示人以避難驗』。
　　＃８『芝』，《雲笈七籤》作『支』。
　　以下待登