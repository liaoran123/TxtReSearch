太上洞玄靈寶飛仙度人經法
　　經名：太上洞玄靈寶飛仙度人經法。撰人不詳，約出於南宋。係宋元淨明派重要經書之一。假託淨明祖師許遜真君注釋《靈寶度人經》，演迷今明道法。原書正文五卷，並目録一卷、釋例一卷。底本出處：《正統道藏》洞玄部方法類。
　　太上洞玄靈寶飛仙度人經法目錄
　　卷一
　　叙微是初學入事，訣法，下手行功，并十戒，三等受職。
　　啟運章付祕傳口訣，行功，看法文，上開龍漢劫，三十二天書，玉老赤字傳，念碧落空歌，書符。
　　真應章道君受法之初，見衆真皆會此時中
　　令弟子看法文未開時，冥目定觀，閉息良久，念元始天尊當說是經，至師子上住。
　　識神章師曰：此靈寶一切法中行事之神，宜逐日燒香，朝禮，行持法具于后。
　　昭應章此道君受法之初，有此昭應用說經。十遍一歸，為普召十方真文。有金書玉篆之字，書於法圖中。經內有訣法，另有召神呪可看。
　　洞界章天尊傳法了，見弟子法身中有此變化。用呪呪黍米，隱身存神，拘魂制魄之術。另有存思呪訣在內，可看為用。
　　護身章見弟子得法行功，恐有宿業，一切鬼神、奸人、詭賊欲來害者。行三步丁罡法，令弟子照此行持，以護身，一切鬼神、奸人不能害。
　　傳受章師於此戒，諭弟子，此法尊妙，德難可勝。經中所言，並是諸天上帝內名隱韻之音，亦是魔王內諱，百靈之隱名，非世上人間之常辭。與善因緣行之，萬灾不干，為萬道之宗。
　　說戒科目章師曰：此法行功，有薦拔祖考，超出幽夜之苦。於此演說十戒，制燒草人券，以追億劫稽親。此篇中又有七事，至用明功中，大略七事，令弟子授戒付職，給牒在此。職品章法師於此教行歷關諸天，普告三界、元始符命等文。再叮嚀弟子知，此經功不小，此是上士行之，以至飛昇。又有三等加職。
　　存思章行功到此，有存思呪法，凡日行，只依此念。本章以為崇修之功德，永作定制。
　　卷二
　　叙經
　　開化章師見弟子得傳，行功三年，身中靈圖，有顯現出元始祖炁。化生諸天，開明三景，是為天根。上無復祖，唯道為身。今為佩服行持法。
　　化生章此章叔前章，見五文開廓，現出五老五帝赤文五芽玉字，出示於人。有靈書之炁，化為赤書。赤書化為文物。凡書符存思，念上文之為呪。
　　建立章見祖炁化生諸天，內有玉清之境，在中，為天中之天。又顯三境，於此序思；以為日用之法。有三華離便符，書于三丹田中。度世章大行梵炁，周迥十方，顯中有度人不死之神等。五帝，又名五老。衆聖臨軒，見有此景，是無上真空，不壞不滅，長生神仙之化身。
　　保生章到此，已見神功、法身造化。傾光回駕，衆真執符犯録，齊到帝前，隨所應用，以救人之生死，劫劫長存。
　　普告章天尊於此，出三界真文，立券篆符，以度弟子億劫種親，超出幽戶，作普告三界券。
　　符命章天尊出元始符命符篆金書，以超生度死。今為弟了度無量億劫種親，削滅惡籍，證入仙宗，以為大仙。
　　立券章顯法圖中，有三十二天之聖化，立法昇天券，弟子得法行功。日功於此，考驗聖功。日生惡業，日消化身，在此出。今天尊作為昇天券符真文，度弟子自身，并億劫種親昇天。
　　製券章天尊於此，立券法符文，四方三十二天金書玉篆真文并券式，合同券符，超出幽戶。
　　歷關諸天章天尊於此，立諸天真符，關告諸天，斬滅三惡根。一能為延年益壽，一能為去病除禍；一能為超度先祖。
　　卷三
　　運化章師於此示，普告無窮之主，領天地之中，四方鬼神聽命，奉行法事。
　　隱化章師於經中，釋出元洞玉曆。天地未判，本無形影，因大梵之炁立，始生。玉曆是罡炁生，今授法拘制，隨罡步而隱，後命歸根，以為存思隱身呪。呪行，自然隱也。
　　靈圖章師於此，明出中篇內，混沌之後，始制文字。前功所說，化生赤書。赤書非功夫造化之文，是浩劫之初。今天尊示教，赤明開圖，於玉皇本行經中，以為法。今聖師編入參用，始全飛仙之道。
　　赤文章此章，接赤書，玉訣真文呪，說古文。後來學者難施用。今出玉訣真要，開演古文元始中篇。雖有文物化生，無制伏之法，止有四方，按三十二天。靈書玉字，妙體自然。其炁分出於九梵，其開明玉訣、八威龍文，咸制九天，羣魔始伏。上天設禮，神魔才於真文玉篆之內授制。以比相參，以為法。
　　玉訣章師於此，出教幾行赤書真文。先須開告、安鎮五嶽。奏章疏通，呈者為佳。便為之，無所益，故今出開告、奏章、法式、行用作一章，今學者於此悟行持。五帝策文，隨經在前；八威龍文，隨經在後。直述五篇於于后，以為用。
　　五方赤書真文有二用、全用五書。內有祕訣行移式：一告水府；一告土府；一告嶽府。拆用五書，一投靈山之嶽，按八節、甲子、本命日書；一攝召法，凡行，光攝伏魔精。一安鎮星度，以禳天灾。一召龍天、水神止水法。
　　卷四
　　龍策章師於此授，學道之士。喊此靈文施於神呪。長修善事，精誠通達，則神靈交會。所在施召，舉向立到。千變萬奇，任意所從。出入行藏，位推太極。今有法式，明白在此。
　　元綱章歸於此，明元綱者，昇仙之要路，天階之絕景。明教人，知元綱即元炁。人得法行功，元炁逆而上行，開通一身骨脈筋絡。人受元炁而生，生成人體。一身上下皆屬陰，只有這物是陽精。人不識，故於此一一明指變化神靈，令學者遵而行之。再有洞房修真法在此。
　　靈芽章師於此，明開前章。得萬範開張，化生赤書玉字，結為五芽。五芽之化，在天，則為五帝之精；在人，則為五官之秀。中理五炁，故自修洞房。行元綱布炁，而服五芽，以為修煉之法。眼五芽法，五方呪，王方真文。
　　仁濟章師於此，知受學道之士，得法行功，知身中無量之地能度人。上開八門，有飛天法輪。人身注定罪福，禁戒是宿命因緣。令次普受開度，身又得受生。諸天之上，各有生門。中有空洞，謠歌之音，及魔王靈篇，故令將靈篇之辭在後，今學士詳其義而為之。另有按摩符，出序明經也。本章今別，以為救世之符，禁制之術。此分出三界符文真篆。第一欲界有斷百邪符，真文玉篆，治精怪作禍。第二色界有三道：一道鎮家宅不寧；一道解復連冤滯；一道鎮顛邪。第三無色界有符二道：一道禳公私灾患；一道是遣鬼符。祖先為三界之上。飛空之中，魔王之音。此符一道，簡上書此符，歷關諸天，內亦用。
　　卷五
　　祕藏章師曰：此教弟子知聖功不小，是上天祕寶。今換手下功，以為法文呪。
　　著例章師於此，明著二章。一章明天地運度；一章明天地運終。此二章，並是諸天上帝及至靈魔王之隱祕之音，非世上之常辭，故謂玄奧難可尋。詳上天所寶，祕於玄都紫微上宮，依科四萬劫一傳，要擇至人，告盟十天，然後可付，不可輕傳。
　　內音章師曰：此明元始靈書中篇內，有三十二天隱韻之音。於此，顯修真之士功效。有赤明開圖，現真空不壤，化身出圖。又現五文開廓，皆是大梵之炁凝結。卻用天書玉篆，真文應身，應玄譜要。度九祖億劫種親，立法名，昇天券。上分四方，每方八天，正文元始，中篇指教隱名。有能以黃繒為地，書其真文佩帶，身應玄譜，九祖昇天，成仙也。下士無德，勿以輕傳。
　　玉字章師曰：靈書玉字，妙體自然？其炁分出於九梵，其開明見於後。所以，取之者有義。劉之者有體。服之者，皆以炁之所受。其用度，在於意義。玉字真文，出昇天券。
　　真符章師於此，出書二十五符文。
　　服字章師於此集，出終歲之用字體、方向、月日，令學道之士勤玩味讀，不為造次之間乎。兼以行持、服芽、守中，各有日子。則一歲之間，不過數日。今雖示教是凡間字樣，真書真文天篆於昇天券中。照此字理而取用之。
　　字訣章師於此章，明出制字之因，皆梵炁開明，隨其所宜而受持。今逐一開明于此，計二百五十六字，出自靈書中篇。
　　自然章師曰：道之微妙，大無不包，小無不遺。或以文縱橫倒置，或離或散，無不當其用。元始中篇玉字，出乎大梵之炁。分之而為字，合之而為聲；妙之而為符，約之而為呪。則有飛篆散殊之體，皆因經言，所以濟用。今編入，以為法。
　　復命章師於此，破盡此經中微奧微妙法。前編法教中間，盡是諸天隱語，無量音。此音字並文，人人雖有，萬箇中，無一人能知此音字。聖師故於北再三說破，此諸天中大梵隱語，無量之音。有能知其音字，便是生天、生地、生人、生物之道本。知音，便知道。知道，便知自身中性命。知性命，故知有造化。造化在此經中，方全修鍊之功。
　　釋例
　　自然玉字章師於此，明破先天祖炁。一投為人身，只言大梵之炁。教人以有形數，發自然之和，闡自然之妙，立修煉有為之妙法，超出於混沌之初，出於布夷之表。聖人以文運化，文以聖立教。以是而出法，依形數而名出。自玄關明三便，皆以制形數而定期運。則所謂炁者，道之全體。道之敷落，其精華顯。古聖人教觀天文，以察時變；觀地理，以察山勢。所謂文者，非今所為，而有始制文字。此一句，為人不可不明，莫將為世，俗之常論。若人知此一句，可逃生死，不入輪迥。今出教文字兩事，編二章。此章箄明文理。文者，皆昔同傳聖意，垂言音與人省。一念失科，流浪輪轉。今已生為人，誠能知身之貴，道之難，文之妙，而明之，可謂靈炁回元宮，真人歸舊隱者也。凡修真學道者，於此篇中，留心細詳，甚有妙處，味之，味之。
　　自然真理章師於此篇，明字之出處。字者，炁所結也。符者，字之精也。呪者，字之理也。含者，字之音也。以丹染紙，字之。與符托此，而形容也。原夫字者，出乎大梵之炁，有萬一之化。真理有三用焉，吾今開明萬一三用。萬一者，天地人物，蠢動含靈，一切有形有數，皆不離萬一之造化。造化，有三用，大抵總而言之，乃大梵之炁，遂有清濁之分。清者為天，濁者為地，中和之炁為人。天一字，地二字，中者為人，三字也。人之形體，而後於此。一為凡夫，省事入濁穢之炁中，俱不明此身是萬一上修來。上件聖傳，妙法文字，皆不能明於此出處，多有得遇此經，亦不明此經法，皆是聖意，隱音義理。上求冥冥於幽暗之中，度日又如夢中人。皓首不遇此經，亦不能明。上件聖傳，止度得宿有善根，肯信之人。本乎為人，合明此文字，推道理修身，而全終天年之壽，是本等道路。有等凡夫濁子，遇道人談道，大笑。詳之，非怪，不由他，他本受人形為人，無道炁所養，累劫至今，止結得畜生業緣，故所以大笑。文字，體中所生，無有汝等。靜看度人經中一篇，無文不光，無文不明，無文不立，無文不成，無文不度，無文不生。九天生神章，而無此文。九戶關塞，體不生神，則胞胎結滯死。炁固根真，景不守生，炁無津，徒受一形。又有一等肯信法之人，宿有善緣，今世又受父母之清炁，仍習善念，好道，敬天地，重神明，勤香火，還不離舊性。雖被宿業冤親障蔽朦昧，若遇磨鏡之師，點化一言，而便信。又有一等，自小齋戒，男女不願婚配，一念修行者，亦不由他，此子身中有三元，宮中宿有金名，紫字刻書，來生應為三清神仙之人。當應此文，有此數等之緣會，故上聖垂此法，教留傳隱語、億音、文字，顯發造化修真之義理。由是而推，萬範陶冶，孰不出乎大梵者哉。原人之有生則有道，有道則有法。聖於此立，神於此行，道於此興。神因此而成聖，故顯道法以化人。道因人而有，明道，則出字文為教。教設而道著，道成而教神矣。非天下之至神至精，其孰能與於此。若非累劫之薰修，豈得見聞此教。誠哉，是言也。
　　自然成真章師於此，釋出自然成真真理。自然二字，釋之無盡，非世人常俗之言。聽其自然，是為此。事不及，便開言說聽其自然。世俗之人，不知此二字出處。吾今明汝等省。自然是汝天性之小名。未有此幻身，先有此名，故稱自然。自然是天生，汝等為人，是他來投胎。他是汝歷劫生身親父母，他能注汝一生，衣祿、貧賤、壽夭、富貴、行藏，悉由他生，以為此人已有此主主張，故叫名。聽其自然，諸事由他。今安修行，又要尋見識得他，他又能生汝為神仙。運陰陽，降魔，皆憑此主人公。以此經萬卷，不離此二字為頭。今汝修行見他，他便作自然而然，學而第一聖。師於此，明天地、人物、一切有形，皆憑道生。道生是自然，自然生成。為人法，名大梵之炁。炁能運行，若只言自然，不能見運行生化之理，大梵二字，又不可輕易而言。釋氏門中，稱梵言為西番番人之言，非也。人身中有七寶華林，自然主人投胎為人，他在七寶林中安身立命為凡夫。故將此理，稱大梵之炁，能生萬物。前二章，先明始制文字，生產之源出處了。此一章，草明大梵之炁，修行人得法，制起大梵之炁，返本還元。一身梵炁周流，與大天地中日月運行，同貫穿五臟六腑，九竅四肢，變化成真。大率飛仙度人寶法無他，萆明自然成真之用，故能變化，飛昇作天仙。經後有備，悉變化之用可照。又明與大衆，省自然二字。世之人，口頭常不離此二字。但凡見人扭捏巧篇，一件事後不成，便說天生自然。端正扭捏，自然歪斜。可將此語詳之，便省此二字不小可。只是做一箇凡夫不省，只憑說得出便了。
　　太上洞玄靈寶飛仙度人經法目錄竟
　　太上靈寶淨明飛仙度人經法卷一
　　高明大使神功妙濟真君許旌陽釋
　　敘微
　　言其道包含，所以彰微者，此也。終而釋之，謂之釋例。所謂叔微者，以明例象天。
　　啟運章第－
　　道言：昔於始青天中，碧落空歌大浮黎土，受元始度人無量上品。
　　師曰：此道君叔，受法之初，用為看法之呪符。
　　右面，東再拜燒香，掐子，勒至辰，書符一道。次念碧落空歌呪符，左手掐午，歌曰：
　　妙哉元始道，大梵敷真文。上開龍漢劫，煥爛光彩分。三十二天書，五老赤字傳。垂慈度生死，鬱勃吐祥雲。中有長命訣，植芽鍊飛仙。開函發玄奧，稽首生精勤。仰思高靈降，乘氣歸三清。
　　真應章第二
　　元始天尊當說是經，周迴十過，以召十方。始當詣座，天真大神、上聖高尊、妙行真人、無鞅數衆乘空而來。飛雲丹霄，綠輿瓊輸，羽蓋垂蔭，流精玉光，五色鬱勃，洞焕太空，七日七夜。諸天日月星宿，遊璣玉衡，一時停輪，神風靜默，山海藏雲，天無浮翳，四炁朗清。一國地土，山川林木，緬平一等，無復高下，土皆作碧玉，無有異色。衆真侍座，元始天尊玄座空浮五色獅子之上。
　　師曰：此道君受法之初，衆真皆會。此時始有 淨明二篇靈書。明王因之造法著經，用之淨身。看法文時，存思呪#1。
　　右弟子看法文。淨身了，未開法文時，再拜，以兩手掐中指上節，閉息良久，暝目定觀，念呪。見衆真皆會，再拜放訣。看法文念呪時，先云：我聞元始天尊至獅子之上。則
　　又曰：弟子慶幸，今日願受度
　　識神章第三
　　祖師太陽上帝孝道仙王靈寶淨明天尊，祖師太陰元君孝道明王靈寶淨明黃素天尊，經師至孝恭順仙王，籍師玄都御史真君，監度師三天扶教輔元大法天師正一沖玄靜應真君，度師九州都仙太史高明大使至道玄應神功妙濟真君，靈寶 淨明玄中傳教聖師，靈寶淨明下教仙鄉，靈寶淨明飛天度人大元帥帝君，靈寶淨明飛天度人大使者帝君，靈寶淨明飛天度人三十六位帝君，靈寶淨明飛天度人十方神王，靈寶 淨明飛天度人三百六十萬神王，靈寶淨明飛天度人十方長生大神，靈寶淨明飛天度人三部祕法羽衣謄籍判官，靈寶淨明飛天度人繡衣玉童玉女，靈寶淨明飛天度人侍經五帝直符，靈寶 淨明飛天度人侍經五炁功曹，靈寶淨明飛天度人周天傳言、傳香、傳文、典籍使，靈寶爭明飛天度人護身、傳真、衛真、監真吏，靈寶淨明飛天度人前後二十四史吏，靈寶爭明飛天度人直事傳言飛龍騎吏，靈寶 淨明飛天度人八萬四千靈官寨主將，靈寶淨明飛天度人八萬四千寨節員甲馬，靈寶淨明飛天度人八萬四千受事，靈寶淨明飛天度人三界直符，靈寶淨明飛天度人怛他蘇伽功曹。
　　師曰：此靈寶一切法中行事之神，宜於每日遂燒香朝禮。行持法具于後：
　　每日子時起，燒香，存法院向西，法師向東立，垂兩手掐寅，叩齒三十六通。放訣，收手一拜，如見日光，圓數丈，直照面。又兩拜，叩齒九通。呪曰：
　　道香德香，無為清爭香，靈寶淨明香。供養靈寶淨明尊，六位都法主，一切靈寶君、帝君及天君神王、諸主宰。願我所行法，速得遂我心。上報君父母，下救衆生苦。真炁常滿體，役使諸萬靈，萬靈盡歸依。急急如律令。呪畢，吸太陽一口吞。
　　凡遇每月朔望，即子時出庭，下掐寅，叩齒三十六通，存想十方無極飛天神王侍立四方，青龍、白虎、朱雀、玄武衛身。放訣收手，心拜三過，叩齒三通，後呪：
　　道香德香，無為清淨香，靈寶序明香。供養太上三境尊、八極諸天帝、淨明靈寶上聖，三界五帝大魔，七政五斗諸星辰，十方無極無量品神王官將，一切威靈。今日欣慶，修行至經，惟願安鎮國家，濟度天人，九祖昇遷，萬神侍衛，稽首歸依無極大道。又叩齒三通，咽睡二過，再拜二過。
　　師曰：於此迷識神章。一者，所以叙行道受法之人，上真護衛，貴在崇奉。逐日清旦行香誦持，知其衣服儀衛之像，存念不失於生時。因奉至道，名受遙勳，字載玄譜。神澄氣徹，日作真遊。死則正入仙階，身廁三十六位靈寶真人之下。夫為靈寶真人者，即天真大神妙行真人之果也，如玄中傳教聖師者。如今日 淨明設教，則有玄中大法師等降汝身中，輔汝心性，使自達曉。故開一位洞神下教仙卿者。汝等開度人，使忠孝之道李明之說，行之不失，有益生齒，必證此位，令洞府神仙管攝之。
　　昭應章第四
　　說經一徧，諸天大聖同時稱善，是時一國男女聾病，耳皆開聰。說經二徧，盲者目明。說經三徧，暗者能言。說經四徧，跛病積逮，皆能起行。說經五徧，久病疝疾，一時復形。說經六徧，髮白返黑，齒落更生。說經七徧，老者返壯，少者皆強。說經八徧，婦人懷娠，烏獸含胎，已生未生，皆得生成。說經九褊，地藏發泄，金玉露形。說經十徧，枯骨更生，皆起成人。是時一國，是男是女，莫不傾心，皆受護度，咸得長生。
　　師曰：此道君受法之初，有此昭應，用為普召十方真文，有天篆書文一百五十二字：
　　凡奏章等醮儀，皆須用此，請召十方。其文青紙朱書。吸五方炁各一口，念靈書上下品及中篇一徧，閉炁，以左手絡本師訣卯文書之。先具書云：臣某聞，昔時天尊始篆，說經一徧，至畢，咸得長生。又書云：今日欣慶修齋，願得受度。書訖，以白茅向東方，念呪燒之。呪下一段經，自道言至一時同至。乃再拜曰：弟子今日欣慶修齋，伏願十方三界衆真下降臨軒。急急如律令。定須細想聖真自空而來。
　　召神呪
　　道言：是時元始天尊說經一徧，東方無極無量品至真大神無鞅之衆，浮空而至。說經二徧，南方無極無量品至真大神無鞅之衆，浮空而至。說經三徧，西方無極無量品至真大神無鞅之衆，浮空而至。說經四徧，北方無極無量品至真大神無鞅之衆，浮空而至。說經五徧，東北無極無量品至真大神無鞅之衆，浮空而至。說經六徧，東南無極無量品至真大神無鞅之衆，浮空而至。說經七徧，西南無極無量品至真大神無鞅之衆，浮空而至。說經八徧，西北無極無量品至真大神無鞅之衆，浮空而至。說經九徧，上方無極無量品至真大神無鞅之衆，浮空而至。說經十徧，下方無極無量品至真大神無鞅之衆，浮空而至。十徧周竟，十方無極天真大神，一時同至。
　　師曰：此道君受法之初，諸天皆至，用為燒真文呪。
　　洞界章第五
　　一國男女，傾心歸仰。來者有如細雨密霧，無鞅之衆，注國一半，土皆偏陷，非可禁止。於是元始天尊懸一寶珠，大如黍米，在空玄之中，去地五丈。元始登引，天真大神、上聖高尊、妙行真人、十方無極至真大神，無鞅數衆，俱入寶珠之中。天人仰看，唯見勃勃從珠口中入。既入珠口，不知所在。國人廓散，地還平正，無復欹陷。元始即於寶珠之內，說經都竟，衆真監度，以授於我。當此之時，喜慶難言。法事粗惡，諸天復位，倏忽之間，寂無遺響。
　　師曰：此天尊說經之時，有此變化，用為法師呪。黍米隱身存神，拘魂制魄之術。
　　右取黍米一升，選天德月德日，北向，左手掐本師訣卯文，右手斗訣。先啟白六師真師、北斗真君。取北斗紫炁七。，念呪曰：
　　吾聞元始天尊度人無量說經既周一國男女至，寂無遣響。吾今呪此黍米，隱身存神，拘魂制魄。變化莫測，運度無邊。急急如太上勑。
　　次吹炁入黍米，放淨合內供養，每日、一存思吞服。
　　存思法
　　每日早晨入靖，吞淨明寶籙了，取黍一米一百二十粒，入室靜坐。存泥丸中有青炁，心中有白炁，臍中有黃一炁。三炁俱生，如雲覆身。因變成一大火燒身，身色洞徹內外，良久乃止。於是以黍米就服炁，以鼻引青炁，一百二十行嚥之止，次以水吞米。
　　護身章第六
　　是時，人巡值經法，普得濟度，全其本年，無有中傷。傾土歸仰，咸行善心。不殺不害，不嫉不妬，不淫不盜，不貪不欲，不憎不(女十自)。言無華綺，口無惡聲，齊同慈愛，異骨成親，國安民豐，欣樂太平。經始出教一國，以道預有至心，崇奉禮敬，皆得度世。
　　師曰：此元始天尊，為道君說經之際，天人遇值經法，皆生此道心，為法師護身呪。
　　右每以本命生受胎日，於寅上步罡，七徧念此呪，即一切鬼神、奸人詭賊，欲見害者，皆自消散；十方善人，皆來欽重。如要見貴人，即隔日步罡，而後往。步罡時，存身為道君，手執道君玉印。
　　右取受胎日法，謂如甲子月生，以乙卯為受胎月，戊辰日生。戊與癸合，辰與酉合。癸酉日受胎日，於前戊辰日內尋，不前則後。每年於此日，作用不拘。
　　南斗諱魑魍魅魅魑魁五行水火木金土
　　已上自取三步丁罡，入魁至魒。右步水至金，右足起步南斗，從尾至頭，入斗中。以左挑北斗蓋頭，自斗反身出，再丁罡步，入北斗，凡七徧止，思變為七身，七身如一。
　　傳受章第七
　　道言：元始天尊說經中所言，並是諸天上帝內名隱韻之音，亦是魔正內諱，百靈之隱名也，非世上之常辭。上聖已成真人，通玄究微，能悉其章。誦之十過，諸天遙唱，萬帝設禮，河海靜默，山嶽藏雲，日月停景，遊璣不行，群魔束形，鬼精滅爽，迴尸起死，白骨成人。至學之士，誦之十過，則五帝侍衛，三界稽首。魔精喪眼，鬼妖滅爽，濟度垂死，絕而得生。所以爾者，學士穢氣未消，體未洞真。召至十方威，未制天政，德可伏御地祇，束縛魔靈，但卻死
　　而已，不能更生。輕誦此章，身則被殃，供養尊禮，門戶興隆，世世昌熾，與善因緣，萬灾不干，神明護門。斯經尊妙，獨步玉京，度人無量，為萬道之宗。巍巍大範，德難可勝。
　　師曰：此是道君授經與靈寶 淨明天尊之時，元始所說，尊妙如是，永為傳度之先言。右自道言元始天尊說經中所言，至德難可勝，續之曰：吾今得此祕法以度汝，汝宜克心勉勵，慎守科戒。
　　說戒具科目章第八
　　道言凡誦是經十過，諸天齊到。億曾萬祖幽魂苦爽，皆即受度，上昇朱宮，格皆九年受化更生，得為貴人。而好學至經，功滿德就，皆得神仙，飛昇金闕，遊宴玉京也。
　　師曰：此是道君授經於靈寶 淨明天尊之時，具說此經有薦拔祖考，超出幽夜之功用。於說戒之後云：此乃為弟子燒草人券，追資億劫種親。
　　右自道言凡誦是經，至玉京也，續云：吾今授汝祕法，為汝奉依明科，薦拔先亡億劫春屬。汝得法之後，切冀榮華，敷揚教風，上報道君之恩。乃為弟子存念燒草人。事見本章具載。
　　上學之士，修誦是經，皆即受度，飛昇南宮。世人受誦，則延壽長年，後皆得作尸解之道，魂神暫滅，不經地獄，即得返形，遊行太空。此經微妙，普度無窮。一切天人，莫不受度。無量之福，生死蒙惠。
　　師曰：此是道君傳經與靈寶淨明天尊之時，受記保舉之詞。於拔度弟子先祖魂魄之後，再伸此言，加補弟子仙職，出給文牒。
　　右燒草人文券了，師就坐說上文。自上學之士，至生死蒙惠，續云：吾今授汝祕法，說超汝玄祖。今更依科，祈叩上聖高尊，保舉汝姓名書註玄譜，遙補仙階，汝慎無忽。所有度補劄牒文，付弟子，乃以下文勑勵神將度印。
　　上天所寶，不傳下士，至士資金寶，效心盟天而傳。輕泄漏慢，殃及九祖，長役鬼官。侍經五帝，玉童玉女，各二十四人，營衛神文，保護受經者身。
　　師曰：此是道君授經之時，差玉童玉女護度弟子，因作是語，今為定格。右補職弟子了，念上天所寶，至受經者身，續云：凡受仙官，必有將佐，汝宜修檢。
　　次念勑勵官將呪，勑曰：洞神有約，元帥帝君。司惡司善，史史精勤。玉童玉女，保衛侍經。一切佐治，不得違盟。
　　右以左手掐中指玉皇文，一發而出面中山，取炁一口吹弟子。次付法書劍印，付弟子畢，再念下文。
　　道言：正月長齋，誦詠是經，為上世亡魂，斷地逮役，度上南宮。七月長齋，誦詠是經，身得神仙，諸天書名，黃籙白簡，削死上生。十月長齋，誦詠是經，與國王帝主、君臣父子，安鎮國祚，保天長存，世世不絕，常為人君，安鎮其方，民稱太平。八節之日，誦詠是經，得為九宮真人。本命之日，誦詠是經，魂神澄正，萬炁長存，不經苦惱，身有光明，三界侍衛，五帝司迎，萬神朝禮，名書上天，功滿德就，飛昇上清。
　　師曰：此是道君傳度之後，重伸勸戒靈寶 淨明天尊之詞。謝恩畢，以示叮嚀委曲之意。
　　師曰：凡傳度，隨力建醮行科，三獻宣詞訖，就六位前，左設香案坐，法師存神戴遠遊冠，衣絳綾文袍，青巾單皂，赤舄，衣朱裳，手執玉珪、銅佩，如洞神下教仙卿。先拜祖師衆真畢，就傍立，為弟子說戒，弟子各長跪。法師先祝香，皈依三寶，為君王師資禱福。次自道言元始天尊說經中所言，至德難可勝，續云#2；吾今得此祕法，用以度汝等，汝等宜克心勉勵，慎守戒科。弟子法帥就坐，演說十戒。
　　一者，無忘八極。
　　忠者欽之極，孝都順之極，康者清之極，饉者戒之極，寬者廣之極，裕者樂之極，容者和之極，忍者智之極。天以斗為極，地以嶽為極。天以有極，則能聚衆炁。地以有極，則能聚衆形。屋以有極，則能聚衆木。人之有八極，亦如是也，故能集善。善立則道備，道備則所聞所見自然廓開，所應所修自然順適。此得靈寶 淨明飛仙度人之基也。
　　二者，無忘鑑水。
　　鎰者喻心，水者喻性。心明則萬法皆照，性 淨則五濁不歸。道之在人圓通，非蒙蔽可了，非操動可達。托鎰水而悟心性，此得靈寶淨明飛仙之體也。
　　三者，無忘日録。
　　日録者，所以修檢善惡之處。世患不能自知，患不能聞，不能聽言，則無所益。今以日録，録日所為，不可下筆處，皆己非也，改之為貴。則日録者，不教之師也，不說之友也，不詔之君父，不約之法度，不可忘之。此得靈寶 淨明飛仙之相也。
　　四者，無忘追度安鎮。
　　人之所親，不過父母，所尊不過君王。上知君王、父祖之德，而思必報者，追度安鎮是也。追者，謂誦經行符，上為父祖六親之過去者，以資冥路。度者，謂誦經行符，上為父祖六親之存者，以資福筭。安鎮者，謂誦經行符，上祝國王帝主聖壽，安鎮四方。召龍行雨，驅妖誠毒，保護民物，禳度星辰，皆其一也。或在家行祖父之志，在官分君主之職，種種利益，有可報稱，皆即為之。凡木之葉落，尚自糞其本根，復命之義也。人之報本，不可不勉。此得靈寶 淨明飛仙度人之宜也。
　　五者，無忘救治。
　　救治之衛，慈憫為先。凡有病者，為其誦經行符，至誠禳卻，如己父母。男女凡有方便，種種惠澤，皆盡其心。只如往官行法，務布陰功。寬平設法，思久而有弊，三省而行。智勇用兵，思進而有敗，三省而動。其或修治橋梁，當塗種植，有益於世者，皆力行之。夫人之有慈念，如木之有本根。人而不仁，不逮於禽獸。故昔有猩猩活象，義鶻搏蛇。救難除害，有如此者，可不思之。此得靈寶 淨明飛仙度人之由也。
　　六者，無忘服煉。
　　服煉之衛，參同天地，效法陰陽，念念正真，存存不缺，則自然超脫，變化無方。今之蟲豸，有能捨陸走而至飛翔，脫川游而遂奔逸。在物既爾，人胡不然。此得靈寶 淨明飛仙度人之方也。
　　七者，無忘剛潔。
　　剛則有守，而不行非淫。潔則戒污，而不慕非食。不淫，則不損身之精神。戒食，則不殺物之性命。見人妻女，如己尊親。見物性命，如己所生。自然精神全，而冤對少。此得靈寶 淨明飛仙度人之實也。
　　八者，無忘儉約。
　　凡所衣服食用，當知皆是元始祖炁化生。灰水蕩穢，不用修飾。粟麥充饑，不用珍庖。此得靈寶 淨明飛仙度人之福也。
　　九者，無忘願約。
　　願者，從初入道時發心。約者，自初入道後設誓。天地神明司之，無輒中變。洞神有科，不得不慎。此得靈寶 淨明飛仙度人之念也。
　　十者，無忘師友。
　　師者，所以教。友者，所以勸。教汝者似父，勸汝者似兄，孰謂父兄，而可不欽重，而委棄乎。此得靈寶 淨明飛仙度人之宗也。
　　次明經中大略，區貫七事：載于釋例。一明元始祖炁從何而生，先化玉字，而後發生造化。二明生育混沌，陶冶萬物。三明靈寶大法，自然生成圖書，總括萬象，為三才機紐，含融於黃素之書，要約於 淨明三十五篇之奧，詳悉於飛仙度人之寶法。四明靈寶大法，為三洞之祖教，黃素則蓄其造化，淨明則著其關鍵，飛仙度人寶法貫而詳通，發指樞戶者也。
　　五明人生體法，元始造立混沌聖胎法身。六明元始祖炁無形之先。作何比擬？降氣成質，是生萬寶，今世作何體狀？探煉此炁，以為寶餌之登真。七明得此法者，上則白日登昇，次則長生度世，或得尸解之道。務在觀心無心，乃是真心，觀形無形，乃是真形，心形都無，自入無形，則太定神光，湛然見玉清境，乃白日上昇法也。
　　弟子再拜復跪，法師重伸戒言。自道言凡誦是經十過，至玉京也。吾既授法於汝，今再為汝等奉依明科，薦拔先亡，至上報大道之恩。
　　弟子再拜，起身序立。法師依法宣讀歷關諸天、元始符命等文。次存思，燒草人符券。事見拔亡傳度章。燒訖。次法師復位，弟子再拜謝跪。法師重伸戒言。自上學之士，至飛昇上清。見傳度章。
　　次法師同弟子起謝醮會高真，依儀送神法事。
　　師曰：於此出科品二章，以明入道之儀。
　　職品章第九
　　師曰：凡受飛仙度人寶法者，風名玄譜，已注仙籍，依科補職，序其高下，隨功計遷，以證將來入道之果。故於此立職品。
　　師曰：凡授飛仙度人寶法，陰注陽報，入職有三等：一曰入天樞局。一曰太玄都省局。又有洞神堂。今依三等，渾其高下，為弟子考課，隨其慶源福基深淺叙次：
　　一初地學法，與入天樞職制。
　　一中地學法，與入太玄都省職制。
　　一上地學法，與洞神堂三景諸天職制。以上三等，隨受法深淺入局。
　　師曰：凡三等職制之外有階。階者，由仙佐至真公之仙階，凡八等。功力顯著者，入褒榮祕格，凡三等，四字以至二字。
　　師曰：職有文、武二等。在天樞院，曰文武職。在太玄，曰文林、武林。在洞神，曰文郎、武郎。凡有不識字，未通儒典，義意未知，唯慕道者，入武林。
　　師曰：天樞為常選，太玄為重選，洞神三景諸天為密選，凡以此分三等。重選壓常選，其預密而階仙佐者，壓重選、常選。內洞神乃三洞之要地，一曰洞神，一曰洞玄，一曰洞真，皆有堂，而洞玄、洞真，自非位在天帝，無因入此堂也。而洞神者，赤明開圖之時，天仙之所貴，官卑而地要。三景之職，而非洞神之職者，在洞神之下。已上並出天樞、太玄二都録須知，及洞神都總職制律令。
　　存思章第十
　　道言：行道之日，皆當香湯沐浴，入淨室，東向叩齒三十二通，上聞三十二天，心拜三十二過。閉目靜思，身坐青、黃、白三色雲氣之中，內外蓊冥，有青龍、白虎、朱雀、玄武、獅子、白鶴，羅列左右。日月照明，洞映室內。項生圓象，光映十方，如此分明。呪睨曰：貪羅鬱羅，符無蘇陀，太沖太極，陰陽包和。出有入無，入生出死，鬼神莫測，變化自然。元始混氣，玄中之玄，上干有終，下洞大淵。誦之一徧，沈痾自痊。鍊魂浴魄，真陽自全。齋戒禮誦，萬過飛仙，無上祕呪，受命綿綿。重宣心呪，貪羅洞明。玉清上極，梵氣氤氳。分靈布氣，降注付身，形神俱妙，與道合真。臣身得道，七祖飛昇，一如金格，統攝萬靈。急急如元始玄都律令。
　　無上玄元太上道君，召出臣身中三五功曹、左右使者、侍香金童、傳言玉女、五帝直符、直日香官，各三十二人，關啟所言：今日吉慶，長齋清堂。修行至經，無量度人，轉經受生。願所啟上徹。逕御無上三十二天，元始上帝至
　　尊幾前。引氣三十二過，東向。
　　師曰：此諸靈寶真人誦經存思之法。凡行，只念度人本章，以崇修功德者，永作定制。
　　太上靈寶淨明飛仙度人經法卷一竟
　　#1案此句後應有呪語，原文缺。
　　#2續云：二字原缺，據前後文例補。
　　太上靈寶淨明飛仙度人經法卷二
　　高明大使神功妙濟真君許旌陽釋
　　敘經
　　言其道經有常也，使後之達者，因經觀釋明例。釋例二卷，以象地，合三十二章，以成三十二天。叙經四卷，以象四時。
　　開化章第一
　　元始洞玄，靈寶本章，上品妙首，十回度人。百魔隱韻，離合自然，混沌赤文，無無上真。元始祖炁，化生諸天，開明三景，是為天根，上無復祖，唯道為身。
　　仙師曰：此是元始說本章中篇，是祖炁之先，已有此炁，變結成文，遂有赤書及二篇靈書之符，淨明寶圖，為化生之根本。今書元始靈書中篇，佩服行持，救人治病。於未誦洞章存神以前，先默念上文畢，續云：某今日欣慶會入事，書此玉字，伏願天恩開度。心拜訖，存思如法。法事具載本章。
　　化生章第二
　　五文開廓，普植神靈。無文不光，無文不明，無文不立，無文不成，無文不度，無文不生。是為大梵。
　　師曰：此是說經叙，迷中篇及二品靈書之炁，化為赤書，赤書之炁，化為文物。今書五老赤書，五芽玉字。凡書符，未召神存思之前，先念上文，續云：今日慶會入事，伏願天恩開度。
　　建立章第三
　　天中之天，鬱羅蕭臺，玉山上京，上極無上，大羅玉清，渺渺劫仞，若亡若存，三華離便，大有妙庭，金闕玉房，森羅淨霐。
　　師曰：此是說，玉字之炁，化生諸天。而玉清之境在中，為天中之天。鬱羅蕭臺者，玉清天寶，又重而靈寶、神寶，三丈人之炁，在空懸之中，不見可聞，若亡若存。三華者，炁分為三。金闕玉房，森羅淨震，炁變而有形也。今人分大梵祖炁，以有其身，當與天地合。故上文為存思三炁之法。
　　師曰：行飛仙度人之道者，當以本命太歲，其夜亥時，漏水下七刻，入室朝真。再拜靜坐，存思己身丹田下有池，皆金玉砌岸，上有金闕玉房，樓臺三層。太上老君在下層，太上道君在中層，元始天尊在上層。其臺直向頂門，而三君所坐，正當丹田、絳官、泥九三處，有三色雲炁毫光自泥丸出。叩齒九通，呪曰：天中之天至森羅淨霐止。掐都監訣，書三華符各一道。
　　第一符
　　第二符
　　第三符：
　　右吞一道符，存入丹田，有紅氣上透泥丸。吞第二道符，存入丹田，有紅氣上透絳宮。吞第三道符，存入丹田，有紅氣與前二氣升降交合。凡九次，成青、黃、白三氣，衝頂門，作祥雲，如車蓋。乃微祝曰：金房之內有三君，變化大梵生寶璘。正氣真精入玄玄，結成瓊臺體自然。巍巍凌空高三層，流霞丹霄翼瓊田。上通稜層九重天，下有萬丈幽谷泉。合會洞門造靈根，三華寶耀生明鮮。呪畢，咽氣九口止。
　　度世章第四
　　大行梵炁，周迴十方，中有度人不死之神，中有南極長生之君，中有度世司馬大神，中有好生韓君丈人，中有南上司命司録、延壽益籌度厄尊神。迴骸起死，無量度人。今日校錄，諸天臨軒。
　　師曰：此言元始化生之初，發揮大梵，彌羅十方，分炁流光，以有衆聖，救度無量。今為發符呪，凡救治申發章奏，追度安鎮，悉道飛天神王隨方而往。
　　凡用浄明，須存思呢內衆真及六師臨軒，方遣將念呪。自大行梵炁，至諸天臨軒。呪時，面東，恰卯文，吸五方五色炁五口。發揮時放訣，噓炁一口，出五色。
　　東方無極飛天神王長生大聖無量度人。
　　南方無極飛天神王長生大聖無量度人。
　　西方無極飛天神王長生大聖無量度人。
　　北方無極飛天神王長生大聖無量度人。
　　東北方無極飛天神王長生大聖無量度人。
　　東南方無極飛天神王長生大聖無量度人。
　　西南方無極飛天神王長生大聖無量度人。
　　西北方無極飛天神王長生大聖無量度人。
　　上方無極飛天神王長生大聖無量度人。
　　下方無極飛天神王長生大聖無量度人。
　　十方至真飛天神王長生度世無量大神，並乘飛雲丹輿緑輩，羽蓋瓊輪，驂駕朱鳳，五色玄龍。建九色之節，十絕靈旛。前嘯九鳳齊唱，後吹八鸞同嗚。獅子、白鶴，嘯歌邕邕，五老啟途，群仙翼轅，億乘萬騎，浮空而來。
　　師曰：此言遣神王行事存思也。初，天尊遣神王下度億劫萬品之時，其儀衛如此。今法師治事，用關牒如常儀，分明書事，因隨方所遣之。如上方，則關告上天。下方，則關告九地。不歷四方者用之。凡所遣關引上，以朱書神王真篆於其差役處，以冷明法主印印之，仍書浄明怛他蘇伽功曹符。
　　凡行用，亦須照此，作兩行書之。
　　保生章第五
　　傾光迴駕，監真度生。諸天丞相、南昌上宮、韓司主録、監生大神，執籙把籍，齊到帝前。隨所應度，嚴校諸天。
　　師曰：此言靈寶大法天真大神聖衆，會集於上帝之前，救度生死。今裂以為求嗣續之法。
　　吞符
　　書日字時，口念鬱儀，取太陽炁，從左目出。書月字時，口念結璘，取太陰炁，從右目出。二炁交合，如後法。
　　佩符
　　書明字。左日七縛，右月七殺。存日月紅黃光，交合入符中。取東方炁一口，西方炁二口發出，念呪掐訣。如要男，以手自寅左轉，至巳出。要女，以手自申右轉，至巳上出。夫婦相望，夫面西，婦面東，以清水日吞一道，百日內有子。吞符，燒入水中服之。佩符，亦用前呪呪之。書符，白素朱書，男左女右帶之。
　　普告章第六
　　普告三界，無極神鄉、泉曲之府、北都羅酆、三官九署、十二河源。上解祖考，億劫種親。疾除罪簿，落滅惡根。不得拘留，逼合鬼群。
　　師曰：此言靈寶天尊道君說經，可以超度生死。今為真文靈符，為弟子億劫種親超出幽戶，作普告三界券。
　　普告三界符文
　　太歲年月　日下。
　　上清靈寶大法師者銜。書時，用真文，並中中旨#1下節。
　　普告三界符
　　右用桐木板，長九寸，闊三寸二分，朱書黃地，貼簡上，太玄都省印印之。
　　符命章第七
　　元始符命，時刻昇遷。北都寒池，部衛形魂。制魔保舉，度品南宮。死魂受鍊，仙化成人。生身受度，劫劫長存。隨劫輪轉，與天齊年。永度三途，五苦八難。超凌三界，逍遙上清。
　　師曰：此言靈寶天尊說經，此可以超生度死。今為弟子無量億劫種親削滅惡籍，證入仙宗，作元始符命文。
　　元始符命真文
　　太歲年月　日　告下。
　　位職。
　　元始符命符
　　書符同真文，並掐中指中。
　　右用相木或桐木板，長九寸，闊三寸二分，朱書青紙。符命真文，貼於簡上。符下用太玄都省印印之。
　　立券章第八
　　上清之天，天帝玉真無色之境梵行。
　　東方八天
　　太皇黃曾天帝鬱監玉明。
　　太明玉完天帝須阿那田。
　　清明何童天帝元育齊京。
　　玄胎平育天帝劉度內鮮。
　　元明文舉天帝醜法輪。
　　上明七曜摩夷天帝恬儈延。
　　虛無越衡天帝正定光。
　　太極濛翳天帝曲育九昌。
　　南方八天
　　赤明和陽天帝理禁上真。
　　玄明恭華天帝空謠醜音。
　　耀明宗飄天帝重光明。
　　竺落皇笳天帝摩夷妙辯。
　　虛明堂曜天帝阿䜩婁生。
　　觀明端靖天帝鬱密羅千。
　　玄明恭慶天帝龍羅菩提。
　　太煥極瑤天帝宛黎無延。
　　西方八天
　　元載孔昇天帝開真定光。
　　太安皇崖天帝婆婁阿貪。
　　顯定極風天帝招真童。
　　始皇孝芒天帝薩羅婁王。
　　太皇翁重浮容天帝閔巴狂。
　　無思江由天帝明梵光。
　　上揲阮樂天帝勃勃監。
　　無極曇誓天帝飄弩穹隆。
　　北方八天
　　皓庭霄度天帝慧覺昏。
　　淵通元洞天帝梵行觀生。
　　太文翰寵妙成天帝那育醜瑛。
　　太素秀樂禁上天帝龍羅覺長。
　　太虛無上常容天帝總監鬼神。
　　太釋玉隆騰勝天帝眇眇行元。
　　龍變梵度天帝運化玄玄。
　　太極平育賈奕天帝大擇法門。
　　三十二天，三十二帝。諸天隱諱，諸天隱名，天中空洞，自然靈章。諸天隱韻，天中之音，天中之尊，天中之神，天中大魔，天中之靈，九和十合，變化上清。無量之奧，深不可詳，敷落神真，普度天人。
　　師曰：此是三十二天上帝魔王內諱，有能知其靈音者，魔王保舉升仙。故今為弟子自身，及先代億劫種親，給付昇天券。必自東方八天訖，默念至欣慶受度封券畢，再拜，以道君玉印印之。
　　製券章第九
　　凡補弟子，及為弟子追薦祖先，並給券文。男為左券，女為右券，佩帶。以黃絹朱書之，各高九寸，長三尺二寸。每月用兩本，書昇天符，合同於上。男留左，女留右。其一本燒，隨家藏天樞門下照應，其一本與之佩帶。追度，則一本燒付亡人，一本送天樞為合契。書券之法，於天門上坐，面對巽方，掐上清訣，存身為道君。默祝事因畢，今魔王歌章，依式寫中篇真文。
　　魔王歌章曰：
　　梵行冠太羅，淳風抗玄紀。無形有常存，觀世翻然理。屢踐不終劫，探幽度生死。三乘通便路，清虛無塵滓。長夜對一魂，地獄五苦解。劍樹不搖條，刀山不傷體。門有浩劫翁，地無夭年子。今日慶斯會，諸天並歡喜。不勝情欣悅，高唱稽首禮。念歌章畢，吸炁三十二口，存太黃皇曾天帝，自東北方揖四方天帝皆至，部領玉童玉女、直符吏衆，手執丹筆，候看書券，同為保明弟子九祖六親，拔出地戶，以成大仙。如式染丹書券。
　　券式
　　書券內五符及燒券，並戴日履斗，如浄明法口傳心授。東掐寅，南巳，西申，北亥。券文書畢，以道君玉印印之，念浄明靈書二篇封券。
　　太上靈寶浄明院
　　用二券合書此符，男留左，女留右。追度亦同此式。
　　準
　　浄明祕典，昇入仙宮。忠孝之子，福及其親。九世蒙秩，受命仙升。靈章下處，諸天送迎。今補弟子某，充某職，
　　須至給券照會。如追度，即云：追度弟子元靈，付天樞院受職者。
　　天禽地獸族玉文
　　即元始靈書中篇。靈書中篇，即昇天券。
　　東方八天
　　譯文
　　亶婁阿薈，無惒觀音。須延明首，法欖菩曇。稼那阿弈，忽阿流吟。華都曲麗，鲜菩育瑧。答落大梵，散煙慶雲。飛灑玉都，明魔上門。無行上首，回蹠流玄。阿陀龍羅，四象吁員。十六句，計六十四字。
　　南方八天
　　譯文
　　南閻洞浮，玉牟詵詵。梵形落空，九靈推前。澤洛菩曇，緑羅大千。眇莽九醜，韶遙緣邅。雲上九都，飛生自騫。那育郁馥，摩羅法輪。霐持無鏡，攬姿運容。馥朗廓奕，神纓自宮。計一十六句，該六十四字
　　四方八天
　　譯文
　　刀利禪猷，婆泥咎通。宛藪滌色，太眇之堂。流羅梵萌，景蔚蕭嵎。易邈無寂，宛首少都。阿縊育竺，華莫延由。九開自辯，阿那品首。無量抹蓋，浮羅合神。星誕長桑，栢空度仙。計一十六句，共六十四字。
　　北方八天
　　譯文
　　玃無自育，九日導乾。坤母東覆，形攝上玄。陀羅育邈，眇炁合雲。飛天大醜，總監上天。沙陀劫量，龍漢瑛鮮。碧落浮黎，空歌保珍。惡奕無品，洞妙自真。元梵恢漠，幽寂度人。計一十六句，該六十四字。
　　右給付弟子某甲收執。佩帶以後，五苦咸解，三途並原，長滅惡根，南宮上生，劫劫受度，與天齊年。急急如律令。
　　太歲某年某月某日某朔，告下
　　具職：
　　度師九州都仙太史高明大使至道玄應
　　神功妙濟真君。
　　監度師三天扶教輔元大、法天師正一沖
　　玄神化顯佑真君。
　　籍師玄都御史真君。
　　經師至孝恭順仙王。
　　祖師太陰元君孝道仙王靈寶浄明黃素天尊。
　　祖師太陽上帝孝教道明王靈寶摩明天尊。
　　太皇黃曾天尊。
　　歷關章第十
　　歷關諸天，請滅某人三惡，斬絕地根，飛度五戶，名列太玄。魔王監舉，無拘天門。東斗主算，西斗記名，北斗落死，南斗上生一中斗大魁，總監衆靈。青帝護魂，白帝侍魄，赤帝養炁，黑帝通血，黃帝中主，萬神無越。青天魔王，巴元醜伯。赤天魔王，負天擔石。白天魔王，反山六目。黑天魔王，監醜朗馥。黃天魔王，橫天檐力。五帝大魔，萬神之宗。飛行鼓從，總領鬼兵，麾幢鼓節，遊觀太空。自號赫奕，諸天齊功，上天度人，嚴攝北鄧。神公受命，普掃不祥，八威吐毒，猛馬四張，天丁前驅，大帥仗旛，擲火萬里，流鈴八衝，敢有干試，拒遏上真，金鈸前戮，巨天後刑，屠割鬼爽，風火無停，千千截首，萬萬剪形，魔無干犯，鬼無妖精，三官北酆，明檢鬼營，不得容隱，金馬驛呈。
　　師曰：此元始天尊所說之經，一能為延年益筭，一能為去病除禍，一能超度先祖。凡為弟子行事，皆書其文，歷關諸天。凡行關告，若為弟子延年益筭，自歷關諸天，至總監衆靈，再自神公受命，至金馬驛傳。若為弟子除病去禍，自歷關諸夫，至無拘天門，再自青帝護魂，至萬神無越，又自神公受命，至金馬驛呈。若為弟子追度先祖，自歷關諸天，至無拘天門，再自青天魔王，至金馬驛呈。書關畢，用泰玄都省印印之。如延年治病，非章醮不可輕用。
　　歷關諸天真文
　　關式
　　太上靈寶浄明院：
　　今謹據弟子某甲伏為入意，延年治病云。追度先祖云。須至關告者，
　　準。
　　浄明秘典，昇入仙官。忠孝之子，福及其親。九世蒙秩，受命仙升。關告到處，諸天奉行。今補弟子某充某職，須至關告者。
　　右歷關諸天，朱書四字。請滅弟子追度即關九祖先親等三惡，斬絕地根，至金馬驛呈。
　　太歲某年某月某日關
　　具職。
　　師曰：關文用青紙，朱書年月日，用浄明法主印印之。如為人延年治病，又須給五斗五帝符。
　　師曰：北斗七元君，大聖善通靈。為吾脫死籍，黑編無姓名。令吾得長壽，特飲沆瀣精。飛仙得逍遙，無量大度人。
　　師曰：東斗生炁府，天中至尊神。為吾注遐算，遂與天地并。令吾得長壽，特賜日華精。飛仙得逍遙，無量大度人。
　　師曰：南斗朱明宮，丹霞至陽神。為吾上生籙，瑤記何文明。令吾得長壽，特受丹池精。飛仙得逍遙，無量大度人。
　　師曰：西斗太素景，素天至光明。為吾紀仙譜，不遭邪魅侵。肅殺無所及，特與月華精。飛仙得逍遙，無量大度人。
　　師曰：中央黃庭宮，大魁至責精。為吾監衆靈，衛護不死身。令吾得長壽，特與陰陽精。飛仙得逍遙，無量大度人。
　　青帝符卯文
　　赤帝符午文
　　白帝符酉文
　　黑帝符子文
　　黃帝符中文
　　已上五符書時，先存五帝在五方，念呪：青帝護魂，白帝侍魄，赤帝養炁，黑帝通血，黃帝中主，萬神無越。次依方掐訣書，亦可自佩服。然歷關諸天，則併前說延年為之，復有行持兼神策法。
　　青帝符
　　東向叩齒九通，思青氣從口入，注肝中，生九重青華寶光，徹映頂中，書符置前，呪日：
　　無上青精，九炁大靈，神光遐散，流映東青，華景鬱勃，觀我身形。宮府安鎮，寶魄自生，洞達八朗，飛昇玉庭。
　　畢，引氣九咽止。服一佩一。若置杖，則一納其中。
　　赤帝符
　　南向叩齒三通，思赤氣從口入，注心中，生三重丹華寶光，徹映胸前，書符置前。呪日：
　　丹華流映，寶芝生光，神精徹幽，散靈八方，直符攝炁，嘯命朱童，三精敷煥，注我絳宮，赤神安鎮，五香溢充。洞映形外，表裏發光，身生水火，獨步飛行。
　　畢，引炁三咽止。一服一佩。若置杖，則一納其中。
　　黃帝符
　　向王叩齒十二通，思黃氣從口入，注脾中，生十二重黃華寶光，洞映一身，書符置前。呪曰：
　　總元高靈，回神四鄉，黃上散華，五帝交芳，流精散漫，十二重光，混合我形，萬神相迎，安脾養炁，中房保齡，度脫億劫，永鎮無窮。
　　畢，引炁十二口止。一服一佩。若置杖，則一納其中。
　　白帝符
　　向西叩齒七通，思白氣從口入，注肺中，生七重素華寶光，徹映丹田，書符置前。呪日：
　　金靈七炁，素華流芬，金精童子，首建元巾，帶符攝炁，萬神會門。寶光奕奕，照我命根。安鎮脾華，萬劫長存。
　　畢，引黑七炁止。服一佩一，若置杖，則一納其中。
　　黑帝符
　　向北叩齒五通，思黑熙從口入，注腎中，生五重玄華寶光符置前，呪曰：
　　北上太玄，五黑徘徊，寶華五重，流光煥輝，靈景鬱秀，洞映太微，仰注我身，腎府鮮開，安鎮靈宅，萬神總歸，身生羽服，舉形自飛。
　　畢，引黑七炁止。服一佩一，若置杖，則一納其中。
　　置神策杖法
　　取向陽之竹，長七尺七寸，有七節者，作神策杖，使上下通直，甘竹為佳。書黑帝符，安下第二節中。次白帝符，安第三節中。次黃帝符，安第四節中。次赤帝符，安第五節中。次青帝符，安第六節中。空上一節通天，下一節立地。蠟封上節，節中實以元始之章即靈書中篇也。又封下節，節中實以五帝之章即五老赤書也。皆黃素絳文。作室，長短大小足容杖。外息坐起，當以自隨行住。可脫衣蓋竹，隱以出入。或不以隨身，當別安潔處，無失之也。受持既久，以杖指天，天神設禮；指地，地衹侍迎；指束北方，萬鬼束形。凡乘杖行住，及欲施為，當叩齒三十六通，思五帝直符吏各一身隨方色衣服，有五色之光，流映杖上。五帝，玉女各一人，共衛杖左右。微呪日：
　　太陽之山，始元上精，開天張地，甘竹通靈，直符守吏，部衛神兵，五色流煥，朱火金鈴，輔翼上真，出幽入明。召天天恭！攝地地迎，指鬼鬼滅，妖魔束形。靈符神杖，威利百方，與我俱成，與我俱生，萬劫之後，以代我形，置我五解，神昇上清。承符告命，靡不敢聽。急急如律令。
　　畢，引五方炁二十五口，咽止。
　　右本命、八節日，當燒香，左右朝拜。行此九年，精謹無失，神真形見于杖，則載人空行。若欲尸解，以杖代形，倏忽之間，已成真矣。
　　太上靈寶浄明飛仙度人經法卷二竟
　　#1中中旨：疑當作『掐中指』。
　　太上為寶淨明飛仙度人經法卷三
　　高明大使神功妙濟真君許旌陽釋
　　運化章第－
　　普告無窮，萬神咸聽。三界五帝，列言上清。
　　師曰：此元始說經之次，度弟子至歷關諸天。其普告無窮，萬神咸聽，三界五帝，列言上清。今為行遣呪，凡有行遣事畢，法師微呪曰：普告無窮，至列言上清。存天地四方鬼神，聽命奉行之。
　　隱化章第二
　　元洞玉曆，龍漢延康。眇眇億劫，混沌之中。上無復色，下無復淵。風澤洞虛，金剛乘天。天上天下，無幽無冥。無形無影。無極無窮。淇津大梵，遼廓無光。
　　師曰：此是天尊說元洞玉曆之始，天地未立，祖炁未分，混沌之中，本無幽冥，無影．窮極，唯大梵之炁，遼廓眇眇，未有昭示，無光。至龍漢元年，方始出書。今本天尊之言，以為隱身呪。凡隱化之道，攝有形以歸無形，合有數以入於無數，无始而反終，還淳而復朴，滅念超寂，故天神人鬼，莫能見其微也。其法，存五臟之炁，隨罡步而生，隨罡步而滅。念元洞玉曆，至遼廓無光。存身歸大梵之炁，炁如雲煙覆身，身與炁合，自然隱也。但君子之固窮自若，小人得知輕命，以為變怪。今略具而不傳，慎之也。
　　罡圖
　　靈圖章第三
　　赤明開圖，運度自然，元始安鎮，敷落五篇，赤書玉字，八威龍文，保制劫運，使天長存。梵炁彌羅，萬梵開張。
　　師曰：此是元始天尊叔祖炁化生．玉字，出書度人之次。謹按恭華天梵形落空四字，出於玉京山，主天元開運變化之靈。以此砍之，則靈書中篇在開圖之初，謂之中者，黑之和融而成書。一生二，二生三，則靈書上下二品，因之以生。貫三為一，則黃素八十一字次之。靈書二篇應於陰，陰中有陽，日官孝道明王主之。八十一字應於陽，陽中有陰，月宮孝道仙王主之。陰陽之後五行生，五行生而分五位，於是有赤書五老之文。五行分矣，上下顯之，故有三皇內文。內文之合，而為三華，分而有九章，生神之經是也，於是則大有金書。昔元明文舉天答落大梵四字，書三便之門，開大有之關，通龍漢之真是也。九章具，而三才之理分，則三而成質有，二而成地，三而成人，其理著矣。故日：三華離便，大有妙庭。此又見其文之所以濟生死，保劫運者。如是度人之經，大體本赤書中篇，即以一而生五，生成之終始，原其相參以為用，則不可為易通也。求其文，元始中篇著於末者，取生物首下之義，故赤書先之。今隨經意，明以為法。
　　赤文章第四
　　師日：按赤書玉訣，真文呢說古文，後來學者難施用。故高上注筆，以解曲滯玉訣真要，開演古文，微解玄妙，諸天所傳，披誦玉音，十方遙唱，上天設禮，神魔降伏。而今後世書道法，以舊文通之，多有謬異。世俗尚同，溺於先見，故文字以先得者為貴。世俗文以常有者為賤，而偶得者為寶。世俗復以難得者為奇，而易得者為庸謬。所以世師有得妙者，多不以及人。而盲師錯說，各立方論，遂誤後人。今審諦，先以仙房參同，務為簡要，直指宗說無疑，乃筆爾。
　　束方玉篆
　　一百二十字，正文在後。
　　譯文
　　東方九炁，始皇青天，碧霞鬱壘，中有老人，總校圖籙，攝炁舉仙。歲星輔肝，角亢鎮真，氏房心尾，四景回旋，箕主七辰，正斗明輸，承炁捕非，掃除灾群。東山神呪，攝召九天，赤書符命，制會酆山，束魔送鬼，所誅無鐲，悉詣木宮，敢有稽延。下制東河，淇海水神，大劫洪灾，蛟龍負身，水府開道，通逕百千。上帝赤文，風火無間。
　　南方玉篆
　　凡一百五十二字，正文列在後。
　　譯文
　　南方丹天，赤書玉堂，中有大神，號曰赤皇，上炎流煙，三炁勃光，神仙受命，應運太陽。熒輔心，井鬼守房，柳星張翼，統御四鄉，翰總七宿、迴轉天常，召運促會，正道驛行。赤文命靈，北攝酆山。束送魔宗，斬滅邪根，符教所討，明列罪原。南山神呪，威伏八方，群妖滅爽，萬試摧亡。南河水帝，太伯龍王，神呪流行，普掃不祥，洪水非灾，正蛟召龍，開除水逕，千道萬通。敢有干試，攝送火宮。赤書所告，莫有不從。
　　中央玉篆
　　凡一百四十四字，正文列在後。
　　譯文
　　中央總靈，黃上天元，始生五老，中皇高尊，攝炁監真，總領群仙，典籙玄圖，宿簡玉文，催運上炁，普告萬神。鎮星輔肝，迥度北元，□□主非，截邪斬根，□□□□，掃穢除氛，□正玄斗，明度天關。九天符命，金馬驛傳，勑攝北帝，遏塞鬼門，剪除不祥，莫有當前。中山神呪，召龍上雲，制會黃河，九水河源，不得怠縱，善惡悉分。千妖萬奸，上對帝君，莫有干試，太陽激燌。赤書玉字，宣告普聞。
　　西方玉篆
　　凡一百三十六字，正文在後。
　　譯文
　　西方素天，白帝七門，金靈皓映，太華流氛，白石峨峨，七氣氤氳，上有始生，皇老大神，總領肺氣，主校九天，檢定圖録，制召上仙。太白檢肺，奎婁守魂，胃昂畢觜，主制七關，參總斗魁，受符北元。赤書玉字，九天正文，攝召萬炁，普歸帝君。西山神呪，八威七傳，符水上龍，召山送雲，在所校録，同到帝門，輔衛上真，斬滅邪源，若有不祥，截以金關。赤書符命，風火驛傳。
　　北方玉篆
　　凡一百二十字，正文在後。
　　譯文
　　北方玄天，五炁徘徊，中有黑帝，雙皇太微，總領符命，仙鍊八威，青裙羽，龍文鳳衣，上帝所舉，制到玉階。北辰輔腎，斗牛衛扉，女虛危室，豁落四開，壁總七星，執兇紏非，卻灾掃穢，明道動暉。北山神呪，激陽起雷，流鈴煥落，攫天振威，北酆所部，萬妖滅摧。九河傾訖，烏母群飛，蛟龍通道，水陌洞開。赤文玉書，驛龍風馳。
　　玉訣章第五
　　師曰：凡行赤書安鎮者，須先關告。而正爾便為之，無所益也。須奏章疏通，呈者為佳。今具法式行用，以為一章。而五帝策文，隨經在前，八威龍文，隨經在後。此直迷五篇真文事節而已。諸以啟願、求道、投刺等，悉先東向，叩齒三通，如運化章行持記。次呪曰：
　　無上三天玄元始三炁太上老君，召出臣身中三五功曹、左右官使者、左右捧香、驛龍騎吏、侍香金童、傳言玉女、五帝直符，各三十六人出，關啟此間土地、四面真官：臣今正爾燒香關啟，入意旨，願得十方正真之炁，入臣身中。所啟上聞，徑御無上至真大聖尊神玉帝凡前。
　　師曰：如不用此，即邪魔所干，不得上達。
　　五方赤書真文第六#1
　　全用五書格
　　師曰：凡投簡，如告水帝削除罪籍，即朱書木簡上，以青紙晨青絲，纏之金龍水簡，以投三河之淵。如告嶽，仍用金紐，埋本命之嶽。告九地土皇，則亦如告嶽之式，埋於所住中宮。於簡上書云：具位年若干，某月生。
　　於水府則云：願神願仙，長生不死，三元同存，九府水帝，十二河源，江海淮澤，溟泠大神，乞削罪名，上聞九天，謹詣水府，投簡記名，金紐示信，金龍驛傳。
　　五嶽則曰：長生度世，飛行上清，五嶽真人，至神至靈，乞削罪籍，上名九天，謹詣靈山，投簡記名，金紐示信，金龍驛傳。
　　九地則曰：長生度世，飛自上清，中皇九地，戊己黃神，土府五帝，乞削罪録，勒名太玄，謹詣中宮，投簡記名，金紐示信，金龍驛傳。
　　太歲某年某月某日某朔，於某處告聞。用總監鬼神印印之。
　　右簡悉皆背書真文，面書呪文。
　　水府呪
　　北向叩齒三通，宣簡畢，告下。召龍天水神內用。
　　元始五老，赤書高尊。十方至真，太華靈仙。赤文告命，無幽不聞。上御九天，請下玉文。日月五星，北斗七元。中告五嶽，四方靈山。下告河海，十二河源。九府水帝，溟泠大神。今日上告，萬願開陳。謹投玉簡，乞削罪名。千曾萬祖，九族種親。罪相連染，及傳我身。普蒙削除，絕滅種根。記名水府，言上帝前。七祖父母，去離八難。上登九天，衣食自然。我罪釋散，萬神鬼咸聞。謹以金紐，關盟水官。請如所陳，金馬驛傳。
　　嶽府呪
　　東向叩齒九通。
　　玄上開明，元始監真。上帝五老，赤書丹文。天地本始，總領三元。攝炁合會，催促舉仙。高上符命，普告十方。日月星宿，五嶽靈山。天上天下，冥靈大神。監生主録，南上三門。開領玉簡，勒名丹書。削落罪篇，土府帝君。千曾萬祖，九族種親。皆蒙解脫，五苦八難。去離三惡，魂昇九天。先亡開度，萬劫長存。今日上告，萬神咸聞。謹以金紐，關盟真官。請如所告，金龍驛傳。
　　土府呪
　　中庭叩齒十二通。安鎮星度切用。
　　天開地張，九炁分靈。三元洞符，十方朗清。五老上帝，開真領生。丹書赤文，元始上清。普告天下，九土皇靈。
　　今日上告，萬炁定生。我願我仙，謹投玉名。土府太皇，勒除罪刑。奏簡上宮，列簿華清。早得飛騰，天地同靈。九祖種親，腐骸更榮。魂昇南宮，舉化仙庭。今日告命，萬神咸聽。謹以金紐，表名至情。請如所告，金馬驛傳。
　　又法
　　凡隱書五方赤書真文，置五方，則五嶽仙官至。長齋百日，精思，則天神下降。但佩此文，亦得尸解。朱書五方五色石上，灾殃自滅，凶逆自消。凡五嶽不必正嶽，只以住居之山分五嶽，以命方為命，皆取像以招靈氣，嶽之神無不住也。凡人一面之上，亦有五嶽備焉。
　　折用五書訣
　　師曰：梵熙開廓，出圖度世，無文不光，無文不立，無文不成，無文不度，無文不生。故百魔隱韻，離合自然。因文以治事，因意以立章。凡靈書中篇，上下二品，皆可離合而用，並用總監鬼神印。
　　投靈山之嶽法呪
　　每遇本命甲子，遇立春，寫東方赤書，自東方起，至舉仙住，凡二十四字。書於九天元臺。
　　立夏，則寫南方赤書，自南方起，至太陽住，凡三十二字。書於九天洞陽之館。
　　二分、二至，則寫中央赤書，自中央起，至萬神住，凡四十字。書于太玄玉寶玄臺。
　　立秋，則寫西方赤書，自西方起，至上仙住，凡四十八字。書于九人素靈宮北軒之上。
　　立冬，則寫北方赤書，自北方起，至玉階住，凡四十字。書于玄元紫微臺北軒之內。
　　天書須依方色，書白刺上，記姓名，日月。如投簡，則九年五方仙官到，使青腰、赤圭、黃素、大素玉女來。皆先叩齒十二通，呪曰：
　　玄上高靈，元始尊神，大聖徘徊，萬聖臨軒。三景敷暉，慶雲四陳。上投校圖，推筭九天。今日啟願，投刺靈山。丹書赤字，自然真文。上告五帝，記名玉篇。萬神監映，日月明言。願度願生，願神願仙。天地星宿，互照我身。三官九府，五嶽太神。普告無窮，削除罪根。元始大開，莫不納言。九祖幽魂，受福自然。三途五苦，永離八難。得與三景，同暉紫宸。輪轉不滅，身得飛仙。
　　畢，讀刺了，投於絕岔，便散香靈山之上。又叩齒三通，向本命呪曰：
　　元始監映，仙名已書，三官九府，罪莫不除。散香五帝，告監太虛。請如所陳，萬劫長居。
　　安鎮星度天灾法呪
　　安鎮五方赤書，主召某方星官，正天文分度，若天灾安鎮，則隨方而息。
　　東方自歲星起，寫至灾群住，凡三十二字。以青紙朱書，露中庭九日九夜，依法以火燒，散灰於青烟之中。并刻書於青石上，埋之。
　　南方目熒起，寫至命靈住，凡三十六字。以青紙朱書，露中庭三日三夜，依前法燒。並刻書於赤石上，埋之。
　　中央自鎮星起，寫至驛傳住，凡四十字。以青紙朱書，露中庭十二日十二夜，依前法燒。并刻書於黃石上，埋之。
　　西方自太白起，寫至北元住，凡二十四字。以青紙朱書，露中庭七日七夜，依前法燒。並刻書於白石上，埋之。
　　北方自北辰起，寫至動暉住，凡三十二字。以青紙朱書，露中庭五日五夜，依前法燒。并刻於黑石上，埋之。
　　皆向方面散髮，叩齒十二通。呪曰：
　　元始上天，三官高明，迴景臢曜，四方朗清。運度所衝，激揚流星。三界錯越，三統失寧。五斗總是，七宿明靈。真君大魁，厥諱玉精。夫人皇妃，字曰育嬰。總御玄關，迴轉諸天。今有客灾，玄告不祥。謹以真文，赤書上呈。散髮謝愆，披露丹誠。惟垂玄監，回復天經。炁不橫越，灾不橫生。墳燒靈文，散煙玉庭。上景照監，普告萬靈。炁消三關，灾滅九冥。陰陽調和，國土太平。謹以金龍，風馳驛呈。
　　畢，露真文於中庭，以金龍鎮之，隨日而化。又依方色數，用燈照及繒為信。
　　攝召法呪
　　凡受上法，宜先攝伏魔鬼。魔精既伏，神明自改。
　　東方即自東山寫至稽延住，三十二字，朱書青木刺。書東華玄靈之館。
　　南方即自北攝寫至摧亡住，三十六字，黃書赤木刺。書西南陽正玉闕。
　　中央即自勑攝寫至當前住，十六字，白書黃木刺。書玄都玉臺。
　　西方即自赤書寫至帝君住，十六字，黑書白木刺。書九天金壟二圖之館。
　　北方即自北山寫至滅摧住，二十四字，青書黑木刺。書北方洞陰朔。
　　凡念呪，北向五次，東九次，南三次，中十二次，西七次。俱叩齒三十六通，閉炁九口，仰面念呪曰：
　　三元開明，迴轉天常，運推數終，百六上乘。大劫交會，萬妖爭行。北酆不拘，放逸鬼宗。群魔縱肆，妖閉天光。上帝有命，普告十方。演明天度，法教開張。正道治民，掃除不祥。有何小沃，群聚為傷。赤書玉文，檢攝鬼鄉。北酆三官，明速傳行。千魔束爽，萬鬼送形。流鈴交煥，激炁太陽。金虎四邀，天丁捕亡。大小齊到，不得匿藏。元始所告，列奏上官。
　　召龍天水神止水度等法呪
　　天地大劫之灾，洪水四出，此符可以禳止，或使蛟龍，為通路，開水逕，以度身形。
　　東方，自下制東河，寫至無問止，凡三十二字，黃書青紙，投水中。
　　南方，自南河，寫至不從止，凡十四八字。
　　中央，自中山，寫至普聞止，凡四十八字。
　　西方，自西山，寫至驛傳止，凡四十八字。
　　北方，自九河，寫至風馳止，凡二十四字。
　　皆如東方，叩齒五通，閉炁三十五息，存身心中生火，火出頭頂，燒四方山林草木，及己身都盡，形體都成灰塵，一時飛翔入青煙之上，無所遺。復思大水浩浩蕩蕩，除天下己身化成蛟龍，隨水而流。因又扣齒二十五通，呪曰：
　　上始迴靈，開明九天。元推地轉，三炁流傳。五行相促，運度機關。陰陽否激，結成灾衝。大劫傾記，蕩穢除氛。九河受對，洪流激川。水母徘徊，烏馬合群。日月冥會，三景停關。上選種臣，推校玉文。棄惡貴善，清水濁分。我參帝簡，名列九天。大灾四會，赤書所蠲。是日告命，萬神咸聞。日月五星，照明我魂。五嶽靈光，山浮度我身。九河水府，溟泠大神。開除水逕，通利河津。蛟龍應符，攝山送雲。負我度我，驚回奎張。丹書玉字，元始真文。金龍驛呈，時刻無聞。者須奏御，上對帝尊。
　　畢，引炁二十五咽。須臾，自當有水神通關道。在山，則山浮在水，則水自開。可謂臨急而濟也。
　　太上靈寶淨明飛仙度人經法卷三竟
　　#1此檔題原缺，據前目録補。
　　太上靈寶淨明飛仙度人經法卷四
　　高明大使神功妙濟真君許旌陽釋
　　龍策章第一
　　師曰：受學道士佩此靈文，施於神呪，以策文指天，則天神下降，指地則地衹朝禮，三界束帶，指神神敬，指鬼鬼滅，指水水神通道。大劫交運，洪灾四會，以策召龍，龍為護身。長修善事，精誠通達，則神靈交會，所在施召，舉向立到，千變萬奇，適意所從，出入行藏，位推太極，前導飛龍，後從鈞天，鳳嘯鸞嗚，十二華光，建九色之節，命靈之旛。精思九年，天儀自備。常朱書三天太上召伏蛟龍虎豹山精文，着一板上。又書記年月、師姓名，著一板上。合二板，內囊裹。又朱書次文，著一板上，凡三板，合封為神策，如簿之狀。板悉用銀木為之，長一尺四寸，廣二寸四分，以絳紋之繒作囊，合長二尺四寸，衣之封外，又上下封以元始五老之章。
　　內板格
　　外板次文洛
　　題內外板文
　　以本師諱字及年月日題之，具本貫、法位，弟子本命、年若干，謹以某炁天中，請到太上靈寶八威策文三牒文，太上所傳黃帝，合封為策，以出俯仰之式。右每用，即先告白，次念呪。呪畢，叩齒九通，仰天三肅，引天炁三咽，以策之指所告之地，閉炁九息而止。呪曰：
　　元始太真，五靈高尊，太華皓映，洞朗八們，五老告命，無幽不聞，上亂九天，中制酆山，下鎮河海，十二水源。八威神呪，靈策玉文，召龍負水，收炁聚雲，束魔送鬼，掃蕩妖群，萬精摧落，所誅無蠲。日月五星，北斗七元，諸天諸地，諸水諸山，五真所部，溟玲大神，仙王遊宴，五帝仗旛，天丁前驅，金虎後奔。钁天猛獸，羅備四門，所呼立到，所召立前。赤書煥落，風火無停。有所攝驗，金龍驛傳。
　　師曰：靈圖赤書玉訣，龍策曰章，並略叙赤明開圖，至萬範開張，一篇所載，皆赤書煥發，開落為用，以濟含生之一二。其有多門，未能悉記。學者通於一，而萬事畢矣，豈在乎多。如能精專，何施不可。儻一一求之，雖彈紙墨，不足以盡為用，多乎哉？所謂萬範開張也。
　　元綱章第二
　　元綱流演，三十二天。輪轉無色，周迴十方。旋斗歷箕，迴度五常。三十五分，總炁上元。八景冥合，炁入玄玄。玄中太皇，上帝高真。汎景太霞，嘯詠洞章。金真朗郁，流響雲營。玉音攝炁，靈風聚煙。紫虛鬱秀，輔翼萬仙。千和萬合，自然成真。真中有神，長生太君。無英公子，白元尊神。太乙司命，桃康合延。執符把籙，保命生根。上遊上清，出入華房。入冥之內，細微之中。下鎮人身，泥丸絳官。中理五炁，混合百神。十轉迴靈，萬炁齊仙。
　　師曰：元綱者，昇仙之要路，天階之絕景。道源既判，神天居空洞之上，非言可盡，非見可聞。悟其真者，因真修真，而外真自應矣。識其妙者，因妙得妙，而外妙自應矣。推神天之象，則元綱之位，其遠其近，舉可知也。人之有元炁，關通骨殊骯穴，上達於頂，一如天上元綱之路。人之魂魄在身，一如人在天中，知出入則長生飛騰，不知則庸愚之夫，不學術業，未知事官聯班之次J 而求見君也。夫元炁融聚，魂魄所養，爰有真精。真精所本根，於左腎右腎為命門，在春骨之窮。其下有大骨，骨中髓透(户十九)骨。其穴多龜尾，其神為王母，面南而治事，因帝所向而言，謂之西龜之山，道家托喻以為名也。又謂之金闕，以其居西也。右謂為金闕，左為玉房。玉房，言其玉在山而木潤。居東方也。又玉，水之所本，陽精之化，精之所着，名曰淨霐。此元綱之炁，根本所發之地。寶圖之設高壇，起於此。存三之說，，鬱羅蕭臺，基於此。臺之中尊，直當於心，所謂靈臺，此上清之景也。太清之上際，則心之下也。心之懸垂，其下為肝。肝之下二分，北斗七星居之。其炁達心，其原上通舌下，名曰涌泉。其炁下達右腎，腎之炁泄者，以涌泉之炁不禁為交鋒。交鋒者，言斗之罡星大□所照之地，其性肅殺，其神即欲界也。如知道者，以舌柱上腭，直運其炁，循脊而上，以脊通頭。頭者，上清玉京之要路。所謂西龜與玉京為鄰界者，是今人不知，便以為西龜在腦者有之。然龜去玉清之炁四千萬里，則其遼邈可知也。心居中，炁直達在天，則火星最低，炁先及也。又心屬火，命門之炁亦屬火，言上達而相感，天之日月與火星齊，故曰月參之。人身，則兩乳與心齊。兩乳者，兩眼之根原也。人之二乳，藏精以養目也。故年老氣敗目昏，則乳無根，腎無精。其斗在天之東北，為天之關鍵，艮之位也。於人，則右手肩井穴也。人之炁脈，以右為始。天道行，以西北為始，由行西而至牛宿，而天事畢。人之炁，自右手肩井至左手，而人炁周。天事雖畢，而未可發生，故造化於北起焉，言重入火星也。人炁雖一周，而消息係焉，言重入心中也。由火、木、水、金而行者，天度也。由心、肝、腎、肺而行者，炁臉背脊之穴也。取脊穴而觀，則上下左右見矣。求其妙而推其喉環，通頂門，所以為玄玄之妙。妙者，言之不能盡，不可指而名也。無色之界，在心之下，空洞之處，□之左也。後自斗口，以舌柱上胯也。舌柱上腭者，名上天橋，則超上清矣。如此則玉清之景，頭也，太清之景，丹田也；上清之景，絳宮也。心為靈臺，則靈寶之說可見矣。於是而守，守之在心。於是而朝，朝之在頭。此三華離便，而見大有之庭也。故天中之天，無英、白元之會於心也。自然成真，則會於頭也。修上道而至此，則事畢矣，不可得而容聲也。故録為元罡飛步之法，其有細微，出在淨明法中，今具罡圖于後。
　　師曰：元罡之事，參於身中，則嘯、咏洞章之說。以經而論，則云玄中太皇，至自然成真住也。究其義，則玉清之景也。玉清者，天上之天也。仰而視之，則無上也；俯而窺之，則日月五星斗宿之神也，三十二天之帝也。言會而朝高真太皇也。太皇在洞房中，三十二天羅布，二十八宿環之，日月五星侍立於前，峨然大有之庭也。以人身而求之，天則頭者，上天也。兩眉間者，太皇上帝高真所居也。汎景太霞者，兩目中光也。嘯、味洞章，鼻口出入息也。金真者，鼻應金也。流響雲營，玉音攝炁者，口鼻之息，其響韻如此。紫虛者，眉　也。輔翼萬仙，千和萬合者，耳目鼻。不妄為出入，有真人童子存焉。其聲合乎天籟，與洞章參言，中正之和氣分，以其音召和氣出，為布炁阮水之呪。
　　師曰：長生太君，火之正星，玄中太皇之炁也。無英公子、白元尊神，是金木之神星。太乙司命，是水之尊號。桃康合廷，是土之真帝。以洞房仙法驗之，世書之論不同，今正本法，推窮得旨要之精者，為洞房法。
　　呪水布炁法
　　諸呢水布炁，見玄中太皇，身著上清衣，手執青書，坐師子座。左有長生大君，右有太乙司命，亦衣上清衣，執圭侍立。其大如棗，在兩眉間，方闊一寸，如亭殿金闕，照耀有光，如青紅瑠璃照水中。如布炁，則存照病人念呪，自玄中太皇起，至自然成真住，凡九遍，存思耳目。鼻中，有仙樂洞章步虛之聲。呪水時，吹炁於水中九。。布炁吹病人亦九口。布炁未驗，再存吹三次而止。
　　洞房修真法
　　諸修真洞房者，亦存三守一之要法也。每日靜坐，不拘時候，存玄中太皇，身著上清衣，手執青圭，坐師子上。長生大君在左，太乙司命在右；無英在左，白元在右；桃康在左；桃孩在右。長生，火也。火傳廚不息，故為長生，心也。太乙，命門之神也，故為司命。無英，肝神。白元，肺神。桃康、合延，土神。物入土則分析而生，故其神有二。此神居臍中，臍為命之根，土為五行之根。今以為腎神，則非也。腎，水也，得土而知。故存腎者，亦思二桃也。存之，則次第存，自本宮出，各衣上清金縷霞衣，侍衛中尊。太皇在眉間，分明了然。眉中一寸，廣和宮殿。微呪曰：真中有神至，萬炁齊仙住。凡八十一徧，一徧，取炁一口。又思已魂衣絳綾衣抱，戴遠遊之冠，朝見太皇高尊，與太皇高尊相對坐，衆真侍立如前。復念前呪九徧，咽津八十一過而止。
　　靈芽章第三
　　師曰：經自梵炁而分，其言包含萬範，皆明梵炁分布，施生靈秀。於是而知赤書之字，結為五芽。在天則為五帝之精，在人則為五官之秀。
　　中理五炁者，以其下鎮安於一人也。故自修洞房，行元綱，布神炁，而服五芽，存思食生炁之法。
　　服五芽法
　　師曰：九炁青天，三炁丹天，中央黃天，七炁素天，五炁玄天，各有五帝五靈之童。東方青靈之童，典清帝之書，諱開陽，長九寸，青羽衣，執青麾，侍文左。南方赤靈之童，典赤帝之書，諱丹珠，長三寸，赤羽衣，執赤節，侍文前。中央黃靈之童，典黃帝之書，諱紅瑛，長一寸二分，黃羽衣，執黃鉞，侍文中央。西方白靈之童，典白帝之書，諱明石，長七寸，素羽衣，執白旗，侍文右。北方黑靈之童，典黑帝之書，諱玉滋，長五寸，黑羽衣，執黑幢，侍文後。學者思此五童，降己身百日，及佩真文百日。其神居五藏之中，為致五芽之精。常以立春之日，雞嗚入室，東向九拜，平坐，叩齒九通，思青帝字靈威，長九寸，冠青玉冠，衣九炁青羽飛衣，駕蒼龍玉輿，建鴞旗，從甲乙始老之官九十萬人來降。須臾，化生青炁，如雲貫覆己形，從己口直入下肝腑。又思木星煥明在東方，照己身，便開目，念呪九遍，吞東方真文十二字。又常以立夏日，雞嗚入室，南向三拜，平坐，叩齒三通，思赤帝字飄弩，長二寸，冠赤玉冠，衣三炁丹羽飛衣，駕丹龍王輿，建采旗，從丙丁真老之官三十萬人來降。須臾，化生赤炁如火，貫覆己形，從己口入，直下心腑。又思火星煥明在南方，照己身，便開目，念呪三遍，吞南方真文十二字。又常以二分二至四日，雞嗚入室，向王十二拜，平坐，叩齒十二通，思黃帝字含樞紐，長一尺二寸，冠黃玉冠，衣五色羽衣，駕黃龍玉輿，建黃旗，從戊己元老之官十二萬人來降。須臾，化生黃炁如雲，覆己身，從己口入，直下脾腑。又思土星在天中，照我身，便開目，念呪十二遍，吞中央真文十六字。常以立秋日，雞嗚入室，西向七拜，平坐，叩齒七通，思白帝字曜魄寶，長七寸，冠白玉冠，衣七炁白羽飛衣，駕白龍玉輿，建素旗，從庚辛皇老之官七十萬人來降。須臾，化生白炁如雲，貫覆己身，從己口入直下肺腑。又思金星煥明在西方照己身，便開目，念呪七遍，吞西方真文十二字。又常以立冬日，雞嗚入室，北向五拜，平坐，叩齒五通，思炁帝字隱侯局，長五寸，冠玄玉冠，衣五炁玄羽飛衣，駕黑龍玉輿，建皂旗，從壬癸玄老之官五十萬人來降。須臾，化生黑炁如流星之光，貫覆己形，從己口入，直下腎腑。又思水星煥明北方，照覆己身，便開目，念呪五遍，吞北方真文十二字。
　　東方呪曰
　　九炁青天，元始上精，皇老尊神，衣服羽青。役御天官，煥明歲星。散輝流芳，陶溉我形。上餐明霞，服引木精。固養青芽，保鎮朽齡。肝腑充溢，玉芝自生。迴年億劫，色及童嬰。五炁和合，天地長并。
　　南方呪曰
　　三炁丹天，朱宮靈童。元始上老，參駕赤龍。丹羽飛衣，錦被明光。驅策靈官，運導陰陽。三炁吐輝，溉我絳宮。赤子但鎮，鍊芽飾容。朝餐朱景，玉芝滿充。迴停劫年，朽骸反童。長齡天地，永享無窮。身生水火，斷絕群凶。
　　中央呪曰
　　中黃太山，元炁徘徊。上有皇老，總統四垂。參駕黃龍，五色羽衣。運導九天，輪轉璇璣。煥明七星，流光散輝。玉英芳芝，充溢四飛。陶溉我身，脾臃先開。養芽餐精，萬神總歸。檢魂制魄，仙鍊八威。表裹洞明，長生不衰。通真達靈，升入玄微。
　　西方呪曰
　　金靈七門，皓映西華。中有素皇，元始之家。參駕白龍，七炁峨峨。徘徊玉門，散精朱霞。金星吐輝，芳芝，玄奧我身，養我素芽。明右鮮光，萬劫不俱。服以流泉，餐以太和。九天上帝，給以玉華。保年駐顏，白景敷羅。長存天地，三光同遐。
　　北方呪曰
　　北方玄天，五炁散靈。上有大神，始老元精。駕龍建旗，遊宴上京。是日元吉，慶雲敷榮。飛芝流灑，滂沱四盈。玉女玄奧，溉我身形。腎宮充鎮，朽芽重生。五府納真，上通神明。五老降接，仙道早成。變化水火，衣服羽青。飛行太空，遊造紫庭。壽同三景，萬劫遐齡。
　　右呪畢，各依方數咽津止，便服字。諸常服字，則以雞嗚陽光始分，東向叩齒如其方數，摩兩掌拭面目如其方數。呪呢，自束方起，至北方終，為一周。
　　東方青芽云：服食青芽，飲以朝華。畢，便以舌撩上齒之裹，舐唇三過，令玉泉滿口，而咽之三過。又引青炁九咽，令鎮肝中。
　　南方朱丹云：服食朱丹，飲以池華。以舌撩下齒表，舐唇漱口，令玉芝滿口，而三咽之。又引赤炁三咽，令鎮心中。
　　中央戊己云：昂昂太山，服食精氣，飲以醴泉。畢，以舌撩上齒，取玉泉，舐唇而三咽之。又引黃炁十二咽，令鎮脾中。
　　西方明石云：服食明石，飲以靈液。畢，以舌撩上齒，漱口，令玉芝滿口，而三咽之。又引白炁七咽，令鎮肺中。
　　北方玄滋云：服食玄滋，飲以玉飴。畢，以舌撩下齒內，舐唇漱口，滿而咽之。又引黑炁五咽，令鎮腎中。
　　右畢，叩齒三十六通，咽炁二十五過止。又都呪曰：白石巖巖，以次行源，泉通湧洞，灌以玉漿，飲之長生，壽命益長。畢，以舌撩口上下中央，令玉芝滿口，而三咽之。其道都畢。
　　東方真文
　　南方真文
　　中央真文
　　西方真文
　　北方真文
　　仁濟章第四
　　仙道貴生，無量度人。上開八門，飛天法輪。罪福禁戒，宿命因緣。普受開度，死魂生身。身得受生，上聞諸天。諸天之上，各有生門。中有空洞，謠歌之音。魔王靈篇，辭參高真。
　　師曰：此唾易修摩也。其神常集於泥丸之上，在人頭，常為人呼集魂魄真神，有淪喪數未盡者，皆救。其名為法倧，兄弟三人，手執飛天法輪，此是三天魔王之子也。其靈篇之辭在後，詳其義，而為之洞章。而唾易修摩符，出《淨明經》也。本章今別以為救世符禁之衛。
　　第一欲界飛空之音：人道渺渺，仙道莽莽。鬼道樂兮，當人生門。天道貴生，鬼道貴終。仙道常自吉，鬼道常自凶。
　　師曰：此歌音可以斷百邪。凡人家素有妖魅，未欲驅捉，只令自此分散，不為禍患，則以此音治之。掐酉文，念呪七遍，書符一道鎮之，其怪永絕。
　　符文
　　右件，以五月五日造印之。如有患狐魅，即令帶之，其鬼自去。
　　高上清靈爽，悲朗太空。唯願仙道成，不欲人道窮。北都泉曲府，中有萬鬼群。但欲遏人筭，斷絕人命門。阿人歌洞章，以攝北羅酆。束送妖魔精，斬馘六鬼鋒。諸天炁蕩蕩，我道日興隆。
　　師曰：此歌音可以驅捉邪魅。凡人家有精怪作稱，遣之不去者，以此音。掐酉，朱書真字一通，付所差官將擒之。其文先以引劄叙事，用此粘連巷前，或粘投詞前。如有印文，即掐訣，印粘之。
　　真文玉篆
　　第二色界魔王之章：落落高張，明炁四騫。梵行諸天，周迥十方。無量大神，皆由我身。
　　師曰：此歌音可以禳鎮。凡人家宅不寧，所謀不遂，身命逵蹇，可以用朱書符，貼佩。書時念此呪七遍，又左手辰文。
　　符文
　　我有洞章，萬徧成仙。仙道貴度，鬼道必相連。天地眇莽，穢炁氛氛。三界樂兮，過之長存。身度我界，體入自然。此時樂兮，薄由我恩。
　　師曰：此歌音，可以解技冤滯，飛疰復連。凡有此者，以桐木書符，念七遍，手掐巽，取東方炁一口，吹之。書畢，卻以再書寫此一段，於其上四畔發出。用朱書，亦可佩帶，令人和合，所向如心也。
　　符文
　　右書訖，以字蓋之，置於門上。若解塚訟，則釘墓側。
　　龍漢蕩蕩，何能別真。我界難度，故作洞文。變化飛空，以試爾身。成敗懈退，度者幾人。笑爾不度，故為歌音。
　　師曰：此歌音可以治類邪。凡心病，不知所主者，以此呪符五偽，取午炁一口，書符，令患吞佩。左右午文。
　　符文
　　第三無色界魔王歌曰：三界之上，眇眇大羅。上無色根，雲曆峨峨。唯有元始，浩劫之家。部制我界，統乘玄都。有過我界，身入玉虛。我位上王，匡御衆魔。
　　師曰：此歌音可以佩帶，百神稽首。公私灾患，不及書符，即用此呪之。左手寅文，呪三徧，取東西二方炁各一口。書訖，朱寫文封之，一邊寫，一邊押字。
　　符文
　　空中萬變，穢炁紛葩。保真者少，迷惑者多。仙道難固，鬼道易邪。人道者心，諒不由他。仙道貴實，人道貴華。爾不樂仙道，三界那得過。其欲轉五道，我當復奈何。
　　師曰：此歌音乃遣鬼呪也。凡有祖先為禍，不可攝罪者，以此音呪符一道，燒之。書符時，再掐酉文。
　　符文
　　此三界之上，飛空之中。魔王之音，音參洞章。誦之百遍，名度南宮。誦之千徧，魔王保迎。萬徧道備，飛昇太空。過度三界，位登仙公。有聞靈音，魔王敬形。
　　師曰：此歌音真書，以封前所燒之符。封符如簡，上書此文。
　　勑制地祇，侍衛送迎。拔出地戶，五苦八難。七祖昇仙，永離鬼官。魂度朱陵，受鍊更生。
　　師曰：此章可以救沉滯。凡有幽魂，則先燒遣鬼呪符，次焚符。追度之時，其文當寫如歷關諸天，關子叙事意。凡為弟子追度，則同歷關諸天同為之。以黃紙墨寫符文
　　符文
　　太上靈寶淨明飛仙度人經法卷四竟
　　太上靈寶淨明飛仙度人經法卷五
　　高明大使神功妙濟真君許旌陽釋
　　祕藏章第一
　　是謂無量，普度無窮。有秘上天文，諸天共所崇。泄慢墮地獄，禍及七祖翁。
　　師曰：此是元始說經，不可輕易，皆上天祕寶，泄慢則招禍。故神仙學道，以祕之。今為收法文呪，凡收祕文，則以左手恰午，勒入向下，念此呪，則其法通靈，所在神護，鎮宅安家也。
　　著例章第二
　　道言：此二章，並是諸天上帝及至靈魔王隱祕之音，皆是大梵之言，非世上常辭。言無韻麗，曲無華宛，故謂玄奧，難可尋詳。上天所寶，祕於玄都紫微上宮。依玄科，四萬劫一傳。若有至人，寶金寶質心，依舊格告盟十天，然後而付焉。
　　道言：夫天地運度，亦有否終。日月五星，亦有虧盈。至聖神人，亦有休否。末學之夫，亦有疾傷。凡有此灾，同炁皆當齊心修齋，六時行香，十徧轉經。福德立降，消諸不詳。無量之文，普度無窮。
　　道言：夫末學道淺，或仙品未充，運應滅度，身經太陰。臨過之時，同學至人為其行香，誦經十過，以度尸形如法，魂神逕上南宮，隨其學功，計日而得更生，轉輸不滅，便得神仙。道言：夫天地運終，亦當修齋，行香誦經。星宿錯度，日月失昏，亦當修齋，行香誦經。四時失度，陰陽不調，亦當修齋，行香誦經。國主有灾，兵革四興，亦當修齋，行香誦經。疫毒流行，兆民死傷，亦當修齋，行香誦經。師友命過，亦當修齋，行香誦經。夫齋戒誦經，功德其重。上消天灾，保鎮帝王；下禳毒害，以度兆民。生死受賴，其福難勝。故曰無量，普度天人。
　　道言：凡有是經，能為天地、帝主、兆民，行是功德。有灾之日，發心修齋燒香，誦經十過，皆諸天記名，萬神侍衛，右別至人，剋得為聖君，金闕之臣。諸天記人功過，毫分無失。天中魔王，亦保舉爾身。得道者，乃當洞明是至言也。
　　師曰：此是元始說經，明其有經者，可以行事。每件舉而用，則表奏狀牒，皆云準經格，言遵奉天尊誨約，推而行之，不敢別立外意。今録一件以為式，謂如為同學滅度，誦經修齊，則其辭文云準經格，道言至便得神仙，右某，伏為甲乙云云。
　　內音章第三
　　諸天中梵隱語無量音元始靈書中篇。
　　東方八天
　　亶婁阿蒼，無恕觀音。須延明首，法攬菩曇。稼那阿奕，忽訶流吟。華都曲麗，鮮菩育臻。荅落大梵，散煙慶雲。飛灑玉都，明魔上門。無行上首，回蹠流玄。阿陸龍羅，四象吁員。
　　南方八天
　　南閻洞浮，玉眸詵詵。梵形落空，九靈推前。澤各菩臺，緑羅大千。眇莽九醜，韶遙緣遭。雲上九都，飛生自騫。那育郁馥，摩羅法輪。霐持無鏡，攬姿運容。馥朗廓奕，神纓自宮。
　　西方八天
　　刀利禪猷，婆泥咎通。宛藪滌色，太眇之堂。流羅梵萌，景蔚蕭嵎。易邈無寂，宛首少都。阿鑑郁竺，華莫延由。九開自辨，阿那品首。無量扶蓋，浮羅合神。玉誕長桑，栢空度仙。
　　北方八天
　　玃無自育，九日導乾。坤母東覆，形攝上玄。陀羅育邈，眇炁合雲。飛天大醜，總監上天。沙陀劫量，龍漢瑛鮮。碧落浮黎，空歌保珍。惡奕無品，洞妙自真。元梵恢漠，幽寂度人。
　　師曰：天書玉字，凝飛玄之炁，啟運數之期，八會而成音，五合而成章，煥乎諸天，曜於太幽，與龍漢、赤明而俱化，鍊水火於五行之終，含金木於五行之始，兆開三景，分判二儀，立五嶽，超生死，而振潜伏者，自然之文也。如能以每月初三日，初五日、初九、十五、十二五日，各清齋誦詠龜山丹皇飛玄紫文，以次而思存誦詠，則當名書九天，魔王保舉，九玄七祖，皆被福蔭。誦詠之妙法詳矣。今再取其便而易行，使當思詠而不忘者，著于後。
　　東方
　　常當叩齒九通，思九色之龍居左，青雲九重，覆匝身形。密呪曰：
　　赤明開圖，九炁迴真。總統玄關，青帝大神。流化九外，纏綿我身。靈音八書，六十四篇。洞明天地，與我合仙。運致龍駕，上昇帝轅。畢，引炁九咽止。
　　南方
　　常當叩齒三通，存朱雀、鳳凰翔于前，絳雲三重，覆匝身形。呪曰：三炁徘徊，靈鳳來飛。玉音八字，煥爛紫微。吉日大慶，我道洞開。朱丹哺飴，仰吸靈暉。身生水火，絳破羽衣。登空步虛，足躡丹梯。周旋八天，七祖相隨。畢，引炁二咽止。
　　西方
　　常當叩齒七通，存白虎、獅子居右，素雲七重，覆匝身形。密呪曰：
　　七炁金靈，八天尊神。白虎策輦，獅子捧轅。七炁纏綿，煉我成仙。身發金光，映明素靈。內外變化，昇入金門。七祖出夜，九幽開魂。三塗五業，長斬惡根。同灌福舍，受慶自然。億劫開度，隨運長存。畢，引炁七咽止。
　　北方
　　常當叩齒五通，思羽蓋，玄武從于後，玄雲五重，覆匝身形。呪曰：
　　元天徘徊，流景上清。大道啟運，八字開明。飛天澄空，洞音日生。五炁纏綿，灌我身形。冠帶北單，今日受煉。洞靈腎府，內外光精。飛行三界，遊宴紫庭。七祖同慶，歡樂劫齡。七寶林中，反胎更形。長夜出離，南宮紀名。黃籙白簡，削死上生。畢，引炁五咽止。
　　師曰：有能以黃繒為地，書其真文佩帶，而常存念前章，則身應玄譜，九祖昇仙。其佩文之法，已見於昇天券矣。今有服字等法，叙于後，為玉字章。
　　玉字章第四
　　師曰：靈書玉字，妙體自然，其炁分出於九梵，其開明見於後。所以取之者有義，別之者有體。是以服之者，皆其炁之所受，養之以和，而政仙録。爰自炁出為字，字散為符，離合出於玄微，旨義本於深奧。天真皇人，記之以為上篆；道君天尊，合之以為歌音；王母譯之，以授漢武。自漢武之後，譯而為道體飛篆，今載於靈寶法者，皆西王母所以示漢武之音字也。若夫用之以為篆符，延生保命，救治彌灾，則必取諸舊本。吾今以舊本參於仙房者，得其妙旨而明之。其字其符，其服食之日月，其用度之意義，庶幾有補於高人。玉字真文，出昇天券中，此不復叙。
　　真符章第五
　　東方
　　南方
　　中央
　　西方
　　北方
　　右符，為他人，則用符；自服，則服字。訣節，各隨方取炁用之。
　　服字章第六
　　師曰：凡學道之士，務在得其旨，得其義，得其叙。何謂得其旨？見而不迷，用而有應，信而行之。何謂得其義？所本不誤，求而有理。通而悟之。何謂得其叙？所用有倫，簡而不繁，安而習之，則自然有成。况有如玉之姿，如金之志，勤玩味讀，不為造次之問乎。今因其日月，集為終歲之用，而服字之功畢矣。兼以行遣、修持、服芽、守中，各有日子。則一歲之間，不過數日，兼以行之。其初學壯行，致君澤民，事親治家，本之以行，而佐之以功，輔之以神明，其超脫，不可勝計哉。
　　本命日服九計二＋八字
　　明首向本命。飛灑向本命。無行向本命。九靈推前向木歲。澤洛菩臺向南。神纓自宮向太歲。婆泥向本命。易邈無寂向本命。阿那品首向本命。
　　正月旦日服七計一十九字
　　霐向本命。無量向束。玃無向東。自育九日向東。龍漢瑛鮮向東。惡弈向壬。元梵恢漠。向東。
　　每月初三日服二計四字
　　流羅向月建。陀羅向月建。
　　每月十五日三十日服二計六字
　　蒼無月終，向日。宛首少都十五日，向月。
　　每月弦望日服二計六字
　　無恕觀音向日。綠羅向日。
　　八節日服十六計五十三字
　　阿弈向北。華都曲麗向王。阿陀龍羅向王育邈。向王。韶謠向天門。雲上九都向玉京九層之臺。那育郁馥向王。馥朗廓弈向王。滌色同王。梵萌向西北。九開自辯向王。眇炁合雲向王。總監上天向王。碧落浮黎三時，向王。空歌保珍正中，向王。羅合神向王。
　　立冬服三計八字
　　摩羅向東北。幽寂度人向北。九醜向東北。
　　冬至日服一計二字
　　流玄向北。
　　立夏日服一計二字
　　流羅向北。
　　夏至日服一計二字
　　運容向北。
　　立春日服三計七字
　　梵形落空向東。持向東。咎通向東北。
　　春分日服一計二字
　　眇莽向東。
　　立秋日服一計二字
　　鮮菩向西。
　　秋分日服一計二字
　　菩曇向王。
　　甲子日服三計一十字
　　法攬向北。坤母東覆向北。形攝上玄佩向北。
　　戊辰戊戌日服三計二十字
　　須延向西北。忽訶流冷向西北。荅落大梵向西北。
　　庚申甲申日服一計二字
　　玉都向西北。
　　五月五日服七計二＋二字
　　刀魔向南。四象向北。南閻洞浮向南。緣邅向王。飛生自騫向南。無鏡攬姿向南。刀利禪猷向南。
　　七月七日服十四計四十七字
　　稼那向王。上門向本命。吁員向南。玉眸詵詵向太歲。緑邅向王。飛生自騫向南。法輪向本命。無鏡攬姿向南。刀利禪猷向西。太渺之堂向南。扶蓋浮向北，子時。飛天大醜向本命。沙陀劫量向壬。無品洞妙自真向南。
　　九月九日服六計一十八字
　　欋無向東恰卯。自育九日向東恰辰。龍漢瑛鮮。向西，恰本師訣。惡弈向王，恰午。元梵恢漠向東，恰午。導乾向西北，恰寅。
　　太歲日服五計一十二字
　　慶雲向南，恰離。回蹠向太歲，恰乾。大千向太歲，恰中指中。宛藪向東，恰卯。景蔚蕭嵎向本命，恰生辰。
　　行年日服一計二字
　　上首向地戶，恰坤。
　　日日誦經時服三計一十字
　　郁竺向東，恰艮。玉誕長桑栢空向正，恰寅。度仙雞嗚時服，恰寅。
　　有惡夢時服一計四字
　　華莫延由向東，恰艮。
　　每月十齋日服四計九字
　　直婁阿向王，恰本師訣。育臻向王，恰生炁。散煙向本命，恰本命。阿繿向北，恰子。
　　自本命日起，至此，計二百七十七字。
　　字訣章第七
　　師曰：梵炁開明，各因所出而制字，隨所宜而受持。或削名於死籍，而注南昌，或明妙法之宗，而求玄奧，莫不遂其所欲。大哉，自然之化，離合參同，散殊無方，義歸一體。譬之江河，昭然可考也。
　　亶婁阿
　　出於玄都長樓之上。主以正天地之度，萬神朝己。恰本師訣。
　　薈無，
　　出於南軒之上。主空無之中，自然成真。服之，神員平生。恰寅。
　　恕觀音，
　　書日月之門。主開長夜之，身有光明，面有金色，生死受度。恰日君訣。
　　須延，
　　出於天西北玉闕。主天地劫數。服之，得隨運生死，位齊飛天。恰乾。
　　明首，
　　出於天三界之門。主始開之分度。服之，地官削死，三界保仙。恰乾。
　　法攬，
　　出於紫微上館。主罪福之場。服之，三官削死，罪簿消名。恰子。
　　菩曇，
　　出於北元玄斗之中。主服之，則玄斗記名；佩之，則九幽罷對。恰本師訣。
　　稼那，
　　出於金華之上宮。主生死圖録。服之，則九府削罪，玄都記生。恰午。
　　阿弈，
　　出於玉京七寶玄臺。主萬仙朝禮之儀。服之，神真來朝己形，生死逍遙。恰紫庭。
　　忽訶，
　　題九靈之館。主天地大期。服之，能愈大疾。恰戌。
　　流吟，
　　出於北元玄關。主天地之炁。服之，凡大灾，皆過度。恰辰。
　　華都曲麗，
　　出於太極上官青華之闕。主衆真玉女誦詠。服之，玉女遊戲其房。向王，恰生炁。
　　鮮菩，
　　出於洞元之臺。主天慶會。存白雲、白日，面有玉光，神仙變通。恰春寅。
　　育臻，
　　出於洞靈上館。主御帝君，遊觀八極，制天魔王。服之，則生死同昇，遊觀八極。恰生炁。
　　荅落大梵，
　　出於三便之門。主天元數之炁，開大有之關，通龍漢之真。服之，生死皆度，消陽九百六之灾。恰乾。
　　散煙，
　　出融生之臺，是南極上元之遊臺。主真人玉女。服之，玉女下降。恰本命。
　　慶雲，
　　出紫陽館。主靈風之炁，起慶雲之輪。服之，生玉光，有自然之香。恰離。
　　飛灑，
　　出玄都玉闕。主飛天，開大有之光。服之，生死皆與飛天齊功，不經地獄。恰乾。
　　玉都，
　　出紫微臺。主開九幽長夜之魂。服之，七祖皆仙，上登朱陵。恰乾。
　　明魔，
　　出北靈館。主開八書於空洞，制萬魔於帝庭。服之，召集群靈，攝伏百魅。恰離。
　　上門，
　　出北極。主生死善惡。服之百日，北帝削死録，南官上生籍，生死受仙。恰本命。
　　無行
　　出元始玄臺。主天地開閉。服之，制身神，運生死。恰本命。
　　上首，
　　出北上玄闕之門。主運度之炁。服之，制神炁精，與運生死，長居南官。恰坤。
　　回蹠，
　　出天門。主玉篇真文隱明之運，開生死之期。服之，五臟出光，萬神並煉，生死成仙。恰乾。
　　流玄，
　　出九夜之臺。主列魂歸靈，受生還人。服之，九祖皆離幽夜，上昇南宮。恰坤。
　　阿陀龍羅，
　　出龍山九折之河。主帝君遊觀，俯仰之儀。服之，帝君下降，上真來迎。恰旺方生炁。
　　四象，
　　出北斗玄臺。主死生命籍。服之，北斗削落死籍，度生南宮。恰子。
　　吁員，
　　出南斗長生官。主死魂度人南宮，制受練之神。服之，南斗拔取神魂受煉，更主體入自然。恰子。
　　南閻洞浮，
　　出洞陽之館。主受煉之因。服之，身神澄正，內外光明。恰本命。
　　玉眸詵詵，
　　出南極上宮。主受煉之名。服之五內結仙，項生圓象。恰寅。
　　梵形落空，
　　出玉京山玄臺。主天兀開運。服之，萬神真形，變化群方。恰寅。
　　九靈推前，
　　出南極上元宮。主生死功過。服之，南宮開生，放九幽長夜之魂。恰寅。
　　澤洛菩臺，
　　出天西南龍澤。主開明日月。服之，得過陽九之灾。恰離。
　　綠羅，
　　出日月上館。主三光分度。服之，身有光明。生死不滯。恰辰。
　　大千，
　　出玄關之上。主四方無極分度之期。服之，得周旋無極世界，不拘五苦之難。恰中指中。
　　杪莽，
　　出紫微上宮。主天文開明。服之，得度朱陵，受號為仙。恰寅。
　　九醜，
　　出北帝寒靈之窗。主魔精。服之，萬鬼潛伏。恰艮。
　　韶謠，
　　出三便之門。主雲中謠歌之鬼。服之，萬魔降伏。恰卯。
　　緑邅，
　　出南北二斗之門。主生死功過。服之，北斗削咎，南斗書仙。恰王生炁。
　　雲上九都，
　　出玉京九層之臺。主飛天真人朝真之禮。服之，成仙。恰本命生炁。
　　飛生自騫，
　　出洞陽上館。主諸學者受度之品。服之，則魂神受鍊。恰寅。
　　那，
　　出天關之上。主四時之炁。服之， 形神安灾，障不干。恰生炁。
　　育郁馥，
　　出玄關之中。主衆真朝宴之儀。服。之，萬神朝禮。恰生炁。
　　摩羅，
　　出金闕北壁。主學者應度，制伏天魔。服之，萬魔伏降。恰艮。
　　法輸，
　　出三便之門。主應度之人。服之，名上南官，九祖受鍊。恰本命生炁。
　　霐，
　　出紫微之宮。主領萬神。服之，萬神侍衛，威制十方。恰寅。
　　持，
　　出東華宮。主制神龍典儀。服之，神龍為使。恰辰。
　　無鏡攬姿，
　　出三便之門。主生死圖錄。服之，北帝削死，三界度仙。恰寅。
　　運容，
　　出南宮。主五炁鍊度儀典。服之，面有玉光，萬神安鎮。恰離。
　　馥朗廓弈，
　　出玉京山七寶臺。主諸天真人遊行。服之，修齋，衆真下降。恰中指中。
　　禪纓自宮，
　　出太微上館。主洗鍊神合。服之，百靈混合，身體光明，己身常居絳府。恰離。
　　刃利禪猷，
　　出南極玄窗之上。主得道之人，受鍊品目。服之，身胃納律，萬靈鎮體。恰準。
　　婆泥，
　　出南極洞陽之館。主得道之人，受鍊加進仙品。服之，三官削咎，南極 登名。恰離。
　　咎通，
　　出南上北窗。主制萬魔。服之，鬼精滅爽，神真總歸，身飛太清。怡艮。
　　宛藪，
　　書金闕。主寺穢之界。服之，萬穢蕩清。恰卯。
　　滌色，
　　出真房。主諸飛仙道人。服之，蕩穢清神，祥光自生。恰寅。
　　太眇之堂，
　　出南宮福堂。主品秩。服之，九靈記福，生死受天廚。恰寅。
　　流羅，
　　出月宮。主天王進宴。服之，面貌、有光，金容玉質。恰日君。
　　梵萌，
　　出玄都紫房。主天地劫會。服之，過陽九之灾。恰乾。
　　景蔚蕭嵎，
　　出玉京亥臺。主生死錄。服之，三官除罪籍，南宮記仙名。恰生辰。
　　易邈無寂，
　　出朱陵之闕。主生死開度。服之，蒙解釋，九幽削愆。恰寅。
　　宛首少都，
　　出日宮。主得度之人。服之，則日童下降，面生光彩。滅度，則受鍊。恰日君。
　　阿繿，
　　出玄都長樓。主兆天中之魔。服之，萬邪不干，真靈即降。恰子。
　　郁竺，
　　出三便之門。主制天中之魔。服之，心神澄正，誦詠朗徹，上天遙唱。恰艮。
　　華莫延由，
　　出北靈上館。主治萬鬼之牢。服之，群魔束形，精怪自滅，三官明檢鬼營。恰艮。
　　九開肩辯，
　　書玉闕九天之上。主四時之炁。服之，四時俱生旺，不息時疾。恰寅。
　　阿那品首，
　　出明真之堂。主滅度之籍。服之，九幽錄福及先。恰寅。
　　無量，
　　出紫微北軒之上。主得道者昇品。服之，東華記名。恰寅。
　　扶蓋浮，
　　出南陽之臺。主校幽錄。服之，北都削對，南宮記名，九祖超度。恰乾。
　　羅合神，
　　書大羅始陽之臺。主上品之人得度。服之，九祖超脫，身得神仙。恰寅。
　　玉誕長桑槓空，
　　書東華青林之樹。主天中自然之音。服之，聲參太極，炁入神霄。恰寅。
　　度仙，
　　出玄都玉臺。主真人服御。服之，面有玉光，九祖同慶。恰寅。
　　獲無，
　　出玄都長臺之上。主天地開閉，自然之真。服之，則隨輪運轉，不失本形。恰卯。
　　自育九日，
　　出神樓之上。主天地劫會。服之，滅度得受太和之炁，而入真。恰辰。
　　道乾，
　　亦出。主一同。服之，與九祖同昇。恰寅。
　　坤母；
　　出扶桑司靈館。
　　東覆， 
　　出東井華林。并並主洪水四出，盈縮之度。之度。水行不傷，神龍護度。恰子。
　　形攝上玄
　　出太極宮中。主大水。佩之，亦可止水。朱書佩。恰子。
　　陀羅，
　　出月上之館。主明天地之陰陽。服之，身有光明，照見五內。恰月君。
　　育邈，
　　出三便之門。主死生之籍。服之，則度大灾，會位為仙王。恰本生炁。
　　眇炁合雲，
　　出紫微雲宮。主生死。服之，生死得詣朱陵。恰生炁。
　　飛天，
　　出玉臺之上。主空洞自然。服之，身與四、時節候相應，誦經上達。恰本師訣。
　　大醜，
　　出三便之門，主生死圖錄。服之，生死得通，魔王保舉。恰本師階屬。
　　總監上天，
　　出紫做長樓。丰總監諸天之炁。服之，七祖昇超。恰寅。
　　沙陀劫量，
　　出紫徹上宮。主功鵝事。服之，三界書其功，上朱陵之府。恰生炁。
　　龍漢瑛鮮，
　　出玄斗之中。主度得道之身。服之，九幽之魂，昇之無極。恰本師訣。
　　碧落浮黎，
　　出玉清雲宮。主衆真之儀。服之，萬神朝己。恰中指中。
　　空歌保珍，
　　出紫微上宮。主自歌音。服之，則能知諸天之音也。恰酉。
　　惡弈，
　　出紫微太虛之館。主度得仙之人。服之，朱宮書名，飛天同功。恰午。
　　無品洞妙自真，
　　出南陽上宮紫軒。主勳。服之，識前身，生死超度。恰午。
　　元梵恢漠，
　　出玉清上宮太極之臺。主虛無自然，生真識，知微之幾。服之，則慧智。恰午。
　　幽寂度人，
　　出北闕玄牝之戶。主六府受真體，生光明。服之，則上遊大羅。恰乾。
　　自然章第八
　　師曰：道之為妙，大無不包，小無或遺。以文縱橫倒直，或離或散，無不當其用。元始中篇玉字，出乎大梵之炁。分之而為字，合之而為聲，妙之而為符，約之而為呪。於西漢靈寶之書，則有飛篆散殊之體，皆因經言，所以濟用。吾今飛仙度人之法，本於舊載，參於仙房，以增以除，以證靈寶之法，貫通不遺。今略取靈寶一二所載，以辯其為同。
　　一者，五帝大魔，本以薦幽滯。而靈寶則為破壇伐廟，治狂邪武勇之神，可召而任，以護助微劣法子流浪之義。
　　二者，東方八天，本以四篇皆為昇天券。而靈寶，止取一天者，取東方生炁也。
　　三者，南方八天，本止可以祈晴於至陽之地。而靈寶又以祈雨用之，又以持字為使龍之符也。
　　四者，華莫延由，本治惡夢。而靈寶取以止盜鬼賊，與之為性一也。
　　五者，形攝上玄，本禁水之符也。而靈寶取以止怪獸與水怪，皆陰類也。
　　六者，總監上天，本主炁之字也。而靈寶取以止怪、養子難，以貼於堂奧，來生炁也。
　　凡六者，皆靈寶法與度人有異處。求其離合之自然，則一也。
　　復命章第九
　　道言：此諸天中大梵隱語無量之音，舊文字皆廣長一丈。天真皇人昔書其文，以為正音。有知其音，能齋而誦之者，諸天皆遣飛天神王，下觀其身，書其功勤，上奏諸天，萬神朝禮，地祇侍門，大勳魔王，保舉上仙。道備尅得遊行三界，昇入金門。
　　師曰：此乃本經，叙書所出之因也。如能觀此而悟，則勉而不忘也。
　　此音無所不辟，無所不禳，無所不度，無所不成，天真自然之音也。故誦之致飛天下觀，上帝遙唱，萬神朝禮，三界侍軒，群妖束首，鬼精自亡。琳琅振響，十方肅清，河海靜默，山嶽吞煙，萬靈振伏，招集群仙。天無氛穢，地無妖塵，冥慧洞清，大量玄玄也。
　　師曰：此乃誦洞章法也。夫存思之道，貴乎絕念。誠知天中自然之音，能使飛天下觀，則必以真而應，則不妄觀。唯知琳琅振響，而誦詠味之，十方肅清，無外濁也，河海靜默，無妄動也，山嶽吞煙，無妄泄也，萬靈振伏，無妄害也，招集群仙，無妄專也。如此則天地性心，廓然而已。所以能冥慧洞清，大量玄玄也。
　　太上靈寶淨明飛仙度人經法卷五竟