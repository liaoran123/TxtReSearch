許太史真君圖傳
　　.經名：許太史真君圖傳。撰者不詳。二卷。底本出處：《正統道藏》洞玄部靈圖類。
　　許太史真君圖傳卷上
　　玉陛錫韶晉孝武帝寧康二年，甲戌歲，八月朔旦，有雲仗自天而下，二仙乘輦導從甚都，降于真君之庭，真君降階迎拜。二仙日：奉玉皇命賜子詔。真君俯伏以聽。乃宣詔日：上詔學仙童子許遜，卿在多劫之前，積修至道，勤苦備悉，經緯逾深。萬法千門，罔不師歷。救災拔難，除害蕩妖。功濟生靈，名高玉籍。眾真推仰，宜有甄陞。可授九州都仙太史，高明大使。賜紫綵羽袍，瓊旌寶節，玉膏、金丹各一合。詔至奉行。真君再拜，登階受詔。一仙日：予乃玉真上公崔子文。一仙曰：予乃元真大卿瑕丘仲。言畢，揖真君，坐告以沖升之日。遂乘雲車而去。
　　玉陛再韶
　　晉孝武帝寧康二年，甲戌歲，八月望日，至于日中，世人遙聞空中音樂之聲。祥雲彌望，須臾漸至真君之庭。羽蓋龍車，從官兵衛。仙童綵女，前後導從。紅雲紫氣，舒布環繞。前二詔使再至。真君降階拜迎。二仙復宣
　　詔日：上詔學仙童子許遜，脫子前世貪殺匿，不祀祖先之罪。錄子今生呎水行符，治病罰惡，域毒之功。已仰潛山司命官，傳金丹於下界。閉債封形，迴子身及家口，廚宅、百好、歸三天。子急淨穢，背土凌空。左大力天丁，與右流金火鈴大將，照辟中黃。無或散慢，詔至奉行。仍封遠祖由，玉虛僕射。曾祖玫，太微兵衛大夫。祖玉，太極把業錄籍典者。父肅，中嶽仙官。賜所居宅，日仙曹左府。詔使日：卿門弟子，唯六人合從龍車同時上升。言畢，亦升天而去。
　　真君聖誥
　　叩混元始祖，一氣分真。多劫之前，積修至道。勤苦備悉，經緯逾深。萬法千門，罔不師歷。救災拔難，除害蕩妖。功濟生靈，名高玉籍。眾真推仰，宜有甄陞。大慈大願，大孝大仁。九州都仙太史，高明大使。雷霆泰省天樞，伏魔上相。至道玄應，神功妙濟。掌九天司職，太一定命注生真君。三天按察。都檢校，溥奏諫議大夫，天醫大帝，度人祖師，淨明溥化天尊。
　　九州都仙太史，高明大使。至道玄應，神功妙濟真君。姓許名遜，字敬之。曾祖琰，祖玉，父肅，世為許昌人。高節不仕，乃穎陽由之後也。父漢末避地於豫章之南昌，因家焉。
　　初，母夫人夢金鳳銜珠，墮於掌中，玩而吞之。及覺腹動，因是有孕，而真君降生焉。二十八日也。時昊赤烏二年，正月二十八日也。
　　真君生而穎悟，少小通疏。與物無作。嘗從獵射一麀，鹿中之子墮，鹿母猶顧舐之，未竟而斃。因是惻然感
　　悟，即棄折弓矢學道也。
　　真君刻意為學，博通經史。明天文、地理、音律、五行、經緯之書。尤嗜神仙修鍊之術。褊參歷玫，悉究玄微
　　焉。
　　真君聞西安昊世雲，得至人丁義神方，南海鮑靖祕法，及天降白雲符，遂往師之。世雲靈感玄會，若契宿因，悉以祕要付授。如今之垂世如意大丹，乃丁義神方之一也。西安今寧州。世雲仕吳，為西安令，因家焉。今去州六十里，有西平靖吳仙觀，即其故宅也。
　　真君與郭璞訪求名山，為棲真之地。得逍遙山金氏宅，謂大合仙格。乃同謁金公。璞白日：許君欲置一舍，為修鍊之地，故上謁公。答日：許君若誠有意，當并置莊產為薪水資。真君日：雖蒙傾蓋，受之無名。願聞所需，多寡惟命o 公日：大丈夫一言道合，身命猶以許人，況外物乎。乃取一大錢中破之，各收其半為券焉。
　　真君居金氏宅，日以修鍊為事，不求聞達。鄉黨化其孝友，交遊服其德義。人有餽遺，苟非其義，一介不取。嘗有售鐵燈檠者，因夜然燈，有漆剝處視之，乃金也。翼日訪元主還之。
　　真君道譽日著，郡舉孝廉不就，朝廷累加禮命，不得已，乃以晉太康元年，起為蜀郡旌陽令，時年四十二。視事之初，誠胥吏去貪鄙，除煩苛，脫囚摯，悉開諭以道。吏民悅服，咸願自新。其教民，忠、孝、慈、仁、忍、慎、勤、欽為先。令秀民有德望者，相與勸率，故爭競日消，至於無訟。時胡詹二典押，為之掌案聽政焉。今廟食為神也。
　　真君未任縣之先，歲饑民無以輸租，郡邑繩以法，率多流移。暨涖事日，乃以靈丹點瓦礫化黃金，令人潛瘞
　　於縣之後圃。一日籍民之未輸者，咸造于庭，使吏請責之，令服力役於後圃。民钁地獲金，得以輸納。故免逃竄之憂悉按堵。鄰境流移之民，慕其德惠，來依附者甚眾。遂至縣邑戶口增衍，人物富庶焉。
　　郡中屬歲大疫，民死者十有七八，真君乃以所得神方拯治之。凡符呪所及，皆登時而愈。至於沈痾之疾，亦無不痊者。
　　郡中疫民既活，救濟之道傳聞他郡，病者相繼而至，日以千計，於是標竹郭外十里之江，置符其中，俾就竹下飲水皆癢。其悼耄贏疾不能自至者，汲歸飲之，亦獲痊愈。故蜀民謠曰：民無盜竊，吏無奸欺。我君活人，病無能為。
　　真君任旌陽既久，知晉室將亂，乃棄官東歸。蜀民感其德化，無計惜留。所在立生祠，家傳畫像，敬事如神明焉。啟行之日，贏糧而送者蔽野，有至千里始還者，有隨至其宅，願服役而不返者，乃於宅東之隙地，結茨以居。其狀如營壘，悉改氏族以從真君之姓。故至今其地號許家營焉。其遺愛及民有如此者。
　　真君嘗至新吳，憩于栢林，忽有女童五人，各持寶劍來獻。異而受之，既而偕至真君宅。日以擊劍自娛，人莫能測。真君知其劍仙，常禮遇之。卒獲神劍之用。飛升後，五童隱于手植栢下，因號栢樹仙童。新吳今有栢林觀存焉。
　　真君與吳真君遊嵩陽，聞金陵丹陽縣黃堂靖，有女師諶姆多道術，同往師之。姆曰：昔孝悌王，自上清下降兗州曲阜縣蘭公家，留下金丹寶經，銅符鐵券。謂公曰：後晉代當有神仙許遜，傳吾此道。命公轉以授吾，使掌之以俟子，積有年矣，今當授子。乃登壇依科盟授，并正一斬邪之法，三五飛步之術，悉以傳付焉。
　　二君前受諶姆道法，禮謝訖，辭行。真君方心期每歲必來謁姆。姆覺之曰：子勿來，吾即返帝鄉矣。乃取
　　香茅一根，望南擲之曰：子歸，認茅落處，立吾祠，歲秋一至足矣。二君還，首訪飛茅之蹟。於所居之南，四十餘里得之，已叢生矣。遂建祠宇，亦以黃堂名之。今號日黃堂隆道宮。每歲仲秋之三日，必往朝謁焉。
　　真君自嵩陽回訪諶姆飛茅之蹟，經過路傍，偶見陂水清澈，為之少憩。今清陂村有憩真靖為觀是其處也。又見鄉民盛烹宰以祀神，且相詫日：祭或不腆，則神怒降禍矣。真君日：怪祟敢爾耶，乃夜宿於逆旅，召烈風迅雷伐之，拔其林木。明日告其里人日：妖社已驅，毋用祭也。今其地有廢社，鄉民不復祭杞矣。
　　真君尋訪飛茅，經過之地，見鄉民負檐遠汲者滿道。老幼勞苦，乃以杖刺社前涸澤，湧泉以濟之，雖旱不竭。
　　今大澤村紫陽靖之石井是也。真君嘗登龍城之山巔，指山腰之泉罅曰：是必有異物藏于其中，後將為妖孽以害生民。遂卓劍運法，建立壇靖以鎮之。今每年仙馭朝諶姆，則憩于此，號龍城觀也。
　　真君渡小蜀江，即今之黃湖口。抵江干之肆，主人朱氏，雖貧而迎接，能盡禮敬。真君乃戲畫一松于壁而
　　去。其家即日，市利加倍。後江漲潰堤，市舍俱漂，惟松壁不壞也。今名松湖市，見有朱土地廟食焉。
　　真君嘗鍊神丹於艾城之黃龍山，山湫有蛟魅聚淵藪，作洪水欲漂丹室。於是真君遣神兵擒之，釘于石壁。今釘蛟石具在焉。
　　真君神丹既成，乃祭于幕阜山，葛仙公之石室。真君至脩川，愛其湍急而味堅，取神劍磨于澗傍之石。即今號梅山旌陽觀。真君渡水登秀峰為壇，於峰頂以醮謝上帝，乃服仙丹。今號旌陽山，溪南有吳仙觀，即是吳真君故居也。
　　真君造吳君之宅，過西安縣，即今寧州。社伯出謁，乃請其地分有妖孽為民害者，其神匿之而不告焉。真君行過一小廟，五神人迎謁而告日：此地久有蛟孽毒害生民，知仙君來此，故往鄂渚藏避矣。後將復還，願為斯民除之。廟神姓毛，兄弟五人。今曰協佑廟，在州東四百步地也。
　　真君如廟神之言，躡蹟追蛟至鄂渚。路逢三老人，詢其蛟孽蹤穴所在。指日：見伏于前橋下。故真君至橋側，仗劍叱之。蛟驚奔入大江，匿深淵。迺敕吏兵驅之，蛟從上流奔出，遂誅之。三老人，即普應三王，廟食其地。今有伏龍橋，上下龍口也。
　　真君怒西安社伯匿蛟而不職，錮其祠門，止其享祀，令居民事姓毛之小廟。今寧州城隍廟正門常閉，開則邑有災。協佑廟食甚盛。真君還郡城日：此地水陸衝要，人物繁夥，豈無分合神仙之人。試以靈丹數粒，雜他藥貨之，令其信綠而取，竟無一人遇者，真君吁嘆仙才之難得也。
　　真君聞新吳有蛟為孽，因持寶劍捕逐之。經今仙遊觀之地，蛟懼竄入溪穴，即今藏溪也。
　　真君乃以巨石書符，及作鎮蛟文以鎮之。文石尚存于今之奉新縣西十里，延真觀院是也。
　　海昏之上遼，有一巨蛇。據山穴，吐氣成雲。亙四十里吞吸人物，大為生民害。真君聞之，乃登北嶺，即今會仙峰。驗之，果見毒氣服空。乃集弟子，將往誅之。初入其界，遠近居民千百人，競來懇訴。真君惻然日：
　　世運周流，際此厄會。生民何罪，乃受其災。吾之此來，正為是事。誓不與此蛇俱生也，當為汝曹除之。
　　真君群弟子既集，亦同勸請誅蛇。真君日：須時至乃可。於是卓劍于地，封天默禱。良久飛泉湧出，俄有赤烏飛過。真君曰：時至矣。其地為候時觀，後改赤烏壽聖。今日廣福觀也。
　　真君至蛇所，鄉民咸鼓譟，趨前聽命。乃卓劍布氣飛符，召海昬社伯，南昌社公，並力驅蛇出穴。其符落處，因建觀，名符落。今南昌郡南太和觀是也。
　　蛇出穴，舉首十餘丈，吐毒衝天。真君嘯命風雷，指呼神兵。令吳君飛步引劍劈其首。施岑、甘戰等，揮劍裂腹，有小蛇自腹出。長數丈，甘君欲斬之。真君日：彼未為害，不可妄誅。小蛇奔七里聞鼓譟，回顧其母。弟子請追戮之。真君日：此蛇五百年後，若為民害，吾當復出誅之。以吾壇前松梧拂地為驗。又日：吾仙去後一千二百四十年問，豫章之境，五陵之內，當出地仙八百人。其師出於豫章，大揚吾教。郡江心生沙洲，掩過沙井口之時，小蛇若為民害，彼八百人自當誅之。若無害於民，亦不可誅也。蛇子遂得入港。今建昌有蛇子港七里聽，新建有吳城廟是也。
　　真君既誅巨蟒，妖血汙劍，於是磨洗且消石以試其鋒。今建昌州有冷水臺，磨劍池，試劍石存。真君告弟子曰：大蛇雖滅，蛟精未誅。彼物通靈，必知吾有除害意。恐其伺隙潰郡城，盍歸郡乎。戰岑二子者從我焉。時永
　　嘉六年。
　　真君道術高妙，著聞遠邇。求為弟子者，動以千計，卻之不可得。乃化炭為美婦人，夜散群弟子處以試之。明旦閱之，其不為所染污者，惟十人爾。即異時驂侍前後，上升諸高弟也。
　　自是凡周遊江湖，誅斬蛟蛇，無不從焉。餘多自愧而去。令建昌州西，津名炭婦市。立覲號妙明，即其地也。
　　許太史真君圖傳卷上竟
　　許太史真君圖傳卷下
　　真君與甘施二君歸郡，周覽城邑。適有一少年，美風度，衣冠甚偉。通謁，自稱姓慎。禮貌勤恪，應對捷給，遽告去。真君顧謂群弟子曰：適者非人，乃老蛟之精，故來見試。其人體貌雖是，而腥風襲人。吾故愚之，庶盡得其醜類耳。
　　真君知年少乃老蛟之精，蹟其所之，乃在江澈，化為黃牛，外於沙蹟之上。真君乃剪紙化一黑牛，往國之。
　　真君令弟子蹟蛟精所之，乃在郡城江滌，化為黃牛，臥于沙蹟之上。即今之黃牛洲。真君乃剪紙化黑牛去後，又令施岑潛持劍往，伺其國酣，即揮之，果中其左股。牛奔入城南井中，井今在上藍寺東南角，故世號蛟井。
　　真君遣符吏追蛟精至長沙，賈誼井中，出化為人，入賈玉家。先是玉妻以女，居數歲，生二子。每春夏出舟，秋重載歸。是時忽徒還，給玉云：被劫，傷股。玉召醫，真君為醫士謁玉。召之不出，乃上堂叱日：江湖蛟精物非一，吾尋蹤至此，豈容逃避。速出，乃見形，遂揮兵誅之。噀二子為小蛟，賈女幾變。父母告遂免。
　　真君謂賈玉日：蛟精所居水。今君舍下，深不瑜尺，皆洪波可速徙居，毋自陷溺。玉舉家駭移居高原。其地不日陷為淵潭，深不可測。今長沙昭潭是也。
　　真君復還豫章，而蛟精之餘黨甚盛。慮真君必誅之，心不自安，乃化而為人，散游城市。因訪真君弟子，詭言曰：僕家長安，積世崇善。遠聞賢師許君有神劍，願聞其功。弟子日：吾師神劍，指天天裂，指地地坼。指星辰則失度，指江河則逆流。萬邪莫可當，神聖之寶也。又問抑有不能傷者乎？曰：惟不能傷，冬瓜、葫蘆耳。
　　蛟精以前言為誠然，乃盡化其屬，為冬瓜、葫蘆。聯延枝蔓，浮泛滿江，擬流出境。真君晨興，覺妖氛甚盛。乃顧江中，見蛟精所化。即以劍授施岑，使履水斬之。黨屬茹連，悉無憔類，江流為之變色。
　　真君告弟子，及郡城之父老日：此地為浮州，蛟璃所穴。不有以鎮之，後且復出為患，人莫之能制也。乃役鬼神於牙城南井，鑄鐵柱為永久鎮浮之計。
　　真君鑄鐵柱既成，聽其出井外數尺．下施八索，鉤鎖地脈。真君祝之曰：鐵柱若亞，其妖再興，吾當復出。鐵柱若正，其妖永除。由是水妖屏蹟，城邑無虞。復恐後世姦雄妄作，故因鐵柱再垂記云：地勝，人心善應，不出姦雕。縱有興謀者，終須不到頭。其慮後世也，深大率有如此者。
　　真君以蛟蜃之屬，有散入鄱陽、潯陽界者。慮其復還，乃周行江湖，以珍滅之。至岧燒山頂，有蛟湖三所。孔穴透大江，通饒信，遂誅其蛟魅。立玉陽府，開化靖，太城府靖以鎮之。鑄鐵符鎮鄱陽湖口，杜其入路。今在湖口縣上，鍾石江中，鑄鐵蓋覆廬陵玄潭，制其藏藪。仍壓以鐵符，鎮以靈劍。今有飛符嶺崇真觀。
　　將軍王敦，舉兵內向，次于湖。真君與吳君，及郭璞同往謁之。敦宴日：予夢一木破天，如何。真君日；. 非佳兆也。吳君日：木上破天，未字也。令璞筮之日：無成。敦日：予壽幾何？璞日：若舉事，禍將不久。若還武昌，壽未可量。敦怒日：君壽幾何？璞日：盡今日日中。即令武士擒璞以斬之。真君擲杯化鴒繞梁。敦舉目，失二君所在。
　　真君與吳君游至金陵，欲賃舟復回豫章，而船主告以乏操舟者。真君曰：爾等但暝目安坐，切毋峴視，吾自為爾駕之。舟人諾。
　　真君召二龍挾舟而行，經池陽，以印印西岸之崖壁，辟水怪而行。今印文猶在。
　　許吳二君，同乘龍舟凌空。俄過廬山頂，至于紫霄峰，金闕洞。真君與吳君欲游洞中，故其舟稍低，抹林稍，戛戛有聲。舟人不能忍，而竊窺之。龍即捨舟於層岫之上，折桅於深澗之下。真君謂舟人日：汝不聽吾言，將何所歸乎。舟人乃拜求濟度。真君教以服餌靈草，遂不死之術，終隱於此山。今有鐵船峰，并桅為石，墮在澗中。
　　真君歸舊隱，數十年問，不以時事關意。日與草弟子講究真詮，精修至道。作醉思仙歌，又著八寶訓，日：忠孝廉慎，寬裕容忍。忠則不欺，孝則不悖。廉而罔貪，慎乃無失。寬則得眾，裕然有餘。容而翕受，忍則安舒。鄉里化之，皆遷善遠罪，孝悌興行。平時出處，隨機應物，不異常人。但所居之地，嗚鶴翔飛，景雲旋繞而已。
　　寧康二年，甲戌，真君一百三十六歲。八月朔，有雲仗自天，二仙乘輦下降，導從甚都。真君向空迎拜。二仙日：奉玉皇命，賜子詔，授九州都仙太史，兼高明大使。賜紫綵羽袍，玉膏、金丹各一合。真君禮拜，聽受訖。一仙日：余乃玉真上公崔子文。一仙曰：余乃元真太卿瑕丘仲。就告真君沖舉之日，復登雲車而去。
　　真君召集門弟子，與鄉曲耆老，諭以升舉之期，大會于真君之庭。日設宴飲，共敘惜別。且教以行善立功，以致神仙之旨。著靈劍子等書。又與十一弟子，各為五言二韻，勸誠詩十首以遺世。及以大功如意丹方，傳家弟子之不與上升者。勸誠詩，即今之一百二十靈籤也。如意丹方亦行于世。每歲尚有黃中齋會云。
　　八月十五日，大營齋會，偏召里人，長少畢集。至日中，祥雲彌望，音樂騰空。羽蓋龍車，從官兵衛。仙童綵女導，從崔瑕二詔使復降。宣玉皇詔命云：已仰潛山司命官，傳金丹於下界。閉債封形，迴子身及家口、廚宅、百好、歸三天。子急淨穢，背土凌空。左大力天丁，與流金火鈴，昭一辟中黃，無或散慢。真君俯拜欽受。
　　真君遵詔使玉真上公之言，以門弟子雖眾惟六人合從行，餘各自有超舉之日，不得偕行。乃升龍車，命陳勳、時荷，持冊前導。周廣、會亨驂御。黃仁覽與其父族侍從，旴烈與母部從，仙眷四十二口，拔宅同時升舉，雞犬亦隨逐飛騰。里人攀戀，投地悲號，不忍別去。真君乃留下修行鐘，并石函聊為異時之記也。
　　真君有役夫許大，聞將上升，苦求隨行。真君以詔使告，人數有定，命不徇所請預期。聽其與妻運米出西嶺，及聞升舉，乃愴惶奔歸。推覆米車，暨至，撫膺望號。真君乃授以地仙之術，夫婦偕隱于西山。其米覆地復生，既隱不欲人識，改姓午，復姓午見，廟食于生米市。· 翻車岡，時人或有遇見之者，蓋出沒不常焉。
　　真君仙仗凌空，有頃墜下藥臼、車轂各一。又墜一雞籠，于宅之東南十餘里，并鼠數枚墮地，已拖腸而不死，意其曾竊食仙丹也。後人或有見之者，必為瑞應焉。升天後，綵霞祥雲，彌漫山谷。百里之內。異香經月不散。初真君自旌陽回，奉蜀錦為質信於諶姆，姆製為殿帷。至是忽飛來遊繞於故宅之上，竟日復入雲霄。
　　真君初與郭璞尋真選勝。經宜春棲梧山。王長史之子朔，迎款敬至，真君授以仙術。且云：此地前對洞天，俯臨袁水，宜為道院。朔從之，遂書靖字于壁而退。及飛升時，雲軿過其上，遣二青衣告別。朔舉家祈度。真君日：子輩仙骨未充。乃飛仙茅一根，俾植之，久服可長生。後王族各百齡。今臨江玉虛觀，有仙茅存焉。
　　玄都御史神烈，吳仙真君，名猛，字世雲，濮陽人。性至孝，以道法行于吳普問。嘗以羽扇晝豫章江水而渡。晉寧康二年，十月望，奉天詔與弟子四人，同時飛升。
　　潛惠，彭仙真君，名抗，字武陽。仕晉為尚書左丞，師事真君成道。宋高祖永初二年，八月二十四日，奉天詔。舉家二十六口上升。今龍興宗華觀是其故址也。
　　洪施，時仙真君，名荷，字道陽，東海沐陽縣，奉仙觀黃冠。上士依棲，師事真君成道。能役使鬼神，驅剪邪魅。及真君沖升日，命與陳勳執冊前導，從龍車上升矣。
　　元通，周仙真君，名廣，字惠常，廬陵人。師事真君，遵行道法，夙夜惟勤。就宅西百餘步，築室以居。今號宣詔福地，太虛觀。真君沖舉日，驂龍車上升。
　　精行，甘仙真君，名戰，字伯武，豐城人。師事真君，除害利物。陳大建元年，正月七日奉天詔，駕麟車沖升。今富州清都觀，乃藏丹之故宅，號飛簧觀。
　　勇悟，施仙真君，名岑，字太玉，九江人，勇健絕倫，師事真君成道。晉寧康二年，十月二十八日，奉天詔沖升。西嶺至德觀，即其眺望水蛟之臺是也。
　　神惠，曾仙真君，名亨，字興國，泗水人。博學多能，師事真君。授以要道靈符，神方祕訣，無不備悉。後膠龍車，同時升舉。即今富州真陽觀，是其遺蹟也。
　　正特，陳仙真君，名勳，字孝舉，蜀川人。博學洽聞。昔真君任旌陽日，付以吏職，後引為門弟子，託以腹心典經，籍守丹鑪。真君沖舉日，命與時荷執冊前導焉。
　　和靖，吁仙真君，名烈，字道微。少孤事母，孝母乃真君孟姊也。真君以孀居，築室于宅西居之。母子得道，並受詔命，部從真君。仙眷四十二口上升。
　　沖道，黃仙真君，名仁覽，字紫庭，高安人。任青州從事，單騎之官，真君以子妻之。父輔，字萬石，舉孝廉，任御史。同師事真君得道。舉家三十二口，從真君龍車升天。
　　普惠，鍾離仙真君，名嘉，字公陽。真君仲姊之子，少喪父母，真君授以至道。晉寧康二年，十月十五日，奉天詔沖升。今新建縣象牙山，丹陵觀是其故址也。
　　洞真，胡天師，名惠超，字拔俗，不知何許人也。居豫章西山洪井。真君授以延生鍊化，超三元九紀之道。唐長安三年，二月望，沖升。今龍興玄妙觀，是其伐樟樹精去處也。
　　許太史真君圖傳卷下竟