宝庆四明志　 (宋)方万里　罗浚纂　 (宋)胡矩修　


四明志序
四明旧有图经成于干道五年盖直秘阁张公津守郡之三祀也先是大观初朝廷置九域图志局令州郡各编纂以进明已成书而厄于兵火遂逸其传三山黄君鼎得所藏以献张公乃俾僚属参稽厘为七卷而锓诸梓然自明置州至是四百三十二年而城治之迁徙县邑之沿革人未有知其的者唐刺史韩察实移州城石刻尚存于时且未之见他岂暇详甚哉作者之难固有俟乎述于后者也尚书庐陵胡公以宝庆二年被命作牧上距锓梓之岁甲子欲周而竟未有述之者越明年政修人和百废具兴爰命校官方君万里取旧图经与在泮之士重订之未几方君造朝事遂辍又明年浚调官迟次来谒铃斋尚书俾专任斯责因得与士友胥讲论胥校雠且朝夕质诸尚书由孟夏迄仲秋成二十一卷图少而志繁故独揭志名而以图冠其首考据之未精搜访之未博浅学其敢辞诮而百五十日之闲用力亦劳矣窃尝谓地道图以诏地事道方志以诏观事古人所甚重也图志之不详在郡国且无以自观而何有于诏王哉欲知政化之先后必观学校之废兴欲知用度之赢缩必观财货之源流观风俗之盛衰则思谨身率先观山川之流峙则思为民兴利事事观之事事有益所谓不出户而知天下者也今有司类窘簿书期会问以图志之事率日是非所急尚得谓之知务乎尚书召还孔迩执六典八则之要按九赋九式之目以佐圣天子经纶四海则收图书固相业之一天下之大一邦之推尔注意拳拳有以也夫从政郎新赣州录事参军庐陵罗浚叙
编类文字府学学正袁藻
学录刘叔温
直学汪辉
学谕王垧
学谕缪暹
学谕蒋渊明
教谕伍子献
教谕楼盘
斋长余柟
斋谕夏（上一吉下二吉｛哲之异体字｝）
斋谕李采

重刻四明志序
唐世柳芳之史烬于禄山之火刘煦执笔以继之遂成一代之典逮欧宋改作则纪录森严文章烜赫于时大行而煦之书废弛几绝然笔削既加损益交变而详略互见旁求广索者亦或有取焉故赖以不泯于是唐书有新旧之称四明有志久矣而著述非一可稽者惟宋干道闲郡守张津重缮大观初所编为七卷及宝庆闲庐陵罗浚复演为二十有一而各以图冠其首国朝袁翰林桷命十有二考以成书盖变体也文富事明气格标异诚为奇特乃大掩前作然浚之书讵可全废哉俾与旧唐为徒以备参考亦自有补乃命梓刻于郡学至正改元仲夏末旬月真定赡思序

四明志卷第一
宋元四明六志弟十三
宋罗浚　等　撰
　郡志卷第一
　　叙郡上
　　　沿革表
　 郡 
夏　越国 【禹葬会稽少康封庶子无余于其地以奉庙祀号于越见史记世家以汉之句章鄞鄮皆属会稽郡则是时此地属越可知】  　  
商　越国 　 
周　越国 【无余之后二十余世至句践当元王时灭吴欲置吴王甬东杜预曰甬东会稽句章县东海中洲也句践七世孙无强当显王时为楚威王所灭尽取故吴地至浙江越以此散诸族子争立或为王或为君滨于江南海上服朝于楚楚地至浙江而止句章鄞鄮之地越子孙尚分有之见史记世家】 秦　会稽郡 【史记本纪始皇帝二十五年王翦定荆江南地降越君置会稽郡】 　 
汉　荆国 【高帝六年建刘贾王】 吴国 【高帝十二年建刘濞王】  【按汉书本纪以故东阳郡鄣郡吴郡五十三县立刘贾为荆王贾死以立濞刘攽曰吴非秦郡然按濞本传削吴会稽豫章郡书至岂非指会稽为吴郡乎然则句章鄞鄮属荆吴可知矣】 会稽郡 【景帝四年复为郡按地理志本郡注景帝四年属江都然广陵注江都易王非广陵厉王胥皆都此并得鄣郡而不得吴参考表纪传江都废在元狩二年而严助发会稽兵为会稽守已在建元闲则王濞国除之后句章鄞鄮自属会稽郡无疑矣】 
东汉　会稽郡 【郡本治吴顺帝始分置吴郡治吴会稽郡始治山阴】 
吴　会稽郡 【按吴志孙策自领会稽太守是时策自历阳渡江转斗乃渡浙江据会稽是会稽郡仍治山阴也策死庐江曹操表其弟权领会稽太守乃遥领尔其后孙亮尝分会稽为建安郡孙皓又尝分为东阳郡而会稽领句章鄞鄮自若】 
晋　会稽郡　会稽国 【东晋简文帝始王及徙琅邪王子昌明王太元十七年道子王大抵置郡建康而以内史领国事义熙元年又封临川王子修之为王】 
宋　会稽郡 【武帝永初二年罢府复为郡】
齐　会稽郡
梁　会稽郡
陈　会稽郡 【后主少子庄尝王之】
隋　会稽郡 【炀帝大业初为越州三年复为郡】 
唐　明州余姚郡 【高祖武德四年析句章县置姚州鄞州七年废姚州入余姚县八年废鄞州为鄮县并隶越州明皇开元二十六年以鄮县置明州郡曰奉化统鄮奉化慈溪翁山四县天宝元年改明州为余姚郡肃宗至德二年复为明州代宗广德二年益以象山县大历六年省翁山皇朝建隆中鄞令金翊纂异记谓唐开元改鄞为明郡名奉化盖唐初虽改郡为州又各有郡名以备封爵睦州木遂安郡天宝元年更名新定奉化之更余姚正类此地理志祇曰明州余姚郡记载未详余姚实隶越州故其后不称余姚而称奉化也】 
五代　明州望海军 【国朝会要唐浙东观察使钱镠置望海军】 
国朝　庆元府奉国军奉化郡　沿海制置使 【建隆元年改望海军为奉国军钱亿钱惟治相继为节度使吴越纳土始用文臣为知州奉国军节度使又兼观察使处置等使然率遥领政和以来又置承宣使皆非知州所带衔也奉化郡则仍以为封爵或以知州兼观察使则非奉国军观察使印文曰明州内观察使之印熙宁四年少府监重铸至今存焉盖不常置中兴以来或以知州兼管内安抚使或兼两浙东路兵马钤辖随置随罢绍兴三年置沿海制置使以守兼之八年以绍兴知府兼十年仍旧十二年罢隆兴元年复置宁宗皇帝在藩邸遥领明州观察使既登宝位升州为庆元府旧领节度使者虽不临州而州有奏牍公文则知州衔前仍具节度使衔而于衔下书在京二字既升府后省去盖朝省无复关报故也】 
 　县
秦　句章鄞鄮 【按汉地理志郡仍秦而县或汉所创置者皆着其始如河南之新成河内之获嘉是也若郡县皆仍秦则祇于郡下注秦置而已会稽郡既秦置则三县皆秦置可知】
汉　句章 【东部都尉治】 鄞 【东部都尉治】 鄮 【武帝灭东越以其地立东部都尉治后徙章安成帝阳朔元年又治鄞或有寇害复徙句章】 
东汉　句章鄞鄮
吴　句章鄞鄮
晋　句章鄞鄮
宋　句章鄞鄮
齐　句章鄞鄮
梁　句章鄞鄮
陈　句章鄞鄮
隋　句章 【高祖开皇九年平陈并余姚鄞鄮三县入】 
唐　鄮 【见上明州注】 奉化 【开元二十六年析鄮县置】 慈溪 【析鄮县置】 象山 【中宗神龙元年析宁海及鄮置隶台州代宗广德二年来属】 
五代　鄞 【舆地广记曰五代时改鄮为鄞通鉴天禧元年诏放慈溪鄞县陂湖课额此县为鄞之证也寰宇记成于太宗皇帝时尚称鄮县则鄮之改鄞当在太宗之后矣会要记州县升降废置独不及此岂寰宇记误乎考吴越备史钱氏时已称鄞县今姑以舆地记为据若旧经云开元二十六年改鄮为鄞则非也】 奉化　慈溪　象山　定海 【海壖之地唐置望海镇元和十四年以薛戎言不隶明州吴越王钱镠复置静海镇梁开平二年置望海县随改定海】 
国朝　鄞　奉化　慈溪　象山　定海　昌国 【熙宁六年析鄞县置】 
 　属
夏　扬州 【禹贡淮海惟扬州释者谓北据淮南距海则自海以北者皆扬州也】　
商　扬州
周　扬州
汉　扬州 【武帝分十三部以刺史察郡此其一也】
东汉　扬州
吴　扬州
晋　扬州
宋　扬州 【孝武帝孝建元年立东扬州统会稽东阳新安临海永嘉五郡大明三年以扬州所统六郡为王畿而东扬州直为扬州以豫章王子尚为刺史加都督八年冬复以王畿诸郡为扬州而扬州还为东扬州景和元年省东扬州并扬州】 
齐　扬州
梁　东扬州 【武帝普通六年复以会稽东阳新安临海永嘉五郡及建安晋安二郡立东扬州陈霸先陈蒨皆以都督领会稽太守】
陈　东扬州 【武帝永定三年省东扬州并扬州文帝天嘉元年以徐度都督会稽等九郡镇东将军会稽太守三年以会稽东阳新安临海永嘉新宁晋安建安入郡置东扬州王伯茂为镇东将军东扬州刺史】 
隋　扬州 【平陈后改东扬州曰吴州置总管府大业初废总管府置扬州刺史】 
唐　江南东道采访使治苏州　浙江东道观察使治越州 【武德四年越州置总管府七年改为都督府太宗贞观元年分十道越州督越婺泉建台括六州隶江南道睿宗景云二年分二十四都督府越督十州定为中都督府既而罢之开元二十一年置十五采访使继置明州则隶江南东道采访干元元年置浙江东道观察使大历十一年废德宗建中元年复置二年复废贞元三年复置】
五代　吴越国 【唐末以来钱氏四世王之明其一郡也】 
国朝　浙东安抚使治越州 【初钱氏国除杭守带钤辖提举两浙路州军兵甲盗贼而浙东限涛江议者以为非杭所能兼领皇佑三年二月始分两浙为东西两路杭越守臣各兼本路屯□驻泊兵马钤辖宣和二年有方腊之变五月己亥臣僚言睦贼猖獗已见平靖虑班师之后余孽尚在乞以杭越知州并兼本路安抚使此浙东安抚使之始也】 

　　　沿革论
庆元府禹贡扬州之域秦会稽郡句章鄞鄮三县地也初夏后禹东巡狩至大越朝诸侯上苗山大会计更名其山曰会稽崩而葬焉少康封庶子无余 【一名夫余】 于其地以奉庙祀是为越国句章鄞鄮隶为采邑未著名也历商及周二十余世至句践结怨于吴吴击之败保会稽使大夫种行成吴复封之地广百里东至于鄞 【事见国语】 既返国坐卧仰胆拊循士民期以报吴卒灭之欲置吴王甬东君百家则今昌国是己由是境土大拓号称霸王七世至无疆为楚所灭楚尽取故吴地至浙江江之东南越子孙尚分有之秦灭楚降越君置会稽郡句章鄞鄮始建县汉初刘贾刘濞更王则县隶荆吴吴国除乃复隶会稽郡顺帝永建四年分浙江以北置吴郡而句章鄞鄮隶会稽自若也三国鼎峙孙氏首据会稽略平江东闲命功曹或丞行会稽太守事每以萧何关中之任属之历晋宋齐陈会稽或为国或为郡而三县未有更革隋开皇九年始并余姚鄞鄮入句章隶会稽郡大业初隶越州三年复隶会稽郡唐武德四年析句章置姚州鄞州七年废姚州入余姚八年废鄞州为鄮县并隶越州开元二十六年七月十三日从采访使齐澣之请以鄮县置明州盖扬州之山镇曰会稽而四明山乃会稽之别此州所以得名也天宝元年正月二十日改余姚郡至德二年十二月二十日复为明州大抵郡曰太守州曰刺史名异实同刺史之权非复如汉之部刺史置州之时名郡曰奉化则以备封爵又非太守所称郡也州治鄮县在阿育王山之西鄮山之东自鄞州废为鄮县乃在今州治非古鄮治矣 【唐书地理志鄮县注曰小江湖在南二里广德湖在西十二里仲夏堰在西南四十里所谓小江湖即今日湖又曰细湖其地实为小江里盖自析句章为鄞州时已治此矣后乃废州为鄮县旧志谓大历六年州始移治于此未之考也】 
长庆元年刺史韩察欲移州城以白浙东观察使薛戎戎上言明州北临鄞江地形卑隘请移明州于鄮县置而以州旧城近南高处置县从之 【见唐会要及移城记】 州初置时领县四曰鄮曰翁山曰奉化曰慈溪要不出秦三县之境虽郡名余姚而余姚县则仍隶越州广德二年益以象山县大历六年省翁山海壖旧置望海镇元和十四年从薛戎言不隶明州 【唐元和十四年八月浙东观察使薛戎奏准敕诸道所管支郡别置镇遏守捉兵马者宜并属刺史其边徼溪洞接连蛮夷之处特建城镇者则不在此限今当道望海镇去明州七十余里俯临大海与新罗日本诸番接界请据敕文不隶属明州许之】 钱镠奄有吴越以明州为节镇置望海军又更望海镇曰静海镇寻置望海县梁之开平三年也米几改县曰定海鄮县亦改为鄞汉干佑二年钱俶命其弟亿判明州圣宋受命建隆元年升为奉国军授亿为节度使 【会要载建隆二年改奉国军按崔仁冀撰钱亿墓碑云建隆元年敕公为奉国军节度使碑文成于干德五年乃吴越未纳土之时也首末甚详当以碑文为据高闶撰九经堂记云艺祖受命纪元建隆钱俶首奉表称臣职既又以其弟亿守四明积十二年为之请命有诏宠以奉国军号命亿为节度使误也】 开宝八年又命俶子惟治领之 【见通鉴】 
太平兴国二年吴越王纳土归图籍十有三州而明居其一朝廷改授惟治镇国军节度使自是始用文臣为知州熙宁六年析鄞东之海中洲富都等三乡刱立昌国县而明之属县凡六矣在唐为上郡大观元年始升为望曾任监司郎官卿少以上乃得调守 【见会要】 重之也高宗皇帝驻跸吴会明婺俱为要郡 【见会要】 而明州控扼海道绍兴三年置沿海制置使以镇之然置罢犹不常 【详见官僚门】 隆兴元年始为定制从臣以上知州皆领使职散官知州则兼沿海制置司公事温台明越其属也国初有以知州兼管内观察使者 【印言熙宁四年重铸则熙宁以前固有之不常置尔】 中兴以来有兼管内安抚使者有兼两浙东路兵马钤辖者特一时权宜奉国军节度使又兼观察处置等使 【见会要】 吴越纳土之后率遥领政和以来又置承宣使皆非知州所带衔也宁宗皇帝在藩邸领明州观察使既登宝位先改元庆元元年十一月二十四日降旨升州为府以所改元名之曰庆元而守曰知军府事凡支郡必有总会自汉分十三部以刺史察郡句章鄞鄮隶会稽郡则属扬州宋齐以来或属东扬州隋初改吴州总管或属都督或属江南道最后浙东观察使实领明越诸州以属江南东道采访使钱氏称王则明为吴越属州国朝诸监司废置不常今有转运使有提点刑狱有提举常平茶盐而安抚使治越州为浙东会府自宣和二年始也

　　　境土
东至海岸一百四里自海岸二百五十里方出海洋至石马山凡两潮约六百里为本州岛之界
西至本州岛界一百二十里以慈溪县之西金川乡桐下浦为界自界首至绍兴府一百九十五里
南至本州岛界一百四十六里以奉化县南松林乡栅墟岭为界自界首至台州二百四十里
北至海岸六十二里自海岸至苏州洋二百二十里其分界处系大海即无地里相距自界首至平江府一千五百里
东南到海岸一百十二里自海岸泛大海八百三十八里至海中锯门山为本州岛之界
西南到本州岛界一百三十六里以奉化县松林乡杉木岭为界自界首至台州宁海县七十里
东北到海岸七十二里自海岸泛大海一千二十八里为本州岛之界
西北到本州岛界一百五里以慈溪县鸣鹤乡双河为界自界首至绍兴府二百五十五里
本州岛在东京之东南以九域志考之至东京二千六百八十里今自本州岛迎恩驿挨排沿路经过州县驿程至东京都亭驿实计二千五百二十八里二百四十有五步
至行在所四百七十六里 【内渡浙江折八十里】 

　　　分野
周礼保章氏以星土辨九州岛之地所封封域皆有分星以视吉凶班固志地理谓吴地斗分野既以会稽为吴分矣又云越地牵牛婺女之分野其君禹后少康之庶子封于会稽后汉志曰自斗十一度至婺女七度一名须女曰星纪之次于辰为丑吴越分野晋天文志曰自南斗十二度至须女七度为星纪于辰为丑吴越分属扬州大抵越与吴同壤故论封域者率总言之汉永嘉中岁星荧惑太白聚牛女之闲识者以为吴越之分其后孙策孙权实有江左晋太元闲苻坚将入寇石越对曰今岁在吴分天道不顺已而果败去及陈叔宝将亡有星孛于牵牛以此考之牛女之分吴越固同之矣然按左传昭公三十二年夏吴伐越史墨曰不及四十年越其有吴乎越得岁而吴伐之必受其凶是越之与吴又自有异分也晋志又曰会稽入牛一度春秋元命包曰牵牛流为扬州分为越国虞翻曰会稽上应牵牛之宿当少阳之位明为会稽之东部亦应牵牛之宿者欤

　　　风俗
舆地广记曰淮海惟扬州人性轻扬而尚鬼好祀 【晋地理志曰江南之地躁劲厥性轻扬亦曰州界多水水波扬也】 会稽志曰其民勤于身俭于家奉祭祀力沟洫有禹之遗风焉汉地理志曰吴越之君皆好勇故其民至今好用剑轻死易发宋书史臣曰会土带海傍湖良畴数十万顷膏腴上地亩直一金鄠杜之闲不能比也隋地理志曰会稽数郡川泽沃衍有海陆之饶珍异所聚故商贾并凑其人君子尚礼庸庶淳庞故风俗澄清而道教隆洽亦其风气所尚也孙策命虞翻以功曹为吾萧何守会稽晋元帝亦谓诸葛恢曰今之会稽昔之关中其富实概可知矣明得会稽郡之三县三面际海带江汇湖土地沃衍视昔有加古鄮县乃取贸易之义居民喜游贩鱼盐颇易抵冒而镇之以静亦易为治南通闽广东接倭人北距高丽商舶往来物货丰溢出定海有蛟门虎蹲天设之险实一要会也高宗驻跸吴山明为甸畿孝宗命元子保厘礼俗日盛家诗户书科第取数既多且闲占首选衣冠文物甲于东南记曰广谷大川异制民生其闲异俗俗诚异也转移之则系乎人尔
濒海多飓风南越志云飓者具四方之风也常以五六月发未至时鸡犬为之不鸣岭表录云秋夏闲有晕如虹者谓之飓母必有飘风小坡苏过叔党赋云断霓饮海而北指赤云夹日而南翔此飓之渐也发则排户破牖殒瓦擗屋礧击巨石揉拔乔木势翻渤澥响振坤轴鼓千尺之清澜襄百仞之陵谷济之以雨尤为可畏禾已花实而值之则阖境绝惠俗之所当备也

　　　郡守
有土此有守宰制之权教化之枢于是乎属既列郡之沿革及境土分野风俗宜以守次之

　　　　唐 【旧志不载】 
秦舜昌 【开元置州首为刺史见会要】 

吕延之 【自明州迁越州刺史见会稽志】 

裴儆 【大历六年刺史八年罢王密撰纪德碣词曰皇唐御神器一百四十二载海隅小寇结乱瓯越句章罹灾逾苦井邑焚爇道骸积而不掩生民仅有存者天子哀之乃命长安令河东裴儆殿兹邦一年而惊逋复田畴辟茨塾兴然后以礼义利物之教教之三年俗为邹鲁长幼各得其宜碣词李阳冰书字最奇古建炎三年毁于兵绍兴闲守仇悆得诸榛莽重刻之开禧闲守李景和又重刻今在设厅按袁晁陷明州以广德二年伏诛唐兴一百四十二载当干元二年未有袁晁之乱也考慈溪香山寺碑裴儆为请寺额在大历八年则裴与崔乃以此年相接守郡逆计之裴当以大历六年到郡矣四十二合作五十四碣文重刻失其真也】 

崔殷 【大历八年刺史记董孝子祠】 

王密 【大历中刺史有惠政民到今思之李舟为碑记竟失其传公以大历十四年自湖州刺史授越州刺史兼浙东节度副使乃撰裴儆纪德之碣云余忝蹑高踪则必承崔殷之后碣文谓海裔难理裴公中庸清静之德感天人也深以公之称裴如此其为政可知矣】 

赵恒

李长 【两刺史并见慈溪香山智度寺真应大师行状碑】 

王沐 【綝之曾孙贞元四年刺史立夫子庙见庙碑】 

任侗 【贞元九年刺史增修广德湖溉田四百顷见地理志】 

韩察 【滉之孙长庆元年刺史易县治为州治撤旧城筑新城功大而民不知役费广而用不厉民见韩杍材所撰移城记】 

应彪 【长庆三年刺史建浮桥跨江五十五丈】 

李文孺 【大和三年刺史修浮桥见曾从龙所撰浮桥记】 

于季友 【大和六年刺史筑仲夏堰溉田数千顷见地理志】 

张次宗 【会昌中刺史见所撰鲍郎庙碑】 

李敬方 【大中初刺史请复开元寺】 

殷僧辨 【建开元寺千佛殿】 

李休古 【大中闲刺史衔命除贼安民十四年除比部郎中兼侍御史记府学见文宣王庙碑侧】 

李伉 【咸通六年刺史建五龙堂】 

崔琪 【咸通十五年刺史见所撰心镜大师塔铭】 

刘文 【中和二年刺史自台改授见赤城志】 

羊僎 【黄晟墓碑作羊吴越备史作杨】 

锺季文

黄晟 【佐理推忠去伪功臣镇东节度行军司马金紫光禄大夫检校太子太傅持节明州诸军事守明州刺史兼御史大夫上柱国江夏县开国子食邑五百户晟鄞人也僖昭之闲盗贼蜂起晟结群豪迁奉化都护防遏兼佽飞都副兵马使羊没锺季文继之锺没众乃戴晟摄守讨平邻寇保护乡井是时董昌钱镠更王晟皆善事之表奏为真创筑罗郭浮桥毁于寇复新之境内以安历年二十终于梁之开平三年正月与母齐氏妻周氏俱葬于鄮县之隐学山中事见墓碑】 

　　　　五代 【旧志不载】 
沈承业 【梁贞明二年刺史建城隍庙】 

钱铧 【吴越王镠之弟】 

钱元（王朮） 【镠之子贞明三年刺史敕赞正安国功臣镇海军上右厅都指挥使兼土客诸军安抚使金紫光禄大夫检校司徒】 

钱传（王瞿） 【镠之子唐同光二年刺史有惠政卒于官】 

钱元（王向） 【镠之子以顺化军节度为刺史同光四年罢】 

仰诠 【以镇海军兴武开道诸军都指挥使检校太子少傅为刺史晋天福四年加同平章事充宣州宁国军节度使】 

阚燔 【开运二年刺史以上六刺史并见吴越备史】 

钱亿 【吴越王俶之弟汉干佑二年五月判明州诸军事见碑铭】 

　　　　国朝
钱亿 【建隆元年以节度使持节明州事请于朝浚广德湖筑塘岸周围一万一千八百七十一丈它山堰损坏不可修跪请于神增筑全固干德五年二月丁卯卒于官谥康宪葬奉化白石里】 

钱惟治 【吴越王俶之子开宝八年以节度使持节太平兴国三年迁镇国军节度使】 

王素 【太平兴国五年大中大夫行太子中允权知见雪窦山瀑布禅院主事石刻旧志不载】 

徐休复 【太平兴国六年见会要旧题名不载】 

赵易知 【太子赞善大夫太平兴国年石碑名易之】 

钱象先 【太常博士雍熙年】 

陈矜 【侍御史端拱中】 

孙扶 【吏部郎中端拱年】 

邱崇元 【淳化年浚广德湖】 

陈充 【殿中丞淳化年】 

胡旦 【秘书监淳化年】 

凌景阳 【度支员外郎淳化年】 

鲍当 【职方员外郎至道年】 

徐继宗 【司封员外郎至道年】 

丁顾年 【库部员外郎咸平年石碑名顾言】 

王膺 【虞部员外郎大中祥符年】 

苏耆 【户部员外郎大中祥符年】 

范讽 【祠部员外郎直史馆大中祥符年】 

康孝基 【太常博士大中祥符年】 

刘绰 【太常博士大中祥符年】 

李夷庚 【吏部员外郎直史馆天禧年知浚东钱广德二湖移建州学】 

燕肃 【司封员外郎天圣年】 

曾会 【朝奉大夫尚书刑部郎中充集贤殿修撰知军州兼市舶管内劝农事上护军赐紫金鱼袋天圣二年到任见葛周所撰慈溪香山寺十方碑前守曰郑不得其名】 

刘赓 【司封员外郎天圣中】 

张交 【司封员外郎明道年】 

李照 【刑部员外郎明道年】 

林殆庶 【屯田郎中集贤校理景佑中】 

徐起 【太常少卿景佑年】 

张弇 【司封员外郎景佑年】 

席平 【太常少卿景佑年】 

李制 【侍御史宝元年】 

鲍亚之 【兵部郎中康定中】 

钱延年 【工部郎中集贤校理庆历年】 

陆轸 【工部郎中直史馆庆历年石碑名修】 

王周 【司封郎中庆历年知土人也】 

范思道 【户部郎中直龙图阁庆历年】 

沈扶 【祠部员外郎庆历中】 

孙沔 【皇佑三年以龙图阁直学士知见通鉴长编及王岐公所撰墓志旧志不载沔世家奉化县后徙会稽时母丧新除起为陕西都转运使沔未欲远去坟墓丐知明州许之寻徙徐州】 

安稹 【度支郎中秘阁校理皇佑中】 

吕昌龄 【金部郎中皇佑中】 

沈同 【工部郎中至和中】 

齐廓 【兵部郎中秘阁校理嘉佑中】 

鲍轲 【工部员外郎嘉佑中】 

钱公辅 【太常博士秘阁校理嘉佑中】 

郎（王己） 【工部郎中嘉佑中】 

李思道 【兵部郎中治平年】 

俞昌年 【兵部郎中治平年】 

苗振 【光禄卿熙宁初以知明州致仕鸠材为堂联舟载归郓州且多置田产王达作诗曰田从汶上天生出堂自明州地架来句传京师时王安石当国闻之遣御史王子韶廉其事于明州起大狱治之振竟贬斥见续通鉴】 

王罕 【卫尉卿熙宁三年以岁饥多盗乞降度牒修城王安石当国以非急务不许】 

赵諴 【太常少卿熙宁五年坐所举李守蒙监秀州海盐监以赃败夺一官勒停】 

李綖 【户部郎中秘阁校理熙宁六年】 

李定 【集贤阁修撰熙宁八年】 

曾巩 【度支员外郎直龙图阁元丰元年】 

王晦 【曾任宗正少卿元丰五年】 

马珫 【曾任左司员外郎元丰七年】 

王汾 【直龙图阁元佑三年】 

韩宗道 【曾任司农少卿元佑年】 

李萃 【曾任兵部郎中元佑年】 

李闶 【曾任虞部郎中元佑年】 

王子渊 【曾任光禄少卿元佑年】 

张修 【曾任太府少卿元佑年】 

刘淑 【曾任户部郎中元佑二年】 

吕温卿 【曾任军器少监元佑年】 

姚（面力） 【宝文阁待制绍圣年】 

刘珵 【曾任户部郎中绍圣年】 

王子韶 【集贤殿修撰绍圣年】 

刘珵 【绍圣年】 

叶涛 【曾任起居舍人绍圣年】 

韦骧 【曾任户部郎中元符年】 

陆傅 【曾任户部员外郎建中靖国年】 

王资深 【集贤殿修撰崇宁年】 

叶棣 【曾任吏部员外郎崇宁年】 

吕昌龄 【朝奉郎尚书金部员外郎知军州兼市舶务管内劝农事上护军借紫大观三年在任重刻张次宗所撰鲍君祖庙记旧志不载】 

彭休 【曾任吏部员外郎大观年】 

白同 【曾任刑部郎中大观年】 

钱景逢 【曾任户部郎中大观年】 

宋康年 【曾任户部郎中大观年】 

陆傅 【曾任户部郎中大观年】 

檀宗旦 【曾任太仆少卿大观年】 

蔡肇 【显谟阁待制政和年】 

李图南 【显谟阁待制政和年】 

吕淙 【曾任军器少监政和年】 

周秩 【集英殿修撰政和年】 

周邦彦 【直龙图阁政和五年】 

毛友 【显谟阁待制政和六年】 

楼异 【徽猷阁待制政和七年知异明人也任满命再任睦寇猖獗蹂践邻郡异备御有方六邑无犯】 

李友闻 【直龙图阁宣和四年】 

蒋彝 【直秘阁宣和四年】 

蒋猷 【徽猷阁直学士宣和四年】 

赵亿 【右文殿修撰宣和六年】 

魏宪 【显谟阁直学士宣和七年】 

李弼孺 【直秘阁宣和八年】 

李友闻 【集英殿修撰宣和八年】 

苏携 【直龙图阁建炎元年】 

金受 【直秘阁建炎二年】 

沈晦 【集英殿修撰建炎三年】 

张汝舟 【直秘阁建炎三年】 

刘洪道 【建炎四年金寇至弃城遁寇退返斸民闲窖藏以献贬秩罢详见叙遗】 

向子忞 【直秘阁兼管内安抚使建炎四年】 

张汝舟 【直显谟阁兼管内安抚使建炎四年】 

吴懋 【直秘阁兼两浙东路兵马钤辖建炎四年八月初四日到任】 

陈戬 【宝文阁待制兼两浙东路兵马钤辖绍兴元年十二月十五日到任】 

陆长民 【直秘阁兼两浙东路兵马钤辖绍兴二年八月十五日到任】 

李承造 【直龙图阁绍兴三年三月初二日到任】 

郭仲荀 【检校少傅庆远军节度使兼沿海制置使绍兴三年十月十三日到任】 

仇悆 【徽猷阁待制兼沿海制置使绍兴五年八月十五日到任兵火之余首复州学与乡士大夫行乡饮之礼】 

周纲 【直龙图阁兼主管内安抚司公事绍兴八年二月十三日到任】 

潘良贵 【集贤殿修撰兼主管内安抚司公事绍兴八年六月初九日到任】 

仇悆 【徽猷阁待制兼沿海制置使绍兴十年六月十八日到任】 

梁汝嘉 【宝文阁学士兼浙东沿海制置使绍兴十一年八月十三日到任十二年十一月除提举江州太平观】 

莫将 【敷文阁学士左朝请郎绍兴十二年十一月二十四日到任十四年十一月除提举江州太平观】 

秦棣 【敷文阁待制绍兴十五年正月初二日到任十七年四月除知宣州】 

徐琛 【右中奉大夫充敷文阁待制绍兴十七年四月二十六日到任二十年四月初十日除知平江府】 

曹泳 【右朝请大夫直徽猷阁绍兴二十年五月初三日到任二十二年六月十九日除知绍兴府】 

韩琎 【右奉直大夫提举两浙路市舶兼权知明州绍兴二十二年七月初三日到任二十三年三月初七日除两浙运判】 

李庄 【右中奉大夫直显谟阁绍兴二十三年四月初二日到任十二月十二日差提举台州崇道观】 

王会 【敷文阁直学士右朝请郎绍兴二十四年六月二十五日到任二十五年五月初十日改除兵部侍郎】 

李（汀去丁改充） 【右朝请大夫绍兴二十五年六月二十九日到任七月二十五日致仕】 

方滋 【右朝请大夫直敷文阁绍兴二十五年九月二十八日到任十二月初一日罢任】 

王俣 【左朝议大夫绍兴二十五年十二月二十六日到任二十六年九月十八日赴召】 

姜师仲 【左朝请大夫直秘阁绍兴二十六年十二月十四日到任二十八年八月二十六日差主管台州崇道观】 

赵善继 【右朝散大夫直秘阁绍兴二十八年十月初八日到任二十九年六月二十六日罢任】 

张偁 【右中奉大夫充秘阁修撰绍兴二十九年七月十一日到任三十年六月初五日除提举台州崇道观】 

沈该 【特进观文殿大学士绍兴三十年七月十三日到任三十二年闰二月十三日致仕】 

韩仲通 【敷文阁直学士右正议大夫绍兴三十二年闰二月二十三日到任隆兴元年五月二十九日除知绍兴府】 

赵子潚 【龙图阁直学士左通议大夫兼沿海制置使隆兴元年六月初三日到任二年六月初八日除知福州】 

赵伯圭 【敷文阁直学士右奉议郎兼沿海制置使隆兴二年十月十八日到任至干道二年十二月十八日再任三年三月二十四日丁母忧罢任】 

张津 【右朝散大夫直秘阁兼主管沿海制置司公事干道三年五月十五日到任五年五月十五日被命再任】 

赵伯圭 【龙图阁学士右朝请郎兼沿海制置使干道五年十月初五日到任八年三月十三日再任淳熙元年十一月初九日改除宫观】 

皇子魏王 【永兴成德军节度使雍州牧开府仪同三司兼沿海制置使淳熙元年十二月十七日到任七年二月初七日薨背】 

范成大 【中大夫兼沿海制置使淳熙七年三月二十一日到任八年三月二十一日除端明殿学士知建康府】 

赵益 【武德大夫文州刺史浙东提点刑狱公事被旨兼权淳熙八年闰三月初五日到任四月十一日交割回司】 

谢师稷 【朝散大夫秘阁修撰兼主管沿海制置司公事淳熙八年四月十一日到任九年十月十三日赴召】 

杨獬 【以司农少卿除直显谟阁淳熙九年十一月二十三日到任十一年四月二十一日知宁国府】 

赵师夔 【朝奉郎充敷文阁待制兼沿海制置使淳熙十一年十月十三日到任十三年七月初九日改差知平江府】 

耿秉 【朝奉郎秘阁修撰兼主管沿海制置司公事淳熙十三年八月初十日到任九月二十七日请朝假】 

延玺 【武功大夫高州刺史权两浙东路提点刑狱公事被旨兼权淳熙十三年十月十六日到任十二月二十三日交割回司】 

岳甫 【朝奉郎兼主管沿海制置司公事淳熙十三年十二月二十四日到任以本路提举常平司除十五年十一月二十五日除尚左郎中十六年三月二十七日交割起发】 

林栗 【中奉大夫集英殿修撰兼沿海制置使淳熙十六年三月二十七日到任在任除焕章阁待制绍熙元年八月二十五日差提举江州太平兴国宫】 

程大昌 【宝文阁直学士宣奉大夫兼沿海制置使绍熙元年十一月初三日到任初八日宫观】 

林枅 【朝请大夫直焕章阁兼主管沿海制置司公事绍熙二年正月六日到任十月内除直徽猷阁知福州】 

虞俦 【朝奉大夫权两浙东路提点刑狱公事被旨兼权绍熙二年十二月初二日到任二十九日交割回司】 

高夔 【朝散大夫右文殿修撰绍熙二年十二月二十九日到任三年十二月初八日改除边郡】 

朱佺 【中奉大夫直徽猷阁兼沿海制置司公事绍熙四年二月二十日到任】 

何澹 【焕章阁学士大中大夫兼沿海制置使绍熙四年十二月十一日到任转至通奉大夫庆元元年六月十六日赴召】 

林大中 【朝散大夫焕章阁待制知庆元军府兼沿海制置使庆元元年八月十三日到任二年十一月初七日满】 

李大性 【朝散大夫两浙东路提点刑狱公事被旨兼权庆元二年十一月十七日到任三年二月初九日交割回司】 

吴琚 【太尉镇安军节度使兼沿海制置使庆元三年二月初九日到任十月二十三日赴行在奏事】 

郑兴裔 【保静军承宣使兼沿海制置使庆元四年三月十七日到任五年四月初五日乞致仕奉旨除武泰军节度使依所乞】 

俞丰 【朝请大夫直秘阁两浙东路提点刑狱公事被旨兼权庆元五年七月十七日到任八月十七日交割回司】 

陈杞 【大中大夫徽猷阁待制兼沿海制置使庆元五年八月十七日到任嘉泰元年三月十七日改知建宁府】 

赵不迹 【朝议大夫华文阁待制兼沿海制置使嘉泰元年四月初二日到任九月二十六日改知潭州】 

李沐 【徽猷阁学士通奉大夫兼沿海制置使嘉泰元年十月二十三日到任次年十一月初九日改知建宁府】 

黄由 【宝谟阁学士通奉大夫兼沿海制置使嘉泰二年闰十二月初八日到任四年二月初一日赴召】 

赵彦逾 【土人也资政殿大学士大中大夫兼沿海制置使嘉泰四年四月二十三日到任次年三月三日宫观】 

李景和 【中大夫充宝谟阁待制兼沿海制置使开禧元年五月初十日到任】 

赵善坚 【通奉大夫兼沿海制置使开禧二年四月二十六日到任七月内除宝谟阁待制十二月十八日除工部侍郎兼知临安府】 

傅伯成 【朝议大夫直龙图阁兼沿海制置司公事开禧二年十二月十八日到任嘉定元年二月二十一日赴召】 

俞烈 【中奉大夫兼沿海制置使嘉定元年三月二十一日到任十月十六日除集英殿修撰改知镇江府】 

鲁幵 【朝散大夫提举两浙东路常平茶盐公事兼权兼沿海制置司公事嘉定元年十月十六日到任二年□月二十一日解任】 

程准 【朝请大夫直秘阁兼沿海制置司公事嘉定二年六月初七日到任四年七月初九日除直焕章阁令再任】 

王介 【朝奉大夫集英殿修撰兼沿海制置司公事嘉定四年十一月到任五年七月初九日除直焕章阁令再任】 

程覃 【朝奉大夫提举两浙东路常平茶盐公事被旨兼权兼沿海制置司公事嘉定六年二月二十二日到任东钱湖它山堰灌溉甚博每患湮（土已）覃始置田租以所收藏岁给浚导者虑画最远拨钱及田造器服以劝学蠲海错果蓏之征以惠民城郭戎器仓场桥道以至公府与乡饮酒之器具纤悉留意人服其整】 

韩元礼 【承议郎提举两浙东路常平茶盐公事被旨兼权嘉定八年六月十七日到任九月初九日除刑部郎官十月初四日除直秘阁知兼沿海制置司公事十年九月十一日转朝奉郎再任十二年十月初二日除大理少卿候正官到日前来供职十三年四月初五日交割】 

俞建 【朝请大夫直徽猷阁兼主管沿海制置司公事嘉定十三年四月初五日到任十四年九月十八日被旨赴行在奏事】 

章良朋 【朝奉郎提举两浙东路常平茶盐公事被旨兼权嘉定十四年十月初十日到府十五年正月初十日庆宝赦恩转朝散郎十二月初九日以调度兵将获贼海道肃清特转朝请郎当月十四日除尚左郎官候正官到日前来供职十六年四月二十日交割】 

赵师嵒 【检校少傅安德军节度使兼沿海制置使嘉定十六年四月二十日到任十七年六月二十七日被旨召赴行在七月十六日除开府仪同三司充万寿观使嗣秀王八月十二日交割】 

齐硕 【奉议郎提举两浙东路常平茶盐公事被旨兼权嘉定十七年八月十二日到府十月十七日覃恩转承议郎宝庆元年十一月初一日除金部郎官候正官到日前来供职二年二月二十二日交割】 

胡矩 【以兵部尚书除焕章阁学士通议大夫知兼沿海制置使宝庆二年二月二十二日到任绍定元年十二月转授通议大夫绍定二年正月十一日除显谟阁学士充沿海制置使兼知庆元府二月十一日视事七月初九日除龙图阁学士正奉大夫致仕】 

郑损 【以大中大夫试工部尚书除焕章阁学士沿海制置使兼知庆元府绍定二年十一月二十三日到任次年九月十一日召赴行在交割离任当年十一月十九日除徽猷阁学士依旧沿海制置使兼知庆元府再于十二月十二日到任端平元年正月初四日奉祠宫观○[按曰]自此以下皆后守随时增加非绍定初原本所有】 

牛大年 【以朝请大夫直华文阁浙东路提点刑狱公事被旨兼权于端平元年六月十四日到任当年七月二十八日乞免回司】 

游九功 【以中大夫司农少卿兼枢密副都承旨除秘阁修撰知庆元军府事兼沿海制置司公事于端平元年十月十一日到任次年五月初四日除守司农卿兼知庆元军府事兼沿海制置使当年十二月十一日御笔除权刑部侍郎于端平三年正月□□日交割】 

王定 【朝奉大夫直徽猷阁知庆元府兼沿海制置副使端平三年三月十九日到任当年五月一日准省札宫观】 

赵与（上竹中□下心） 【以中奉大夫直宝谟阁两浙转运判官于端平三年五月□□日除直焕章阁知庆元军府事兼主管沿海制置司公事六月初八日朝辞奏事当日奉圣旨除司农少卿知庆元军府事兼沿海制置副使于当年十月十三日到任嘉熙元年六月十五日准省札宫观】 

陈（日亥） 【显谟阁学士宣奉大夫沿海制置使兼知庆元军府事嘉熙元年十二月二十一日到任于次年三月十五日准入内内侍省递到御前金字牌奉御笔召赴行在】 

赵善湘 【以资政殿大学士银青光禄大夫提举临安府洞霄宫除四川宣抚使兼知成都府疾速前来奏事讫之任辞免闲于嘉熙二年三月十三日准入内内侍省递到御前金字牌奉御笔依旧资政殿大学士除沿海制置使时暂兼知庆元府于三月十八日交割当月二十五日准省札三省同奉御笔依元降指挥疾速前来奏事在任准三月二十五日圣旨指挥依旧资政殿大学士银青光禄大夫知绍兴府浙东安抚使已于当年闰四月初二日交割】 

赵以夫 【嘉熙二年三月二十五日以朝奉大夫守宗正少卿兼枢密副都承旨除右文殿修撰枢密都承旨兼知庆元府主管沿海制置司公事四月十九日朝辞除集英殿修撰知庆元府兼沿海制置副使闰四月初二日到任三年正月以职事修举转朝散大夫以都司赏转朝请大夫二月召赴行在三月再任四年正月初一日除太常少卿四月十七日仍旧职除枢密都承旨十月十七日准省札交割与通州张公亮日下前来供职二十二日交割离任】 

余天锡 【嘉熙四年六月内奉御笔除资政殿大学士知庆元府兼沿海制置使累辞不允于当年十二月初三日到任至次年十一月以疾乞生前致任十二月初四日除观文殿学士特转两官依所乞】 

陈垲 【以中大夫秘阁修撰知庆元府兼沿海制置副使于淳佑元年十二月二十七日交印三年正月初五日除大理卿十一日除右文殿修撰知平江府兼两淮浙西发运副使节制许浦水军】 

黄壮猷 【淳佑三年正月以中奉大夫守太府卿除秘阁修撰知庆元府兼沿海制置副使当年二月初十日到任四年六月□□日奉旨除右文殿修撰转一官依所乞致仕】 

赵纶 【以中奉大夫起居舍人兼国史院编修官实录院检讨官除右文殿修撰知庆元府兼沿海制置副使于淳佑四年八月初七日交割司印当月十二日交割府事五年四月□日准省札宫祠】 

颜颐仲 【以朝请大夫右文殿修撰知庆元府兼沿海制置副使于淳佑五年六月二十七日到任当年八月初十日磨勘转朝议大夫当年十二月初一日加食邑三百户六年四月十八日以职事修举除集英殿修撰因任七年四月二十五日再以职事修举除宝章阁待制因任升制置使八月十五日奉圣旨金带许令服系八年五月十一日因版曹比较增羡特转中奉大夫当年十月初九日奉御笔除兵部侍郎日下前来供职】 

章大醇 【以朝请大夫直华文阁两浙转运副使于淳佑八年十月初九日除太府卿知庆元府兼沿海制置副使当年十一月二十二日到任十年四月十一日准省札除右文殿修撰因任当年十月十七日准省札以淘湖浚河竣事特转一官于当年十一月十六日准告转朝奉大夫□□四月初三日准省札以居官不扰海道肃谧水利兴修职事振举除集英殿修撰仍特转一官因任当年七月□□日准告该磨勘转朝散大夫当年十月初十日准省札三省同奉御笔别与差遣候再召】 

马天骥 【以朝请大夫秘阁修撰知绍兴府浙东安抚使兼提举淳佑十一年十月内准省札三省同奉御笔除权兵部侍郎日下供职当月□□日再奉御笔依旧权兵部侍郎知庆元府兼沿海制置使于当年闰十月二十一日再任】 

蔡节 【淳佑十二年三月十八日准尚书省札子备奉圣旨依旧集英殿修撰知庆元军府兼沿海制置使已于当年六月二十七日到任交割两司职事续准宝佑元年正月初六日省札备奉正月初一日圣旨召赴行在】 

赵与欢 【宝佑元年正月初一日以皇兄安德军节度使开府仪同三司万寿观使奉御笔除沿海制置使兼知庆元府当年二月初三日交割制府职事三月初三日奉御笔特转行一官令学士院择日宣锁降制当月初十日准制书可特授少保依前皇兄安德军节度使沿海制置使兼知庆元府加食邑实封仍令所司择日备礼册命五月初一日奉御笔屡疏丐祠恳陈甚力特从所请以遂雅怀当月初六日祇受省札当月初七日将牌印交割以次解官罢职事当月初八日奉御笔依前万寿观使免奉朝请俸给人从依旧】 

赵汝暨 【宝佑元年五月二十九日准尚书省札子五月二十一日备奉圣旨直华文阁知庆元府主管沿海制置司公事已于当年八月二十九日到任交割制府两府职事宝佑二年十一月初三日准省札十月二十六日备奉圣旨召赴行在奏事】 

厉文翁 【以朝奉郎集英殿修撰知绍兴军府浙东安抚使在任准尚书省札于宝佑二年十月二十六日三省同奉圣旨依旧集英殿修撰知庆元府兼沿海制置使于当年十一月二十六日交割制使印十一月二十七日交府印至宝佑三年三月□□日准尚书省札子备奉圣旨别与州郡差遣】 

陈昉 【宝佑三年四月十九日奉圣旨依旧集英殿修撰知庆元军府兼沿海制置使七月二十八日到任四年四月二十二日奉圣旨召赴行在所】 

吴潜 【以宝佑四年四月二十三日奉御笔依旧观文殿大学士沿海制置大使判庆元军府已于九月初九日到任交割两司职事至五年正月初六日奉御笔吴潜特转一官职任依旧当年四月□□日蒙恩予告还里当月十五日起离至闰月二十六日备奉圣旨指挥比以海阃重地付吴潜弹压威惠所浃鲸波晏然今已及假满之期所合申趣还之命可令宁国府守臣宣谕就道具起发日时闻奏已于五月初三日祗拜恩命及承守臣赵采到家宣谕指挥即已遵奉圣旨消假五月十二日起离宁国府迤逦回任至当月二十一日抵庆元府交领两司牌印续于宝佑六年九月初三日备奉御笔吴潜分阃四明已书再考郡纲振饬海道肃清可特转一官令再任累辞不获于当月十七日望阙祗受诰命至开庆元年八月十七日再疏乞归田里奉御笔吴潜三年海阃备竭勤劳累疏丐归高节可尚可依旧观文殿大学士判宁国府特进封崇国公令学士院日下降制于当月二十八日离任】 

余晦 【以开庆元年十月初五日准省札备奉圣旨余晦特与叙复元官依旧职差知庆元府兼沿海制置使具辞免备奉圣旨不允已于当年十一月初一日交割两司职事续于当年闰十一月二十六日准省札备奉圣旨余晦时暂兼浙东提举已于十二月十三日交割职事至景定元年三月初一日准省札备奉圣旨余晦除显谟阁待制知镇江府兼浙西都大兵船兼淮东总领于当月□□日离任闲又于当月十一日准省札备奉御笔余晦除户部侍郎兼知临安府浙西安抚使】 

姚希得 【景定元年四月三十日奉圣旨除焕章阁待制知庆元府兼沿海制置使以避曾祖讳特升敷文阁待制六月十八日到任十月十一日奉圣旨以宣阃结局转通议大夫十一月十六日准尚书省札子奉圣旨赐金带一条许令服系景定二年五月二十一日准告以郊恩进封郪县开国子加食邑二百户七月十六日奉圣旨召赴行在】 

厉文翁 【景定二年七月十五日奉御笔除资政殿学士沿海制置使兼知庆元府八月十六日交割制置使印二十九日交割府事至三年八月十九日奉御笔在任及考职事修举除资政殿大学士职任依旧继奉圣旨特与照见执政例转中大夫至当年闰九月初六日离任】 

马天骥 【以资政殿大学士知福州景定三年闰九月□□日准内批依旧资政殿大学士沿海制置使兼知庆元府于当年十二月十四日交割使印当月二十一日到任交割府事至四年十月□□日准省札备奉圣旨马天骥到任将及一考职事修举可除观文殿学士依旧任五年三月□□日奉御笔依旧职任差充平江府辞免闲再准省札备奉圣旨依旧职任四月奉御笔子祠】 

李曾伯 【景定五年四月二十四日奉御笔依旧观文殿学士知庆元府沿海制置使六月二十二日交割司印当月二十六日到任交割府事至咸淳元年正月以病未痊乞守本官致仕当月二十□日降诏不允再奏二月初二日奉御笔不允别与州郡差遣遂申离任□月十九日准省札二月十五日奉圣旨令交割以次官离任于当日解任】 

叶梦鼎 【咸淳元年四月□□日奉御笔资政殿学士知庆元府兼沿海制置使以当年八月初十日就所部台州宁海县交割制使印至当月二十五日交府印二年三月□□日准诰命以穆陵竣役特转金紫光禄大夫八月十二日奉御笔除资政殿大学士依旧知庆元府沿海制置使三年正月初四日御笔除参知政事兼提举编修敕令兼提举经武略继具（受辛）免奉圣旨降诏不允续具申谂二月初一日准省札令交割与以次官离任】 

谢子强 【以中大夫华文阁待制知绍兴府浙东安抚使兼提举咸淳三年十一月初六日三省同奉圣旨依旧华文阁待制知庆元府沿海制置使两具辞免再准省札备奉圣旨依已降旨不允令疾速前去之任十二月二十四日到任正月初六日具奏申乞守本官生前致仕】 

范东叟 【咸淳四年三月十八日三省同奉圣旨除华文阁直学士知庆元府兼沿海制置使累具辞免再准省札备奉内批不允令疾速前去之任不得更有陈请具已起发日时奏申已于四月二十四日就所部绍兴府萧山县交领沿海制置使牌印于五月初一日到庆元府交领府事至十一月十三日乞守本官职生前致仕当月二十二日准内批特升除龙图阁直学士转一官依所乞致仕】 

洪焘 【咸淳四年十一月十九日准省札三省同奉圣旨依旧敷文阁学士改差知庆元府兼沿海制置使五年二月二十七日至所部绍兴府山阴县界交割司印三月初九日到庆元府领府事六年五月初一日特升显谟阁学士仍旧任八月朔日力疏祈闲初五日三省同奉圣旨除宝文阁学士依所乞予宫观十六日将两司牌印交割与以次官离任】 

刘黻 【咸淳六年闰十月初五日准省札三省同奉圣旨除集英殿修撰知庆元府主管沿海制置司公事两具辞免奉圣旨不允仍免回避续准勘会指挥十一月二十七日奉圣旨免朝辞疾速前去之任具已起发日时奏申至十二月初八日起发就所部瑞安府乐清县界交割沿海制置司牌印续于当月二十一日到庆元府交领府事咸淳七年某月某日准告该磨勘转承议郎当年十一月十五日准省札十一月十一日三省同奉御笔除权刑部侍郎日下前来供职寻具辞免十一月二十四日准省札三省同奉圣旨不允续准省札令候正官交割讫前来供职至咸淳八年正月初三日准省札备奉正月元日御笔兼侍讲又准省札备奉内批差兼修玉牒官并日下前来供职已两具疏辞奉圣旨不允再具申审某月某日准省札令交割与以次官离任前来供职】 

　刊误
 【[沿革表]】 [郡]　明州内观察使之印 【内上脱管字】 
 【[郡守]】 [黄晟]　晟结群豪 【豪下脱拒外盗郡守羊僎授以鄞塘镇遏使寻十五字】 
[周纲]　兼主管内安抚司公事 【内上脱管字】 
[潘良贵]　兼主管内安抚司公事 【内上脱管字】 
[牛大年]　乞免回司 【免下卢本有兼字谓乞免兼州事而回刑狱司任也】 

四明志卷第二
宋元四明六志弟十四
宋罗浚　等　撰
　郡志卷第二
　　叙郡中
　　　社稷
营室先宗庙制服先祭服作器先祭器教敬也有土有守矣宜以祀典之大者次之
社为司土之神勾龙配之稷为司稼之神弃配之不屋而坛受天阳也风雨雷师附焉唐天宝三载诏社稷升为大祀四载诏风伯雨师升入中祀风伯坛置社之东雨师坛置社之西各稍北三数十步卑小于社坛风伯用立春后丑祀雨师用立夏后申祀五载诏逐州祭雨师宜以雷师同坛共牲别置祭器 【见会要】 国朝用此制大观元年议礼局以国家祈报社稷用法服郡邑用常服非是诏以衣服制度颁之使州郡自制政和六年江东提举沈延嗣奏州县社稷坛壝皆不如法乞按式作图镂板颁下仍于坛壝之外别为大墙围之外建一门常加封锁于斋厅立石刊刻增立法制守令上之三日躬诣坛按图修治从之诏立州县社稷风雨雷师坛之式颁图于天下 【政和五礼新仪州县社坛方二丈五尺高三尺四出陛稷坛如社之制四门同一壝二十五步风师雨师雷师坛皆卑小于社四出陛四门同一壝二十五步燎坛于神坛之左壝之外稍高于神坛瘗坎于坛之北壬地南出陛方深取足容纳】 府社稷坛在子城西南一里斋宫在坛之北旧遇祠祭率假器服于学宫嘉定六年提刑程覃摄守器服始备籍藏于有司宝庆二年守胡矩重修坛壝斋宫淳佑六年夏制帅集撰龙溪颜公颐仲谓郡之祀典社稷为重坛壝芜圯斋宫倾欹殊失崇祀之意乃授通判府事张公琥以经画成规卜吉鼎造又谓门径狭陋编户污杂复造木为梁取道通衢以便斋宫往来尚严洁也 【[按曰]淳佑六年以下后守续增】 
祭器
酒樽四 【坫同】 　　　罍洗各二 【坫同】 
爵一十二 【杓四】 　　笾三十二
豆三十二　　　　　　　 俎一十六
簠一十六　　　　　　　 簋一十六
篚三　　　　　　　　　 祝版四 【坫同】 
神位牌四
祭服
冠冕三　　　　青□衣三
朱裳三　　　　白中单三
朱芾三　　　　大带绶三
革带三　　　　佩三
绯袜三　　　　鞋三

　　　城隍
古者诸侯既立社稷又为国立五祀曰司命曰中溜曰国门曰国行曰公厉郑氏谓国门为城门则今之城隍是也社稷为一州境土最尊之神城隍为一城境土最尊之神聘礼使者必释币于门而后行可谓重矣府城隍庙在子城西南五十步梁贞明二年刺史沈承业建俗传神姓纪名信汉高帝死事之臣也嘉定九年两浙转运司备摄守程覃奏赐庙额曰灵佑嘉定十三年火守俞建重建

　　　学校〔乡饮酒礼及贡举附〕
太守民之师帅也岂曰道之以政齐之以刑而已化民成俗其必由学而洪范八政则以祀先司徒故祀典之后学校次之
唐州县皆有学开元二十六年明始置州学宜随州立矣宝应广德闲州毁于袁晁之乱王密谓裴儆殿邦而茨塾兴 【见纪德碑】 岂兵革抢攘之后姑以茨屋为学乎贞元四年守王沐始建夫子庙大和七年守于季友以开元褒封文宣王册文刻之石 【贞元大和碑碣具在】 圣朝天禧二年守李夷庚移学于子城之东北一里半建炎兵毁先圣殿岿然独存治平中所铸铁香炉及殿之前后古柏六皆无恙前韶州司户曹事林暐郡人也首捐金钱数十万草刱黉宇绍兴七年守仇悆成之直殿之后为明伦堂 【林桷书】 翊以两庑东庑之东斋曰上达曰广誉曰造道西庑之西斋曰登贤曰成已曰时升三门之外会于一门以出于是讲肄有所矣十九年守徐琛即明伦堂之后建稽古堂 【徐琛篆书】 亦旧址也堂之上旧有五经阁 【郡人楼郁有五经高阁倚云开之句】 阁毁经亡高宗皇帝累颁御书经史乃崇奉于新堂之上则曰御书阁二十七年守姜师仲重修七年所建守张津干道三年重修六年守赵伯圭又修之久益圯淳熙十三年岳甫守郡周粹中领校官协谋改贯郡捐钱二百万乡之达尊尚书汪大猷侍郎史弥大劝激士类鸠材效功自阁之外堂庑重门皆为一新增置成德斋于上达之后 【林士衡命名】 越二年林士衡继周董职又撤新其六斋刱冷斋于稽古堂之西 【后改曰养正斋以处小学诸生则分隶诸斋矣】 嘉定十六年守赵师岩复修御书阁且捐缗钱七百修诸斋宝庆元年校官方万里犹以泮桥湢室公厨未新为恨谒之守倅摄守齐硕给缗钱千石米百倅蔡范亦以舶务之赢助缗钱如州之数今守胡矩又给缗钱一千黉宇轮奂遂甲东诸州郡之上先进杨公适杜公醇王公致楼公郁王公说以义理之学淑士风者也忠肃陈公瓘始摄郡倅晚着尊尧集于此以忠节着闻天下者也清敏丰公稷侍郎高公闶侍郎林公保尚书汪公大猷皆此邦之显者也郡守李公夷庚仇公悆赵公伯圭岳公甫程公覃赵公师岩校官周公粹中皆有功于儒宫者也士咸宗之故列祠焉
嘉熙闲奉旨升濂溪横渠明道伊川晦庵诸先生从祀于先圣淳佑五年冬制帅集撰龙溪颜公颐仲祠南轩张宣公东莱吕成公象山陆文安公于明伦堂之左复以郡人有得三先生之传者曰广平舒公璘定川端宪沈公焕慈湖文元杨公简絜斋正献袁公燮又列祠于堂之右 【[按曰]嘉熙闲以下后守续增】 
祭器 　　　
　　　牺尊三 【羃勺坫同】  　　象尊三 【羃坫同】  
　　　罍二 【羃勺坫同】  　　　洗二 【巾同】  
　　　笾八十六 【巾同】  　　　豆八十六 【（匚赣）同】  
　　　簠五十二 【（匚赣）同】  簋五十二 【（匚赣）同】  
　　　爵九十一 【坫同】  　　　俎七十 
　　　祝版坫三 篚四 
右嘉定七年摄守程覃置　　　
　　　牺尊三 【铜造各重九斤一十两】   象尊三 【铜造各重一十斤】  
　　　龙勺八 【铜造各重一斤】  　　　 爵十九 【铜造各重一斤】  
　　　罍二 【铜造各重一十二斤】  　　 洗二 【铜造各重八斤八两】  
　　　俎三十四 　　　　　　　　　　　　篚三 
　　　笾五十 　　　　　　　　　　　　　豆五十 
　　　簠十六 　　　　　　　　　　　　　簋十六 
　　　祝坫三 　　　　　　　　　　　　　尊坫六 
　　　爵坫十九 　 
右绍定六年教授陈松龙遵绍熙颁降朱文公仪式制造 【[按曰]此上十行后守续增】  
祭服七副　　　
　　　冕冠七顶 【内三顶系金裹棱】   朱履鞋七两 
　　　青□衣七领 　　　　　　　　　　白中单七领 
　　　大带绶七条 【内三条有二银镮】  
　　　朱芾七段 　　　　　　　　　　　纁裳七腰 
　　　腰带七条 　　　　　　　　　　　袱七条 
　　　箱子七片 　 
右嘉定七年摄守程覃置
御书 　　　
　　　中庸篇一轴 　　　　　 周官书一轴 【天字匣】  
　　　文宣王赞一轴 　　　　 乐毅论一轴 【地字匣】  
　　　孝经一轴 　　　　　　 羊祜传一轴 【元字匣】  
　　　周易三轴 【黄字匣】  尚书三轴 【宇字匣】  
　　　毛诗四轴 【宙字匣】  论语二轴 【洪字匣】  
　　　孟子五轴 【荒字匣】  春秋五轴 【日字匣】  
　　　春秋五轴 【月字匣】  春秋五轴 【盈字匣】  
　　　法帖十轴 【昃字匣】  　 
　　　宣圣七十二贤像赞三轴 　 
　　　乐章一轴 　　　　　　 学记一轴 【以上五轴共辰字匣】  
　　　损斋记一轴 【宿字匣】  
右绍兴以来累次颁降 
损斋记一轴 【汉字长匣】 
奖谕沈该御笔一轴 【云字长匣】 
右守臣沈该恭藏
神宗皇帝赐台臣滕元发手诏一轴 【云字匣】 
徽宗皇帝御览龙德太乙宫诗一轴 【云字匣】 
戒约士风手诏一轴 【汉字长匣】 
赐忠勇李宝一轴 【汉字长匣】 
禁约苞苴手诏一轴 【汉字长匣】 
廷尉手诏一轴 【云字长匣】 
损斋记二轴 【云字长匣】 
玉堂一轴 【云字长匣】 
右守臣赵伯圭恭藏
幸学手诏一轴 【云字长匣】 
不许折苗手诏一轴 【云字长匣】 
右皇子魏王恭藏
临帖五册　　　　诏书一轴
右守臣赵师夔恭藏
宝庆训敕士风诏书一轴
右守臣胡矩恭藏
赐书
经一百一十五部计五百八十一册 【传解释文等在内】 
史七十九部计一千三百四十三册 【说史者在内】 
子一十五部计四十五册
文集一百七十一部计一千二百五十册
杂书九十五部计七百二十八册
御书临帖五册 【已入御书类】 
宸翰诏书一轴 【已入御书类】 
右皇子魏王判州藏书四千九十二册一十五轴淳熙七年有旨就赐明州于是守臣范成大奉藏于九经堂之西偏继又恐典司弗虔乃奉藏于御书阁列为十厨嘉定十七年校官臣徐介点捡略有散失其所存者如此
官书
经四十二部计一百六十七册
史四十部计五百七十九册
子一十四部计二十册
文集三十七部计一百五十九册
杂书一十一部计一百一十九册
右元管旧散
川本石经书籍一十四部计一百一册
右嘉定六年摄守程覃置
六经正义正本通鉴史记两汉唐书诸史提要
八朝言行录大事记各七部
右嘉定六年摄守程覃置分七斋各一部
书板 【[按曰]所开书板皆后守续增】 
四明尊尧集一百板
了斋先生亲笔二十板 【绍定四年教授陈松龙置】 
通鉴要览五百五十板
洪范讲义四十五板
崔宫教文集四百三十八板
分毫韵略二百四十板 【绍定五年制帅尚书郑损置】 
文公大学章句一十八板 【绍定五年教授陈松龙置】 
文公中庸章句一十六板
太极图解一十七板
西铭解一十一板
近思录一百八十板
续近思录一百五十板
己丑廷对二十板
传习录一百六十五板
明学编类文公释奠礼三十三板 【以上八种陈松龙置】 
文公小学书二百板
陈忠肃公言行录三十板
北溪先生字义一百十五板
礼诗二十八板
谕俗编五十二板 【以上五种淳佑六年制帅集撰龙溪颜公颐仲置】 
四明续志三百三十板 【大使吴丞相置】 
班马字类二百五十板 【制使李相公置】 
读书法二百三十板
性理字训三十板
濂洛论语六十八板
问梅小稿八十板
四明续志四十五板
济民庄始末四十五板 【以上四种制帅集撰刘公黻置】 
射圃
熙宁中行三舍法武学附选有圃以习射舍法罢武学废圃亦废淳熙元年孝宗皇帝颁射义于天下皇子魏王判州三年冬度地筑圃于学宫之前凡六亩四十一步三分三厘五毫有奇有亭曰观德校官虞汝翌记于石嘉定三年亭之南北建屋二十三闲收僦居之租宝庆二年校官方万里恐地久浸失疆界计其丈尺埋石以识之
绍定四年教授陈松龙申府复故址建墙宇规模为之一新大丞相申国郑公清之题扁 【[按曰]绍定四年以下后守续增】 
表揭 【[按曰]表揭一条后守续增】 
嘉熙三年乡帅资政殿学士赵善湘属教授黄一震依式砻石植三表揭于仪门
钱粮
鄞县
田二千九百八十亩二十三步
湖田六百六十六方计七千四百亩有奇
地八十三亩三十八步有奇
河涂地二百一十三亩三角一步
水池一亩四十步
山一万一千七十二亩五十四步半
奉化县
田四百一十三亩一角五十七步
地六亩一角
山一百八十九亩二角三十二步
慈溪县
田六百七亩一角七步半
地二角一十三步
山八十三亩三角一十四步
定海县
田池地山共三百一十二亩三角三十二步有奇
右除本学旧业外系累任守仇悆秦棣李景和程准程覃齐硕胡矩相继拨到没官物产或辍钱买置 【建炎兵火之后郡人林户曹暐尝捐私田半顷入学养士】 
昌国县
石弄山砂岸
右皇子魏惠宪王奏请拨赐令本学自择砂主
秀山砂岸
右拘入徐荣等物产
以上岁收
白米七百四十七石八斗七升三合八勺
湖田糙米一千六百二石一斗五升九合
谷二千二百一十五石二斗七升九合九勺
河涂钱二百二十贯九百九十一文 【省陌钱会中半】 
租地钱一百二十贯五百六十三文 【省陌钱会中半】 
四明山租钱二百八十贯文 【省陌钱三分官会七分】 
石弄山砂岸租钱五千二百贯文 【省陌钱二分半官会七分半】 
秀山砂岸租钱二百贯文 【官会】 
东安乡屋钱日掠三十九文 【足陌】 
石弄山砂岸及续拨到诸处砂岸淳佑六年制帅集撰颜公颐仲申省并在外官民户砂岸一例蠲除弛利予民使当地民船团结保伍 【有石刻并须知无】 各以保护乡井为念仍截拨钱岁偿府学养士原额及昌国县官俸省札附于下方 【照应淳佑六年二月二十三日准尚书省札子备朝议大夫右文殿修撰知庆元军府事兼（汀去丁改公）海制置副使颜颐仲状窃谓古者关市不征泽梁无禁托砂岸而苛禁伤圣朝爱养之本夺小民衣食之源讵可视之而不问耶照得本府濒海细民素无资产以渔为生所谓砂岸者即其众共渔业之地也数十年来龙断之夫假抱田以为名啖有司以微利挟趁办官课之说为渔取细民之谋始焉照给文凭久则视同已业或立状投献于府第或立契典卖于豪家倚势作威恣行刻剥有所谓艚头钱有所谓下莆钱有所谓晒地钱以至竹木薪炭莫不有征豆麦果蔬亦皆不免名为抽解寔则攫拏犹且计口输金下及医卜工匠刱名色以苛取皆官司之所无凡海民生生一孔之利竟不得以自有输之官者几何诛之民者无艺利入私室怨归公家已非一日甚至广布爪牙大张声势有砂主有专柜有牙秤有拦脚数十为群邀截冲要强买物货挜托私盐受亡状而诈欺抑农民而采捕稍或不从便行罗织私置停房甚于囹圄拷掠苦楚非法厉民含冤吞声无所赴愬斗驱杀伤时或有之又其甚者罗致恶少招纳刑余揭府第之榜旗为逋逃之渊薮操戈挟矢挝鼓鸣钲倏方出没于波涛俄复伏藏于窟穴强者日以滋炽聚而为奸弱者迫于侵渔沦而为盗薄人于险靡所不为他人之舟即己之舟他人之物即己之物兵卒不得而呵官府不得而诘曩者永嘉之寇盖亦萌櫱于斯由其恃有凭依所以肆无忌惮顷岁廷绅奏请欲令品官之家不得开抱砂岸盖虑法不能禁则奸宄日出贻祸无穷且谓贵势之家与国相为休戚国苟不宁已何利焉思患预防词意激切然戒饬虽详而占据自若颐仲尝推求其故亦缘州县利及岁入之额致使豪强藉为渔夺之媒若欲此令行先自有司始颐仲滥分海阃甫六阅月蠲积赋减折价浚河渠损征额苟可利民未尝靳吝如砂岸之为民害见于词诉者愈多州郡岂敢较此数万缗坐视海民困苦而不之救今挨究本府有岁收砂岸钱二万三贯二百文制置司有岁收砂岸钱二千四百贯文府学有岁收砂岸钱三万七百七十九贯四百文通计五万三千一百八十二贯六百文十七界欲截自淳佑六年正月为始悉行蠲放却将别项窠名拨助府学养士及县官俸料支遣州郡既率先捐以予民则形势之家亦何忍肆虐以专利应是砂岸属之府第豪家者皆日下听令民户从便渔业不得妄作名色复行占据其有占据年深腕给不照或请到承佃榜据因而立契典卖者并不许行用欲乞公朝特为敷奏颁降指挥着为定令或有违戾许民越诉不以荫赎悉坐违制之罪庶几海岛之民可以安生乐业府第豪户不得倚势为b亏D唯为圣朝推广惠下之仁亦不至异日激成为盗之患委非小补伏候指挥旨依】
府学石弄山砂岸
石坛砂岸
秀山砂岸
虾辣砂岸
鲎涂砂岸
大嵩砂岸
淳佑六年制帅集撰颜公颐仲申省蠲除仍截拨府库钱三万七百七十九贯四百文十七界分作上下半年偿学养士元额永为定例
昌国县砂岸
淳佑六年制帅集撰颜公颐仲申省蠲除仍截拨版帐钱四千余贯充县官俸料钱 【[按曰]自石弄山砂岸及续拨到诸处砂岸以下至此皆后守续增】 

　　　学校〔乡饮酒礼及贡举附〕 　　　　乡饮酒礼
旧俗以岁之元日或冬至太守率乡之士大夫释菜于先圣先师而后会拜堂上长幼有序登降有仪摈介有数仿古乡饮礼建炎学毁礼废绍兴七年学重建守仇悆复举故事益以酒三行后三年仇公复来置田百有六亩支其费又三年郡人林保为比部郎闻于朝遂取其式颁行天下行虽不久犹听州县从便故明州行之如初而仇公所置田移以养士酒礼遂辍干道中秘阁张津守郡主拨没官之产以补之王伯庠记诸石产段刻于碑阴嘉定七年提刑程覃摄守礼行尤盛且辍楮券二千缗附定海水军库岁责称贷之息侑费厥后岁虽会拜无复旧典宝庆三年冬十二月尚书胡矩守郡议行礼于人日括赢钱止八百缗郡士出百缗助之贰车蔡范助百缗乡人厉氏助五十缗户部尚书郎何炳董之日会耆俊参订同异润色绵蕞六邑风动驩愿齿列凡一千五百余人昔者升歌合乐之仪未遑搜举于是依鹿鸣等诗之声节以合止献酬交错古意顿还
淳佑六年制帅集撰龙溪颜公颐仲搜举旧典增造礼器以人目行礼盍簪酬酢者三千余人资政殿大学士正奉大夫陈公卓首宾席仪文视前弥焕为费五万四千七百七十贯有奇出于府帑礼成制帅赋诗 【王春人日喜阴晴文物衣冠萃四明礼乐几年今一见主宾百拜酒三行人心天理顿兴吉士习民风悉变更□守自惭才德薄纲维全赖老先生】 大夫士赓和盈帙 【[按曰]淳佑六年以下后守续增】 
水田三百一亩一角一十九步七分
山一百九十二亩三角四十六步半
地八十亩三角二十步
屋二十闲半七厦一舍外赁屋九闲一舍
以上石刻元载岁收
谷五百二十九硕七斗一升八合拘没史洗冒占徐和东屋基系楼店务地坐落鄞县武康乡开明坊日收赁钱一百二十文足
宝庆三年管催数
鄞县租谷二百二十一硕七斗五升三合五勺租钱一十二贯二百一文 【省陌钱会中半】 
奉化县租谷二十六硕
昌国县吉祥院折谷钱二百二十贯文 【省陌钱会中半】 
定海县水军库官会二千贯文收息二分大约一岁收四百贯文 【官会】 

　　　　贡举
贡举宣和罢舍法复科举三岁一试解一十二名绍兴二十六年兼西北流寓通解一十四名旧无贡院士亦不过数百率寓试于行衙又于府学西妙音院院为之废建炎元年移其额于定海四年毁于兵士寓试于谯楼之上或于开元寺试者日众干道五年守张津始即妙音院废址建院以容之縻金钱一千万东西重廊凡一百四十楹立听事于其北位考官于其后执事之舍悉备 【侍御王伯庠记】 其后又不足以容有司每借府学之冷斋以居嘉定六年提刑程覃摄守葺治之南增屋数十闲作弥封誊录所又于学地立墙以障之限隔始严绍定元年守胡矩重修誊录屋圯重建

教授
听事学之东南
续增贡举额 【[按曰]此条后守续增】 
端平元年被旨增解额一十四名 【赋十名经四名】 通前共二十八名

四明续志卷第三
宋元四明六志弟十五
宋罗浚　等　撰
　郡志卷第三
　　叙郡下
　　　城郭
罗城周回二千五百二十七丈计一十八里奉化江自南来限其东慈溪江自西来限其北西与南皆它山之水环之唐末刺史黄晟所筑 【晟鄞县人僖宗末结群豪保护乡井昭宗初董昌表为刺史终于梁开平三年墓碑云此郡先无罗郭民苦野居晟筑金汤壮其海峤绝外寇窥觎之患保一州生聚之安按会要及移城记长庆元年移州治于鄮县治而于旧州城近南高处置县且撤旧城城新城则今之子城是也又按通鉴大中十三年贼裘甫攻陷象山明州城门昼闭咸通元年甫分兵掠明州州民相与谋曰贼若入城妻子皆为葅醢况货财能保之乎乃相率出财募勇士治器械树栅浚沟断桥为固守之备然则虽有子城而无罗郭备御所以难也钱氏据有吴越明为属郡后且以子弟镇之城郭增壮自此始矣旧经云闽粤无诸所筑夏侯曾先谓刘牢之筑以塞三江之口西城外有城基上生竹筱俗曰筱墙即故基也晋末海寇孙恩犯会稽则由上虞以入不由乎明州者亦以此城实据三江之险云按汉鄞鄮属会稽郡不属闽粤国安得为无诸所筑筱墙为刘牢之所筑故基则非今罗城也孙恩乃自海岛舟行破上虞宁畏此城之险袁晁能陷明州岂孙恩不能破乎况晋末此亦未有县治也故不敢以旧经为据】 皇朝宝庆二年守胡矩重修 【除望京灵桥东渡三门更新外其它城郭楼门埤薄为厚增卑为高补罅易圮凡费楮券万二千五百三缗有奇】 回城门凡十西曰望京门 【有水门通漕运旧名朝京庆元中守郑兴裔更名久而（土已）守胡矩重建夹城立柱栈其上衡七闲纵三丈有九尺四囟玲珑与四明山相直既揭门名又扁其楼曰明山宝庆二年八月十六日经始次年六月二十七日落成费楮券万二千四百一十四缗有奇】 南曰甬水门 【有水门通漕运】 南东曰鄞江门 【今闭】 东曰灵桥门 【宝庆三年守胡矩重修稍拓旧址易墁壁为囱扉扁其上曰鄞江楼人犹曰此门视望京为主而雄壮弗逮于阴阳家未宜绍定元年正月适遭延燎乃垒城高五尺更建楼门制度与望京楼门等衡缩二闲纵加三尺东面天童太白俯瞰鄞江浮梁卧虹于其前东西二楼对峙四明之景概可睹矣门名新书楼扁全于救焚之余仍用之】 曰来安门 【市舶务之左旧不立名呼曰市舶务门宝庆三年守胡矩重修始题扁盖先是通判蔡范建来安亭实在门外故以亭名名之惟舶货入则开】 曰东渡门 【火于绍定元年今方更新】 东北曰渔浦门 【今闭】 北曰盐仓门 【盐入则开】 曰达信门 【今闭】 北西曰郑堰门

　　　坊巷 【[按曰]此门及仓库公宇皆有后守羼入不尽原文水步门全系续增故卷首无子目】 
古者州闾乡党莫不有名如阙党东里之类后世犹有称其乡曰郑公榜其门曰通德者唐制百户为里五里为乡四家为邻四邻为保在城邑为坊田野为村坊之名盖昉乎此街衢巷陌官为之制宜也此邦生齿既繁侵冒滋多甚至梁水而楹跨衢而宇往来闲阻舆马尤病绍定元年正月东北厢火救焚者束手无措既而掘视古沟率在居民卧室之内人知广其屋宅而不知自为不利守胡矩以闻于省令下禁塞水衕者食喉气喉两（石契）桥浦不许立屋凡街衢巷陌经火者悉从厘正而并渠之人以湫隘为词犹户捐以数尺之地
东南厢 　　
　　锦勋坊 【嘉熙四年制帅赵以夫为赵善湘奉朝旨立】  
　　握兰坊 【西南厢交界新桥东】  清润坊 【西南厢交界新桥南】  
　　连桂坊 【施家巷口】  　　　　余庆坊 【西南厢交界】  
　　重桂坊 【新寺巷口嘉定七年摄守程覃为孙君枝与子起予同第立】  
　　兴廉坊 【洗马桥下】  　　　　进贤坊 【洗马桥南】  
　　吉祥坊 【破石桥南】  　　　　康乐坊 【皂角庙巷口】  
　　锦乐坊 【淳佑五年制帅黄壮猷为余天锡奉朝旨立】  
　　迪教坊 【车桥南绍定元年守胡矩于火后重立】  　 
　　积善坊 【小江桥南绍定元年守胡矩于火后重立】  　 
　　状元坊 【天封塔下嘉泰三年守黄由为傅行简立】  　 
东北厢 【诸坊皆绍定元年守胡矩于火后重立】  　　
　　千岁坊 【南湖头西南厢交界】  安平坊 【天庆观前】  
　　阜财坊 【小梁街巷口】  　　　开明坊 【鄞县前】  
　　拱星坊 【廊头巷口】  　　　　富荣坊 【能仁寺巷口西北厢交界】  
　　广慧坊 【大梁街巷口】  　　　泰和坊 【县河下】  
　　宣化坊 【魏家巷口】  　 
西南厢 
　　纯孝坊 【府桥西】  　　　　　　　美禄坊 【四明桥西】  
　　迎凤坊 【四明桥东】  　　　　　　问俗坊 【史府前】  
　　史君坊 【史府前】  　　　　　　　众乐坊 【均奢桥西】  
　　释褐状元坊 【均奢桥南嘉泰三年守黄由为宣缯立】  
　　行春坊 【宝云寺西】  　　　　　　灵应坊 【宣府前】  
　　符桂坊 【汪运使桥西嘉定七年摄守程覃为汪立中立】  
　　昼锦坊 【楼府东以王周领乡郡立】  振名坊 【仓桥北】  
　　顺成坊 【仓桥下】  　　　　　　　缓带坊 【崇教寺后】  
　　惠政坊 【天宁寺南】  　 
西北厢
 　 宜秋坊 【应家巷口】  　　　寿宁坊 【虹桥北】  
　　崇孝坊 【路分衙侧】  　　　永济坊 【奉国楼前】  
　　恤仁坊 【佛阁下绍定元年守胡矩于火后重立】  
　　广仁坊 【白衣寺巷口】  　　朝士坊 【戴家巷口】  
　　修文坊 【孝文巷口】  　　　影泉坊 【蔡家巷口】  
　　儒行坊 【鉴桥下】  　　　　朝桂坊 【顶戴桥下为刘炳立】  
　　状元坊 【鉴桥下为袁甫立】  状元坊 【府学前为姚颖立】  
防虞石水步 【淳佑三年春并刱听居民从便汲水】 
朝拜上马亭后一所 【此处系亭宇合置锁钥付天庆观收掌晨启夕闭】 
新排桥北一所 【已下三处止立防牌不置锁钥】 
景福寺街东一所
锦勋坊东一所

　　　制府两司仓场库务并局院坊园等
府都仓 【奉国门内之西苗米职田米湖田米小麦分贮焉】 
常平仓 【奉国门内之东二仓皆宝庆三年守胡矩撤旧而新仓各十一区区各五闲栈阁以藉米麦各有厅事后舍前庭庭前虚地各方十余丈缭以步廊】 
糯米仓 【望京门外宝庆三年守胡矩重建厅事之外两廒翼之栈以板阁】 
支盐仓 【子城东北一里八十步凡七廒】 
甲仗库 【设厅前二庑之闲宝庆三年守胡矩重修且修军器】 
军资库 【设厅前东庑之后宝庆二年守胡矩重建凡三十九闲公厅吏舍之外库地皆栈以板】 
制置使司平籴仓 【淳佑二年制帅陈垲刱建详见第六卷叙赋下】 
制置使司平籴本钱库 【与仓同时刱建用军资库空地】 
制置使司犒赏库 【旧附军资】 
激赏解库 【淳佑五年二月制帅大卿黄公壮猷任内刱就激赏库关过本钱二十万贯十七界淳佑六年七月制帅集撰颜公颐仲再于激赏库关过本钱三十二万贯十七界】 
制置使司平籴南仓 【延庆寺西淳佑四年制帅殿撰赵公纶建详见第六卷叙赋下】 
醅酒库 【府东门旧□议衙端平三年制帅大卿赵公与（□心）刱淳佑六年制帅集撰颜公颐仲委提督官司户黄缙刊定规式载于石刻详见叙赋上酒门】 
常平库 【附军资】 
公使库 【设厅前西庑之后干道中守张津以签判旧廨益之屋久而圯守胡矩重建凡一百六十六闲磨有院碓有坊酒有栈钱米什物等有库公厅吏舍以及神宇莫不整厘自宝庆三年二月十五日经始十一月三十日告成役工一万五百二十六用楮券一万二千六百二十七缗有奇】 
东醋库 【灵桥门外】 
西醋库 【美禄坊酒务之东】 
都税务 【东渡门里皇朝景德四年置绍定元年守胡矩于火后重建】 
市舶务 【淳化元年初置于定海县后乃移州在于子城东南其左倚罗城嘉定十三年火通判王梃重建久而圮宝庆三年守胡矩捐楮券万三千二百八十八缗有奇属通判蔡范撤新之重其厅事高其闬闳内厅扁曰清白堂后堂存旧名曰双清清白堂之前中唐有屋以便往来东西前后列四库胪分二十八眼以寸地尺天皆入贡奇祥异瑞争来送不知何国致白环复道诸山得银瓮号之两夹东西各有门东门与来安门通出来安门为城外往来之通衢衢之南北各设小门隔衢对来安门又立大门门之外濒江有来远亭干道闲守赵伯圭建庆元六年通判赵师岩修宝庆二年蔡范重建更名来安贾舶至检核于此历三门以入务而闭衢之南北小门容顿宽敞防闲慎密司存之吏亦免于戾矣务之前门与灵桥门近绍定元年正月火自务之西北延燎于南务独免而前门毁二月重建自此门之外先后建置皆有碑记】 
都酒务 【美禄坊子城西南一百一十步皇朝天禧五年置绍兴五年以其地为通判南厅务迁子城南平桥下街西高丽行衙淳熙七年有旨以其地赐相臣史浩今宝奎精舍是也务又迁于湖西观音寺侧嘉定元年省罢添差通判南厅通判移治西厅务乃复旧基比较赡军二务萃焉扁曰三酒务其偏为藏春园其外为庆丰楼嘉定十六年守赵师岩所建也宝庆三年守胡矩重修务屋凡费楮券四千一百四十七缗有奇】 
比较务 【旧在罗城东栖心寺侧绍兴闲并归都酒务】 
赡军务 【旧在开元寺西绍兴闲并归都酒务】 
香泉库 【干道闲置六库分在六城门续添盐仓门新门二库凡八库】 
教场 【子城西北总为地四十亩一角四十步西东一百步南北九十七步官厅射亭坐其北宝庆三年守胡矩重修】 
物料场 【旧经云寄市舶务之东廊旧云在子城里今废】 
合同场 【旧在州东门外政和四年承朝旨置其后以为添倅厅而场移于西寿昌院中添倅厅宇虽移而场不复还故处今废】 
造船场 【城外一里甬东厢】 
制置司和剂药局 【府旧无药局疾病者取药于市假伪售真其害滋甚宝庆三年守胡矩始刱局于郡圃射垛之西为屋七闲有阁以居药井灶庖湢皆整器用什物咸备总费楮券四千缗外捐万缗市药命官吏主之剂量精深阖境赖惠渐收赢钱以补乏费其万缗则循环充本】 
作院 【圣功寺东本寺地也久而屋圯嘉定六年寺复请其地每有制造军器别踏逐寺】 
省马院 【淳佑壬寅冬重建在达信门里】 
雪窨 【嘉定十六年守赵师岩置在甬东厢法云寺后】 
养济院 【西门里距府一里半旧有居养院后废为威果全捷营故置养济院宝庆三年守胡矩重修日络绎不绝人支米一升钱十二文省小者减半亦一二十人】 
安济坊 【西门里崇宁二年令置安济坊以养病者本府以大观元年闰十月始建】 
漏泽园 【崇宁三年以人物繁庶贫无以葬寄留僧舍或委弃道旁令州责之县选有常住僧管干择地以常平钱置四年五月诏曰天下承平日久民既庶矣而养生送死尚未能无憾朕甚悯焉今鳏寡孤独既有居养之法若疾而无医则为之置安济坊贫而无葬则为之置漏泽园朕之志于民深矣监司守令奉行无忽本府以崇宁三年置于城南柳亭院僧主之】 

　　　公宇
子城 【周回四百二十丈环以水唐长庆元年刺史韩察所筑岁久民居跨濠造浮棚直抵城址不惟塞水道碍舟楫有缓急亦无路可以运水邦人病之淳佑癸卯春制守陈垲给钱酒付造棚人听自除拆环城遂有路可通立子城东水衕坊牌一子城西城街坊牌二重修子城限隔内外】 
奉国军门 【即子城门也门额守潘良贵书谯楼上有刻漏皇朝庆历中太守王周重修久益圮绍兴三十一年守韩仲通访得吴人祝岷冶铜为莲华漏艺精制古签判许克昌记之庆元闲守郑兴裔嘉定闲摄守程覃重修嘉熙三年又圮于风守赵以夫重建特进观文殿大学士郑清之作记】 
宣诏亭 【奉国门外之左亭之右又有晓示亭】 
颁春亭 【奉国门外之右亭之左又有晓示亭二亭皆宝庆三年守胡矩重修】 
子城东门 【奉国门内常平仓之后宝庆三年守胡矩重建费楮券一千一百二十一缗有奇】 
子城西门 【奉国门内苗米仓之后】 
庆元府门 【有楼直奉国门之后旧揭明州之额守潘良贵书州升庆元府守何澹书额尝因火投烈焰以厌之今额丞相史鲁公书守赵师岩所立也嘉熙二年为风所（土已）守赵以夫重建郑丞相作奉国军门记并述】 
仪门 【直府门之后二子门翼之列戟其中宝庆三年守胡矩重修淳佑六年春制帅集撰颜公颐仲重修】 
设厅 【与仪门相直前有庭后有穿堂屋宝庆二年皆（土已）于风守胡矩重建经始于八月八日落成于十二月二十九日用楮券一万二千六百三十八缗有奇】 
戒石亭 【设厅前】 
茶酒亭 【分峙设厅前之东西绍定元年火守胡矩重建】 
制置司签厅 【由设厅西庑以入面东直设厅之西】 
庆元府签厅 【由制置司签厅前入面南直设厅之西北】 
横舟 【原在设厅后淳佑六年制帅集撰颜公颐仲移就平易堂后】 
进思堂 【绍兴四年守郭仲荀建淳佑六年冬制帅集撰颜公颐仲以旧规湫隘卑下岁老不支于是增高故址改造一新七年春赐御书堂扁从公请也】 
平易堂 【进思堂之后绍兴二十年守曹泳建淳佑六年冬制帅集撰颜公颐仲重建】 
羔羊斋 【平易堂之后】 
狮子门 【设厅之左由此以入治事厅】 
治事厅 【建炎末守张汝舟建淳佑五年冬制帅集撰颜公颐仲重修规模视前宏敞】 
锦堂 【治事厅后正寝也岁久倾圮淳佑元年守余天锡新之气象宏壮事闻辛丑赐御书锦堂二字以天锡守乡郡奉母侈兹宠荣天锡刻扁揭示不朽寓贵端明殿学士陈卓为记资政殿大学士赵善湘书特进观文殿大学士郑清之题额】 
公生明 【正堂之后后堂之前为穿堂三闲八窗玲珑盖便坐阅文书之所旧湫隘特甚守余天锡一新未及名陈垲继其后摹司马文正公所书公生明三字揭扁】 
清暑堂 【府堂西偏一堂淳熙初魏王建中圮于风守余天锡新之扁仍旧楼参政钥所书向南有小轩可坐尤宜冬】 
镇海楼 【府堂之东偏宝庆二年守胡矩始建新武冈倅李刘记】 
勾章道院 【镇海楼之下】 
仁斋 【宝庆二年守胡矩撤新之更名在治事厅之东旧曰东斋】 
友山亭 【仁斋前之南偏在修竹闲绍兴壬戌守梁汝嘉建郡人楼钥更名友山】 
鄮山堂 【在镇海楼之北政和丙申守周邦彦因旧基建建炎兵烬岿然独存堂下双桧最古方池前后各一百余年屋老且圮淳佑壬寅冬制守陈垲一新扁用旧名资政殿大学士郑清之书刻制置司准遣郑侃所作上梁文于屏板】 
九经堂 【太宗皇帝淳化元年诏颁国子监九经二年守陈充作堂以藏久而堂圯书散元佑五年守李闶凿池畚土增旧址别求九经藏之火于建炎绍兴十八年守徐琛又新之跨池为石桥通鄮山堂翼以步廊淳熙七年范成大守明诏赐魏王所藏书四千九十二册十五轴乃葺斯堂奉其书西偏已乃藏所赐书于府学之御书阁筑堂及奉安赐书皆有碑记而陈之碑逸矣淳佑五年冬制帅集撰颜公颐仲重修之】 
梅庄　占春亭 【春风堂之南淳佑六年制帅集撰颜公颐仲建】 
射亭 【九经堂后留春亭前之西偏面其西为垛而栖鹄焉军士时习射于此号小教场干道元年守赵伯圭用旧址新之】 
桃源洞 【出射亭少西而北穴子城以出北东西缭以墙盖郡圃总名也】 
更恭亭 【入洞门北折而西嘉定十六年守章良朋建前有古桧二取东坡先生双童老更恭之义名之】 
传觞亭 【更恭亭北行折西嘉定七年摄守程覃建凿石轧水为曲池于亭内】 
春风堂 【传觞亭之西程覃建迭石为山峙其后石山之下有小池】 
双瑞楼 【春风堂之南程覃建因田夫以骈干之粟来献而名盖子城后门也】 
芙蓉堂 【春风堂之西程覃建凿池植莲于后】 
清心堂 【芙蓉堂之西隆兴癸未守赵子潚建】 
明秀楼 【清心堂之西程覃建其下曰方壶宝庆二年圯于风】 
甬东道院 【清心堂之南赵子潚建】 
茅亭 【甬东道院南穴子城以入折而东旧有二亭今存者一尔】 
熙春亭 【茅亭之东迤于北绍兴癸酉守韩琎建】 
真瑞堂 【熙春亭之东迤于南前有木犀】 
夹芳亭 【真瑞堂之东迤于北程覃建】 
步廊 【自鄮山堂九经堂之西入八亭之南西折而入夹芳亭经射亭前入桃源洞西折北行转西至传觞亭而行至明秀楼传觞亭之东北出后门虽雨雪不妨步履宝庆三年守胡矩重修】 
百花台 【太守曹泳建今废】 
佳趣亭　集春亭　容与亭 【今废】 
及瓜亭 【子城西南百六十步】 
喜雨楼 【及瓜亭之上】 
肃宾亭 【望京门里旧名待宾亭】 
红莲阁 【子城西南八十步皇朝宰相章郇公得象尝倅是邦大中祥符闲建】 
众乐堂 【子城西南屹立湖中东西有桥以通来往风漪月浦极目无尘而近在郛郭之内一胜景也嘉佑闲守钱公辅建邵亢记之守吕淙书额干道四年守张津重建】 
涵虚馆 【淳熙元年魏王建盖于众乐堂之后即湖栈阁行舟登降之所也宝庆二年守胡矩重修】 
隐德堂 【众乐堂之南绍兴十三年守莫将为贺公知章立设像而祠焉取李太白之句名以逸老久而圯宝庆三年守胡矩更新之九月十四日经始十一月三十日毕工用楮券五千三百九缗有奇视旧益坚壮而轩敞明年乃绘夏黄公之像合祠其中更今名奉化丞诸葛兴记】 
竹洲 【西湖之南政和闲守楼异领乡郡建锦照堂久而圮隆兴二年守赵子潚重建更名今废】 
广生堂 【西湖广福院侧干道元年守赵伯圭建放生之所也】 
三江亭 【鄞江之东旧有亭名三江久废绍兴十年守潘良贵刱亭于江之西城之上东渡门之北取旧名名之盖慈溪江与奉化江合流其前而入定海江也】 
十洲之一亭 【四明之所以得名者以有日月二湖月湖之所以奇绝者以其中有十洲十洲神仙所居也此取象焉以汀名者曰柳曰雪以洲名者曰芳艹曰芙蓉曰菊花以岛屿名者曰月曰松曰花曰竹曰烟总而言之凡十湖山之胜岂惟当与邦人共之虽远方之好游者亦使至焉今洲之大者为寺为观为台馆未免自有其有仅存一洲询之耆老亦莫能识广袤不盈丈自安其小以此得全淳佑二年秋郡守陈垲政事之暇一日拉僚属登此洲喟然曰人弃我取因其地势命添倅赵体要植亭其上与邦之人及远方好游者共之遂名是岁十月既望领客泛舟观保丰（石契）平籴仓已乃登斯亭爇芗啜茗同此清游制幕林宗谕元晋有诗云师帅勤民众务修挟晴领客过前洲不缘感召丰年好安得从容暇日游人在湖山皆自得政先仓廪百无忧老农不解君王意却要朝辀为少留】 

　　　官僚
　　　　佐官
唐刺史有别驾又曰长史又曰上佐又曰司马即汉治中之任方镇权重则佐贰益卑屈故杜子美有云治中实弃捐艺祖有天下首置诸州通判以朝官以上充实使督察方镇当时谓之监州典郡者至有欲求无通判处太平既久其权稍削然兵民钱谷户口赋役狱讼听断之事可否裁决与守臣通签书施行亦或谓之同判委任盖不轻也中兴以来明州通判多至三员魏王在镇以长史司马易其职淳熙七年依旧嘉定元年省添差则止二员
通判东厅 【仪门外之东厅东有室曰不欺通判张奉世重建谢采伯易名东□旧又有堂曰蟾桂钱端礼植木犀其前因取以名续更曰秋风轩端礼之弟端厚来倅复旧名久而圯张攀请于郡重建扁曰风月堂亭曰思齐章良朋建西北有竹所苏玭建嘉定十五年章良朋以常平使者来摄郡念其旧治为更新之】 
通判西厅 【仪门外之西本添差通判居而今之酒务乃南厅通判旧治也嘉定元年省添差通判酒务复旧基南厅通判移治于此号曰西厅厅堂皆圮今倅□景良重建厅侧有清容堂有月林有风月堂悉如故】 

　　　　职曹官
皇朝因唐制两使各置判官推官一节度置掌书记观察置支使为幕职官录事司户司理司法参军各一为曹官幕职官掌助理郡政凡书记支使不得并置有出身即为书记无出身即为支使录事掌判院庶务纠诸曹稽违司户掌户籍赋税仓库受纳司理掌狱讼鞫勘之事司法掌议法断刑诸州为录事诸府为司录大观二年诏诸州依开封府制分曹建掾改判官为司录参军推官为户曹参军录事改士曹兼仪曹参军司理改左治狱参军司户改右治狱参军司法改议刑参军政和二年以左右治狱参军名称非古古有六曹掾名可以复置于是司录参军外有士曹户曹仪曹兵曹刑曹工曹六参军且各有掾视州次第事繁简增减员数三年又以参军起于行军用武非安平无事之称改为司录事司士曹事司户曹事司仪曹事司兵曹事司刑曹事司工曹事建炎元年诏州司录依旧为签书节度判官厅公事曹掾官依旧为节度观察军事推官支使掌书记录事司户司理司法参军大观四年河北路都转运提点刑狱司言准令诸录事参军不得差出今来既州院并罢其录事参军惟是总察诸案稽违等事不治刑狱伏乞许令逐司差出干当事务诏依诸路依此建炎以来复置州院录参管干
节度判官 【听事旧在仪门外之西干道中守张津欲敞公使库以故戎司易之直奉国门之西颁春亭之后王日接莅是官撤新其堂宇又筑室于听事之右以三两扁之】 
节度推官 【听事旧在子城之西门外隆兴初制阃再建夺为干办公事厅遂徙于奉国门之东宣诏亭之后故戎官之庐也旧厅有石曼卿筹笔驿诗宝元二年书赠朱复之康定二年复之官于此刻之石嘉佑四年胡宗愈作亭贮之中更兵火亭坏碑仆绍兴十一年刘伟建南堂函置仆碑壁闲且以筹笔名堂听事既移碑亦随之】 
节度掌书记 【不常置】 
观察判官 【阙】 
观察推官 【听事旧在仪门外之西偏魏王来镇以处王府属官继又以处添差通判察推乃僦民居嘉定十三年赵希踽莅斯职守韩元礼辍子城西南之官圃且畀之财始建公舍盖酒务之东也】 
观察支使 【康定二年聂闻居官鼎新廨宇簿书有次胥吏有位小圃有竹树水石圃建堂曰嘉好堂之南有燕射亭西望府城列四亭曰清潚曰碧鲜曰待月曰隐几观察推官朝奉郎试秘书省校书郎陈之武撰记意府之签厅乃其地也今官省碑记犹在签厅】 
录事参军 【在府院子城南四十步宝庆三年守胡矩重修】 
司户参军 【听事子城东南半里与万寿寺相对嘉定十三年火重建绍定元年火守胡矩重建】 
司理参军 【司理院子城南三十五步嘉定十三年火赵汝瑕重建宝庆三年守胡矩重修】 
司法参军 【听事旧在子城西三十步中废率僦民居嘉定十三年始建于子城东南旧县学基绍定元年火守胡矩重修】 

　　　　制置司官
绍兴二年五月以左朝奉大夫中书门下省检正诸房公事仇悆充集英殿修撰福建两浙淮东沿海制置使叙位依发运使例所有本司属官亦依发运使属官条例置司平江之许浦镇七月吕颐浩言朝廷置沿海制置使最为得策然虏舟从海道北来抛大洋至洋山三孤宜山岱山猎港岑江直至定海县此海道一也系浙东路若自通泰州南沙北沙转入东签料角黄牛垛头放洋至洋山沿海岸南来至青龙港又沿海岸转徘徊头至金山入海盐县澉浦镇黄湾头直至临安府江岸此海道二也系浙西路万一有警制置一司必不能照应两路事宜乞令仇悆管浙西淮东路别差一员管浙东福建路从之三年六月罢司见在定海县船令明州守臣兼总领参谋参议并罢属官人吏等裁减数目九月命侍卫亲军步军都指挥使武泰军节度使主管殿前司公事郭仲荀为检校少保知明州兼沿海制置使以绍兴府温台明州为地分属官参谋参议主管机宜文字书写机宜文字各一员干办公事准备差遣各四员海道干当使臣八员六年置副使八年以浙东安抚使知绍兴府兼使司十年仍旧十一月罢隆兴元年复置司敷文阁学士赵子潚首被旨知明州兼沿海制置使奏仍以绍兴府温台明州为地分所部州县军兵将官巡尉及本地分内应有屯泊官兵并乞听节制前所差官属员多今乞裁减止置参议官书写机宜文字干办公事准备差遣各一员海道干当使臣四员依安抚司属官例被请给得旨依
参议 【听事子城东门外旧司马衙】 
书写机宜文字 【元辟亲属充后不常置】 
干办公事 【听事子城西门外乃节度推官旧居也】 
准备差遣 【听事万寿寺西旧县学基嘉定十三年建】 
干当使臣 【今三员】 

　　　　兵官 【制置司水军官见叙兵】 
国朝置总管钤辖司掌总治军旅屯戍营防守御之政令凡将兵隶属者训练教阅赏罚之事皆掌焉总管副总管武臣以诸司使以上充文臣以两省五品以上充一州即为兵马总管一路即为马步军总管路分都监掌本路禁旅屯戍边防训练之政令州府以下都监皆掌其本城屯驻兵甲训练差使之事资浅者为监押要郡又有驻泊兵马都监巡检司有沿边溪洞都巡检或蕃汉都巡检或数州数县管界或一州一县巡检掌训治甲兵巡逻州邑擒捕盗贼事又有刀鱼船战棹巡检沿江河淮海置捉贼巡检及巡马递铺巡促私茶盐各视其名分以修举职业皆掌巡逻几察之事州总管中罢建炎元年改诸路路分钤辖为副总管路分都监为副钤辖其请给人从序位等并依旧钤辖都监例三年路分钤辖路分都监并如故五年诏两浙东西江东南西荆湖南北福建广南东路各分置路分总管文臣以安抚使为都总管兼领兵民事武臣为副则主兵而已绍兴三年中书舍人赵思诚言祖宗朝兵马都监监押大州不过三员小州止一员今一州之中至有六七人职事不修类多骚扰乞今后惟忠义勋劳之后朝廷特加优恤者许添差外余更不添差诏吏部除宗室外其诸路添差过员数并元差因依申尚书省盖旧制路分钤辖都监驻泊添差都监等专用武艺出身累立战功或随龙或行门出职人而添差都监监押除宗室不泛与也副总管元于绍兴府驻札隆兴元年添差副总管郭吉驻札明州干道中除武臣提刑与副总管较位序不协副总管遂移驻明州

　　　　　禁军厢军官
浙东路副总管 【听事子城西门外制干厅之前】 
路分 【初僦民居淳熙戊申刘继忠始请没官旧屋辟为听事在永济桥侧久而圮嘉定二年郑端礼白于州得钱五万益以俸余葺而新之扁其西偏曰西斋】 
驻泊兵马都监
添差兵马都监
兵马都监
添差兵马监押
兵马监押
押队
准备差使
指使五员
右禁军厢军官

　　　　　土军官
绍兴庆元府台州都巡检使 【听事望京门外浙东寨中】 
大嵩巡检 【鄞县】 
海内巡检指使 【元有白峰巡检今差指使一员就海内寨拨隶土军】 
管界巡检 【以上并定海县】 
鲒埼巡检 【嘉定中提刑程覃摄守奏请省都酒务一员置】 
公塘巡检 【以上并奉化县】 
三姑巡检指使 【旧更有巡江猎港二巡检今差指使二员就三姑寨拨隶土军】 
岱山巡检指使 【以上并昌国县】 
鸣鹤巡检 【慈溪】 
右土军官

　　　　务镇官
市舶务文一员 【听事戚家桥宝庆二年通判蔡范建有碑记】 
都税务武一员
都酒务武一员 【旧二员嘉定中提刑程覃摄守奏请省一员拔为鲒埼镇巡检】 
比较务文一员 【旧二员程覃奏请省一员为鲒埼监镇】 
赡军文二员 【绍定二年守胡矩奏请省一员为慈溪县丞】 
下庄酒务武一员
小溪酒税共武一员 【以上并鄞县】 
奉化酒税共武一员
慈溪酒税共武一员
象山监酒务一员
定海监税武一员
石（石契）宝幢二税务共武一员 【鄞县】 
鲒埼监镇文一员 【奉化县嘉定中省比较务一员置】 

　　　　仓库局院官
苗米仓文一员 【听事旧县学基嘉定庚辰年建绍定元年火守胡矩重建】 
甲仗库武一员
作院武二员
添差武二员 【不常置】 

　　　　医官
翰林祗候驻泊一员

　　　　盐官
国朝旧有支盐场官不系在州县者并令兼管烟火公事绍圣二年敕许决本场亭户等斗讼公事不得过小杖十三政和四年建议者谓就场支盐多有搭带于是逐州置仓置支盐官二员其盐场并改作买纳盐场添差监官并押袋官建炎二年兵部尚书卢益奏诸州盐仓官吏役夫无虑百余人每一仓数纲一纲官吏与夫兵稍之费又不知其几沿途偷盗罪赏至严犹不能禁至于搬发稽留支请不继客人积压资次动至数月前建议者谓逐州置仓以防私予之弊窃恐其弊今在诸场而又在诸仓也诏令逐州盐仓官前去就场支发三年依旧州仓支盐四年复许就场支盐每场差监官一员于盐仓官或押袋官内选差其余押袋官权行减罢寻有旨不系差充支盐押袋官除无兼职之人权罢外有兼管催煎押袋官且令依旧专一监催亭户煎炼自是州仓置罢不常官亦随之绍兴二十五年敕盐场买纳官衔兼带催煎觉察盗贩二十七年尚书省言昨户部申请罢淮浙路诸州诸盐仓各就场支拨今访闻其闲场分迂远客人艰于搬请及诸场竞相增加斤数轻重不等二十八年诏浙东路复置州仓诸场官或一员或二员率视剧易为增损庆元府凡十三场并隶提盐司趁办课利而廪给仰本府长亭杜渎置场台州亦本府支官俸鸣鹤芦花龙头长山四场官旧或差武臣宝庆二年提盐司余铸申乞于文资内选辟得旨依
支盐仓文武各一员
大嵩场武一员 【鄞县】 
玉泉玉女二场各武一员 【象山】 
清泉场监盐押袋文武各一员
龙头穿山长山三场各文一员 【以上并定海】 
昌国监文武各一员
岱山场监盐押袋武二员
东江高南亭二场各武一员
芦花场文一员 【以上并昌国】 
鸣鹤场文二员 【慈溪】 
长亭场文一员
杜渎场武一员 【以上并台州】 

　　　　造船官
国朝皇佑中温明各有造船场大观二年以造船场并归明州买木场并归温州于是明州有船场官二员温州有买木官二员并差武臣政和元年明州复置造船买木二场官各二员仍选差文臣二年为明州无木植并就温州打造将明州船场兵级买木监官前去温州勾当七年守楼异以应办三韩岁使船请依旧移船场于明州以便工役寻又归温州宣和七年两浙运司乞移明温州船场并就镇江府奏辟监官二员内一员兼管买木未几又乞移于秀州通惠镇存留船场官外省罢从之中兴以来复置监官于明州
监官文一员 【场在城外一里甬东厢听事直桃花渡有亭曰超然　晁说之字以道自号景迂元佑中为知名士崇宁后坐上书入邪籍政和初为监官以读书自娱一日部使者来治船事诟责甚峻晁从容对曰船待木乃成伐木非钱不可致今无钱致木则无船乃宜使者愧去淳熙十年襄阳王鈆为监官为立景迂先生祠陆游记之】 

　　　驿铺
　　　　西路
迎恩驿 【望京门里旧有迎恩亭自建涵虚馆为迎送宾客之地驿亭遂废今为义田庄屋】 
绍兴四年敕江浙州军置斥堠铺专差铺兵传送文字今府界内铺凡十七兵一百一十二人象山昌国率乘海潮往来府县故不置铺
城西铺 【望京门外至景安一十里】 
景安铺 【鄞县清道乡地名马铺至西渡铺连江一十五里】 
西渡铺 【慈溪县界至西门一十五里】 
西门铺 【慈溪县界至甲山二十五里】 
甲山铺 【慈溪县金川乡至渔溪二十五里】 
渔溪铺 【慈溪县渔溪坊前至绍兴府桐下铺二十五里】 

　　　　南路
栎社铺 【甬水门外属鄞县光同乡至北渡铺连江一十二里】 
北渡铺 【奉化县北渡头至南渡一十五里】 
南渡铺 【奉化县南渡头至县下二十五里】 
奉化铺 【本县郭至双溪二十五里】 
双溪铺 【奉化县地名双溪至固海二十五里】 
固海铺 【奉化县地名固海至台州宁海县界海口铺二十五里】 

　　　　北路
桃花铺 【东渡门外江之东属鄞县老界乡地名桃花渡北至清水三十五里】 
清水铺 【定海县清水坊前至西门二十五里】 

　　　　东路
河头铺 【定海县界育王河头自桃花渡至此五十五里自此东至芦浦五十里】 
芦浦铺 【定海县地名穿山（石契）东渡海洋至昌国县】 

　补遗
 【[公宇]】 　桃蹊　可憩亭 【由桃源而西淳佑六年制帅集撰颜公颐仲建○此条在梅庄占春亭之后射亭之前各本并脱据黄本补黄东井先生定文以修复郡中三喉向　文澜阁传绘宝庆志图并钞首三卷其后在张铁峰丈恕处余刻六志既成始闻而假之得于此卷中补此条及后驿铺一条惜当时所钞仅此乱后　阁本又复丛残不得更校他卷耳】 
 【[驿铺]】 　西门铺 【定海县郭至县五里○此条在清水铺之后右北路行之前按前所开四路各铺前后皆相呼应今清水铺明云至西门二十五里则下有西门铺无疑且府界内铺凡十七正不足一】 

四明志卷第四
宋元四明六志弟十六
宋罗浚　等　撰
　郡志卷第四
　　叙山
　　　山
四明山府西南六十里绵（桓去木）明越台三郡之境周回八百里二百八十峰峰峰相次上拟于莽苍中顶五峰状如莲花疑近星斗 【寰宇记云山顶有池其池有三重石台】 唐末有高士谢遗尘隐于是山之南雷尝至吴中谓陆龟蒙曰吾山有峰最高四穴在峰上每天宇晴霁望之如户牖相传谓之石窗故兹山名曰四明山中有云二十里不绝民皆家云之南北每往来谓之过云有鹿亭有樊榭有潺湲洞木实有青棂子味极甘而坚不可卒破有猿谓之鞠侯于是龟蒙与友人皮日休各赋诗九篇传于世 【十道四蕃志及太平广记神仙传云即汉刘纲与妻樊夫人上升之地四明山记云孙兴公得仙梨而上升北梦琐言云王蜀时许寂少年栖于山学易于晋征君一旦有夫妇诣山挈一壶酒寂诘之云今日离剡县寂曰道路甚遥安得一日及此颇异之夕以壶觞命酌其夫出一拍板抗声高歌悉是说剑之意俄自臂闲抽两物展而喝之即两剑跃起在寂头上盘旋交击寂甚骇寻匣之饮毕就寝迨晓乃空榻也旧志云山有黄颔蛇长一二尺色如黄金居石缝中天将雨作牛吼声中人亦死】 若杖锡山石楼山 【寰宇记云一名石柱是四明山缆风处】 松岩山蜜岩山 【古传有仙蜜】 雷峰山大雷山 【即谢遗尘所隐】 峒山 【蝙蝠洞在其中峒有四窦或云此即四窗】 烽火楼山鸡笼山鳖山 【取其形象以名】 西山皆四明山之支派也山在郡跨鄞奉化慈溪三县初名明州以此故载郡志其支派之显特者分见诸县
骠骑山镇府之北金峨峙其南东直天童太白旁睨鄮峰玉几西南四明诸山尤秀拔此山之大势也 【详见各县志】 
镇明岭府治前一里三十步本一丘阜天禧中李夷庚为守精地理之学以土增之上有佛亭嘉定十三年火次年市民重建观音殿绍定元年守胡矩书镇明岭及圆通道场以表之

　　叙水〔渠堰（石契）闸桥梁津渡附〕
　　　水
海环府境东北迤于南潮入城之东北各有喉 【燕肃潮论曰观古今诸家海潮之说多矣或谓天河激涌亦云地机翕张卢肇以日激水而潮生封演云月周天而潮应挺空入汉山涌而涛随析木大梁月行而水大源殊派别无所适从索隐探微宜申确论大中祥符九年冬奉诏按察岭外尝经合浦郡沿南溟而东过海康历陵水陟恩平注南海迨由龙川抵潮阳自出守会稽移莅句章是以上诸郡皆沿海滨朝夕观望潮汐之候者有日得以求之刻漏究之消息十年用心颇有准的大率元气嘘吸天随气而涨敛溟渤往来潮顺天而进退者也以日者众阳之母阴生于阳故潮附之于日也月者太阴之精水者阴类故潮依之于月也是故随日而应月依阴而附阳盈于朔望消于朏魄亏于上下弦息于朓朒故潮有大小焉今起月朔夜半子时潮平于地之子位四刻一十六分半月离于日在地之辰次日移三刻七十二分对月到之时以日临之次潮必应之过月望复东行潮附日而又西应之至后朔子时四刻一十六分半日月潮水亦复会于子位于是知潮常附日而右旋以月临子午潮必平矣月在卯酉汐必尽矣或迟速消息又小异而进退盈虚终不失于时期矣或问曰四海潮平来皆有渐惟浙江涛至则（桓去木）如山岳奋如雷霆水岸横飞雪崖旁射澎腾奔激吁可畏也其奋怒之理可得闻乎曰或云夹岸有山南曰龛北曰赭二山相对谓之海门岸狭势逼涌而为涛耳若言狭逼则东溟自定海吞余姚奉化二江侔之浙江甚狭逼潮来不闻涛有声也今观浙江之口起自纂风亭北望嘉兴大山水阔二百余里故海商舶船怖于上潬惟泛余姚小江易舟而浮运河达于杭越盖以下有沙潬南北横（桓去木）隔碍洪波蹙遏潮势夫月离震兑他潮已生惟浙江水未涨洎月经巽干潮来已半浊浪拥滞后水益来于是溢于沙潬猛怒顿涌声势激射故起而为涛耳非江山浅逼使之然也】 
初一日十六日子末午末平
初二日十七日丑初未初平
初三日十八日丑正未正平
初四日十九日丑末未末平
初五日二十日寅初申初平
初六日二十一日寅正申正平
初七日二十二日卯初酉初平
初八日二十三日卯正酉正平
初九日二十四日卯末酉末平
初十日二十五日辰初戍初平
十一日二十六日辰正戌正平
十二日二十七日辰末戌末平
十三日二十八日巳初亥初平
十四日二十九日巳正亥正平
十五日三十日巳末亥末平
慈溪江源于绍兴余姚之太平山至丈亭而分一贯邑中一环邑前其西北诸山之水未至县五里汇于彭山堰有斗门以泄于江二江皆东来至西渡复合（桓去木）府城之北入于海随潮上下
奉化江源于四明之镇亭山出县之惠政桥下与诸溪水会而南来（桓去木）府城之东然后北与慈溪江会而入海随潮上下
颜公渠自桃花渡而东迄定海西市绵（桓去木）六十里元港久湮田畴失溉舟楫不通民旅病之前此帅守非不兴念率以役艰费伙而辍淳佑六年秋九月制帅集撰龙溪颜公颐仲因农隙鸠工榜示通衢民听惟睦 【榜示云照得民以食为命食以农为本农以水利为急本郡田亩全藉水利如东管则赖有东湖之水西管则赖有它山之水独自桃花渡至定海县一带东西南北周回六十里旧有河港久不浚治日侵月占皆为湮塞水无可潴惟仰天雨晴未十日即已旱干农家无计可施坐待其槁昔号膏腴今为硗瘠食且不给何以为生居此方者委可怜念其次则里河既已断港未免冒险涉江民旅往来军兵打请又有风潮不测之患数十年来太守屡常有意开浚只事关重大费用浩繁莫敢轻举当职冒膺千里宅生之寄常轸视民由己之心苟可兴利岂敢吝费亟欲趁今农隙支拨钱米雇募夫工自桃花渡直定海县西市依旧来河道尽行开浚一可潴水泽以溉田亩一可通舟楫以便军民者也诚为一方无穷之利其闲近河居民或有侵占旧来河道为田起屋者自当悔悟日前冒占官河之非体承州郡为民兴利之意各谋改徙毋复执迷断不可以一二人之私计而妨六十里之水利本府亦当斟酌地段支钱给助应是开河之费尽从本府出备更无一毫扰及民户所合先行给榜晓示者】 纔越三旬而六十里故河尽复广五丈深丈二尺役工二十三万九千有奇总费五十五万七千缗有奇置（石契）三跨桥六鄞令赵希茞定海令刘仲襄慈溪令季镛各因渠之所隶而董其役倅郡张公琥总之铢粒皆仰于官纤毫无扰于民又虞岁深泥淤思为久利计再拨缗钱二万贯刱修河局正将一员主之而句稽则责之鄞与定海二丞公之为民虑周矣民便其利而颂其德因刻石曰颜公渠 【[按曰]此则后守续增】 
日月二湖皆源于四明山一自它山堰经仲夏堰入南门一自大雷经广德湖入西门潴为二湖在城西南隅南隅曰日湖又曰细湖又曰小江湖又曰竞渡湖 【昔有黄锺二公竞渡于此因以为名】 久湮仅如污泽独西隅存焉曰月湖又曰西湖其纵三百五十丈其衡四十丈周回七百三十丈有奇中有桥二绝湖而过汀洲岛屿凡十曰柳汀曰雪汀曰芳草洲曰芙蓉洲曰菊花洲曰月岛曰松岛曰花屿曰竹屿曰烟屿 【十洲三岛大家多变置不可尽考而景象犹存】 亭台院阁随方面势四时之景不同而士女游赏特盛于春夏飞盖成阴画船漾影殆无虚日湖之支派缭绕城市往往家映修渠人酌清泚又引之于城北隅凿两池以渟之淫潦泛溢则城之东北隅有食喉气喉二（石契）以泄于江亦不胜也盖四明山之旁众山萃焉雨盛则涧壑交会出为漫流无以潴之其涸可立而待非特民渴于饮而江纳海潮以之灌溉田皆斥卤耕稼废矣唐开元中鄮令王元暐视地高下伐木斲石横巨流而约之浚湖以受其入溉田八百顷民德王公立祠堰旁大和六年刺史于季友又筑仲夏堰水利益博国朝建隆闲它山堰损若不可修康宪钱公亿跪请于神增筑全固熙宁乙卯虞大宁为鄞令元佑癸酉刘纯父为明守渠圮湖湮因其旧而修之建中靖国改元之夏秋不雨湖大涸郡以其事属监船场唐意意由南门道渠上凡八十有五里抵它山堰见水多酾泄乃尽塞支流稍浚上源以其土增堰水渐引以北独距城十数里地赤裂深纔尺余人谓水无可行之理矣意即王令之祠祷焉一昔水辄薄城下不数日湖流漫然越一岁复涸签幕张必强鄞令龚行修又历视旧堰修之益卑以高易土以石冶铁以固之水遂通行嘉定七年提刑程覃摄守谓奔湍流沙沙壅水滞乃势之常岁不一浚治之厥后用力益艰捐缗钱千有二百置田四十亩委乡之强干者掌其租入岁给役夫之费督以邑丞意则善矣而行之者寔具文十四年泉使魏岘以乡郡为念请于朝得祠牒十委里人曰朱曰王按渠堰（石契）闸之废湮者重加修筑若程所置田岁租日耗而渠不浚丞亦莫知职之在我也绍定元年守胡矩始拘其租于官重有司之责且闻诸朝禁居民立屋以塞气喉食喉二（石契）者浚导必时堤防必谨启闭必如式一邦之大利也后之人毋忽 【或云水自南门入实流离宫遇涸则火此渠所关尤重不当俟其涸而后浚】 
清澜池直奉国军门之南钱恭惠王尝浚之以为救焚备守李夷庚又浚之以其土益镇明岭
府池鄮山堂之前后各一
梁公泉鄮山堂前方池之外绍兴十二年守梁汝嘉建亭其上今亭废井存
昌黎泉公使库造酒所绍兴末年守韩仲通建亭其上故名
义井十所
东北厢五
鄞县前坐北大街一
拱星坊巷口大街一
泰和坊河下一
宣化坊魏家巷一
庙巷一
东南厢一
车桥下南巷一
西北厢二
能仁寺前一
恤仁坊佛阁下一
西南厢二
府院前一
五通堂巷口一

　　　桥梁
日月湖之水酾为支流可濯可湘可载可沿徒杠舆梁政所宜举人繁屋比则家自为之矣创置岁月载旧经者不敢废今增创过倍姑识其大者岁月不暇究也
西南厢
清澜桥 【俗曰府桥奉国门前六十步】 
四明桥 【府南九十步有亭唐太和三年刺史李文孺建毁于建炎之兵干道五年守张津重建嘉定十三年火亭废】 
憧憧桥 【府西南一里西湖众乐堂之东西桥也俗呼曰东湖桥西湖桥天禧五年僧蕴臻建转运使陈尧佐立名嘉佑中守钱君倚修干道五年守张津重建仍建二亭其上侍御王伯庠记】 
湖心石桥 【大小二桥府西南一里半元丰七年建】 
清洞桥 【旧经止曰甬水门里桥元丰二年建】 
葱行桥 【府东南九十步】 
迎凤桥 【府东南一百六十步】 
锦照桥 【大庙前南距府二百八十步】 
仓桥 【振名坊南距府二里半】 
福明桥 【景福寺东距府二里】 
新桥 【景福寺西距府二里半】 
锦里桥 【旧名五马在竹洲西距府一里半】 
廨院桥 【曾家汇南距府一里二十步旧名通安桥嘉定十三年火重建】 
右旧经所载
君奢桥 【湖桥东距府二百步】 
酒务桥 【崇教寺侧距府一百七十步】 
众乐桥 【湖桥侧距府二百步】 
竹行桥 【千岁坊西距府一百九十步】 
章耆巷桥 【千岁坊南距府二百一十步】 
永安桥 【曾家汇西距府一里】 
四柱桥 【曾家汇南距府一里】 
木栏桥 【廨院前东距府一里四十步】 
韩家桥 【廨院侧南距府一里三十步】 
牢家桥 【铸冶坊巷距府一百五十步】 
文博桥 【铸冶坊巷距府一百六十步】 
汪运使桥 【大庙前北距府一百七十步】 
昼锦桥 【大庙前南距府一百八十步】 
褚家桥 【蒋家带东距府二里半】 
宣家桥 【千岁坊南距府三百步】 
感圣寺桥 【绍定元年史府重建】 
周家桥 【铸冶坊巷距府一里半】 
普照桥 【距府二里半】 
东南厢
市心桥 【南湖头南西南厢交界距府一里】 
吴栏桥 【市心桥南西南厢交界距府一里半】 
奉化桥 【一名捧花龙舌头南西南厢交界距府三里】 
水月桥 【延庆寺前西南厢交界距府三里十五步】 
洗马桥 【新寺后门距府二里十八步】 
泥桥 【新牌桥东距府三里二十四步】 
车桥 【灵桥门西距府四里四十五步】 
行香桥 【旧日焚香采莲桥东距府二里三十步】 
采莲桥 【南寺前南距府三里半元丰六年建】 
狮子桥 【兴教寺南距府二里半】 
新牌桥 【泥桥头南距府二里半十二步】 
右旧经所载
塔下桥 【连桂坊东距府二里三十步】 
破石桥 【吉祥寺后距府二里二十八步】 
古石桥 【二十九营前距府二里三十五步】 
小江桥 【积善坊距府三里半绍定元年火重修】 
邱家桥 【迪教坊南距府四里半绍定元年火重修】 
兴教桥 【景清巷口东距府四里半五十步】 
贺都监桥 【新门头距府四里半五十五步】 
戚家桥 【南寺后门距府一里半】 
明州桥 【南寺前直南距府二里半一十步】 
南寺后桥 【戚家桥南距府一里半五步】 
黄家桥 【东河际南距府二里半】 
行宫桥 【袁尚书宅西距府三里十五步】 
砖桥 【龙舌头北距府二里半二十步】 
石桥 【赵府前距府一里半】 
史学士桥 【龙舌头距府二里半】 
王家桥 【连桂坊南距府二里十步】 
陆家石桥 【连桂坊西距府二里】 
史府桥 【景德寺侧东距府一里半】 
石桥 【汪家巷口距府一里半】 
林家桥 【全捷营前距府三里半】 
马家庄桥 【新门头距府二里半】 
王家桥 【袁尚书宅前距府四里半】 
袁尚书桥 【宅前距府四里半三十步】 
孙家石桥 【戚家桥南距府一里半一十步】 
马家石桥 【东河际距府四里半四十步】 
马家庄石桥 【黄家桥南距府一里半五步】 
马家石桥 【白龙王庙前距府二里半】 
吴家桥 【沙泥巷口距府一里半】 
新门里石桥 【冯计院宅前距府三里】 
汪家木桥 【景德寺东距府一里十步】 
黄鉴桥 【戚家桥东距府一里五步】 
西北厢
迎恩桥 【一名仁安望京门里东距府一里】 
虹桥 【寿宁坊南距府二百十步干道中守张津重建】 
河利桥 【项家巷口府西南半里】 
惠政桥 【报恩光孝寺前俗曰天宁桥崇宁二年建】 
永济桥 【路分衙前距府六十步景德四年僧惟一建干道五年守张津作亭其上嘉定十三年火亭废】 
董孝桥 【一名渡母桥报恩观西距府六十步天禧五年建有亭久而圯干道五年守张津重建绍定元年守胡矩于火后重建】 
府东门桥 【距府二十步】 
府西门桥 【距府三十步】 
阮家桥 【一名斜桥府东北半里】 
鉴桥 【状元坊府东北一里】 
西上桥 【府西北一里半】 
东上桥 【府西北一里】 
石（石契）桥 【府东北一里三十步元符元年建】 
右旧经所载
盐仓桥 【盐仓门距府一里半】 
贡院桥 【府学西距府一里】 
府后桥 【桃源洞后距府半里】 
中上桥 【高侍郎新巷口距府三十步】 
顶戴桥 【朝桂坊下距府半里】 
祝都桥 【报恩寺后东距府一百步】 
林鲚鱼桥 【高侍郎宅前距府一里】 
方家桥 【报恩寺后西距府半里】 
杨家桥 【报恩寺后西距府半里】 
乌黯桥 【忠顺官寨前距府一里半】 
府社坛桥 【望京门里淳佑六年制帅集撰颜公颐仲建[按曰]此条当系后守续增】 
东北厢 【绍定元年火诸桥皆守胡矩重修建】 
千岁桥 【府东南百步西南厢交界周广顺二年建旧曰万岁桥又曰贯桥】 
皇封桥 【府东南半里】 
开明桥 【一曰通明鄞县前】 
积善桥 【鄞县东】 
生姜桥 【鄞县东】 
盐蛤桥 【府东南二里半】 
右旧经所载
萧家桥 【市心距府二百十步】 
回途桥 【魏家巷口距府一里】 
余庆桥 【县东距府一里半】 
琅琊桥 【县东距府一里三百二十步】 
做絮桥 【廊头距府一里三百四十步】 
团桥 【东渡门里距府二里二十步】 
都税院桥 【东渡门里距府二里二十步】 
张家桥 【咸塘口距府二里三十步】 
四港桥 【市舶司后距府三里】 
市舶司后桥 【咸塘东距府三里二十步】 
葛家桥 【姚家巷口距府三里三十步】 
洗麸桥 【东寿昌寺北距府二里半】 
洞桥 【新河头距府二里半】 
泰和坊桥 【鄞县前距府二里半】 
隐仙桥 【天庆观后距府二里半】 
柴家桥 【广慧寺后距府二里二十步】 
广慧桥 【大梁街距府一里五十步】 

　　　津渡
东渡即桃花渡罗城东门外往定海昌国路 
【宝庆三年守胡矩新造昌国渡船二只详见县志津渡门】 
北渡甬水门南二十五里往奉化路盖奉化有南渡故以此为北也 
【洪子五名管干】 
西渡望京门西二十里往慈溪路 【管堰洪子原管一十八名每名月支和雇钱二贯文牛畜原额八头每头月支草料钱一贯文索缆月支三贯文初委鄞县丞于所收役钱内支丞不任职所支有名无实人畜俱亡宝庆三年洪子存者一十三名牛存者一头舟上下甚艰守胡矩买牛增人收丞厅役钱入板帐按月支给逾西渡堰入慈溪江舟行历慈溪余姚以至上虞之通明堰率视潮候】 
江东西塘路 【本府城东灵桥门浮梁之外有西塘自甬东之莫支堰系民旅沿塘往来之路外边河内傍田侵削几不盈尺淳佑六年制帅集撰颜公颐仲申省重修[按曰]淳佑以下后守续增】 
海道
至昌国县
乘西南风不待潮径至舟山头登岸
风不顺泊大小谢港口或大小茅山候潮回方行
至象山县 【乘东北风行】 
一泊乌崎头
再泊方门
三泊陈山渡头步至县一十五里

　　叙产
五谷熟而人民育地产莫贵于此明之谷有早禾有中禾有晚禾早禾以立秋成中禾以处暑成中最富早次之晚禾以八月成视早益罕矣其品曰早黄曰晚青曰矮白曰大白曰细白曰大赤曰占城曰金城曰（米畾）（米散）曰赤（米散）曰乌（米散）曰九里香曰赤转稻曰冷水红曰早糯曰黄糯曰白糯曰丁香糯曰赤糯曰鼠牙糯曰虎皮糯曰麻糯曰杭州糯曰九日糯曰青秆糯粟豆麻麦种无不宜一岁之入非不足赡一邦之民也而大家多闭籴小民率仰米浙东浙西歉则上下皇皇劝分之令不行州郡至取米于广以救荒市区斗为钱数百而陈陈相因待价自若必有仁人君子而后倡义以正斯俗若夫水族之富濒海皆然而亦有荒有熟韩文公记南海庙以厌鱼蟹为称美言政所格也明迩日畿人趋都会海虽熟而珍奇所出迨不如所聚惟有力者能得之产不异于他邦者不必尽数取其异者纪焉

　　　布帛之品
俗不甚事蚕桑纺绩故布帛皆贵于他郡惟奉化絁密而轻如蝉翼独异他地象山苎布最细曰女儿布其尤细者也

　　　草之品
席 【江东多席草人业于织著名四方曰明席】 
三白 【农人以此验岁云三叶白则岁熟】 
卷柏 【俗呼长生不死草生四明山虽甚枯槁得水即葱翠谢灵运山居赋云卷柏万代而不死】 
莼 【本作莼生水中今东湖多有之】 
苔 【吴都赋海苔之类注云苔生水中正青状如乱发干之赤盐藏有汁名曰濡苔出象山】 
紫菜 【吴都赋曰纶组紫绛注云紫菜郭璞江赋云紫（艼去丁改耎）荣晔以丛被注云（艼去丁改耎）紫菜也定海昌国海岸中有之出伏龙山者著名】 
海藻 【尔雅曰（爻荨）又名海藻生海中黑色如乱发而大埤雅曰本草以尔雅所谓纶似纶组似组东海有之正谓二藻也又云按本草海藻昆布青苔紫菜皆疗瘤瘿结气又一种细者紫色曰紫角菜】 

　　　果之品
杨梅 【越之杨梅著名天下而奉化所产不减于越有邵家乌有金家乌许家乌韩家晚大荔支小荔支鄞之小溪亦有之色红不逮奉化之紫黑产东湖者色白名酪密脚又其次也】 
榧 【翠山香山雪窦皆有之惟雪窦榧著名】 
凫茨 【一名荸荠最大者与闽中地栗形质相似而甘（月色）差减俗谓之土地栗】 
青棂子 【出四明山陆龟蒙有诗见松陵集今名存实亡矣】 

　　　羽之品
频伽 【佛书着此名昌国补陀山有之鄞县句章北岩亦有】 

　　　水族之品
鲈鱼 【数种有塘鲈形虽巨不脆有江鲈差小而味淡有海鲈皮厚而肉脆曰脆鲈味极珍邦人多重之】 
石首鱼 【一名（左鱼右稯去禾）郭璞江赋曰（左鱼右稯去禾）鮆顺时而往还注字林曰（左鱼右稯去禾）鱼出南海头中有石一名石首常以三月八月出故曰顺时然俗呼冬天（上竹下浦）中者曰石首三四月业海人每以潮汛竞往采之曰洋山鱼舟人连七郡出洋取之者多至百万艘盐之可经年谓之郎君鲞（左鱼右稯去禾）子公反】 
（鱼规）鱼 【一名河豚豚又作（狗去句改屯）江淮河皆有之本草（鱼规）鱼肝及子有大毒入口烂舌入腹烂肠肉小毒人亦食之煮之不可近铛当以物悬之一名鹕夷鱼以物触之即嗔腹如气球亦名嗔腹鱼白背有赤道如印目得合与诸鱼不同又名（鱼为）鱼又名吹肚鱼又名鮠鱼海中大毒者惟橄榄木鱼茗木解之次用芦根乌蓲草根汁一云独眼者尤毒腹多刺去其头尾取其身白肉用橄榄甘蔗煮之橄榄以解毒甘蔗以验其有毒即黑若其腹肉肝肠膏肭与猫犬随毙昔永嘉有厨人喜其肥美窃食之即仆噤不语欲绝以黑豆槐花研汁搅不洁大药进之久乃呕吐而活】 
春鱼 【似石首而小每春三月业海人竞往取之名曰捉春不减洋山之盛冬天（上竹下浦）中有者曰（上竹下浦）春】 
鮸鱼 【状如鲈而肉粗三鳃曰鮸四鳃曰茅鮸小者曰鮸姑鮸眉辩反】 
鲳鯸 【一名（鱼将）鱼身扁而锐状若锵刀身有两斜角尾如燕尾鳞细如粟骨软肉雪白于诸鱼甘美第一春晚最肥】 
鲨鱼 【皮上有沙故曰鲨有白蒲鲨黄头鲨白眼鲨白荡鲨青顿鲨乌鲨斑鲨牛皮鲨狗鲨鹿文鲨（鱼夷）鲨（鱼止）鲨燕尾鲨虎鲨犁到鲨香鲨熨斗鲨髻鲨剑鲨刺鲨其种类甚众】 
比目鱼 【吴都赋曰双则比目片则王余注比目东海所出王余鱼其身半也俗曰越王食鲙鱼未尽因以其半弃之为鱼无其一面故曰王余也】 
带鱼 【海物异名记修若练带曰带鱼】 
鳗 【海中者极大似蛇而色青白齿锯利冬晴鱐之名风鳗江湖河中者曰慈鳗小而色黄埤雅曰鳗有雄无雌以影漫鳢而生子今鳗腹自有子未必皆漫鳢也】 
华脐鱼 【一名老婆鱼一名寿鱼寿一作绶腹有带如帔子生附其上或云名绶者以此吴都赋曰琵琶鱼注云琵琶鱼无鳞其形似琵琶冬初始出者俗多重之至春则味降矣】 
鲟鳇鱼 【极大而骨脆肉肥亦可为鲊】 
乌贼 【本草云是鸔乌所化今其口脚具存犹相似尔腹中有墨今作好墨用之陈藏器云昔秦皇东游弃算袋于海化为此鱼其形一如算袋两带极长墨犹在腹也蜀本云背上骨厚三四分日华子云又名缆鱼须脚悉在眼前风波稍急即以须粘石为缆图经云一名乌（鱼则）能吸波噀墨溷水以自卫使水匿不为人所害又云性嗜乌每暴水上有飞乌过谓其死便啄其腹则卷而食之以此为名言其为乌之贼也形若革囊口在腹下八足聚生口旁只一骨厚三四分似小舟轻虚而白又有两须如带可以自缆故别名缆鱼南越志云乌贼有碇遇风便虬前须下碇而住碇亦缆之义也腹中血并胆正如墨可以书也世谓乌贼怀墨而知礼故俗谓之海若白事小吏有最小者俗呼墨斗】 
章巨 【大者曰石拒居石穴人或取之能以脚粘石拒人故名亦曰章巨次曰章举石拒形似大算袋八足长及二三尺足上突出磈礧戢戢如钉每钉有窍浮于海沙布形如死鸟乌啄之卷以入水嘘钉吸之以此充腹其次者曰章举亦曰章鱼以大小呼之石拒如斗章举如升南方有石拒此惟章举耳章举之又小者曰望潮身一二寸足倍之又一种曰锁管亦其类脚短无钉】 
（上制下鱼）鱼 【板身多鲠长不五六寸味极肥腴以糟浥之可作汤或同章举与虾合为鲊谓之三和鲊最美可致远世说晋虞啸父答晋帝云天时尚温（上制下鱼）鲊未熟即此也】 
箭鱼 【即江湖鲥鱼海出者最大甘肥异常腹下细骨如箭镞俗名箭鱼味甘在皮鳞之交土人和鳞煮供之春晚与笋尤称】 
鮆鱼 【子多而肥夏初曝干可以致远郭璞江赋曰（左鱼右稯去禾）鮆顺时而往还山海经注曰鮆狭薄而长大者长尺余一名刀鱼常以三月八月出故曰顺时】 
银鱼 【口尖身锐如银条又一种极小者名面鱼】□鱼 【身如膏髓骨柔无鳞】 
白鱼 【板身肉美】 
梅鱼 【首大朱口金鳞】 
火鱼 【头巨尾小身圆通赤故以火名又一种名石（孛□）卒】 
短鱼 【项缩而短为鲞极美色微红】 
魟鱼 【形圆似扇无鳞色紫黑口在腹下尾长于身如狸鼠其最大曰鲛魟即与鲛鱼可错靶者同是鲛与魟皆一类矣其次曰锦魟皮亦沙涩擦去沙煮烂与鳖裙同又次曰黄魟差小背黑腹黄其余有斑魟牛魟虎魟皆凡鱼】 
池青鱼 【尾有刺甚长逢物则拨之毒能中人色白者曰池白与魟相类又名邵阳鱼鼠尾鱼可作鲞】 
竹夹鱼 【近鲂鱼尾有硬鳞色青黑一名土鳢】 
肋鱼 【似箭鱼而小身薄细骨满肋肥者仅充口瘦即无所取】 
马鲛鱼 【形似（鱼庸）鱼味似鲳鱼品在鲳（鱼庸）之闲】 
鲻鱼 【似鲤生浅海中着底专食泥身圆口小骨软肉松甘平无毒食之令人身健吴王论鱼以鲻为上】 
（鱼韱）鱼 【形似魟肉亦凡惟以盐浥之曝为鲞名曰（鱼韱）鲞俗又呼老鸦鲞去皮生擘成丝供饤】 
吹沙鱼 【埤雅曰（鱼沙）鮀今吹沙小鱼常开口吹沙故曰吹沙鲨性善沈大如指狭圆而长有墨点俗呼为新妇臂味甘今奉化鲒埼镇多有此颇以为珍品】 
泥鱼 【似吹沙而首大江河中皆有之】 
箬鱼 【其形似箬又有极大者曰鳎鳗】 
黄滑鱼 【似春鱼而肉细又有一种曰乌眼白眼皆相类】 
吐哺鱼 【东湖有之本名土附以其附土而行也】 
阑胡 【形如小鳅大者如人指长二三寸许头有斑点簇簇如星潮退数千百万跳踯涂泥中海妇挟（上竹下畚）取之如拾芥名曰阑胡一名弹涂以跳踯取名土人芼以米脯辣煮之醒酒然虽细物以盂覆活者数百于地旦起发覆视之骈首俱拱北无一参差亦异矣】 
（鱼宅）鱼 【本草作蜡一名乍鱼一名水母一名樗蒲鱼生东海形如覆笠肉如血（血□）大者如席小者如斗腹下如垂絮纯赤无肠胃眼目以虾为目虾动（鱼宅）沈故曰水母目虾如駏驉之与蛩蛩相假矣】 
蝤蛑 【明越风物志云蝤蛑并螯十足生海边泥穴中潮退探取之四时常有雌者掩大而肥重者踰数斤其小而黄者谓之石蝤蛑最大者曰青蟳小者曰黄甲后足阔者又曰拨棹子东坡答丁公默送蝤蛑诗有半壳含黄宜点酒两螯斫雪劝加餐之句郡之城东江滨有蝤蛑庙俗传有渔人获一巨蝤蛑力不能胜为巨螯钳而死今庙即其地前贤多呼四明曰蝤蛑州舒懒堂述里谚云八月蝤蛑健如虎埤雅曰蝤蛑两螯至强能与虎斗】 
（上节下虫） 【俗呼为蟹圆脐者牝尖者牡也经霜则有赤膏俗呼母蟹亦曰赤蟹无膏曰白蟹有子者曰子蟹本草以蟹性败漆烧之致鼠】 
螃蟹 【俗呼毛蟹又曰田蟹螯跪带毛山谷诗云怒目横行与虎争寒沙奔火祸胎生】 
彭越 【尔雅名彭螖螯赤者名拥剑一种为彭蜞性寒甚蔡谟谓读尔雅不熟几为劝学所误又一种名桀步埤雅曰以其横行故谓之桀步又一种曰沙蟹】 
蚌 【有珠郭璞江赋曰琼蚌晞耀而莹珠定海招宝山下有巨蚌光彩逼人】 
海月 【形圆如月亦谓之海镜土人鳞次之以为天囟郭璞江赋白玉珧海月谢灵运诗曰挂席拾海月】 
虾 【有赤白青黄斑数色青者大如儿臂土人珍之多以饷远梅熟时曰梅虾蚕熟时曰蚕虾状如蜈蚣而大者曰虾姑身尺余须亦二三尺曰虾黄不常有皆产于海其产于陂湖者曰湖虾生于河者曰虾公二钳比他种其长倍之郭璞江赋云水母目虾注曰水母无耳及目不知避人常依虾随之】 
鲎 【形如覆斗其大如车青褐色十二足长五六寸尾长二三尺其壳坚硬腰闲横纹一线软可屈折每一屈一行尾尖硬有刺能触伤人口足皆在覆斗之下海中每雌负雄渔者必双得以竹编为一甲鬻焉牝者子如麻子土人以为酱或鲊牡鲎无子本草云牝牡相随牝者背上有目牡者无目牡得牝始行牝去而牡死韩退之诗鲎实如惠文骨眼相附行】 
蛤 【每一潮生一晕海滨人以苗栽泥中伺其长八月十六日雀入水化蛤海滨有见之者】 
淡菜 【亦名壳菜形似珠母一头尖中衔少毛甚益人生南海有东海夫人之号土人烧令汁沸出肉食之若与少米先煮熟后去两边锁及毛更入萝卜紫苏同煮尤佳】 
（虫族） 【生于海岩或（上竹下扈）竹又一种曰老婆牙】 
蛎房 【其大者如驼蹄小者如人指面亦曰牡蛎陶隐居云牡蛎是百岁鵰所化道家以左顾者是雄故名牡蛎右顾则牝蛎向南视之口邪向东为左顾此物附石而生磈礧相连如房故名蛎房一名蚝山晋安人呼蚝莆初生才如拳石四面渐长有一二丈崭岩如山每房内有蚝肉一块亦有柱肉之大小随房广狭每潮来则诸房皆开有小虫入则合之以充腹海人取之皆凿房以烈火逼开挑取肉食之自然甘美更益人美颜色细肌肤海族之最贵者也】 
（虫进） 【俗呼曰生（虫进）似蛤而长壳有毛俗又曰毛蛤一曰（虫咸）（虫进）】 
江珧 【以柱为珍东坡有江珧传一种小者曰沙珧】 
螺 【多种掩白而香者曰香螺有刺曰刺螺味辛曰辣螺有曰拳螺剑螺又曰丁螺斑螺又有生深海中可为酒杯者曰鹦鹉螺郭璞江赋曰鹦螺蜁蜗注云异物志曰鹦鹉螺状如覆杯头如乌头向其腹视如鹦鹉故以名也旧说曰蜁蜗小螺也一种曰海蛳】 
车螯 【欧阳公诗曰璀璨壳如玉斑斓点生花美此物也一名昌蛾一名魁蛤奉化鲒埼闲有之】 
蛤蜊 【善醒酒山谷诗云商略督邮风味恶不堪持到蛤蜊前】 
蛏子 【生海泥中长二三寸如大拇指其肉甚肥壳不足以容之口常开不闭时行病后不可食切忌之饭后食之佳】 
蚶子 【尔雅谓之魁陆有瓦垄蚶毛蚶芽蚶土物志曰有侧径四尺皆似瓦垄有文郭璞江赋曰洪蚶专车】 
龟脚 【以状似之郭璞江赋云石（虫去）应节而扬葩】 
蚬 【小于蛤蜊生水泥中壳薄肉多含沙以水浸隔日令吐沙尽方可煮食本草蚬壳陈久者止痢冷无毒候风雨能以壳为翅飞也】 
肘子 【壳下尖而阔中有肉黏之膏屎皆在尖厨人去下体取面肉脆供入汤稍久即韧不入品】 
沙噀 【块然一物如牛马肠脏头长可五六寸许胖然如水虫无首无尾无目无皮骨但能蠕动触之则缩小如桃栗徐复拥肿土人以沙盆揉去其涎腥杂五辣煮之脆美味为上物】 

　刊误
 【[叙水]】 [颜公渠]　置（石契）三 【（石契）下卢有闸字至正志亦有】 
[日月二湖]　入南门　入西门 【卢林本及至正志两入下并有于字】 
以其土增堰 【备览引此语土字下有第第二字卢林本亦有】 
 【[水族之品]】 [鲨鱼]　髻鲨 【髻上有丫字写手误脱】 
[带鱼]　海物异名记 【卢林本记下有曰字乾隆志引亦有】 
[阑胡]　无一参差 【差下卢有者字乾隆志引亦有】 

四明志卷第五
宋元四明六志弟十七
宋罗浚　等　撰
　郡志卷第五
　　叙赋上
明州在唐岁贡犹及淡菜蚶蛤之属自海抵京师道役凡四十三万人孔戣元稹相继奏罢之钱氏奄有吴越内事奢侈外事贡献下至鸡鱼卵鷇必家至而户取鞭笞日繁民不堪命皇朝尽削钱氏白配之目官赋顿轻而身丁钱犹未悉除考核户口莫盛于天禧少耗于元丰而复盛于干道开禧尽蠲身丁钱户口益滋而考核不必详矣虽然所蠲之细未救所敛之多夫岂得已者以古会稽三县之地为今大藩量入为出亦既戛戛支移折变之法经画措置之方官与民必相体其庶几乎

　　　户口
太宗皇帝朝
主一万八百七十八户
客一万六千八百三户
天禧中
主总一十万四千七百二十五户计二十五万六千五百七十六口
客总三万一千三百四十七户计七万四千四百一十三口
元丰中
主五万七千八百七十四户
客五万七千三百三十四户
政和六年
主总九万四千五百七十四户计二十一万三千七百九十一口
客总二万九千一百一十八户计五万一千七百五十四口
干道四年
主一十万四千七百二十五户计二十五万六千五百七十六口
客三万一千三百四十七户计七万四千四百一十三口

　　　夏税
正税 【咸平三年户部计度合支殿前诸军及府界诸色人春冬衣用绢绵絁布数百万匹两始牒诸路转运使诸辖下州军出产物帛等处就近计度于夏秋税钱物力科折准备辇运上京自此始以夏秋合纳钱米科折绢绵数目并于夏税送纳】 
绢二万七千三百六十匹二丈九尺三寸九分九厘
紬六千九百七十七匹二丈六尺六分八厘
绵一十三万七千九百四十三两七钱四分一厘
和买 【大中祥符三年河北运使李士衡言本路岁给诸军帛七十万民闲罕有缗钱常豫假于豪民出倍称之息及期输赋之外先偿逋负以是工机之利愈薄请令官司豫给帛钱俾及时输送则民获利而官亦足用从之仍令优给其值大概出产紬绢州军蚕熟丝贱紬绢货卖不行民闲困乏每于岁首先出官钱贷借民户候蚕熟收紬绢王旭行之颍州李士衡行之陕西二方既以为利遂推行之天下此所以谓之和买也天圣二年诏令后豫支紬绢钱并取人户情愿其不出产州军不得一例抑配是时两浙惟温州以非土产不曾抛降越州诸县争认多数惟嵊县知县以官与民市久必为害独不肯承民皆怨之其后国家用度浸广和买更不给钱而输官者并照旧额温州嵊县独免明州紬绢之额则加于正税者半矣】 
绢三万五百六匹
紬九千九百匹
旧志成于干道五年载正税绢八千二百九匹和买绢二万二千四百二十七匹认发临安府和买绢八千七十九匹淮衣绢二千七百匹总为绢四万一千四百一十五匹正税紬四百二十二匹和买紬九千九百匹淮衣紬三千三百匹总为紬一万三千六百二十二匹正税绵一十一万两今以淮衣及认发临安府和买通在数内为绢五万七千八百六十六匹二丈九尺三寸九分九厘紬一万六千八百七十七匹二丈六寸六分八厘绵一十三万七千九百四十三两七钱四分一厘加于旧者多矣
折变 【初以夏秋税钱科折紬绢绵又以紬绢绵折纳钱谓之折帛钱或折纳麦价直分数增减不常亭户以二税之地煎煮则有折盐米帛亦有折糯夫是之谓折变】 
折帛钱
正税绢三千二百七十三匹每匹折钱七贯文计二万二千九百一十一贯文
紬二千九百七十八匹每匹折钱七贯文计二万八百四十六贯文
绵五万五千两每两折钱四百文计二万二千贯文
和买绢九千一百五十二匹每匹折钱六贯五百文计五万九千四百八十八贯文
紬七千九百二十匹每匹折钱六贯五百文计五万一千四百八十贯文
折麦 【原额于上三等户科出绢八百四十二匹二丈一尺二寸紬二百七十八匹一丈六尺七寸绵六千一百六十四两一钱七分折纳正义小麦五千二百九十石八斗四升六合六勺六抄嘉定十四年二月二十一日承转运司牒承尚书省札子备下臣僚奉请将两浙州军合纳麦糯各减十分之二宝庆元年十二月又准省札行下臣僚奏乞将麦糯再减半科折寻申省部并钱数通行减半】 
绢四百二十一匹一丈五寸五分
紬一百三十九匹八尺三寸五分
绵三千八十二两八分五厘
以上三项通折
正麦二千四百四石九斗三升三勺 【内出豁免敷史丞相府及余府第五百二十二石六斗二升四合四抄实收正麦一千八百八十二石三斗六合二勺六抄】 
义仓麦二百四十石四斗九升三合三抄
亭户折盐 【系通判西厅催解转运司】 
绢五百六十一匹一丈三尺五分五厘
紬一百七十九匹三丈四尺一寸三分
绵三千一百六十七两二钱九分二厘
蠲免定海县
绢一百六匹 【淳熙十年七月初四日准转运司牒准尚书省札子两浙转运司状明州定海县清泉乡民贫税重昨来本州岛据本县知县报乞将清泉乡第四等第五等二税量减内有夏税绢一百六匹系是上供之数六月十九日三省同奉圣旨可将合发上供绢一百六匹特与蠲免】 
实催本色
绢四万四千三百五十三匹五尺七寸九分四厘又系昌国县续增围田及余县亏紬增绢之数计增二十六匹八尺四寸七分八厘今实催四万四千三百七十九匹一丈四尺二寸七分二厘 【内出豁事故绢一千七百五十匹】 
紬五千六百六十匹二丈六尺一寸八分八厘亏一匹七尺八寸三分八厘入绢额今实催五千六百五十九匹一丈八尺三寸五分
绵七万六千六百九十四两三钱六分四厘

　　　秋税
苗米正额一十一万二千六百九十七石三斗二升三合七勺 【原额一十一万二千六百四十一石三斗二升三合七勺续添昌国县新收人户围田米五十六石】 
折变
糯九千五百四十八石二斗四升八合折除苗米九千七百一十二石八斗七升三合 【原额一万九千九十六石四斗九升六合嘉定十四年指挥减二分宝庆元年十二月指挥又减三分通减一半定今额内又出豁免敷史丞相府诸府第糯米一千九百三十二石四升二合止收七千六百一十六石二斗六合】 
亭户折盐二千五百九十八石一斗九升二合 【原籍二千四百九十一石四升九合三勺系通判西厅拘催折钱起解转运司宝庆元年会计拘催起解数各县续增亭户米一百七石一斗四升二合七勺】 
实催本色一十万五百五十石八斗八升三合七勺 【内豁除诸县事故米二千五百三十五石止收九万八千一十五石八斗八升三合七勺】 

　　　酒〔糟醋附〕
国初有都酒务官既自榷亦许民般酤又募民能分其利即官给要契许酤于二十里外而岁输其直今坊场课利钱是也时酒课尽入系省州用仰足于此庆历二年祠部员外郎王琪请增酒价以其钱起发上供利端始开熙宁元丰以后买扑名钱入于常平酒价荐增又悉桩管州益苦匮乃增收买扑净利钱而诸库并复设明州租额在城及奉化慈溪定海小溪五务岁为钱止八万三千一百五十四贯而已熙宁十年租额之外买扑钱又计二万五千四百七十九贯有奇绍兴元年创比较务六年创户部赡军库展转增价曩由漕司桩管移用者尽入经总制司而其它分隶名色益多凡卖到钱例留五分有奇循环充本四分有奇分隶诸司今分隶既多留本率不及四分分隶之余又有赡军起发七分酒息钱酒之余又有糟酵钱取糟酿醋则纳糟本钱而又纳醋息钱此邦籴买视他州独贵倘善措置岁收本钱已幸否则并与本钱失之惟分隶起发之额不可亏尔
都酒比较赡军三省务 【内省务三外省务四则例每卖到一百贯本府收三十九贯六百四十二文本柄在内其余分隶经总制司四十二贯三百九十四文籴本司一十五贯一百八十二文移用司二贯七百八十二文】 
本柄钱五万八千四十贯八百九十八文 【逐年米麦豆紬价钱不等今以宝庆三年价数计之】 
糯米九千六百八十五石三斗六升五合每石钱三贯九百九十文计三万八千六百四十四贯六百七文
曲麦二千二百八十八石三斗九升八合七勺每石三贯六百文计八千二百三十八贯二百三十六文
夫食物料等钱一万一千一百五十八贯五十五文
造曲七百三十九贯九十文
造生煮酒六千七百九十五贯九百五十文
袋紬一百五匹每匹四贯文计四百二十贯文
箍缸打灶二百贯文
官吏茶汤赁屋夫直年计放刀品尝饶赏糜费酒样轻空渗漏监官船家从物等三千三贯一十五文
收息钱六万二千九贯六百九文
诸司六万四百六十二贯二百三十二文
本府一千五百四十七贯三百七十七文
 【岁于分隶诸司外又有起发七分酒息钱一万五千三百九十六贯一百八十五文赴户部封桩库而监官俸给又不与焉则本柄钱未有不亏者也】 
糟钱 【熙宁六年七月诸酒务新收五分糟钱并出卖糟木钱之类不系省额钱并依量添酒钱法令提举常平司拘管应副本务内诸般支用政和四年四月敕州县见卖糟酵每觔只计一文三分或一文五分今每觔添作三文足每十觔仍加耗二觔除旧额钱系提举司分拨外其所添钱专充直达纲支费宣和四年经制司措置官监酒务见卖糟价钱每觔添二文足应副移用靖康元年罢建炎三年十一月指挥酒务昨行经制量添卖糟钱依旧拘收令糟酵钱充公用外于醋息钱内并拨分隶诸司钱】 
醋息钱 【开宝六年酒务糟酵除系人户及公使库买扑外如无人买扑官自造醋沽卖熙宁六年司农奏应官监醋务如公使库愿认纳课利造醋沽卖收钱贴助公使库者听政和二年臣僚言诸州公库元丰以来除管纳转运司钱外所收息钱即别无立额之法盖以岁赐遗利既有定数则于此稍加优假乃可使之应副支费近因贪吏作过始立定额然外郡公帑缘此用度不足未免积压俸给拖欠行户钱物为弊尤甚欲望许依元丰旧制更不立额从之绍兴令诸州公使库卖醋息及糟麸糱生畜产价钱谓非抑配出卖者听岁额外支用旧例于都酒务拨糟酵造醋纳糟本钱充经制直达二窠名其余息钱归公使库今东西二醋库纳公使库钱外以糟酵醋息钱并计之口共纳经制钱一贯二百文籴本司钱八百文移用司钱六百文】 
慈溪奉化小溪三务隶省场
本柄钱一万三千一百七十二贯七百六十七文 【以宝庆三年为准】 
糯米二千三十五石二斗三升每石价钱三贯九百九十文计八千一百二十贯五百六十八文
曲麦四百八十五石四斗四升六合五勺每石价钱三贯六百文计一千七百四十七贯六百七文
夫食物料钱三千三百四贯五百九十二文
造曲一百四十贯一文
造生煮酒一千五百二十五贯九百八十七文
袋紬二十六匹四丈一尺每匹价钱四贯文计钱一百七贯四百一十四文
箍缸打灶四百三贯五百二十七文
官吏巡脚夫食糜费轻空渗漏一千一百二十七贯六百六十三文
收息钱一万六千四百七十贯二百九十九文
诸司一万八千六百五十五贯五百六十文
本府亏本柄钱二千一百八十五贯二百六十文填纳诸司 【外有起发七分酒息钱总数见内省务注而监官俸给又不与焉】 
生煮酒糟钱四百四十一贯一百二十四文
经总制司一百一贯二百五十八文
移用司五十三贯五百一十六文
本府二百八十六贯三百五十文
定海务隶省场
水军库抱认净息一万九千三百一十贯文
 【原系省务差官监当支降本柄造卖继因本县屯驻水军置立犒赏酒库搀夺课利嗣秀王前守郡日申明朝廷省罢官监并令水军承抱岁纳净息二万四千四百一十七贯五百八十文其后赶办不敷绍熙二年水军申乞减价卖酒裁定今额均月解纳】 
诸司一万四千六百八十三贯四百七十六文一本府四千六百三十一贯九百八十八文
林村下庄象山三务隶籴买场 【原系民户买扑绍兴闲榜卖无人入价本州岛申明朝廷自行承抱省部续差官监当】 
本柄钱一万六千二百二十二贯五百五文 【以宝庆三年为准】 
糯米二千四百七十五石七升二勺每石价钱三贯九百九十文计九千八百七十五贯五百三十文
曲麦五百九十七石四斗二升四合八勺每石价钱三贯六百文计二千一百五十贯七百二十九文
夫食物料四千一百九十六贯二百四十六文
造曲一百五十九贯七百八十七文
造生煮酒一千六百八十七贯八百一十八文
袋紬三十四匹一丈八尺七寸每匹价钱四贯计一百三十六贯七百四十八文
箍缸打灶三百六十七贯三百二十九文
官吏巡脚夫食糜费轻空渗漏一千八百四十四贯五百六十四文
收息钱一万六千三百七贯九百四文
诸司九千二百二十三贯八百六文 【经总制司一千七百六十一贯一百八十六文内藏正名及七分宽剩四千一百三十八贯七百八十一文五分净利二千二十四贯四百九十三文籴本一千一百三十八贯八百四十文移用一百六十贯五百六文】 
本府七千八十四贯九十九文 【三务内象山一务原移截拨糯米与夫食物料糜费等责纳净息本柄少而息多故总而计之其息优于省务除通判厅收诸司钱外三务又纳本府糟钱六百三十九贯七百三十二文本府实计岁收钱七千七百二十三贯八百三十一文】 
诸县人户买扑坊场钱三万一千五百七十一贯九百六十五文
常平司二万五千九百一十六贯一百四十九文
本府五千六百五十五贯八百一十六文 【外有鄞县北渡店原系小溪子店岁纳本府钱三百三十六贯文不在此数】 
奉化定海象山三县醋息钱一千二十贯文 【隶公使库】 
香泉库
人户抱认净息钱六万九千贯文 【干道二年守张津措置于城外创库官给本柄造酒差使臣一员监卖应副细民酤饮不许入城搀夺省课岁收息钱添助官兵俸料支遣无分隶诸司继而得不偿费改差人吏管干以淳熙十二年最高钱额计拘趁息钱六万二千八百二十六贯二十四文省续又沽卖不行遂令人户抵产立息承抱岁纳净息钱四万余贯嘉定五年承抱人张良卿等以抵偿行使官会违背指挥籍没家产复从官酤次年提刑程覃来摄郡事分差吏人管干于时所籍之资已厚酒具色色仰成程又刷诸库羡余以附益之酒课顿增岁收息钱七万二千缗八年遂申朝省专一存留七万缗在库循环充本大率给米曲本钱五千则责息三千循习既久执为定例有司惟知岁收息钱七万二千缗之旧额而不知吏辈发卖不行暗折本钱十余年来公私交以为病且所差之吏不立界限甲败则使乙承之乙败则使丙承之于是阖府之吏半为缧囚而所谓七万缗本钱者已亏其半矣宝庆二年春守胡矩视事僚属上下首言其弊乃为斟酌减息钱一分如本钱五千止责息二千所差管干吏人以半年为界吏虽乐其宽而半年之闲收息钱及数其本钱仍亏僚属乃入札献计谓官酤取赢终不若民自为之之便籴买制造因时视宜里社通融为费已约一也执役者非其子弟即其仆厮无佣赁之费二也家人妇子更相检柅无耗蠹之奸三也工精业熟酝造得法费省而味胜四也洞达人情谙知风俗发卖亦易五也委官吏则一切反是胡公既熟究弊源次年冬乃下令听人户承抱减旧息额三于缗旧纳息以钱七分会子三分今又许以钱会中半入纳贷之本钱二万缗仍以原酒具屋舍尽给之期期年悉偿本钱不再给而息必按月而输公私两便实经久可行之法】 
西门库一万四千七百四十一贯六百三十三文
江东库一万一千三百八十七贯三百三十三文
盐仓门库九千五百五十六贯三百三十三文
东渡门库八千一十三贯一百三十三文
鄞江门库七千四百三十五贯二百六十八文
南门库七千四百三十五贯二百六十八文
新门库六千九百五贯文
北门库三千五百二十六贯三十二文
慈福库 【在府禁界内慈福寺前原卖省务酒日纳见钱三贯省干道三年下庄酒务借拨地界卖本务酒续有人户陈皋等陈乞承抱一界三年日纳钱八百文绍熙二年复归省务后缘江东香泉酒库连界就勒江东管库人翟寅承抱日纳息钱三贯省不理为香泉课额亦不理为省务课额周璇替翟寅依旧承抱嘉定五年周璇因行使官会违秤提指挥籍没家财本府差官监管江东库其慈福库系进士陈鉌承抱日纳息钱三贯五百省六年人户卢焕王永年顾铸陆至陈至周广滕祖柳渊程清九名连状承抱日纳四贯五百文省钱会各半给历与鄞县尉催纳十二年转运司备据夏尚忠状元保任程清等分抱慈福库酤卖不行乞减价钱与减免五百文日以四贯钱会为额】 
醅酒库 【刱于端平三年制帅大卿赵与（上竹中□下心）任内都库在府东门旧参议衙西库在红莲阁徙河利桥给本钱一十万贯日收息钱七分半留本库用备籴买二分半入府库用助郡计淳佑元年制帅大资余天锡合两库为一增留本钱二十万日拘息钱四千贯四年八月制帅殿撰赵纶再令纽算增留本钱三十万逐日免发本钱止收息钱一千五百贯会十七界内见钱二十八贯足抵四百贯五年九月制帅集撰颜公颐仲究弊更式将所收钱除一千五百贯解府充息三十贯贴换见钱外余不问多寡封留府库候籴买禀支仍委提督官司户黄缙刊定规式载于石刻○[按曰]此则后守续增】 

　　　商税 【并以宝庆元年为准】 
岁有丰歉物有盛衰出其途者有众寡故征敛亦有盈缩庆元司征尤视海舶之至否税额不可豫定姑以中数计之放免鲜鱼蚶蛤虾等及本府所产生果萝卜芋子税钱因依附见于下 【嘉定六年六月六日尚书省札子浙江提刑兼权庆元府程覃申照对被旨暂摄郡事凡有民瘼靡不究心窃见庆元府乃濒海之地田业既少往往以兴贩鲜鱼为生城市小民以挑卖生果度日理宜优恤已出榜市曹关津晓示除淹盐鱼虾等及外处所贩柑橘橄榄之属收税外所有鲜鱼蚶蛤虾等及本府所产生果悉免本府在城收税其诸司合分隶钱以嘉定五年一全年收数约计六千余贯钱会照则例分拨诸司合得三千贯今来除放前项六千余贯外又别自措置三千贯先次分隶诸司一年合得钱数讫仍预桩六千余贯充嘉定七年八月分拨之数所有嘉定九年以后上项税钱乞将本府见管城外香泉酒库每日所收息钱日拨会子椿办将来分隶诸司照得上项钱系是钱会中半分隶所属欲乞朝廷札下本府全用会子偃还诸司所有外邑合经由收税去处并不在今来在城市所放之数伏望札下本府永久为例右已批送户部从所申事理施行仍行下诸司照会外今札付庆元府照会准此自是岁额不登吏犹求赢于萝卜芋子等类岁收税钱二百九十五贯文并缘为奸者扰民太甚尚书胡矩守郡宝庆二年九月镂榜晓谕悉行除免其合纳诸司额并以本府钱拨填】 
分隶则例
商税钱一百贯文
本府共得四十八贯四百六十二文
诸司共得五十一贯五百三十八文
正钱七十六贯九百二十三文
一分钱七贯六百九十二文归总制司
九分钱六十九贯二百三十一文又十分之六分四十一贯五百三十九文归系省
四分二十七贯六百九十二文归籴本司
增收二十三贯七十七文
三分六贯九百二十三文归军期
七分一十六贯一百五十四文归总制司
头子钱五贯六百文
诸司五贯四百五文
经制二贯八百五文
总制二贯文
移用司五百五十文
提刑司公使五十文
本府公使一百九十五文
都税院额三万五千六百六十二贯四百七十五文
诸司一万九千二百九十六贯三百九十一文
本府一万六千三百六十六贯八十四文
诸门引铺一万九百一十二贯五文
西门引铺一千七百二十六贯六百七十三文
南门引铺二千六百三十六贯六百六十七文
沈店引铺二千一百九十七贯五十六文
宋招桥引铺九百六十贯六百五十七文
望春桥引铺七百四十八贯七百四十二文
江东引铺二千六百四十二贯二百一十文
诸司五千九百四贯三百一十文
本府五千七贯六百九十五文
奉化慈溪定海小溪石（石契）宝幢澥浦七税场四万五百三十贯文
诸司二万一千一百七十贯八百二十三文
本府一万九千三百五十九贯一百七十七文又自
嘉定六年以来澥浦场添认本府钱三百五十贯实共收一万九千七百九贯一百七十七文
鄞县旧有大嵩横溪两税场奉化县旧有公塘白杜两税场岁共计额钱五千六百余贯并系人户买扑认纳官司既远征敛无度重为民害庆元四年守郑兴裔申朝省废罢

四明志卷第六
宋元四明六志弟十八
宋罗浚　等　撰
　郡志卷第六
　　叙赋下
　　　市舶
汉扬州交州之域东南际海海外杂国时候风潮贾舶交至唐有市舶使总其征皇朝因之置务于浙于闽于广浙务初置杭州淳化元年徙明州踰六年复故咸平二年杭明二州各置务其后又增置于秀州温州江阴军在浙者凡五务光宗皇帝嗣服之初禁贾舶至澉浦则杭务废宁宗皇帝更化之后禁贾舶泊江阴及温秀州则三郡之务又废凡中国之贾高丽与日本诸蕃之至中国者惟庆元得受而遣焉初以知州为使通判为判官既而知州领使如劝农之制通判兼监而罢判官之名元丰三年令转运兼提举大观元年专置提举官三年罢之领以常平司而通判主管焉政和三年再置提举建炎元年再罢复归之于转运使二年复置干道三年乃竟罢之而委知通知县监官同行检视转运司提督宝庆三年尚书胡矩守郡捐币以属通判蔡范重建市舶务并置听事于郡东南之戚家桥且记之谓凡官府之治无非理吾地也而此则以徕远人凡法度之修无非齐吾民也而此则以观四国惟清其心如水之澄公其手如衡之平昭其见如烛之明而又济之以能勤行之以近恕则观感之余彼当自化鲸波万里如履坦途（纟集）货瑰宝将日陈于斯庭而帑藏无一之不充矣先是尚书请于朝示招诱优恤之意严收支综核之法札子附见于下 【证对本府僻处海滨全靠海舶住泊有司资垧税之利居民有贸易之饶契勘舶务旧法应商舶贩到物货内细色五分抽一分粗色物货七分半抽一分后因舶商不来申明户部乞行优润续准户部行下不分粗细优润抽解高丽日本船纲首杂事十九分抽一分余船客十五分抽一分起发上供每年遇舶船至舶务必一申明蒙户部行下令证条抽解施行窃见旧例抽解之时各人物货分作一十五分舶务抽一分起发上供纲首抽一分为船脚糜费本府又抽三分低价和买两倅厅各抽一分低价和买共己取其七分至给还客旅之时止有其八则几于五分取其二分故客旅宁冒犯法禁透漏不肯将出抽解矩自到此灼知抽解之害重因舶商镂榜沿海招诱明谕以本府断不和买分文抽解上供之外即行给还客旅舶舟方次第而来其通判蔡奉议亦能奉承本府招诱优恤之意舶舟纔至即约守倅同下务公平抽解更无留滞并不强买即行给还以故舶货之价顿减而商舶往来流通今年抽解最轻诚为侥幸惟是舶务一司自干道二年因臣僚奏罢提举市舶端官且言祖宗旧制有市舶处知州带提举市舶通判带主管官当时已降指挥委知通同行检视漕司提督令漕司令倅为主管官端出纳之任本府不过月一押簿历而不预其收支之事其本务抽到物货如细色尽行起发如粗货及板木则存本五分充纲脚糜费未免闲有赢余以起上下观望前乎此廉者资以为馈送之资不廉者则为席卷之计实为獘事要当更革所合具申朝廷欲乞札下本府令守倅常切同共点检收支簿书文历遇有出纳收支并具禀长官判押方许施行庶几稍革獘源免累倅贰既塞侵踰之害稍裕公上之供其抽解分数只证递年例十五分抽一纲首杂事十九分抽一以为招诱商舶之计其海南船及诸蕃舶自证年例抽解伏望特赐札下以凭遵守施行宝庆二年尚书省札付庆元府从所申事理施行准此】 

　　　　高句丽国
在唐及五代皆有传本扶余别种以高为氏今其王曰王氏王氏之先曰建高丽大族也高氏政衰国人以建贤共立为君长后唐长兴三年称知国事请命于明宗乃拜建元菟州都督充大义军使封高丽王建卒子武立武卒子昭立皇朝建隆三年遣使来朝锡以功臣之号仍加食邑开宝九年昭卒子（仃去丁改由）立遣使请命复锡旧封自是世袭每请封爵修职贡或臣于契丹则职贡缺大中祥符七年王询大破契丹请正朔于皇朝朝议难之止赐封大抵来不拒去不追闲遣使加恩不以为中国重轻也熙宁二年前福建路转运使罗拯言据泉州人黄真 【本名犯孝宗庙讳(讳偁即位后改讳（僚去人，小）)】 状尝以商至高丽高丽舍之礼宾省见其情意欣慕圣化兼云祖祢以来贡奉朝廷天圣遣使之后久违述职便欲遣人与真同至恐非仪例未敢发遣兼得礼宾省文字具在乞详酌行时拯已除发运使诏拯谕真许之高丽欲因真由泉州路入贡诏就明润州发来自是王徽王运王熙修职贡尤谨朝廷遣使亦密往来率道于明来乘南风去乘北风风便不踰五日即抵岸明州始困供顿元佑二年高丽僧义天至明州上疏乞遍历丛林传法受道有诏朝奉郎杨杰馆伴所至吴中诸剎迎饯如王臣礼惟金山僧了元床坐受其大展谓杨曰义天亦贵国僧尔丛林规绳不可易朝廷闻之以了元知大体苏文忠轼有送杨杰诗云三韩王子西求法 【韩有三种曰马韩曰辰韩曰弁韩皆高丽也义天自谓弃王位出家】 凿齿弥天两勍敌过江风急浪如山寄语舟人好看客政和七年郡人楼异除知随州陛辞建议于明置高丽司曰来远局创二巨航百画舫以应办三韩岁使且请垦州之广德湖为田收岁租以足用既对改知明州复请移温之船场于明以便工役刱高丽使行馆今之宝奎精舍即其地也金国既盛高丽使行金正朔绍兴三十二年纲首徐德荣至明州言本国欲遣贺使有旨令守臣韩仲通许之殿中侍御史吴芾言高丽与金人接壤为其所役绍兴丙寅尝使金稚圭入贡至明州朝廷惧其为闲亟遣之回方两国交兵德荣之情可疑今若许之使其果来则惧有意外之虞万一不至即取笑夷狄乃诏止之孝宗皇帝朝始复通使嘉定十七年高丽乃弃金正朔以甲子纪年历法与中国等其宗庙社稷城邑州闾官称冠服率彷佛中国曰乐浪府者昔新罗也是为东京曰金州者昔百济也是为南京曰镇州者昔平壤也是为西京地多大山深谷而少平衍俗不敢有私田略如邱井之制随官吏民兵秩序高下而授之国母王妃世子王女而下皆有汤沐田每一百五十步为一结民年八岁投状射田给数有差国官以下兵吏士工无事则服田惟戍边则给米地宜黄粱黑黍寒粟胡麻二麦其米有粳而无糯粒大而味甘中国贾人至其地风候逆或二三岁不可返因室焉返则禁其妻若子不得从再至有室如初本府与其礼宾省以文牒相酬酢皆贾舶通之（纟集）货具于左
细色
银子
人参 【其干特立在在有之春州者最良亦有生熟二等生者色白而虚入药则味全然涉夏损蠹不若经汤釜而熟者可久留旧传形扁者谓丽人以石压去汁作煎今询之非也乃参之熟者积垛而致尔其作煎当自有法也昔中国使至丽馆中日供食菜谓之沙参形大而脆美非药中所宜用】 
麝香　红花
茯苓　蜡
麤色
大布　小布
毛丝布 【俗种苎麻人多衣布绝品者谓之絁洁白如玉而窘边幅王与贵人皆衣之至府者乃其麤也】 
紬 【俗本不善蚕桑其丝线织纴皆仰贾人自山东闽浙来然颇善织花绫有文罗紧丝锦罽后得北虏降卒工技益巧染色又胜于前日紬乃其麤也】 
松子松花 【松有二种惟五叶者乃结实罗州道亦有之不若广扬永三州之富方其始生谓之松房状如木瓜青润致密得霜乃拆其实始成而房乃作紫色国俗虽果肴羹胾亦用之不可多食令人呕吐】 
栗 【大者如桃今至府者皆栗肉小而坚蒸煮乃可食】 
枣肉　榛子
椎子　杏仁
细辛　山茱萸
白附子　芜夷 【[按曰]原脱上二种据敬止录补】 
甘草　防风
牛膝　白朮
远志　茯苓
姜黄香油
紫菜　螺头
螺钿　皮角
翎毛　虎皮
漆 【出新罗最宜饰镴器如金色】 　青器
铜器 【近年禁不出】 　双瞰刀
席　合蕈

　　　　日本
即倭国地极东近日所出最宜木率数岁成围俗善造五色笺错金为兰或为花中国所不逮也多以写佛经铜器尤精于中国贾舶乘东北风至（纟集）货具于左
细色
金子　砂金
珠子　药珠
水银　鹿茸
茯苓
麤色
硫黄螺头
合蕈　松板 【文细密如刷丝而莹洁最上品也】 
杉板　罗板

　　　　海南占城西平泉广州船 【不分纲首杂事梢工贴客水手例以一十分抽一分般贩铁船二十五分抽一分】 
细色
麝香　　　笺香
沈香　　　丁香
檀香　　　山西香
龙涎香　　降真香
茴香　　　没药
胡椒　　　槟榔
荜澄茄　　紫矿
画黄　　　蜡
（上辟下鱼）鱼皮
麤色
暂香　　　速香
香脂　　　生香
麤香　　　黄熟香
鸡骨香　　斩剉香
青桂头香　藿香
鞋面香　　乌里香
断白香　　包袋香
水盘香　　红豆
荜拨　　　良姜
益智子　　缩砂
蓬莪朮　　三赖子
海桐皮　　桂皮
大腹皮　　丁香皮
桂花　　　姜黄
黄芦　　　木鳖子
茱萸　　　香柿
磕藤子　　琼菜
相思子　　大风油
京皮　　　石兰皮
兽皮　　　苎麻
生苎布　　木棉布
吉布　　　吉贝花
驴鞭　　　钗藤
白藤　　　赤藤
藤棒　　　藤篾
窊木　　　射木
苏木　　　椰子
花梨木　　水牛皮
牛角　　　螺（□殳）
蚜螺　　　条铁
生铁

　　　　外化蕃船 【遇到申上司候指挥抽解】 
细色
银子　　　鬼谷珠
珠砂　　　珊瑚
琥珀　　　玳瑁
象牙　　　沈香
笺香　　　丁香
龙涎香　　苏合香
黄熟香　　檀香
阿香　　　乌里香
金颜香　　上生香
天竺香　　安息香
木香　　　亚湿香
速香　　　乳香
降真香　　麝香
加路香　　茴香
脑子　　　木札脑
白笃耨　　黑笃耨
蔷薇水　　白豆蔻
芦荟　　　没药
没石子　　槟榔
胡椒　　　硼砂
阿魏　　　腽肭脐
藤黄　　　紫矿
犀角　　　葫芦瓢
红花　　　蜡
麤色
生香　　　修割香
香缠札　　麤香
暂香　　　香头
斩剉香　　香脂
杂香　　　卢甘石
窊木　　　射木
茶木　　　苏木
射檀香　　椰子
赤藤　　　白藤
皮角　　　（上辟下鱼）皮
丝　　　　簟

　　　牙契
 【有正限纳者有放限纳者分隶不同庆元多大家典买田宅投印者甚少今以嘉定十七年所收记之】 
正限五千四百二十六贯七百九十六文
诸司四千七百三贯七百六十六文
本府七百二十三贯三十文
放限七万二千四贯八百五十七文
诸司三万七千六百二十一贯六百一十七文
本府三万四千三百八十三贯二百四十文

　　　杂赋
免役钱两料共计七万七千九百二十一贯四百八十四文
六县截支吏役钱三万四千七百九十三贯七百一十六文
本府八千一百六十三贯七十六文 【解发减省人吏钱在京官员雇钱及支府吏钱并在内】 
经总制司钱三万一千七百五十一贯七百四十八文 【通判厅催】 
官户不减半钱二千八百八十三贯九百二十文 【常平司通判厅催】 
奉化慈溪昌国三县头子钱三百二十九贯二十四文 【提举司】 
茶租钱一千九百九贯五百五十文 【旧额二千二百八贯九百八十四文今除奉化县逃绝户四分钱有此额】 
水脚钱八千九百贯文
昌国县砂岸钱四千余贯文
楼店务钱约二千贯文 【隶公使库】 
鄞定海慈溪河涂租堰钱三千三贯七百八十文 【隶公使库】 
鄞定海慈溪城基房廊钱二百三十一贯二百四十文 【隶公使库】 
截补身丁钱七千贯文
 【五代时东南割地分国者率计口算缗钱故有身丁钱一丁有岁纳数百者皇朝累经减放大中祥符四年诏两浙福建荆湖南北路身丁钱并特放除而州县奉行不虔庆元五年中书舍人陈傅良因进故事及之本府元催身丁钱一万八千七十八贯六百二十二文内四分充籴本六分充系省支遣开禧元年十二月十九日御笔方今大计在宽民力睠兹二浙实拱行都尤当优恤以厚根本况承平岁久生齿日繁程其赋租之余重以身丁之敛吏弗加省民输益艰中夜以思靡遑安处非不知国用所系储积宜丰顾宁损于县官以少纾于百姓爰敷旷泽庸示至怀其两浙路身丁钱可自开禧二年永与除放本府续申朝廷蒙行下每年于合解上供折帛钱截七千贯补助支遣】 
僧道免丁钱一万一百一十六贯六百文 【随帐状催发岁无定额】 
河渡钱一千八百五十八贯四百三十九文 【通判厅催】 
鄞县桃花渡每界额钱三千四百二十五贯有奇定海江南渡每界额钱一千三十七贯有奇
淳佑六年冬制帅集撰颜公颐仲以两渡为往来民旅之害申朝省拨府帑代输常平司免拘渡钱以便民仍籍定民船轮载人收二钱省札附于下方
 【尚书省札子备据本府申本府管属有桃花渡在鄞县之东有定海渡在本县之南其水交汇其涂四达近通六邑远出大洋是以为民旅往来之冲农牧出入之地轿马箩担朝夕不绝每一岁两渡共拘钱一千四百八十七贯有奇钱会中半十数年来府第买扑归私置场设肆于收钱外凡所以为征取计者殆将百出又有一等凶悍不逞无藉之人入为梢工篙手相助为虐则毁辱衣巾损坏器物或加捶缚不幸而惊覆则又有性命之虞其为民害甚矣复与里商外贾渔户贩夫衷私掩蔽共为般捵铜钱隐漏税货之事而官又被其害焉颐仲到任之初首闻砂岸与官渡均为四明之害窃计所管课额散在他司用度所关未易除罢乃撙节浮费先措置钱五百余贯代纳砂岸租钱而一害先去固尝具申得蒙从请再办此一千四百余贯钱会欲代输两渡常平窠名未勉行闲忽据白札子陈述谓此渡之为民害者四为官害者二载详其言不可一朝居者岂容坐视而不与之区处遂令财赋司供具所管钱数牒通判东厅免拘此两渡钱每月仍于本府照数拨填庶几二害尽去而海邦之民永拜无穷之惠伏申尚书指挥行下照得桃花渡定海渡拘钱之弊委为一府往来民旅之害今本府免拘此钱一从民便实为永久之计札付庆元府照应施行详见两渡碑刻○[按曰]淳佑六年以下后守续增】 

　　　湖田
初高丽使朝贡每道于明供亿繁伙政和七年郡人楼异因陛辞赴随州请垦广德湖为田岁收租以足用有旨改知明州俾经理之明年湖田成及高丽罢使岁起发上供自水军驻札定海江东两寨朝廷科拨专充粮米
糙米四万六千二百七石六升五合四勺

　　　职田
咸平二年七月宰相张齐贤与三馆秘阁参定职田之制两京大藩府四十顷次藩三十五顷防团州三十顷中上刺史州二十顷下州及军监十五顷边远小州上县十顷中县八顷下县七顷为三十等转运副使许于管内给十顷其诸州给外剩者许均给兵马都监监押寨主厘务官录事参军判司等其顷亩多少比类通判幕职之数以官庄及远年逃田充悉免税及差徭所得租课均分如乡原例州县长吏给十之五自余差给诏从之天圣七年言者谓职田有无不均吏或不良往往多取以残细民诏晏殊等参议遂停罢官收其入以为直均给未即行九年二月上阅天下所上狱多以贿败者诏复故庆历三年九月参政范仲淹等以有无多寡不同乞行均给乃更定田限藩府二十顷节镇十五顷余州十顷通判六顷判官四顷幕职官三顷县令万户以上六顷簿尉给半五千户以上令五顷簿尉二顷五十亩不满五千户又杀之无田或顷亩不足且不可耕者三年内检括官荒田并户绝地土及五年以上逃田充靖康元年诏在州见任官职田权借一年变易轻货输内藏库建炎元年五月诏罢住职田令提刑司收桩具数申省绍兴三年七月敕选人七阶以旧禄比今物价恐不能赡给其家可将无职田选人并亲民小使臣每员月支茶汤钱一十贯内职田不及此数者补足自此选人小使臣有茶汤钱之制而职田或给或收隆兴元年六月权借一年干道元年七月权拘三年今本州岛公租存者仅如左方
米五千四百八石
官员宗室诸军俸料旧来支十七界旧会淳佑五年七月制帅集撰颜公颐仲并支十八界新会岁增钱七十六万四千六百六十贯榜示云 【照对本府财赋有限量入为出仅可支吾前此累考皆有增收刱置诚可嘉羡近据佥厅具呈见任寄居官员宗室军兵俸料多用旧会酒米绵绢紬布折价为数未登因念制禄以任官必须宽融而后可责其奉公守节制赋以养兵必须优润而后可勉其趋事赴功并合全支新会仍添折价钱缘当职到任之始已将诸县淳佑三年拖下宫钱四十九万余贯并行住催府计颇悭除诸军先与耗给新会外应见任寄居官员宗室并从次第增改公库省务酒额太高端知等人徒被监紧仍前拖欠合与减额两府判厅起纲支粮颇有欠缺合与添助二税折纳太重合与减价倘得年谷屡丰加以均节岁计或有赢余则增收刱置之事续议区处须至晓示○[按曰]官员宗室以下系后守增附】 

　　　常平仓
淳化二年诏置常平仓岁熟增价籴岁歉减价粜用赈贫民本李悝平籴之法其后以收没官田租入或卖屋地坊场河渡以其钱籴入或州县宽剩钱米入凡老疾贫丐者圄梏者流徙者率以是济之本府素无桩积朝廷闲拨降度牒籴米赈济随籴随支无定额

　　　义仓
康定二年置绍兴六年总制司申明大观指挥每石纳一斗至今民户纳正苗米一石即纳义仓米一斗一斗即纳一升本隋社仓之法使民举粒米狼戾之赢以备水旱者也故着令惟许赈给不许它用县遇灾伤当职官体量自第四等以下缺食户给散若放税及七分以上通第三等给并预申提举审度行讫奏
绍兴七年户部侍郎王俣奏常平六事其二曰封桩义仓斛米故义仓米率附常平仓

　　　　制置使司平籴仓 【[按曰]以下四仓皆后守续增故卷首无目】 
国朝沿唐旧州县各□□平义仓所以备水旱救凶荒也然常平置使自专一司州县发敛皆禀命焉虽河内有饥民不容以便宜从事此制置司所以自刱平籴仓盖有以也然必以制司名仓者州郡不得以支移他司无与也制置知府秘撰陈公垲有见于此淳佑二年正月开藩二月即疏闻于朝乞俟本府支衣大阅后凡省库公库纔有所积即取拨令项桩管委两通判专掌此钱为平籴本未及期年积券已及八十五万复申请于朝乞免解前政任内借拨农寺十八界会子三万贯准省札行下略云闻陈制置见议刱平籴仓以利民要得此钱以充籴本捐此以助四明利民之事从申销豁十八界一准十七界五展计十五万券凑及百万之数大要欲籴米谷各二万斛 【文思院斛】 米籴于吴谷籴于鄞数或不及桩留余券以俟续籴度地城西得醋库余基不足则买民田给官镪易邻寺之荒畦凡建屋二十六闲曰厅曰泊水曰中门曰大门各三曰仓十四分为六廒以丰年亦有高廪名扁大门曰制置使司平籴之仓四周以墙三面环水前后有水步鸠工于四月丁卯讫事于十月甲子提督措置营造则通判尤煓添差通判赵体要路分傅端倘役水军而给券物和买而给钱无一字文移下诸邑故不扰而办仓有提督于制司属官选监仓于本府职曹选门官则差水军将佐月各添给岁以正月委官核实城内外之合籴者济者给历以二月初籴济年丰谷贱则不须举行又有新陈相易之法米粜则钱在钱出则米归制帅交承则登载账册上其数于朝每岁六月一申岁终再申亦如之详见制置使干办公事林元晋所编规约附以仓图记则观文殿大学士郑申公作帅守陈公又自作平籴铭铭曰
千斛在市　物价自平　其平伊何持衡有人
愿岁常丰　谷石钱五　此仓之设　姑备先具
三年春公以大理卿召未行易镇吴门又念籴贾虽平而寒窭之民在所当济久之必亏籴本遂再捐三十万为赈济之助悉以闻于上

　　　　制置使司平籴南仓
仓以南名别西仓也西仓已储粟二万一千余石淳佑四年制帅殿撰赵公纶以官地两易延庆寺西蔬圃建南仓储五年六月以后续添之数规模视西仓益闳详见提督官司户黄缙所具条约缁徒规复蔬圃外台遣属僚诣郡审处制帅集撰颜公颐仲力主为民之议而前政成规迄以无挠舆论韪之

　　　　桩积仓
淳佑四年制帅殿撰赵公纶拨钱五十二万三百贯籴米一万九千五百石有零

　　　　新桩积仓
淳佑五年制帅集撰颜公颐仲刱已籴到米一万石有奇附省仓西仓暑往字廒

　　　朝廷窠名〔共七色〕
(银　　　绢　　 紬　　　绵绫　　　盐钞纸　钱)
银一千两 【每两折钱三贯三百文省】 
圣节五百两
大礼年分五百两
绢一万四千五十七疋
夏税和买四千八百五十七疋
岁币八千二百疋 【元遣金国岁币于夏税绢内起发朝廷既罢岁币指挥折钱特优恤下四等五等人户每疋止折纳钱四贯文有司不体朝廷优恤之意每岁多是大家以钱折纳宝庆二年守胡矩视事始根究必从指挥施行】 
圣节五百疋
大礼年分解发左藏库五百疋
紬二千七百二十四疋
绵一万八千五十三两
绫一十疋 【唐国要图云贡交梭绫正元十道录云贡吴绫元和国计图云贡吴绫千山药唐书云贡吴绫交梭绫海味山药附子十道四蕃志云旧贡红虾鲊大虾米九域志云贡绫十四疋乌（虫则）骨五斤干山药一十五斤今止岁贡大花绫一十疋】 
盐钞纸七万九千三百幅 【岁支钱一千一十九贯五百六十八文钱会各半行下奉化象山鄞县收买赴太府寺交引库其钱会于军资库系省钱盐仓别纳袋息钱各支一半】 
钱
折帛钱一十七万六千七百二十五贯文 【内截留七千贯文补放免身丁钱】 
无额上供钱三千九百九十贯文
御膳羊钱五千五百九十五贯七百四十四文
供给钱八百贯文
起发七分酒息钱一万五千三百九十六贯一百八十五文 【绍兴七年始赡军库起发】 
籴本钱四万三千八百贯文 【宣和五年始旧经额九万六千九百七十八贯四百三十九文内于酒务保省钱拨出四分簇到三万八百六十七贯二百九十三文余钱系诸税场以日生收到钱分拨及村坊买扑认纳并人户身丁钱凑足赴行在省仓和籴场交纳其后减罢税场开禧二年放免身丁钱额顿亏户部司农寺岁实催发钱五万八千七百二十六贯三百三十八文继此酒场减造米斛嘉定八年旱蝗相继村坊多有败缺关停十三年火灾朝廷放免竹木税钱累年止催解四万六百贯文十六年十七年解四万二千贯文宝庆二年解四万三千八百贯文其逐年所亏钱数部寺再行下照例流水登带补发至郊赦释放】 
僧道免丁钱一万一百一十六贯六百文 【绍兴十五年始岁无常额以括责帐状多少为催发】 
经总制钱 【熙宁十年初置经制熙河路边防财利司宣和三年因陈亨伯在陕西河北措置有条遂推行于东南始有经制两浙江东路财用司靖康初罢建炎三年臣僚言边事未宁理财最急与其暴敛于仓卒曷若取之于细微今除不便于民如纳免行钱减罢曹官役人钱钞旁定贴钱院虞侯充狱子重禄钱牛畜等契息钱契白纸钱不可施行外所有权添酒钱量添卖糟钱人户典卖田宅增添牙税钱官员等请俸头子钱楼店增添三分房钱共五项欲令东南八路州军收充经制钱从之于是户部领经制司绍兴五年参知政事孟庾提领措置财用以总制司为名措置经画窠名转运司移用钱勘合朱墨钱出卖系官田钱人户典卖田宅牛畜等于赦限内陈者投税印契税钱进献贴纳钱耆户长雇钱抵当四分息钱人户典卖田业收纳得产人勘合钱常平司七分钱见在金银茶盐司袋息等钱桩还旧欠装运司代登斛斗钱收纳头子钱官户不减半民户增三分役钱见桩数二税畸零剩数折纳价钱免役一分等剩钱并充总制司钱其后经制总制皆归户部州县往往以两项窠名混而为一诸县委县丞无县丞委主簿诸州军委通判无通判委签判拘收提刑司检察本府岁额具如左】 
正额钱二十一万五千三百七贯九百三十文 【旧经年额四十一万八百二十五贯六百六十八文内经制钱二十一万一千七百七十三贯四百九十一文总制司一十九万九千五十二贯一百七十七文其钱出于属县给纳二税头子勘合耆户长免役里外酒税并人户典卖田宅税契窠名等拘收自后酒场沽卖下行减造额米商税少有客旅兴贩二税内有坍江事故出豁岁复一岁亏收原额累年止总趁及二十余万贯朝廷比较多是居殿嘉定四年提刑程覃摄守究极源流申请豁无额经制钱二十六万贯蒙朝廷行下户部先与理豁一十六万三千三百一十三贯七百六十二文而尚有无额之钱竟无可催移东补西仅凑今额】 
经制九万四百五十四贯八百五十文
总制一十万五千三百二十二贯二十八文
添收头子五千二百一十三贯三百六十九文
增收勘合二千五百四十五贯六百二十五文
改拨牙契七千四百二十六贯五百五十一文
无额四千三百四十五贯五百七文
右本府岁于军资库拨钱六万五千一百九十八贯付通判厅 【商税一万二千六百二十九贯生煮酒二万九千三百六十九贯诸仓头子二万三千二百贯】 余钱并系通判厅于六县及仓库场务自行拘催然常催不及额内水军官兵宣限券食春冬衣钱共一十五万七千八百二贯文及韶王府香火官茶汤俸料钱史越忠定王府宣借入春冬衣钱并就内截支尚且不足余经总制钱五万缗解发付户部每无可解本府不免于交承钱内兑借应副通判厅起发次年于合拨仓场库务钱内消还消未足而又借致本府交承钱常挂欠五六万缗积习已久弊不可革守尚书胡矩尝申省乞减下本府岁所解户部经总制五万缗以宽州郡朝廷下户部勘当户部难其请不报
内藏库钱一万三千贯文 【大中祥符闲始有坊场正名钱元丰敕诸场务每年从本寺于诸路那移一百万贯赴内藏库寄帐封桩本府旧额一万五千贯递年止解七八千贯或止五六千贯嘉定十七年摄守齐硕备申朝廷定今额逐年系通判厅催发】 
左藏库钱
坊场七分宽剩钱一万二千九百六十九贯一百六十六文 【初降指挥坊场净利钱除认发内藏外余为七分宽剩三分州用绍兴元年买扑坊场价上增添净利钱五分十六年本州岛拘发七分宽剩钱三万四千余贯五分净利钱二万四千余贯官钱既重坊场由是沽卖不行多是停闭二十三年敕今坊场败缺税务停罢内库钱犹不敷安得宽剩本州岛将败缺去处出榜召卖入价者皆不及元额照常平免役令供价虽高不及旧界承卖人钱数者依出卖法再榜一次无人投状即给前项人干道四年申户部行下提举司核实干道五年七分宽剩钱发及二万九千余贯五分净利钱发及二万一十余贯继此又多败缺淳熙八年敕今后诸州不许未敷内库正额先纳宽剩十一年九月十四日句提举申请将败缺关停无人送纳官钱去处依条免纳五分钱外正名课利钱元额减退五分出榜召诸色人投状通产不问官民户有无诸般违碍并许承卖全无屋宇区处免纳官钱一年有屋宇可以造酒者免纳半年自后每年开具实催起发数目夹细帐申户部行下提举司行下本府措置兴复本州岛不住出榜召卖拘纳价钱起发庆元六年知府陈杞点最高年分定今额然递年坊场又多败缺岁钱二千八百贯文本府拨降助通判厅起发】 
坊场净利钱八千三百二十七贯五百六十八文 【庆元六年知府陈杞点最高年分为额一万二百二十五贯文嘉定六年通判章良朋以坊场败缺关停处多具实催细帐申朝省起发七千三百七十三贯九百一十二文嘉定十三年提举司准朝省行下委娄提干前来核实管发七千五百七十五贯八百五十一文嘉定十六年户部行下措置兴复增添诸县申到坊户二十五所定今额系通判厅催发】 
官户不减半役钱二千八百六十九贯八文 【干道二年始系通判厅催发】 
圣节折银价钱八百二十五贯文
大礼年分折银价钱一千三百二十贯文
二项折银钱通判催坊场河渡起发
减省人吏雇钱一千六百三十二贯文 【宣和三年始】 
在京官员雇钱二百二十五贯文 【绍圣九年始旧经一百五十贯文二项并系本府催县役钱起发】 

　　　监司窠名
转运司钱三万四千一十四贯六百八十八文 【旧经月解等钱三万四千八百一十六贯八百三十八文移用降本钱一万八千八百九十三贯六百五十三文通为钱五万三千七百一十贯四百九十一文内有无指拟钱一万三千五百贯文每年户科及转运司改拨别处州军取发而本府里外场务沽卖不行减造糯米尚有无催钱六千一百九十五贯八百三文嘉定十三年备前件曲折申转运司以此年无旱伤最高额催发此数】 
月解通计二万六千贯文 【每月发二千一百六十六贯六百六十八文】 
移用降本七千贯文
殿步司马草三千贯文
重华宫糯米二千贯文
御酒库糯米二千贯文
宽余耗剩米五百贯文
行下支拨官吏茶汤食钱及杂支等钱五百一十四贯六百八十八文
提刑司
圣节抛降银二百五十两计八百二十六贯文
赃赏钱二百贯文
常平司
应内藏左藏库钱并隶常平司

　　　盐课
崇宁三年始行钞法罢两浙淮南官般官卖盐听客人铺户任便兴贩先于榷货务入纳钞引钱二十四贯省别于主管司纳窠名钱请盐一袋三百斤本府旧止七场开禧以来又刱建七场二场置台州支发不行乃拨隶本府鸣鹤运盐又隶本府于是官吏始繁矣守胡矩请于朝乞从福建例置历拘收出剩廒底所卖盐货支官吏俸给札子附见干下【证得本府经常所入有限而支用日增只如寄居官及宗室官月俸一项前此各立三十员为额昨因宝赏覃恩二次宗室出官人数顿添目即额外各已添放数十员源源而来未已无策可以措置添收财用深思有以略加撙节窃见庆元府台州两郡置盐场官计一十九员职事与本府一毫不相干涉却乃月就本府帮支请给总计一千一百余缗其俸米衣绢在外考之诸盐场收支盐课最为丰羡除买发提盐司额钱之外本场有出剩廒底盐货每月不下收二三百千其场官公廉者多以应副游谒干求之用其贪沓者悉为席卷之计昨来福建赵丞相忠定为帅日应本路漕司监盐官在福州境内者每月视其官资帮旁发下各场令将每月所收出剩廒底所卖盐货置历拘收自支各场官吏俸给皆以为便诸场亦无词说今来本府不敢自便合具申朝廷乞赐札下令本府从福州上件体例施行其于提盐司别无相妨庶可少宽本府郡计实为至幸】 
旧七场管额盐五万一千九百二十袋九石八斗九升二合三勺
昌国场额一万二十六袋一石九斗九升二合五抄
岱山场额一万四千六十袋一石一斗
东江场额一万二十六袋一石一斗九升六合二勺五抄 【以上并属昌国】 
玉泉场额五千二百二十袋 【象山县】 
大嵩场额二千六百八十袋五石六斗四合 【鄞县】 
清泉场额四千九百八袋 【定海县】 
长亭场额五千袋 【台州】 
刱建七场管额盐二万三百三袋六石
龙头场额一千八百七十七袋二石 【开禧元年于定海县刱置】 
穿山场额三千袋 【干道中立为清泉子场分太邱海晏两乡隶焉开禧二年改为正场】 
高南亭场额三千六百袋 【高亭南亭二甲元隶岱山场相阻一岭舟行则经大洋嘉定元年立为正场】 
杜渎场额四千一百六十六袋四石 【场属台州支发不行嘉定元年拨隶本府盐仓寄卖】 
玉女溪场额一千六十袋 【本玉泉子场以盐官往来迂远嘉定四年立为正场】 
长山场额三千袋 【元隶清泉场亭户以陟岭路遥绍兴三年率钱就长山买地置衙屋号长山场请清泉运盐官及时前来买纳嘉定四年立为正场移建石湫（石契）下】 
芦花场额三千六百袋 【本昌国西盐子场名曰东监月额二百二十五袋嘉定四年提盐司差官相视增为三百袋五年立为正场】 
窠名官钱
贴纳钱每袋六贯三百六十文二分钱会各半
盐本钱四贯八百文发下诸场买盐
雇船水脚钱四百一十文充诸场运盐船梢水脚
贴收水脚钱一百三十八文上下半年解发榷货务
袋本钱二百三十八文充支造袋局席本钱
袋本剩钱六十二文上下半年解发榷货务
三分钱二百五十文四季解发封桩库
别纳袋息钱四百四十文专充官吏食钱
封头物料钱一文三分做造盐袋封头
封头钱九分月解提盐司
杂收钱二十文月解提盐司
盐仓凡遇支遣每贯除头子钱四十文五分
经总制司三十三文
提盐司七文五分
客请封桩私盐每袋收三百五十文
袋本钱三百文
充私盐赏钱五十文

四明志卷第七
宋元四明六志弟十九
宋罗浚　等　撰
　郡志卷第七
　　叙兵
　　　制置司水军
绍兴二年制置始置司所统兵驻札定海防扼海道十一年兵随司罢 【详见官僚门】 三十一年金虏渝盟寇边明州城下复屯殿司水军二千人隆兴元年海寇朱百五等猖獗户部侍郎赵子潚复带沿海制置使知明州就领殿司军二千人收捕二年寇平所屯兵朝廷节次起发前去子潚奏明州密迩行都水陆控扼事体非轻乞存留拣中禁军未起发人又乞招置水军一千人仍奏升水军统领郑广为统制存留听明州使唤自是明州驻兵为额三千干道七年差林文充统制仍将本官自福州带来水手一千拨付兵额始有四千人其后分二百人随一训练官于州城外江东寨驻札统兵官有统制有统领 【统制统领本统御前军马靖康之变有州县起发勤王人兵管押一二百人差充统制者有诸道总管及诸司妄称便宜差充统制者高宗皇帝建炎元年刘光世言朝廷设一统制体统非轻乞除行在及中都主兵官朝廷差充统制官外余并罢从之其后率以御前军马出戍此统制统领所以分驻诸边也制置水军本殿司故有统制统领以统之】 又有正将副将准备将各三员兵四千人曰军义兵曰吐浑兵离为二十二队分隶于三将都副拨发都壕寨训练官以次领之不入队者俟缺填补拣汰者不系帐老病而无家者为孤贫有官阶者加请给而不入队不系帐与孤贫者皆有月给名籍登降廪给厚薄兵财司以时句稽并器甲船具收数之季月必闻于枢密院神前石衕三姑宜山马迹关岙海驴礁及海南北中闲其昼夜巡徼者三日一报枢密院及尚书省平江府许浦水军与定海水军月差将官巡海互至书历嘉定三年旨也三姑岑江烈港海内白峰五寨土军亦听水军统制节制岁自十月朔巡检指使同将佐领土军二百五十人水军五十人于三姑山卓望三月朔乃止嘉定七年从摄守程覃请也 【五寨虽听水军节制然各有寨官统辖无舟船可以往来水军相去遥远所谓节制者皆具文卓望三姑则有生券之费宝庆二年守胡矩申请以岑江白峰两寨僻在山岙未甚紧切欲拨还定海昌国县承受行移巡捕之役而岱山管界两寨皆要害之地却拨隶水军节制总三姑烈港海内岱山管界五寨兵额原管一千一百一十八人今见管止八百三十四人欲分为六队屯驻五处三姑都巡检司见管四百三十五人于内以三百九十五人分为第一第二队仍旧屯三姑寨每季轮流一队卓望三姑山更不须从水军遣人却就三姑寨中拨四十人凑烈港见管六十人共一百人为第三队分屯烈港其管界寨见管一百二十人为第四队岱山寨见管一百四人为第五队海内寨见管一百一十五人为第六队各屯本处其五寨官并从省罢止以水军正副准备将及训练官分领并以水军第四将系衔其舟船器甲悉从水军措置料理庶几事权归一教阅有常可备缓急事竟不报】 定海水军朝廷既拨湖田米及经制钱给之每岁枢密院又札下转运司支降官会二千贯支散口累d咫j钱初置司有犒赏库后随司罢重置司日有库无钱开禧元年封桩库支降官会四十贯充循环库卒贫而病者贷之毋得取息物故勿追所贷嘉定四年摄守程覃拨盗赃银易钱六千七百九十五贯七十五文省于江东置库继而本钱亏陷拨寄定海水军库今水军并酒库息月解钱三百八十贯九百一十文省支给官吏犹未足也
统兵官
统制
统领
正将三员
副将三员
准备将三员
正兵二十二队总有二十名色分隶于三将
训练官二十人　　　　押队四十四人
拥队四十四人　　　　引战教头二十二人
旗头一百三十二人　　牌手一百七十一人
刀手七百七十一人　　枪手四百六十八人
弓箭手五百五十六人　弩手八百六十人
角匠二十二人　　　　金手二十三人
鼓手六十一人
准备带甲旗头四十四人
梢碇旗头二十二人　　队司二十二人
梢工六十六人　　　　碇手三百三十人
押火二十二人　　　　火头一百九十八人
不入队今六百人有奇
不系帐今五十人有奇
孤贫今一百九十人有奇
寨屋五千六百九十三闲
定海五千三百九十三闲
江东三百闲
房廊六百六十三闲专系统制司收赁钱以修军器
定海五百五十三闲
江东八十闲

　　　禁军厢军 【宝庆三年守胡矩重修诸营】 
国初收天下劲卒列营京畿南征北伐率从中遣故惟三司卒称禁军州郡止有厢军镇守厢乃藩镇旧名如曰左右厢曰第几厢盖部分之别尔三边屯戍卒或升禁军重之也嘉佑置威果指挥而后大郡有禁军元丰升雄节指挥而后禁军满天下二军初皆更戍在浙者或戍广在江者或戍浙欲其习险阻忘顾恋也禁军惰怯则降为厢军厢军得力则升为禁军遴选尤精阙额虽州郡自募京师实分遣壮卒为募士之准谓之兵样其后易以木梃木架而兵样不至熙宁初诏江淮荆湖两浙福建等路州军料拣强壮团结教阅常留在州备御盗贼于是罢更戍创额招置渐多大观元年御笔帅府望郡各别屯兵每二年更互出戍然终亦不行建炎以来遂废绍兴六年厢禁军缺额二分住招方熙宁团结时已有隶将不隶将教阅不教阅之分循习既久教阅益具文变通之例必有所待
禁军五指挥额二千三百三十人今一千四百九十人 【干道四年守张津重修五营增屋凡四百楹其后更革具见下方】 
威果三十指挥额五百一十人今三百七十七人 【嘉佑四年诏置就粮禁军两指挥各四百人以威果为名除捕盗不许他役五年排次自荆南至州为第三十第五十五先是庆历二年诏诸州置澄海兵士大郡两指挥各五百人四年又诏上州添置土军二千人为宣毅指挥多于澄海拣拨乃废澄海并归宣毅继多选入京填补近上禁军至是既置威果以本州岛就粮步军拨入宣毅亦废威果营西南厢顺城坊北】 
威果五十五指挥额四百人今二百一十一人 【不隶将旧营以居养坊为之在子城东南嘉定十三年火移建于忠顺官寨内今新县学乃其旧址也】 
雄节指挥额五百一十人今四百八十七人 【熙宁元年诏州郡所营厢军即前代本处镇守之兵理合教阅宜令江淮荆湖两浙福建等路州军料拣强壮团结教阅以教阅崇节指挥为名是时两浙路厢军见管三万一千六百九十六人遂定以三万为额内三千五百人充教阅崇节其不系教阅厢军为本城诸指挥额通不过三万之数六年六月以诸路教阅厢军不一可除教阅二字改为雄节指挥其不教阅崇节依旧元丰三年闰九月升雄节指挥为下禁军隶侍卫步军司营教场东北】 
威胜指挥额五百一十人今二百二十八人 【大观元年十一月御笔祖宗以来人未繁盛兵数虽少可以支吾今承平百五十年之久地大人众兵寡势弱非持久之道可除今兵额外帅府别屯兵二千人望郡一千人常管在营比诸军加数教阅每二年令更互出戍帅府五百料钱以威捷为名望郡四百料钱以威胜为名帅府望郡三百料钱以全捷为名并充步军隶殿前司管辖营西北厢石板巷】 
全捷指挥额四百人今一百八十七人 【见威胜指挥注不隶将旧以居养坊为营今在小江桥侧】 
厢军九指挥除两指挥无额外七指挥二千三百七十七人今一千二百九十九人
崇节二十八指挥额四百四十一人今二百八十一人 【营天庆观前】 
崇节二十九指挥额三百八十人今一百五十五人 【营东寿昌寺前】 
崇节三十指挥额三百八十人今一百二十六人 【营东寿昌寺北熙宁六年教阅崇节指挥改为雄节指挥此三指挥皆不教阅崇节也先是元年尝裁定教阅厢军已别有额其不教阅厢军令逐路相度州军大小排定次第每指挥不得过五百人若人数至少去处只据见管均定】 
壮城指挥额二百人今一百九十三人 【熙宁初置壮城指挥五年拨并不教阅厢军为一额壮城专治城壁例不差出不在拨并之数元丰三年五月敕诸路已置壮城兵士其有城壁楼橹去处以城围大小分为两等大城五十人小城三十人专充修城不许招拣填别军分崇宁五年河东提举李公年以潞州城堡颓毁申乞诸路州军招填壮城兵士宣和三年敕立到壮城额帅府三百人节镇二百人余州一百人旧额多处依旧如合置壮城缺额委当职官限一月招足营影泉坊巷口北】 
都作院指挥额四百八十人今四十六人 【熙宁六年诏诸路置都作院凡四十一所明州居其一九年正月枢密院札子诸都作院元额工匠三百人以上置正副指挥各一人都头五人十将虞侯承局押官各五人大观元年十二月御笔东南州军军器以承平日久全不修治亦多缺数仰帅府□桩三将军器望州两将非军须盗贼不得支用仍三年一修讫申提刑司帅府望州未有都作院各计一处置立工匠帅府二百人望州一百人若帅府望州人工物料不足许抛下出产诸州小作院分造所造军器东南土俗不同春夏气暖筋胶不可施用可三分中计以一分置土俗所用器仗如偏架弩纸皮甲之类令本路官取索讲求便利轻捷可用名件制造仍具图样名色奏闻靖康闲诸作院多物件不备匠人移占他役诸州军遇有调发军器皆从京支降乃令提刑司专一管干有作院州军招集匠人转运司应副材料绍兴以来皆仍旧额本府作院营子城南二里嘉定十三年火移建威果三十指挥营侧】 
船场指挥额四百人今一百七十九人 【旧有船场采斫两指挥皇佑敕采斫兵级遇冬至寒食各给假三日仍不住口食若父母在营身死给假五日妻死三日如因采斫身死支钱一贯文其请过月粮酱菜钱并与除放每岁十二月一日住采斫放令歇泊至正月四日入役又敕杭明温台州招置船场兵士并依采斫指挥请受则例其船场造船杂役人出入采斫材木者不得别有差役元丰五年承旨司裁定两浙厢军人数船场采斫指挥各以二百人为额六年五月温州守臣石牧之奏乞今后只候本州岛支钱和买材料更不发遣兵士入山采斫兵士并入船场指挥营城外甬东厢】 
清务指挥 【本以榷酤而立熙宁五年拨并不教阅厢军为一额而清务以因事募入系专处置军不在围并之数军防格酒务三万贯以上二十人旧营在东南厢鄞江门里后多拣充禁军及有死亡不曾招填营亦废为民居】 
剩员指挥无额今一百五十六人 【庆历五年差内臣往福建等路拣选就粮禁军及本城兵士如病患可医者减充半分剩员久或不堪与给放停公据若曾有战功及阵亡人弟侄子孙令仍旧自后岁委监司分拣于是有剩员指挥然非疾病或衰老不任战御视岁数有减切法诸厢禁□□□将至押官六十五减切七十放停长行六十减切六十五放停惟副都头以上独免减切至七十则放停而已凡减切及岁时拣汰疾病稍堪役者充剩员兵级尝有战功应放停者亦充看营不管事剩员其衣粮等各得原来之半终其身熙宁十年敕逐州就粮禁军厢军通计十分立一分为剩员额听于旧营居住遇出军每指挥留守营常二十五人仍着为令绍熙四年敕诸路提刑司每遇巡历就同守臣将拣中不拣中禁兵并厢兵通选一次其少壮及等并充拣中禁军反是者充厢军其年老禁兵愿充剩员者听营天庆观后绍定元年火守胡矩重建】 
宁节指挥无额今五十二人 【本牢城指挥以待有罪配隶之人熙宁二年指挥厢军选补他额如牢城原以有罪到营亦许拣选绍兴十一年拣汰诸军中伤老病军员下本州岛养老充牢城指挥干道九年闰正月枢密院奏拣汰养老将校有补充牢城指挥收养名称未当遂改为宁节指挥营东北厢】 

　　　土军
皇佑敕杭秀温台明五州界管辖盐场地分巡检巡茶盐使臣兵级并差本城兵士一年一替熙宁九年臣僚奏巡尉职皆捕盗而县尉所获常多巡检常少盖尉司弓手皆土人耳目谙习巡检下乃攒杂客军又不许差出缉捉欲乞应巡检下兵级依旧额许招置土军就巡检廨宇左右置营诸处不得抽差遇有盗贼许依弓手例差出缉捉有旨令著作郎熊皋往淮南两浙路相度时浙东巡检一十八处依原额招置兵级将校一千六百三十人元丰三年或言诸巡检下兵级皆杂攒厢禁军或屯驻客军其闲多西北人与本地分不相谙委差到年岁稍能辨认道路山川人物又迫替移至于海道亦不惯习使之相敌终无必胜之理请令招置土军以一半招收新人一半许厢禁军旧人投填庶几新旧相兼习熟使唤有旨令巡检下士军尽招置土军不得辄差团结军兵赴巡检下元佑二年或言招置土军岁月既久闲多亲戚邻里故相遮庇乃敕诸路巡检下士兵以原额之半轮差禁军半年一替将校节级准此其现今数多处候有缺差禁军填崇宁二年臣僚复言禁军所至往往望替期又不谙习彼处道里宜依元丰法一概招士军以代之八月诏两浙东路巡检下人兵依旧法招置士兵宣和五年两浙转运提刑司相度本路巡检额管军兵自来如系招置处即依旧额招置所有差拨厢禁军处乞一百人以下全招置士兵一半余一半拨差禁军绍兴五年敕两浙沿江海州县巡检下土军自军兴后多是缺额今蕃贼盘泊淮南切要沿江海州县土军缓急使唤可令守贰专意措置招填足旧额丁更添招三分不得将以前诸军分拨到人兵充数干道七年敕沿江海州军诸寨巡检下土军更令增招
九寨额一千六百六十人今一千三百六十三人
浙东寨额一百二十人今七十七人 【鄞】 
大嵩寨额二百人今一百七十六人 【鄞】 
鸣鹤寨额九十人今七十三人 【慈溪】 
公塘寨额九十人今六十八人 【奉化】 
管界寨额一百二十人今一百十七人 【定海】 
海内寨额二百四十人今一百五十人 【定海】 
三姑寨额六百三十人今五百四十人 【昌国】 
岱山寨额一百二十人今一百五人 【象山】 
鲒埼寨额五十人今五十七人 【浙东寨额内拨隶寨属奉化】 
淳佑六年三月枢密院行下条目一禁兵船出洋虚（打去丁改北）巡历一令沿海列寨犄角剿寇一修沿海三十寨战舰一修沿海土军寨屋从制帅集撰颜公颐仲请也 【[按曰]淳佑六年以下后守续增】 

四明志卷第八
宋元四明六志弟二十
宋罗浚　等　撰
　郡志卷第八
　　叙人上
明山之东三垂际海清淑之气于是乎穷毓奇孕秀显诸人者宜也然衣冠文物至我朝而始盛气之所锺亦有待而发欤

　　　先贤事迹上 【古鄞鄮句章县隋唐以来皆更易且有初居外邑继居府城者故不容分县总志于此随世次先后子孙系其父祖非有所轻重也】 
　　　　夏黄公
鄞人避暴秦匿山中汉高帝求之不得帝嬖戚夫人欲废太子立夫人子赵王如意大臣以死争不听太子用张良言以礼迎公公与东园公绮里季角里先生偕至帝宴太子侍四人从年皆八十余须眉皓白衣冠甚伟上怪问何为者四人皆前对各言姓名上乃惊曰吾求公避逃我今何自从吾儿游四人曰陛下轻士善骂臣等义不受辱今闻太子仁孝恭敬爱士莫不延颈愿为太子死者故来上曰烦公幸卒调护太子四人为寿已趋去上目送之召戚夫人指视曰我欲易之彼四人为之辅羽翼已成难动矣吕氏真乃主矣戚夫人泣涕上曰为我楚舞吾为若楚歌歌曰鸿鹄高飞一举千里羽翼已就横绝四海横绝四海又可柰何虽有矰缴尚安所施戚夫人歔欷流涕上起去罢酒竟不易太子者此四人力也后太子立是为惠帝 【史记留侯世家注陈留志云公姓崔名广字少通齐人隐居夏里修道故号曰夏黄公三国志虞翻传曰鄞大里人】 

　　　　张齐芳
骠骑将军意之子隐于慈溪之骠骑山人皆贤之遂以其父之官名其山 【出慈溪旧志】 

　　　　董黯
字叔达仲舒六世孙也事母孝母疾嗜句章溪水远不能常致黯遂筑室溪滨板舆就养厥疾乃痊比邻王寄之母以风寄寄忌之伺黯出辱其母黯恨入骨母死恸切枕戈不言一日斩寄首以祭母自白于官奏闻和帝诏释其罪且旌异行召拜郎官不就由是以慈名溪以董孝名乡吴虞翻称之云尽心色养丧致其哀单身林野鸟兽归怀怨亲之辱白日报雠海内闻名昭然光着今子城东南有庙旧志谓即其故居则黯本鄮人也虞翻谓为句章人据其徙居慈溪言之

　　　　任光
字景升鄮人为县主簿时海贼作孽令朱嘉将吏人出战为贼所射伤贼突嘉前光以身障蔽力战死嘉获免还邑出俸厚葬之 【出会稽典录】 

　　　　郑云梁宏
皆句章人俱为主簿笃终始之义州里称之一云云字仲兴学韩诗公羊春秋为主簿后以刘隽事狱死郡以状闻旌表门闾 【出会稽典录】 

　　　　任弈
句章人为御史中丞朱育称其为文章之士立言粲盛所驰文檄晔若春华今有任子十卷见意林 【出会稽典录及王阮所修昌国志】 

　　　　王修
句章人仕顺帝时为扬州从事军变杀历阳太守伊曜修誓众奔入贼营取曜尸葬之人服其义 【出会稽典录】 

　　　　阚泽
字德润好学居贫无资常为人佣书以供纸笔所写既毕诵读亦遍察孝廉除钱唐长迁郴令孙权为骠骑将军辟补西曹掾及称尊号以为尚书嘉禾中为中书令赤乌五年拜太子太傅领中书如故泽以经传文多难得尽用乃斟酌诸家刊约礼文及诸注说为制行出入及见宾仪又着干象历数注以正时日每朝廷大议经典所疑辄咨访之以儒学勤劳封都乡侯诸官司欲增重科防以检御臣下泽每曰宜依礼律其和而有正皆此类虞翻称之曰阚生矫杰盖蜀之扬雄又曰阚子儒术德行亦今之仲舒也六年冬卒权痛惜感悼食不进者数日三国志本传指为会稽山阴人按今慈溪县之普济寺乃泽旧居峰曰阚峰湖曰德润湖山水犹识其姓字则泽为句章人可知

　　　　虞喜
字仲宁少立操行博学好古郡察孝廉州举秀才司徒辟公交车拜博士皆不就太宁中又以博士征复下诏征之辞疾不赴咸和末诏公卿举贤良方正直言之士太常华恒举喜会国有军事咸康初内史何充上疏曰臣闻二八举而四门穆十乱用而天下安伏见前贤良虞喜天挺贞素高尚邈世束修立德皓首不倦旁综广探博闻强识宜使蒲轮（纟干）衡以旌殊操诏曰浔阳翟汤会稽虞喜守道耽学操拟古人往虽征命而不降屈政道须贤宜纳诸廊庙其并以散骑常侍征之又不起有司议祧庙不能决朝廷遣使就谘访焉晋书本传曰会稽余姚人然喜所居乃句章之南山世目其山曰大隐见夏侯曾先地志今属慈溪诸虞墓亦多在慈溪是时慈溪地乃句章县亦隶会稽郡而与余姚接境故史概曰会稽余姚云

　　　　张无择
句章人性笃孝父仕唐任袁州司马卒于神龙初归葬县之虎胛山无择负土营葬结庐于墓七日绝浆三年不栉醴泉出芝草生其后官至中散大夫终和州刺史至今庙食慈溪 【出旧志】 

　　　　贺知章
字季真性旷夷善谭说与族姑子陆象先善象先尝谓人曰一日不见季真则鄙吝生矣唐证圣初擢进士超群拔类科累迁太常博士开元十三年迁礼部侍郎兼集贤院学士寻迁太子右庶子充侍读申王薨诏选挽郎荫子诉知章取舍不平徙工部肃宗为太子迁宾客授秘书监晚节尤诞放遨嬉里巷自号四明狂客及秘书外监每醉辄属辞笔不停书咸有可观善草隶好事者具笔砚从之意有所惬不复拒纔十数字世传以为宝天宝初梦游帝居数日寤乃请为道士还乡里诏许之以宅为千秋观而居又求周宫湖数顷为放生池有诏赐镜湖剡川一曲既行帝赐诗皇太子百官饯之擢其子僧子为会稽郡司马赐绯鱼使侍养幼子亦听为道士卒年八十六肃宗干元初以雅旧赠礼部尚书唐书本传所载如此然今鄞县句章乡小溪之马湖有洗马池故迹世传以为贺监旧宅相距三里曰贺家湾其地贺姓甚多而贫掘土得碑石率弃之今其断石存而可识者曰会稽郡贺与府君六字而已耆老谓贺监始居此后乃徙剡川也

　　　　徐浩
自称四明山人唐干元二年进广孝经十卷授校书郎又有书谱一卷古迹记一卷 【出艺文志】 

　　　　孙合
奉化人四明才名记云孙合博学高才唐末授左拾遗净惠院即其故宅载于旧志唐文粹有古意效陈拾遗有哭□英方千先生诗有卜世论春秋无贤臣论皆合之作也其远孙曰沔字符规皇朝天禧三年中进士第为人明敏果敢有材历官至监察御史里行景佑元年庄献太后服未除而礼官请用冬至日册后沔奏请俟祥禫上封事者李安世方下吏沔又言始天子躬亲政事而孔道辅范仲淹者皆以言事谪去令在位无敢言者天下不知安世狂诞又谓以言得罪窃为陛下惜之数日出知潭州衡山县沔既行自惟忠愤未尽申复上书曰天下之势常患久安而不知其坏也比岁以来水旱荐至岁饥民愁陛下得恃以为安乎去秋以圣躬弗豫双日既不御殿又无汉唐非时延对之事臣窃计之一岁之中加之给休是率废三分日之一也欲万务之举其何由哉今深宫之中左右皆用事宦人私谒浸盛内宠并兴恐非所以隆德业养寿命之原也于是又贬永州监酒其后历知处州楚州召为左正言时元昊叛有请以五路进兵者沔以为天下承平日久人不知战今不思内修备以待之乃欲尽驱精兵深入狂虏之境虏即据前险守后阨使我师不得还则关中之势不得不危此可为全计乎其后屡以言忤大臣出提点两浙刑狱及陕西兵不利天子思沔言以为陕西转运使就除环庆路经略安抚使知庆州徙渭州复徙庆州徙陕州改河东都转运使复知庆州元昊死子且幼国人未和诸将欲因而伐之沔独奏曰中国以信义示夷狄柰何伐人之丧也于是诏有司趣行封册之礼明年除知益州道中罹母忧顷之特起知永兴军不行沔先世徙寓会稽至是服阕除陕西都转运使沔未欲远去坟墓乞知明州许之杜正献公衍遗之诗云四明山水饶灵粹唐有希韩敻出伦又见贤侯光乃祖 【杜公自注君侯远祖讳合】 暂还仁里庇斯民时皇佑三年也属山东盗起徙知徐州至则捕群盗尽诛之四年广源州蛮举兵陷邕州进攻广州公适徙秦州入见语及南事仁宗曰二府以南事不足忧也沔曰贼技与中国殊而去巢穴远斗其势未易当又盛暑瘅热官军往必不利岂得不忧也沔行明日蒋偕军以败闻即召沔还为湖南江西路安抚使得以便宜从事寻徙为广南东西路安抚使仍以枢密副使狄青为宣抚使寇平沔还迁给事中仁宗解所御宝带赐之请知杭州行至南京召为枢密副使其年契丹使来请观太庙乐沔建议折之曰庙乐皆歌咏祖宗功德能留与吾祭乃可观使者乃已张贵妃薨治丧皇仪殿葬曰山陵谥曰恭德沔极陈不可遂罢山陵改谥温成既而命读谥册沔曰此册沔读则可枢密副使读则不可为同列者所忌请罢除知杭州寻知青州并州在杭日治奸僧猾民不少贷怨谤纷起至是以御史弹奏责宁国军节度副使复光禄卿分司南京寻知濠州请老以礼部侍郎致仕筑居于明有诗云新治甬上居闲逸安暮齿英宗皇帝即位迁户部治平二年羌人数出寇诏沔知河中府cJ入觐改知庆州庆人相贺曰昔我公来前后五年羌人未尝敢犯吾境今边事适起不意老幼之复见公也居数月境内大安明年徙延州道病薨谥威敏年七十一 【以续通鉴及王岐公所撰墓志及楼宣献公所跋杜正献公诗参修】 

　　　　杨适
字韩道慈溪人明律历晓兵法隐居大隐山以文学行义闻于乡里人皆不敢道其姓名以先生目之仁宗皇帝访天下遗逸知州事鲍轲以名闻赐粟帛嘉佑六年知州事钱公辅又表奏适高节授将仕郎试太学助教州遣从事躬捧诏书具袍笏舆从以礼起之辞不受年七十余没葬大隐山县令林叔豹为立碑祠于学 【出旧志】 

　　　　杜醇
慈溪人经明行修不求闻达庆历中县令林肇一新乡校请公为之不可王文公安石再为林作师说以勉之至今与杨公适并祠于县学

　　　　楼郁
字子文志操高厉学以穷理为先庆历中诏郡国立学其不置教授员者听州里推择公首应选郡人翕然师尊之俞公充丰公稷袁公毂舒公亶皆执经焉荆国王公安石宰鄞以书致之曰足下学行信于士友某所仰叹登皇佑五年进士第调庐江主簿丁母忧自叹禄不及亲绝仕进意以大理评事终于家有遗集三十卷子常光孙异弁五世孙锷鋐钥镛（金广）六世孙汶淮浟七世孙采皆取世科异字试可常子也政和七年守乡郡废广德湖为田造舟舰供三韩使甚称上意因令再任睦寇猖獗备御有方人皆德之积官至朝议大夫赠太师封楚国公钥字大防异孙也少警敏书一再读能记诵词章雅赡隆兴初元擢进士第明年又中教官选后用大臣荐入朝稍迁太常博士时缙绅闲好恶各异钥历陈后汉党锢唐朋党元符党籍之敝谓事之初生若不足较横流不止害不可言孝宗曰卿惧为党耶唐世人主谓去河北贼易去朝廷朋党难朕尝笑之特主听不聪耳光宗嗣位钥以知温州满奏事留中历考功郎立左螭登西掖禁中或私请上曰楼舍人朕亦惮之不如且已宁宗新御极内外制钥独当之迁给事中以平日素论正太祖东向之位知合门事韩侂冑弄权有萌芽吏部侍郎彭龟年除职与郡钥与林大中合词论奏龟年旧学也伉直敢论事其可去乎乞留之经筵命侂冑以外祠上批龟年已是优异侂冑初无过尤钥再奏若以为优异则侂冑之转承宣使非优异乎若谓初无过尤则龟年乃出于爱君之诚心不顾身以进忠言岂为过乎但直臣去国自此恐无敢为陛下出力论事者侂冑衔之三日迁天官实夺封驳之权也赵忠定公汝愚被诬去国台谏昌言定鼎乘龙之梦钥曰赵公尝梦孝宗召对取御炉金汤瓶授之曰朕之用卿若此谓之定鼎可乎又尝梦立班见白龙升天居无何上以衰服登宝位谓之乘龙可乎如台谏所言是欲覆人家族耳而钥亲闻于赵不可诬也闻者汗下钥遂决去居闲十有三载褫职者再甘心焉侂冑欲笼络之风使自通钥不为动更化初以翰林学士召迁吏部尚书遂签书同知枢密院事参知政事以年乞身薨谥宣献其平昔游息之地曰攻媿斋故自号攻媿主人有文集一百二十卷钥之兄曰锡字予善以材敏称父任补官初调秀州户掾会镇江有军校诉于朝自言久掌军用列校贷钱以万计知其将诉欲杀以灭口脱身而来追者蹑后出此门则死矣庙堂骇之奏得旨敕漕臣择郡县吏鞫之许以棘寺推狱行时二漕使胡昉吕正已合词以锡应选锡请械军校以随途中时与语钩得其情至则索证左军校具服诬状三日而竣事棘寺吏跽请曰事体任重今遽已后当悔钖曰我不知观望惟尽其情而已既还白庙堂疑其速验军校无遁辞奏闻孝宗嘉叹良久除监左藏库都门迁敕令所删定官上记平镇江狱事迁太府丞改丞大理吏曰是为初官能决诏狱者不可欺也连治数大狱皆平允以便亲乞补外知严州丁父忧毁卒钥之长子淳字质夫仕至屯田郎中死之日囊无余金文行皆能世其家楼氏世居奉化继徙于鄞有义庄以赡族一仿范文正公之成规异之子（王寿）字寿玉所创也 【据碑记及楼氏家传】 

　　　　王说
字应求鄞人以其学教授乡里余三十年熙宁九年以特恩补将仕郎为州长史无田以食无桑麻以衣怡然自得没门人舒亶铭之先是有王致亦州闾所师至今郡庠以与杨公适杜公醇楼公郁并祠谓之五先生云说之弟该字蕴之登庆历六年进士第王安石宰鄞时与之友善以诗章相唱酬与兄齐声仕不偶官舍傍有嘉木叶长可尺许每得一诗取叶书之既殁归橐萧然惟脱叶甚富遗稿十卷长子瓘字符圭登元丰五年进士第喜藏书以文称季子珩字彦楚登大观三年进士第仕至宗正少卿年八十卒有考经传异同论三卷臆说五卷时政更张议四卷字学摭要二卷杂言三卷和杜诗一百七十一篇勋字上达说之孙也以太学上舍登政和八年进士第高宗东巡命为鄞宰徙提举广南市舶以廉称终朝散郎正已字正之勋长子也勋与妻薛氏俱殁官所群胡念其清苦裒金钱二百万为赙正已不受以叔祖珩任为丰城主簿连帅张澄俾对易理曹时相姻党王铁家豫章冢舍亡瑞香花与一富民有他憾因诬之帅讽理曹文致其罪正已直之忤帅意称疾寻医以归孝宗闻之既践祚诏以不畏强御节概可嘉自泰州海陵县召对改合入官淳熙初访求廉吏参政叶衡举正已辞赙事以闻召对上语辅臣曰王正已望之俨然即之甚温史忠定王浩再相论朋党事上曰叶衡既去人以王正己为其党朕固留之虽衡所引其人自贤则知朕不以朋党待臣下也正已凡四典郡六为部使者终太府卿秘阁修撰致仕年七十八卒高宗山陵竣事尝进圣德孝感记上曰卿文似韩愈已宣付史馆有文集二十卷嘉定初被旨缴纳国史院正功字承父以父任补官终朝请大夫广西提刑正民字经父以叔祖遗泽补官终奉直大夫知安庆府皆正已弟俱有廉名

　　　　周师厚
鄞人皇佑五年登进士第历荆湖北路农田水利差役事时朝廷方议役书本路纷更未定且有欲为搊甲法者师厚具论四方风俗盗贼缗田狱讼簿书繁简之所以不同则役有劳逸轻重宜亦不可以一朝廷以为是下其说行之辰沅两州初复版图县官念所以备边且欲岁发常平粟师厚谓溪獠啸聚无常而常平之入有限不可继宜乘事始择旷土使戍卒且耕且守亦古法也天子然其策子锷字廉彦中元丰二年乙科调桐城尉既而曰古者学而后入仕未闻以政学也曩时口耳剽习特以取科目尔士当以治心修身为本本立则事不足治于是官期至不赴经史百家之书无不读读必究其指归着而为言必期有用旁至兵刑小学天文地理博极淹该时潞公文彦博韩公富弼温公司马光与其舅氏蜀公范镇皆聚洛下锷每请诣讲贯上书论边事历陈永乐覆败之由神宗嘉之籍姓名于中书国子祭酒丰稷给事中范祖禹以学官贤良荐历官自濠州户曹以至提点江淮荆浙福建等路坑冶铸钱公事为政皆有纲要居漕幕则着会稽录振领图宰县则着日成月要岁会集守郡则着承宣集阅其书可以知其政矣党议兴名在籍中又以言边事忤时宰所向浩然有归志弟铢中崇宁二年进士第仕未老亦退休相与徜徉山水闲唱酬成编绍兴初朝廷率复党人特转中大夫将用之而老矣有奏议表启杂文二十卷明天集一卷六甲奇书一卷尚书汪大猷差次之别承宣集为一卷制序以冠其首尊之曰鄞江先生文集

　　　　陈辅
字安（上或下王｛国之异体字｝）五世祖自福州徙居象山父大雅工诗好为义事辅七岁诵书百卷家贫力学夜不寝置足水中以警寐登嘉佑二年进士第知武康县教民以大竹络石筑海塘始免水患知安吉县救饥活流民以千计将代邑民诣郡及使者借留使者才之命摄华亭俾求前令张若济罪辅不愿使者怒使摄寿昌守请于使者复还安吉后倅扬州穿渠龟山南径洪泽以避淮波民便之管句成都转运使文字知邛州丞相吕公大防范公纯仁欲用之会以疾卒 【见晁旡咎所撰行状】 

　　　　俞充
字公达鄞人登嘉佑四年进士第熙宁三年五月以著作郎编修中书条例累迁都检正集贤殿修撰都提举市易司及在京诸司库务宰臣王珪知上欲伐夏国元丰元年八月奏充为右正言天章阁待制知庆州环庆路经略安抚使环州有田与夏相错委而荒之充檄所部以时耕种虏不敢犯属羌山夷啸聚背叛充授第二将张守约以筹算且招且讨有亡入夏国者三百户充又遣守约耀兵塞上夏人亟归亡者条上劝赏买马之法骑马顿增庆兵素玩恩充绳以法军始肃然屡上取灵武之章四年六月暴卒高遵裕代之西师乃困充有奏议五卷边说二卷藏于家 【以旧志所载及续通鉴参修】 伟字仲宽充之叔父也元佑初为南剑州之顺昌令邑民生子多不举伟乃集耆老谕之以理且申约束曰孕者登籍邑人悔悟率以伟字名之部使者状其绩以闻朝廷嘉之诏奖谕进秩再任且许出粟以赈其蓐卧而贫者伟益恳恻宣谕朝廷好生之意数年闲赖以活者万余人邑士廖峣为立德政碑而郡人黄裳作邑中步云阁亦纪其政绩以循吏许之 【见旧志】 

　　　　丰稷
字相之鄞人弱冠登嘉佑四年进士第历襄州谷城令韩维曾巩相继守襄奇之荐于朝是时兵部侍郎叶康直为光化令亦有名维尝曰丰叶二令它日必皆清近襄阳人歌之曰叶光化丰谷城清如水平如衡元丰元年安焘使高丽辟为书状官还循两资三年自封邱县除监察御史里行王安礼除翰林学士上数称之稷言安礼性行淫僻师言鄙之擢在词禁将何以训多士仪四方乞寝成命其弹劾不避权要类如此五年除吏部员外郎时安礼为尚书右丞稷乞避安礼元佑二年自成都府路提刑召为工部员外郎以胡宗愈王觌荐除殿中侍御史寻迁右司谏三年亲王有令成都府路走马承受官造锦地衣者稷白御史中丞胡宗愈请率僚属言之宗愈未决稷即独奏劾谓二圣以节俭化天下而近属奢侈僭靡如此官吏辄承奉宜皆纠正其罪监察御史赵屼时与稷同进对退谓稷曰闻君言使屼汗流浃背给事中赵君锡曰谏官如是天下必太平矣不数日稷徙国子司业历起居舍人中书舍人太常少卿国子祭酒兼侍讲刑部侍郎以集贤院学士知颍州移广州过阙留拜吏部侍郎丐出累典大藩徽宗皇帝即位韩忠彦言丰稷可作谏议元符三年四月拜左谏议大夫随迁御史中丞七月与殿中侍御史陈师锡同奏章惇当国七年窃持威柄祸福天下勇于害贤敢以杀人临大变计大事包藏阴谋发为异议祖宗付陛下震之上帝命陛下诛之九月又连疏言翰林学士承旨蔡京资政殿学士知江宁府蔡卞兄弟同恶迷国误朝卞虽去位尚窃峻职玷名邦京偃然在职日夜交结内侍戚里以冀大用京好大喜功锐于改作若果大用天下治乱自此分矣祖宗基业自此隳矣陛下去卞不早既去又不能正典刑以明罪恶京以此窥陛下故愚弄朝廷玩侮国章臣恐天下有识之人豪杰之士皆解体矣既而稷登对极论邓洵武向宗良为京幽党阴为游扬进列要路大为国害又上疏论近习怀唐书上殿为上读仇士良传方读数行上曰已谕稷为不闻者读毕乃止十月曾布将拜相稷谓台属布以内侍进交通诡秘盍共论之章未上徙工部尚书寻兼侍读建中靖国元年正月权礼部尚书崇宁元年五月追贬司马光吕公着等曾布言丰稷助元佑之人诋毁先政可见朋比出知越州改明州九月责授道州别驾台州安置其后叙复提举亳州太清宫以薨谥清敏 【旧志所载甚略今据续通鉴添入】 

　　　　袁毂
字容直一字公济举进士一试于开封两试于乡皆第一嘉佑六年中第博观群书擅名词藻历知邵武军通判杭州其为开封举首也苏文忠公轼实为之亚及贰郡而轼为守相得益驩唱酬篇什甚富移知处州终朝奉大夫赠光禄大夫有文集七十卷纂韵类一百卷子灼字子烈仕于朝为光禄寺丞军器少监出知婺州有武臣曹宗者时相蔡京之戚党也武断乡曲灼械之狱死焉坐是贬秩起知随州宣和末召为仓部郎面对力劝上清心省事安不忘危言甚切直黜知泗州终朝议大夫燮字和叔少游太学以舍选中淳熙八年进士第调江阴尉召赴都堂审察不就庆元初擢太学正时论击道学之党一斥十余年寻改秩通判赣州嘉定更化召为宗正簿枢密院编修官太常丞兼权考功郎出知江州提举江西常平茶盐入为都官员外郎历学馆兼国史实录院升礼部侍郎兼侍读其在太学日延诸生训以语孟大旨在经筵从班每竭诚意广忠益宁宗皇帝常嘉纳之修高宗宝训既进读有旨复专修孝宗宝训垂成而去国差知温州力辞以焕章阁学士致仕遗奏闻赠龙图阁学士光禄大夫

　　　　舒亶
字信道慈溪人生而魁梧博闻强记为文不立稿登治平二年进士第授台州临海县尉县负山濒海其民慓悍盗夺成俗有使酒逐其叔之妻者至亶前命执之不服即断其首以令投檄而去留诗云一锋不断奸凶首千古焉知将相材丞相王安石闻而异之欲召用会丁父忧服阕乃除审官西院主簿徙秦凤等路提点刑狱郑民宪相度熙河营田民宪言其宣力最多乞以减年磨勘回授之特改奉礼郎提举两浙常平熙宁八年十一月入为太子中允权监察御史里行元丰二年七月论知湖州苏轼上谢表讥切时事并上其印诗三卷时御史中丞李定御史何正臣亦攻轼诏罢轼任逮赴御史狱十二月狱成轼责授检校水部员外郎黄州团练使本州岛安置亶又言张方平司马光范镇钱藻陈襄曾巩孙觉李常刘攽刘摰等收受轼讥讽朝廷文字各罚铜二十斤亶为县尉坐废时张商英为御史言其材可用得改官及亶知谏院商英为中书检正以其婿王沩之所业属亶亶并其手简缴进自以职在言路不受干请也四年自侍御史知杂事除知制诰兼判国子监累迁试给事中直学士院御史中丞六年以论奏尚书省录事坐废绍圣元年三月复通直郎管句洞霄宫崇宁元年正月起知南康军时方开边蛮寇扰辰州七月除亶直龙图阁知荆南府荆湖北路都钤辖辰州故黔中郡历汉唐皆建郡县至五代始弃不通然亦有内属者熙宁元丰开复沅诚而元佑中又弃之自是猺人恃险难制亶图上地形募施黔土人分七路遣将授以方略斩贼首并其徒党三千余级俘数百人破洞百余遂分叙浦辰溪龙潭为七以忠顺首领主之既奏功朝廷又诏亶兴复诚州乃进屯沅州兵未压境而渠阳五溪降胡耳西道最为僻远至是亦请命天子为之告庙肆赦改诚州为靖州亶复计议筑屯沅之洪江分兵江之南建若水丰山贯堡三寨靖州跨大江在飞山之东猺人出人多以为障蔽亶乃选形胜得飞山福纯坡建新城最为控扼之要二年朝廷遣使抚问除龙图阁待制卒于军年六十三赠龙图阁学士有手编元丰圣训三卷文集百卷 【出续通鉴旧志自熙河分画蕃汉疆界还授太子中允御史里行与续通鉴不合】 

　　　　姚孳
字舜徒慈溪人登熙宁九年进士第历尉掾为鼎之桃源宰施泽于民深郡将武人怙威凌其属孳不为屈苟利于民必求直乃已旁郡诉讼不得其平率丐于部使者付孳决之兴修庠序士劝于学乡有虎祷于社谕以文越三日虎仆于社旁奏课为天下第一部使者举学行优异材能显著以应元符之诏赐对称旨除提举成都府路常平等事陛辞上以久任桃源有爱民之心奖之孳退谒丞相论蜀利疚乞以义仓之储收鳏寡老疾死给衣衾敛瘗贫困有子不举官给乳媪丞相奏行丁家艰服阕提举湖南常平等事上谕之曰朕施实德于民立居养院安济坊漏泽园卿向有言故复命卿易使浙部徙江东转运副使除直龙图阁知夔州兴学校劭农桑有古循吏风卒于官夔民罢市聚哭讣闻桃源民倾赀命缁黄即生祠为祈福焉 【见旧志】 

　　　　翁升
字南仲慈溪人力学有志气少从安定胡先生受易旨入太学中元丰五年进士第出仕恪守官箴济以廉谨当路才之元符中上书言事切中时病用事者方主党禁锢贤士大夫籍升名于初等自是沈于选调建炎初党锢解将召用之而山林之志已不可夺矣升自奉简薄而勇于急人睦亲恤孤平粜赈乏乡人敬之至今犹讳升斗之字曰方斗云 【见监察御史顾文所撰墓志】 

　　　　俞夔
象山人魁岸修伟昼渔而夜读登元丰五年进士第舒公亶平辰沅寇奏夔筹划为幕府第一终建德宰子观能字大任绍兴初应诏诣阙上书特授德安府录参登十二年进士第时二圣尚狩沙漠九重旰食观能裒古今君臣孝弟数十事曰孝弟类鉴上之有旨召审察授江阴军教授改秩而卒子茂系字唐英登干道二年进士第临政以平允称终和州通判 【见陈禾何泾楼钥所撰墓志行状】 

　　　　蒋猷
字仲远丹阳人中元丰八年进士第徽宗朝为御史中丞兼侍读论今群臣无他能惟善候伺人主意承望大臣为向背者谓之才此风不可长又言近侍词禁中见路寝尚仍旧瓦木涂塈皆故暗愿推广圣心每如此以保盈成先是内侍省乞不隶六察猷驳正之寻按刘友端等皆降官范之才奉使淮南还言滁水有鼎发民畎水凿山以出之猷劾其妄投之才千里外又言东南应奉花石器用之物愿一切罢之广东转运使徐惕以虚名羡财进奉后苑请重寘之法上不从乞罢迁兵部尚书改工部升吏部以言者罢宣和四年自祠宫起知明州以不乐应奉事到官数日复丏祠七年以刑部尚书召兼资善堂翊善虏骑至京师钦宗受内禅上皇东巡童贯总兵扈从上贬贯环卫窜池州恐忤上皇意猷持诏往泣告上皇乃宣诏童贯趋贬所上皇还京师迁兵部尚书靖康元年奉祠建炎三年避地于明明年薨赠特进显谟阁直学士葬于鄞其后遂为鄞人

　　　　陈禾
字秀实鄞人元佑初试国子监擢第一居太学有声中元符三年进士甲科初调郓州司法平反甚多部使者力荐于朝除潍州州学教授讲明经术大变其俗后由婺州教授入为太学正迁辟雍博士徽宗闻其才召对称旨特与改秩擢监察御史迁殿院随事献言上愈嘉其忠直命为左正言童贯始侵预朝政禾曰此国家安危之本抗疏力陈汉唐之祸不可不戒惟陛下留意于未然论列既久曰晚上拂衣而起曰朕饥矣禾褰挽上衣泣奏曰愿陛下少留容臣磬竭愚衷上为少留禾曰此曹今日受富贵之利陛下他日受危亡之祸孰为轻重愿陛下择之上衣裾脱落曰正言碎朕衣矣禾奏曰陛下不惜碎衣臣岂惜碎首以报陛下其言激切上为之变色且曰卿能如此朕复何忧内侍请上易衣上止之日留以旌直节继而贯等谮行遂罹废斥后坐与忠肃公陈瓘交游流落江湖著书立言以垂世有论语孟子易春秋四经解行于世其文集藏于家禾父谧字康公博学教子有法嘉佑八年登第子曦绍兴八年又登第兄秉以八行举政和八年登第世喜藏书谧之亡舒中丞亶作挽章有曰尘埃满匣空鸣剑风雨归舟只载书曦复为藏书记以告其后俾勿坠素业孝宗朝史忠定王浩以禾四经解进玉音嘉叹攽之秘馆特官其孙正己宁宗更化之初崇奖忠节风厉四方孙镇江府通判立已有请于朝特赠中大天赐谥文介

　　　　张宏
字公度鄞人元佑二年举经明行修仕至礼部郎中历守建昌军泰州泽州尝筑慈溪县蓝溪洪庄保之堰埭民至今赖之宏六世祖次宗唐会昌中为明州刺史四世祖仁皓为兵马钤辖使庙食于奉化茅山曰武惠四大王者是也

　　　　刘渭
象山保德村人家世业农奋志为学邻里哂之不顾也登元佑六年进士第授荆门军长林令历官至西京留台其读书堂遗迹尚存父老传以为美谈遵字继道渭之族也博学强记尤精于经术受业者不远千里多所成就绍兴甲子己卯兼经取士父子皆以诗举该特恩授文学子俣字硕翁总角日诵千言为文操笔立成登绍兴三十年进士第改秩知华亭县邑版赋窄率贷诸豪民繇是挠政前令少善去俣谒台府愿宽假三月乃治酒政损关征不三月课入自倍逋赋以偿平易近民而决事若神豪猾敛手并海有泰山盐铁蚌港三堰不治被旨督作蚤夜露处护田六万亩守以图奏孝宗大悦亟加褒赏倅绍兴府帅王希吕使者朱熹雅敬之委以诸暨萧山荒政活民十万知兴国军陛辞乞免萧山废田之税以时省缮华亭海堰禁逻兵胥吏扰沿海民船事皆施行改知岳州东宫引见守臣论常平之储欲卖官田为籴本及宫陵祭礼等事 【光宗见其仪矩雍容音吐明畅注目首肯悉为报可至郡核四邑常赋外免其版帐凿空者如马草钱之类其目凡八岁减额一万一千有奇奏定为令除监广东仓适四明大饥奏移粟五万斛浮海赈之乡邦赖以济南海驿道至真阳达凌江多穷荒复岭乃改辟大道八百里置六铺筑七庵募人居之无复蛇虎暴客之患命南雄梅辰等州作义冢瘗暴骨封州寇余郡计不立请废为县乃减其漕计蠲其宿逋代其助赏银数请着于令州遂不废兼遭大奚山寇甚张帅司摧锋军与贼通奏豫发水军为之防诏从之卒赖其用迁福建宪副有莆田两囚共殴一人死争下手轻重数年未决被旨往鞫之谓两人非谋共杀夜黑安能自知下手先后奏俱免死除直秘阁召除尚书吏部郎中卒所至有遗爱民立生祠祀之闻讣相与聚哭俣为人风格清整笃于孝友其至诚若与神契华亭水不可食祷于眢井】 而泉溢赈荒谒曹娥祠众舟胶而已独济淮安虎暴祷南台神一夕去众皆异之自号益斋 【赵彦逾为墓志○[按曰]原本祭礼等事以下但空一格即以而泉溢云云续写校诸他书所脱盖三百余字今参合嘉靖宁波志雍正宁波志浙江通志象山新旧志校补诸志大约皆本此书而自通志及象山新志外并未明注征引故以所补旁行列写不敢羼正原文】 

　　　　陈摅
字君益鄞人绍圣闲宰南剑之将乐敦崇学校奖进士类政尚恺悌先是邑民家举一子富室不过二子余悉弃之摅至谕以天性申以令甲犯者穷治自兹民无不举子矣男陈其名女陈其氏者皆然也后卒于官邑人思慕祠而祀之遇旱祷雨辄应以至邻境淫雨亢阳乞灵祠下咸遂所祈部使者以其有功于民乃请于朝锡旌福庙额 【见旧志】 

　　　　徐立之
字植夫登州人登绍圣初元进士甲科靖康之变以百司扈驾南幸丞相吕颐浩最知遇之及秦桧当国丏祠居鄞徜徉里闬三十年积官至朝议大夫年踰八秩手不释卷卒累赠开府仪同三司子子寅字协恭以任补官中法科为福建路检发审复囚牍累百驳正死罪七十七人历大理官干道四年除知无为军陛辞奏两淮地有余而人不足臣尝因鞫勘归正人公事以情问之皆以为饥寒所迫不得已而为此若得官备耕具使治淮上荒田以糊其口何苦犯法淮上牛亦艰得乞招归正人营田免其牛税彼必欣然从事畎亩农隙阅以武事备边之至计也孝宗大悦差往淮南楚州相视措置明年归奏除大理正命知扬州莫蒙协力施行屯田事措置淮东山水寨及民兵总首子寅往来相视六年正月自兼权驾部郎为真四月差知高邮军兼领扬楚高邮盱眙四郡措置官田俄改知泰州七年四月除提举淮东茶盐常平措置官田如故淳熙元年召除工部郎依旧措置官庄再迁大理少卿三年六月论罢起为淮南运判运副历扬州楚州修筑高邮兴化宝应县石闼斗门函管堤岸护民田三千七百余顷绍兴三年知台州革秋苗伪钞去军士虚籍榷酤征税大率从宽而版曹比较上供以台为优宁海邑庠久废买田五百亩以赈之蠲民户积逋十余万五年除广东提刑次年卒于官

　　　　王次翁
字庆曾其先济南人景佑五年仁庙临轩策士其祖已廾中首选已而视程文有摩改处特降第五名次翁克世其业齐鲁之士多从之号两河先生崇宁二年以易魁礼部别院辟廱初建又以诗书易三经就试俱第一除辟雍正时梁师成用事荐士多至华要号隐相一日命与次翁友者潜携文卷以去既而来谓子文达天听矣将处以台阁次翁笑语之曰文闲适中其讳幸取易之友亟取以授并与友绝师成衔之出知道州徙容州政事一以阳城元结为法作漫轩思元堂而甘棠之爱在焉绍兴初自广西运判召对论定规模图中兴等事忤时议丐祠寓金华六年吕颐浩帅长沙辟参谋遽乞休致贫特甚潘良贵访之闻败帏之下运筹声视之乃推太□数耳尚书吕祉荐于朝七年有旨落职致仕八年召为郎中累迁中书舍人刘光世除使相欲任子文秩次翁执奏缴还之上曰王次翁词婉而理直论事者不当尔耶从橐阙员三省以王鉌林待聘及次翁名进上曰王次翁文章似王安石德行似司马光遂除工侍西蜀阙帅宰执以次翁张焘拟奏上曰王次翁经术人也不可远去朝廷于是焘帅成都而中外知次翁将大用矣十年除御史中丞首言和战本一事靖康以来领兵之将方动而排之使收议和之使欲行而阻之复止一进一却致此艰难权今之宜虽以和为名而实不可忘战备上嘉纳之朝廷差李泗为江南巡检宣抚使不受乃以所亲丁俊为之次翁言一巡检不足论然法令阻于下而不知朝廷之尊浸不可长遂核正之上曰天下之事当谨其小小之不图积习浸久将有大于此者王次翁所论深明国体即颁示诸将都统制呼延通因内教出不逊语次翁乞斩通以肃军列一时骄将闻之震詟上劳之曰卿有李勉之风矣七月拜参知政事十二年扈从太后回銮虏使邀金无厌次翁显绝之而密令提举事务者随宜以给虏惮其刚严人谓知体上议遣使报谢次翁请行明年竣事力丐退政除资政殿学士提举洞霄宫来居鄞之西湖盗尝罄其室或请白有司笑止之曰冻馁使然耳何尤上闻之赐银绢各千十四年致仕十九年薨被旨护葬清凉山孝庙即位诏赠太师有两河集易说春秋旨义元元通数等书藏于家三子伯庠绍兴二年进士试教官中第一为淳熙侍御史有道声伯序绍兴五年进士第五人仕宗正丞伯廱以朝议大夫致仕

　　　　陆寘
字符法其先会稽人曾祖轸尚书左丞佃之子也庆历中知明州叔傅建中靖国及大观中两知明州从兄长民宣和中知明州寘尝为明州录事崇宁中奉行安济居养漏泽有劳秩满就除通判其后为淮南江浙荆湖发运判官建炎闲卜居鄞之梅溪奉祠垂三十年工诗善篆隶手抄经史洎释老书亲加签校数百卷子孙甚蕃内任丞郎外任守倅遂着籍为鄞人

　　　　陈之翰
处士鄞人陈忠肃公瓘志其墓云字宪之居西湖少有志操治经求大旨为文不蹈袭时语三上礼部不中因不复应举归求其志大观二年徽宗皇帝诏举遗逸鄞之贤士大夫闻而相与语曰此可以得宪之矣州及部使者用众论荐于朝天子官之知公行实而善朝廷之得士者非特鄞之贤士大夫而已也其为忠肃公所敬服如此

　　　　林暐
字公着鄞人尝任迪功郎韶州司户曹事恂恂孝谨轻财乐施大观闲忠肃公陈瓘寓居于鄞暐独厚之虽其徙谪他所问遗常不绝建炎四年州毁于兵暐未暇葺舍宇首捐钱数十万理学宫且辍田半顷为养士费太守以风郡人黉宫始渐仍旧矣

　　　　王庭秀
字颖彦先世居鄞父徙慈溪庭秀与黄庭坚杨时之徒游从其为学旁搜远绍不苟趋时好其造诣崭远操植坚正发于文辞深茂宏达以其绪余从事科学政和二年登上舍第历乐寿尉泗州随州教授当路论荐交章溢格改宣教郎李公光迁侍御史与之昧平生一见如旧识即荐为御史台检法官其在宣和靖康建炎闲进言于朝皆发于忠义自察院迁殿中而振台纲屡丐祠优诏止之后因对沥恳得知筠州召为吏部外郎擢左司郎官迁检正与宰相议多龃龉引疾丐闲除直秘阁主管江州太平观归老于乡长子璧生而颖异不凡七岁日诵千言一过辄不忘以宣和六年丙科登第少年气锐负才宏硕方勇功名之会悉焚前所为举子之文披阅群籍孜孜不倦无不淹该左丞叶公梦得参政孙公近议欲列荐出应大科适朝廷方复博学宏词科首冠其选天不假年用罔究其长而终于一待通判士论嗟惜之 【见旧志】 

　　　　汪思温
字汝直鄞人父洙以春秋之学知名政和二年思温由太学生上舍中乙科既改秩知余姚县高宗登极提举江西茶盐历郎曹出知衢湖二州入为太府少卿知临安府迁两浙计度转运副使复还太府绍兴二十七年致仕积官至左朝议大夫爵文安县开国男余姚濒海有堤久而圯思温修复之并海田免水患者六十里烛溪湖二斗门高下不等东西争利思温相地宜撤而平之灌溉均五乡钱塘渡舟人冒利捆载而行半渡弭楫邀利暴风猝至举舟尽溺操舟者独无恙思温曰若不戮此辈杀人未艾也悉捕系论杀之更造大舰十数每一舰受若干人制号如其数以五采别异之置吏监渡给号登舟即过数而号与舟不类皆不受人给直有定例除十之一以备缮舟自是人不病涉疏龙山河复旧闸启闭出纳如外沙之制舟楫皆便之乡有义庄以给仕族亲丧之不能举孤女之不能嫁者自思温割田倡之也年八十一终子大猷字仲嘉既补官复中绍兴十五年进士乙科干道元年以大宗正丞兼吏部尚书郎又兼户部右曹轮对孝宗谓辅臣曰疏通详雅有议论今日有用之材也权刑部侍郎取建炎以后续降指挥二万余条删其繁重定其当否编为条册上嘉赏之同列以强盗卒不处死无所惩艾请依太祖旧法赃满三贯者皆斩大猷曰大上与民更始非以刃杀人者一切贷死已议为法六项犯者依死处断非此而但得财惟再犯者死可谓宽严得中矣此辈知有可生之路但志得财所全尚多若不分首从虽不杀伤悉皆抵死则凡得财鲜不及三贯者此法既立未必能禁其为盗彼先以死自处则被盗者将无（口焦）类为盗者无复全人究其极而计之死者益众矣同列请取案例大猷以见定一案闻奏用六项法则死者十七人用见行法则纔四人若如旧法则百七人俱死遂从其议借吏部尚书为六年贺金国正旦国信使郊礼行充卤簿使除敷文阁待制奉祠起知泉州进直学士知隆兴府茶寇赖文正起湖北大猷遣副总管贾和仲讨之和仲轻敌败事大猷自劾再命落职南康军居住至四年自便渐复职绍熙二年致仕庆元五年进敷文阁学士六年薨年八十一方贬谪时或风使通权贵书不听南康之行亲故恐其撄抱大猷揖之曰使某年近六十以恩科得官今赴星子一尉岂不为我贺其旷达类此三子仲曰立中登嘉定甲戌科进士第为太府少卿知徽州卒

　　　　林保
字庇民鄞人登政和二年上舍第两从广西帅辟主管机宜文字时方郡县蛮境将士率俘平民冒赏保核正之全活为多历官知兴国军改提举两浙广南市舶皆不拜家居十余年安贫著书尝平论夏少康迄唐肃宗得失号中兴龟鉴上之高宗皇帝敕书褒答绍兴七年土命左司谏陈公辅荐可备台谏者公辅奏保问学渊源持论不阿操守可观丞相秦桧格之止除提举江东常平茶盐九年入为国子监丞迁比部郎建议正大成殿武成殿十位侑坐之礼自是享武成王始不废牲牢修定明州乡饮酒礼奏闻颁行天下累迁权吏部侍郎假本曹尚书充十五年贺金国正旦使初显仁太皇后南归沿涂应奉权增顿次自后南北修聘往来辄循其例又有请起两淮税者保使回具言淮民凋敝状顿既复旧税议亦格冬引疾以敷文阁待制奉祠十九年卒年七十一累赠特进有文集二十卷孙祖洽字符礼以任补官由盐官县入为干办诸军审计司每言理财在节用正其图籍窒其渗漏不必趣迫其民财用自足尝取绍兴干道淳熙用度多寡之数比议参定四方无虞之时反增于戎马未息之日条具为书未及上因知武冈军陛辞奏曰当日百度修明惟财赋不足上轸宵旰之忧推原其故皆由用度日增孝宗慨然曰诚如卿言诏取索以闻户部格不行时论惜之自武冈除常州上谓宰执曰此人善治财赋任满进财赋本末上曰人皆谓常州财赋不足今林祖洽己及八分以上遂除司农丞其后提点六路坑冶总领湖广江西京西财赋除湖南运判入为中书门下省检正诸房公事兼国用司同参计官升司农卿总领淮东财赋自太平州除权户部侍郎嘉定二年再为淮东总领四年正月除户部侍郎历知建康府婺州皆振其职六年以焕章阁待制奉祠十一年升宝文阁致仕卒年七十九

　　　　朱翌
字新仲政和八年赐同上舍出身历官至中书舍人南渡以来建太学载韩厥于祀典皆翌发之徽宗皇帝实录翌所纂也在朝敢言事尝论奏信夷狄太坚待虏使太厚排众论太切姑息诸将太深待大臣太严立志太弱忤权臣意一斥十四年起知严州宁国平江府撙节浮费积缗钱四十万于平江高宗皇帝视师江上后守献之有诏嘉奖自祠宫起知太平潭泉三州皆不赴年七十干道三年卒累赠少师翌世家安庆府怀宁县晚卜居于鄞有灊山文集四十卷

　　　　薛朋龟
字彦益登政和八年进士第历官监登闻检院兼权工部郎又兼权吏部知兴国军奉祠除知衡州未上而卒子居实字去华守莆阳更新学宫提举福建路常平茶盐救荒有绩自祠宫召对除仓部员外郎升郎中历淮西漕使淮东帅阃卒于扬州孙扬祖字符振历官知漳州召为大理丞迁刑部郎中以疾请外得池州丐祠以卒漳旧有土城高不过五尺扬祖以修筑请于朝未之行也及为郎面对申言此州当闽广往来之冲而城壁不立往时沈帅窃发以无备故可为覆车之戒乞以臣任内桩积钱趣办宁宗乃诏守臣赵汝谠经昼如其言漳人赖之

　　　　曹粹中
字纯老定海人中宣和六年进士丙科为庄简公李光婿光与闻绍兴国论丞相秦桧欲一识粹中粹中时待次无为校官日吾已有差遣见丞相何为退谓其妻曰吾观而父与秉权者势不两立岂久居此者由是仕不偶自号放斋以著书为乐桧死方以举主脱选调有诗说三十卷行于世

　　　　夏承
字符茂鄞人以太学上舍免省中崇宁五年第靖康闲任开封少尹虏骑犯阙大尹徐秉哲散文牓根括皇族冀以免死承奋身力争潜令诸厢毁弃文牓放散苛留之人绍兴二年臣寮疏列其事国事方殷未及褒表隆兴初有旨承系忠义之人送史馆编录姓名特赠三官二年赠左朝议大夫

　　　　蒋璯
字季庄晚居慈溪宣和闲鄙王氏之学耻赴科举闭门穷经不事干谒亦不妄与人接高侍郎闶居鄞城一岁率数次访其家相对小室昼夜讲论告去则送之数里或问闶曰蒋君不多与人周旋而独厚于公公亦惓惓于彼愿闻其故闶曰某终岁读书偶有疑而未判与阙而未知者每积至数十辄一扣之无不迎刃而解蒋之所长他人未必尽知也况有行义乎

　　　　卞大亨
字嘉甫泰州人初由乡举入太学升舍有声靖康中携二子走行在丞相范宗尹以遗逸荐绍兴中隐于象山之钱仓村特恩调怀宁簿无仕进意手植万松婆娑成阴行吟其闲自号松隐居士好左氏传迁固史耽老杜诗喜怒哀乐一寓于诗素习养生导引术医药占算尤极其妙解衣推食赈恤饥寒手制药饵惠利甚博着松隐集二十卷尚书类数二十卷改注杜诗三十卷传信方一百卷子圜字子车亦有声太学号卞夫子登绍兴三十年第授扬州倅卒

　刊误
 【[先贤事迹]】 [虞喜]　拜博士 【拜上卢有征字】 
[孙沔]　此册沔读则可 【沔上卢有臣字宋史亦有】 
[楼郁]　足下学行 【行下卢有笃美二字】 
[王说]　季子珩字彦楚登大观三年进士第 【此截原脱新据他书校补者语详札记今卢本独完好视所补略同惟季子二字无彦楚下有说第五子也十九岁入太学十一字又登字在年字下】 
[俞充]　与夏相错 【夏下卢有国字】 　诏奖谕 【诏上卢有降字图经亦有】 
[丰稷]　乞避安礼 【礼下卢有从之二字】 　故愚弄朝廷 【故字下卢本有敢字】 
[舒亶]　以论奏尚书省录事 【录下卢有目字东都事略云上疏论尚书省凡奏钞法当置籍录其事目即此事也宋史亦有目字】 
[姚孳]　收鳏寡 【收下卢有养字浙志引此亦有】 
[王庭秀]　其造诣崭远 【卢本无其字崭作深】 　科学 【卢作科举】 　历乐寿尉 【至】 检法官 【四十八字卢无而有既改秩以侍御史李光荐为御史台检法官十七字】 　其在宣和 【卢无其字】 　而振台纲 【卢作台纲益振】 　屡丐祠 【至】 得知筠州 【十六字卢皆无但有出知筠州四字】 　引疾 【至】 于乡 【十九字卢皆无但有以直秘阁奉祠而归八字】 　孜孜不倦 【四字卢无】 　左丞 【至】 大科 【十九字卢并无】 　用罔究其长 【五字卢无】 　而终于一待通判 【卢本无而字待下有次字】 　嗟惜之 【卢无嗟字○按此传与后卷高闶传诸本并未同干道图经而卢本则较前志多有删节若谓卢本误耶不应其抄录时独于此二传故为笔削若谓余本误耶又不应缮写全书独舍此二传而复依仿图经补录之反复推勘莫明其故惟详玩文词卢本笔法简净实驾旧志之上断非妄人所能为也故校录异同附诸志后俟获宋椠者审定之焉】 

　补遗
[袁毂]　子灼曾孙章元孙燮洽六代孙肃甫商七代孙衡世科相踵甫嘉定甲戌廷对为进士第一 【三十五字卢本在韵类一百卷之下灼字子烈之上此本存子字灼字以下并阙因下灼字致误也○按肃甫商皆燮之子此云六代孙者连身数也进士门称洽为毂四世孙则又离身数矣】 

　新校
 【[人物]】 [杨适杜醇传] 【藏本及洪林本孙合传改知庆州庆以下楼郁传择公首应选以上皆有脱简前刻据延佑志旁行补之另有案语后校湖州陆存斋心源家藏本知杨杜二传全脱孙楼二传脱前后与延佑志不同今皆依陆本补刻因惜费仅刻换二叶与前刻行数不符恐阅者致疑故识之】 
[夏承]　崇宁五年第 【年下脱进士二字】 

四明志卷第九
宋元四明六志弟二十一
宋罗浚　等　撰
　郡志卷第九
　　叙人中
　　　先贤事迹下
　　　　张邵
字才彦历阳人建炎二年使金国誓不辱命拘系于密州柞山寨土牢者半年刘豫逼以伪命不从又囚系东平府狱踰岁转徙燕北饥寒濒死移书挞揽告以天意人心向背之所在又寓书阿卢五以勤兵远战非金人之利绍兴十三年始得归与时宰忤投闲于鄞没葬桃源乡乌石山子孝曾字王叔以大理少卿没于中山府侄孝祥字安或王生鄞县方广院之僧房绍兴二十四年为进士第一终显谟阁学士孝伯字伯子隆兴元年进士终参知政事

　　　　高闶
字抑崇唐宰相智周后世家广陵高祖赞襄始居明闶幼颖悟不凡八岁诵经史通其义或问得时则驾出何书闶曰非史记老子传乎客惊异之谓其父钦臣曰此儿当兴君门户弱冠入辟雍继升太学屡中魁选初课试文格尚对偶闶特变为古文又先群彦一时文格遂复元丰元佑之旧以校定最优充举录宣和中置讲议司领以大臣辟官属日夕讲议天下事太学公试用为策题闶对为天下事当令天下人议之时以为至言建炎初试上舍中优等绍兴改元赐进士第释褐诸公方欲荐引继丁内外忧服阕执政交章称闶议论简正明于治体可以居经筵劝讲之地五年春有旨与行在差遣令内殿引见进札有曰人君不难用臣下之谋猷而难于不忘臣下之规戒改左承奉郎除正字论荐举之弊与天下之势最急者在机会又请止赐新恩进士中庸篇而儒行篇虽闲与圣人意合实出汉儒杂记非圣人格言乞勿赐又请预严水战之备皆蒙听纳后摄礼部外郎因上殿奏事论及和气上曰朕见士大夫议论以为轻徭薄赋安民心宽民力可以召和气闶曰臣以为此召和气之一事耳而其本乃在人君有以感之心正则气正气正则天地之和气应矣上是其说至言正名分与屯田之利为尤切久之出奉祠复参东帅谋除国子司业引见奏曰陛下兴太学此帝王盛德事上曰太学复兴欲得学问渊源德行纯正者为师表故命卿因言臣在京师见太学辟雍皆有御书阁今当依祖宗例建阁以藏御书愿时洒宸翰加惠多士上许之其任司成论事为最详兼权中书起居二舍人乃除礼部侍郎以忤秦桧意出为筠州遂请挂冠居乡每对士大夫唯举前言往行可师法者未尝及时政得失人物臧否泛观经史诸子百家而绝意荣进不戚戚于阨穷享年五十有七

　　　　史浩
字直翁鄞人祖父诏以孝友睦姻任恤中和之行举于朝不就浩少卓荦有大志敏悟绝人力学至忘饥渴寒暑叔父木优于学浩以为师朝夕质问疑义反复切到读书一经目终身不忘自经史百家至浮屠老子之书靡不通贯年四十登绍兴十五年进士第为余姚尉有黠贼聚党剽劫出没不常监司名捕之六年弗获浩设计擒其魁党九人诣县令怪其不言亲获浩曰捕盗职也彼戮而我受赏吾心安乎令叹曰处心如此其不待举主改官必矣任满诣行在时仲父才为右谏议大夫给事中林一飞来致宰相秦桧意言已留国子监书库官拟令侄矣浩白仲父曰秦似难与同处且浩以省试前十名于法今当受教官可不安分乎明年桧死又明年仲父罢签书枢密院事又明年浩以中书舍人吴秉信荐自温州教授召为太学正再迁国子博士轮对高宗皇帝器之温颜访问浩乃言曰小臣敢冒万死毕愚衷闻两郡王皆聪明臣谓宜取其最贤者别异之以系人望上颔首两王者普安王 【孝宗皇帝】 及恩平王璩也上方遴选辅导之人遂迁秘书郎闲三日命兼二王府教授大臣奏王府教授必召对乃除上曰朕已见其人矣浩常力勉二王以孝每诣府讲书普安王必召三王子入阁侧听 【长庄文太子（怏去央改耆）次魏惠宪王恺季光宗皇帝】 上书兰亭序二本赐二王批其后曰依此进百本浩曰此赵鞅书训戒之辞之意也谓二王君父之命不可不敬从数日问普安王曰见书浩曰能溢其数尤见顺承之意又以问恩平王曰未暇浩惊曰郡王朝参之外何日非暇而至违命乎已而普安王书七百本上之璩卒无进一日上赐二王宫女各十人浩又谓二王曰是皆平日供事上前者以庶母之礼礼之不亦善乎月余浩问普安王曰如教授言又问恩平王不应上寻召诸宫人入具言普安王加礼如此恩平王无不昵之者上由是益贤普安王诏立为皇子封建王以浩为司封员外郎建王府直讲建王以内知客龙大渊曾觌善饮酒多置酒会之浩因讲周官酒正曰周官一书大抵于财无不会者独于膳羞曰惟王及后世子不会及酒则曰惟王及后不会不言世子盖世子之饮亦在所会也何者酒所以为礼亦所以为祸世子奉君则当忠奉亲则当孝苟以狂药动荡其心于忠孝能勿愆乎彼方求其主鬯以奉宗庙元良以正四方酒正于此安得不节之以数而会之于岁终也建王瞿然起曰谨受教自此节饮大渊觌由是衔怒上以浩辅导皇子得益良多特迁宗正少卿完颜亮寇淮上议亲征建王上奏请将兵为前驱浩方疾作闻之惊起亟具衣冠趋府取左氏春秋里克论申生及汉书四皓论孝惠将兵事为建王读之且举唐肃宗事言艰难之时父子岂可跬步相舍建王大感悟即使草奏痛咎前失又以札子上皇后上大喜语大臣曰史浩真王府官也未几亮死上幸江上视师建王从行浩与之俱贺还建王为太子浩迁起居郎兼太子右庶子高宗寻下内禅诏孝宗践祚四日迁浩中书舍人又六日兼侍读上问今设施何先浩对莫如保固边鄙收拾人才顷秦桧辅政妒贤嫉能所废出多名士今以礼召之士气必伸而得其用斯治举矣张浚已召张焘辛次膺皆执政才也上从之浩又言周葵任古胡铨张戒王十朋请悉召之寻迁浩翰林学士张浚以召至浚位特进爵和国公上将以为江淮宣抚使拜少保浩曰浚名重当世久为秦桧所抑既大用之恩礼宜加厚乃进少傅升魏国公于是上有经略中原之意浩草浚制云诵宣王任贤使能之诗朕喜得将伯之助鉴光武略地屠城之戒公宜以安集为先意欲令先固边疆无浪战也上语浩中外臣僚朕不能遍识卿疏其所长以待选用浩疏三十四人后上每有除授皆于是乎取多至宰相执政侍从岳飞忤秦桧死于棘寺稿葬墙角浩请追复元官以礼改葬录用其后又奏赵鼎李光前朝望臣以无罪窜贬而卒请尽复职名且官厥后上悉从之浩参知政事上皇使内侍召至赐食谕曰卿在皇帝潜藩备殚忠力皇帝孝爱卿辅导之功也今得卿为辅弼吾亦安心又曰卿皇帝亲臣凡事宜直前规正不可回忌尚书户部员外郎冯方见浩曰上命修玉津园浩即坐作奏恐损恭俭之德上即批赐已令临安府不得修造方犹在坐共叹上从谏之美方曰以方所见此等小事且放过无害恐久必厌倦浩曰人君一嚬一笑系天下休戚子必待天下进花石如宣政闲乎浩则不然若信吾说无小无大不贰此心苟不见信一日逐去予心无憾矣江淮沿边诸郡竞招诱山东人皆高其官爵厚其钱粟以来之朝廷竟日为之换授官资拨给禄赐无已时浩上奏大略谓汤文得天下之心非谓天下之民先归汤文之国也使民先归其国则七十里之亳百里之丰何以容四方之人而亳与丰之地方且疲于赡养日益穷蹙又何暇修文德以格远人哉今北虏日为奸谋以挠我日纵流民以困我沿边守臣由之不知日以招来为事自去冬用兵以来归正之官已满五百皆高官大爵动欲添差见阙归正之民不知其数皆竭民膏血惟恐廪之不至骎骎不已布满东南蚕食既多国用益乏已来者不获优恤必有悔心方来者待之苟薄必有怨心终亦何所济今说者必曰不如是不足以系中原人心夫内修政事教化既明风俗既厚百姓家给人足则使彼之士民愿立于朝愿为之氓而不可得然后一旦兴师恢复土宇皆为王臣则其心乃大悦如汤之后来其苏武王之一怒而安也苟吾之政化未施财力先屈国尚未可保安能系中原之心乎臣闻弃实而务名舍近而图远见利而忘害此三者天下之大獘古今之至戒也夫自淮泗之北燕赵以南幅员万里皆我故疆乘中原爱戴之心一举而取之天下孰敢以为非今既未能乃区区招集逋逃之人以为系中原人心此臣所谓弃实而务名一獘也自去岁贼亮入寇之后两淮荡然驱虏杀戮不可胜计恸哭之声至今未巳此皆当如饥渴如焚溺日夜图之者今未见大有措置而庙堂之上率常以大半日力整会归正人宣抚使沿边诸军帅司州郡又可知矣此臣所谓舍近而图远二獘也北人初来扶老携幼莫不皆言去虎狼归父母呜咽流涕以手加额不知者观之真若可喜然廪给禄赏少不厌其无涯之心则怨詈并作未必不刺取国事归报敌境况其闲往往有本为闲谍而来者此臣所谓见利而忘害三獘也愿陛下密饬沿边守臣其有至者谕以久远之计曰国家议战与和皆为汝辈久此陷没欲图拯济若为战计则他日得我故地汝皆吾民又何必舍坟墓弃亲戚而来若为和计则干戈既戢汝等无战争徭役之苦四海一家往来无碍朝廷亦岂遂忘汝等宜各安本土以俟议定则彼将无所怨而虏闻之亦知我国有人矣自是葺藩篱保形势宽民力以固邦本募勇士以益军籍政修而教兴国富而兵强机会之来岂有穷已一举而得中原大开明堂受朝贺此成汤文王已试之明效也浩之在翰林也议于瓜洲宣化采石为城坞堡塞以防虏骑冲突置军人妻女于坞中屯战舰其下使事急有势援贼不得遽窥大江既参政事复伸前说且为转般仓上以冯方为提举修筑之浩又议开运渠自瓜洲通扬州自采石通和州皆以其土积北旁植榆柳以障虏骑他日可以运粮又议于沿江淮及上游荆襄久任守臣以山水寨总首为兵官各扞御一郡凡有要害并力设险以守之各举所亲之有材勇者以为异日用且徙其家城中以仆御为防守不假有司资粮惟每岁春秋大阅厚加赏赐仍许以他日有警止守一州不必出境临战庶几固守藩篱藩篱既固乃遣王师攻讨四出为犄角之势首尾相应则我诸军出战如蛟龙乘虚空而下苟不如欲则退居所筑城堡如九重之渊上深然之命方就治其事既而张浚辟方为督府参议官事遂寝浚奏请进兵取山东浩兼知枢密院力陈不可事少止隆兴元年正月拜尚书右仆射同中书门下平章事兼枢密使浚以枢密使都督江淮军马复有山东之请浩以兵力未盛民力未苏财力未足遽舍内以事外未见其利宜疾召张浚来议上从之四月浚至乙亥与陈康伯及浩俱在上前浚请上即日降诏幸建康上顾康伯康伯无语乃顾浩浩曰万乘一动有名则可以臣视之其动有三一曰亲征二曰劳军三曰移跸臣谓今日皆未可也明曰亲征则虏必以大军应我无故而招致数十万人寇边何以应之谓之劳军则用度当如上皇时上皇曩岁之行帑藏耗费郡县供亿诸军诸司往来馈遗盖费缗钱数百千万姑计内藏一库所出巳千四百万缗他可知已今复为是六军闻之必喜苟所赐不能尽如前日之数必皆怨望是可已而不已者若曰移跸其于进取固为顺便第在今日则又有未安者更须熟议上不悦曰移跸只是移跸又复何议浩曰未审陛下自与六宫往亦奉上皇以俱若奉上皇则建康未有德寿行宫又未知上皇行止之意若何臣料上皇未必肯行也上皇不行陛下安得与六宫往倘陛下自行乃是亲征非移跸也若今亲征俟有功乃回乎不待有功而即归乎必俟有功功不可必则卒未有回銮之期苟无功而还则与上皇视师之行无以异亦复何益以是思之三者皆未可也抑臣闻之古人不以贼遗君父今必俟上临陈乃能成功安用都督哉况留上皇于此而陛下远适千里之外不得朝夕侍左右虏以一骑犯淮则此闲骚然少有奔窜上皇能不动心乎陛下父子慈孝如此今日岂可跬步相离上始悟谓浚曰都督姑先临边俟有功绪朕何敢惮行今未须下诏浚曰陛下当以马上成功岂可怀安以失事机浩曰今日陛下事体与汉祖以匹夫创业之时不同既退浚问何谓不同浩曰汉高帝崛起草野以图帝业得之则为天子失之则为匹夫何顾藉之有上皇以祖宗二百年天下授主上当出万全岂可尝试而图侥幸欲为汉高轻易之举一有蹉跌悔何及哉闲六日浚奏欲取山东浩问浚曰不知江上之兵今有几何曰二十万浩曰以几人守江淮以几人之山东浚曰留其半以其半行浩曰陆行乎舟行乎浚曰用舟浩曰若舍舟遵陆必弃其舟苟不弃舟须兵守之当几人乎浚曰一二万浩曰因粮于敌乎使人运粮乎浚曰运粮浩曰舟既不可弃运粮之人复当几何浚曰一二万浩曰如是则攻伐之师止六万人虏必不以为恐且淄青齐郓等州虽尽取之未伤于虏虏若犯两淮荆襄为牵制则江上之危如累卵矣都督是时在江上乎警急应援所用何人若无其人则虽留十万之众亦无益也明日复奏对未决又明日浚奏督府乏用浩问顷日何以取办浚曰第取之民闲如燕山钱免夫钱之类皆旧例也可令长史谕之尔曹不捐财助边虏至皆为所有不如以与国家还以保庇尔民民见利害岂得不从康伯与浩同奏曰必欲取于民臣等皆当丐退上知不可乃给空名告身五百俾之鬻爵自是连日奏对一日浩与浚对坐待漏院幕次康伯以病告不至浩谓浚曰今日锐意欲用兵岂非以祖宗大雠未复必欲一举空朔庭以洗中外积年之愤然而医人之国当观其时审其势方今上新即位内政未立而遽动干戈于边鄙则财用必竭人心易摇是徒慕复雠之名初无其实也莫若先为不可胜以待敌之可胜浚曰此言良是但浚老矣浩曰晋灭吴杜预之功也而当时归功于羊太傅以叔子立规模而元凯成其功也相公若为后人立规模使后人藉是以有成则亦相公之功何必身自为之及奏对浚不复言边事寻内引朝辞乃力请于上曰臣早闲再与史浩议其意已不可回恐失机会惟陛下善断上由是不由三省枢密院径以金书牌自命诸将出兵外廷莫之知也浚乃还建康上一日谓浩曰兵当以义为先今朕为二圣不共戴天之雠而举义莫大于此者当无不克浩曰为此举兵谁不曰义然以臣愚见当更兼德与力言之譬有人焉邻家侵夺其先人之田庐为子若孙义固当复然彼得之者益富我失之益弱而吾之德既未盛力又不强苟欲取之不惟无成恐复有损尔泰誓有云同力度德同德度义盖力同始可度德德同始可度义左传谓犯五不韪而伐人为丧师之宜实以不度德不量力为首然则又焉能克哉故虽文王犹曰大邦畏力小邦怀德况其余乎今虏于德义固不足力则有余故败盟犯顺如此我若以不共戴天之故不暇益厥德不待壮其力而冒昧以往誓不俱生此匹夫之报仇也五月戊戌浩得邵宏渊状言准御前金字牌奉圣旨择日进兵谨具知禀事大惊始知是月甲午师已渡淮矣以示康伯曰国之大事在祀与戎今出兵已数日吾二人俱以宰相兼枢密事而不得与闻将焉用相乃见上求罢政力请再三不从先是龙大渊曾觌积怒于浩金安节周必大又缴其知阖门事词头二人皆浩所荐大渊觌愈憾浩以情告上始有允意问曰丞相每言不可用兵兵固不可用乎对曰非不可也乃未可耳自绍兴和戎天下咸谓假和以为战计耳然日观朝廷之人凡所施为有制礼作乐文饰太平之事无枕戈尝胆图报大雠之心二十年闲苟且度日内外宴安上下逸乐遂成徒和矣将何以上回天意下感人心乎今陛下新立柰何亦无所施设遽欲成大功于一旦哉臣料今日之师必不克也上默然浩乃拜辞而退又三上表乃除观文殿大学士知绍兴府又辞得提举洞霄宫浩罢十有四日符离失利大军十三万人一夕奔溃死者不可胜数资粮器械委弃殆尽六月浚上表自劾上哀痛之降诏罪己浩上奏张浚忠义有余今此小挫出于不度彼己然其心惓惓忠于为国古人不以一眚掩大德陛下若抆拭用之责其后效自此必详谛熟审不敢妄发也干道四年除浩知绍兴府六年丐祠丁太夫人忧八年判福州淳熙元年丐祠四年召为侍读上在位寖久多阅士大夫论奏往往熟烂疏漏少当上心者近习窥旨益毁儒生因劝上以右武浩独深言其不可于是进读三朝宝训一日读至太祖皇帝开宝五年命侯陟董淳周渭刘商英往京东京西四路相度田稼检察公事四人者小臣皆儒士故太祖特举而用之浩因奏曰五代惟专用武朝无儒者故相尚为威虐暴乱接踵及太祖皇帝英武开国独降意屈于儒士夫二帝三王之道固不寄于长枪大剑之人必讲于圆冠方屦之士自战国秦汉圣人之道不传而治道益卑千有余年然后道术复明文治熙洽实我太祖崇儒重道之力上自是不复有厌薄儒者之意矣开府仪同三司曾觌辈颇为缙绅所指目遂渐兴朋党之说浩极论奸邪欲陷正人不为朋党之说则无以尽逐之人主于听纳之际不可不察上大悟党论遂沮浩尝言吾无以报国独知荐贤耳在经筵援故枢密直学士陈襄为讲官荐士故事举石（上敦下山）陈仲谔汪义端石斗文沈铢等皆疏远下士上皆召用之五年三月拜右丞相故事大臣每进拟得旨退即批付诸曹施行自龚茂良罢政曾觌言其进拟多挟私以诡取上旨上乃令以所得旨审奏事多留滞浩曰此非祖宗旧规是明示天下以不信大臣尔大臣不足用何不退斥而直为此形迹也上然之免审奏于是四方士大夫待除授求见者八百人浩日见百客八日而毕不两月八百人皆去十月枢密院以殿前司军籍阙请使自招人三千以充之由是诸军竞掠人于市人皆奔窜行都骚然被掠者往往断指以示不可用会百官以会庆节诣明庆寺祝寿市人遮道言者数千浩奏已掠者请悉纵遣众乃散而北关之郊掠人犹未已军人秦忠杨忠因聚众擅入民家劫取财物民既争获又有夺军人旗杆者得之送大理寺明日上命军中勿复招人棘寺迎合枢密院意以为市人陆庆童者非被掠而助百姓谢三六殴军人十一月上欲以秦忠杨忠陆庆童皆从军法取斩浩曰诸军掠人而夺其财故至于哄则起此衅者军人也固当以军法施行若陆庆童者特抵拒之人耳可同罚乎况百姓自有常刑岂可一旦律之以军法必欲重其罪流之其犹庶几也上大怒不可浩曰陛下惟恐诸军有怨言故必欲两平其罪以安其心不思百姓不得其平其出怨言亦可畏也陈胜吴广言等死死国可乎此岂军人语上变色震怒厉声曰如是则以朕比秦二世也浩曰自古百姓怨其君者非一如时日曷丧予及汝皆亡岂特秦二世为然上拂袖起入径降旨密院施行浩力求去位复以醴泉观使兼侍读其后有言陆庆童之冤者上亦悟曰史浩当时力争朕不用其言甚悔之八年八月罢侍读辞归上燕之内殿浩因言时务八事又露章荐鄞县主簿薛叔似等十五人十年八月以太保魏国公致仕浩又罢相在经帏尝书车攻诗序陈述孟轲乘势待时之说以赞恢复之图又书唐太宗语治安中国而四夷自服岂非上策复陈其说愿以治安中国为本则复中原如运诸掌既归有示以张浚行状者浩曰此心天实知之主上实知之不恤后世之无闻也光宗即位进位太师绍兴五年薨谥文惠宁宗即位追封会稽郡王以其子弥远实赞更化又两追封越王更谥忠定配享孝宗庙庭长子弥大字方叔登干道五年进士第贤肖其父终礼部侍郎次弥正字端叔终浙东提刑今丞相弥远字同叔宝文阁学士弥坚字固叔其第三第四子也木字继道与荐书贡辟雍建炎三年金寇至木载其姑姊妹凡五族百余口逃于海倾资给之悉免于难平阳县主簿王敏着阴骘记浩为立石其后取科第登仕版骎骎方盛云

　　　　魏（木巳）
字南夫自焦山徙居于鄞以祖铢致仕恩补官中绍兴十二年第知常州晋陵宣州泾县皆有能声历官至宗正少卿隆兴初金虏声言南牧而意在寻盟丞相汤思退荐（木巳）有专对材假礼部尚书充使（木巳）母向氏既老勉以尽节行次盱眙虏遣赵彦恭等于境上往复商搉（木巳）于言辞称谓凡关国体者必致毫厘之辨未几虏兵数十万骤至（木巳）竟护礼物行船抵高邮虏复索信使面议（木巳）复奉命北行虏兵胁之于道不为动比至朔庭虏绝供具以困之（木巳）慷慨陈义卒定如议正敌国之礼岁帑损五之一干道二年使还除起居舍人累迁给事中幸臣曾觌龙大渊怙宠同知枢密院事进参知政事右仆射兼枢密使时方借职田助边降人萧鹧巴赐淮南田意不惬以职田请（木巳）言圭租食功养廉借之尚可夺之不可帝是其言（木巳）以使金不辱命繇庶官一岁至相位帝锐意恢复（木巳）左右其论会郊祀冬雷用汉制灾异策免六年授观文殿学士知平江府谏官王希吕论（木巳）贪墨夺职后以端明殿学士奉祠告老复资政殿大学士淳熙十一年薨嘉泰中谥文节
 【[按曰]原本无幸臣至怙宠九字洪林本有之下俱脱佚校诸他书则此本同知以下乃后人取宋史补入者史不载纠劾曾龙事补者便自删削殊为孟浪今依二本增其所删而所补史文改书旁行以别异之焉】 

　　　　陈居仁
字安行其先兴化人父太府少卿膏赘鄞汪氏因家焉居仁登绍兴二十一年进士秦桧与膏有故或请一见可得美官居仁不从魏（木巳）使金辟居仁幕下及（木巳）秉国柄未尝求进丞相虞允文欲与论兵谢不能退而贻书谓有定力乃可立事若徒为大言终必无成幸成亦旋败允文为色动历迁秘书丞入对论陛下奖进武臣深得持平之道然未必皆智谋勇略士而或为矜躁者启幸途其弊复将偏恐复致偏胜帝嘉纳孝宗曰只为文臣太胜要当扶而正之又奏圣虑甚至但又不可过恐复致偏胜摄礼部郎中尝奏论台阁宜多用明习典故之士上曰知名之士试举一二居仁奏如周必大洪迈久在禁林不在臣言李焘莫济岂应弃之侯国上欣纳丐外得徽州还朝入对上褒谕曰新安之政甚好从臣台谏屡为朕言除户部右曹迁枢密检详诸房公事历左右司中书门下省检正诸房公事淳熙十一年借吏部尚书贺金国生辰还除起居郎明年兼权中书舍人察官奏旅榇之殡寺院及十年无子孙祭省者许自与焚爇居仁缴纳请增为二十年必经涉郡邑为之勘验得实方许埋葬仍标识以待其家寻访上大悦从之曰台谏给舍多成一律如此方见和而不同前郊祀四日为直奏论上有恩惠而小民不与名为宽逋负足以惠顽民耳名为赦有罪足以惠奸民耳愿尽放天下五等户身丁四等户一半从之一日面对谓陛下亲细故两忽远犹事末节而紊大体愿深思汉明帝黄老养性之言俯从唐刘洎多记多言之谏举纲要以御臣下省智虑以颐精神上嘉之次日语辅臣居仁之言甚忠卿等相与持守簿书细故可省即省不必繁琐自今亦当少降指挥中书务清方是朝廷之体卿等熟复其言可也尝兼直学士院上临朝曰官欲择人信非虚语向来中书或用三人今内外制独居仁当之略不见其难十五年丁内艰去国服阕历知鄂州建宁府镇江府福州凡典五郡皆有惠政庆元三年召赴行在疾作以华文阁直学士奉祠而归卒今中书舍人卓其子也 【[按曰]原本无孝宗至偏胜三十一字洪林本有而其上皆脱盖此本删补并出后人手今订正之语详前传】 

　　　　赵粹中
字叔达世家密州诸城父左朝散大夫浚始居会稽卒葬于鄞遂为鄞人粹中与弟大猷同登绍兴二十四年进士第历官至太常寺主簿进恢复机密十论制狄权鉴四十卷富强要策十卷给舍看详云学问渊源议论详确迁太府丞累迁吏部侍郎出知池州湖州奉祠年六十四卒先是孝宗皇帝在位之十三年粹中谓庙议未定考三代六经之制旁引汉魏晋唐之规参订本朝名臣奏议萃而成编上之谓太祖当居第一之室永为不祧之祖太宗当居第二之室永为不祧之宗遇祫享当奉太祖居中东向昭穆旁列未果行遗表犹曰维艺祖肇造之功早正东向之位念中原沈沦之久无忘北伐之功后八年定庙议如其制始发之者粹中也有文集十卷奏议二卷梅堂杂记五卷史评五卷 【见宣献公楼钥所撰行状墓碑】 子（立尊）字立之六岁而孤事所生母孝以父遗泽补官授永丰主簿改南康户曹每恨禄不及亲期至皆不赴该庆宝登极恩不愿循转安恬养素笃志好古诸子百家之书无不淹贯文章自成一家家俭约而恤孤赈贫无吝色郡守胡矩雅敬之合郡人之辞闻于朝乞旌擢以厉风俗宝庆三年十一月有旨特循一资竟不受年四十七终

　　　　赵彦逾
字德老登绍兴三十年进士第仕至工部尚书晚以资政殿大学士典乡郡召除提举万寿观兼侍读进观文殿学士以年乞身开禧三年薨年七十八累赠太师吉国公 【本家未发到行状今用圹志修入】 

　　　　郑锷
字刚中自福州徙鄞躬孝友之行该贯群经旁通子史百家文备众体尤以词赋得名开门授徒来者云委登绍兴三十年进士第仕至屯田郎官宁宗在英邸兼小学教授尝进劝戒元龟后特加赠且官其子沅

　　　　杨王休
字子美象山人肄业蓬莱山僧庵中至雪积其背而不自觉登干道二年进士第为黄岩尉锄治奸豪人称铁面少府历知洋州金州除利路转运判官成都路宪漕二使以户部郎为湖广总领入朝累迁至礼部侍郎以华文阁待制致仕在金州刱西津浮梁平鬼愁滩罢茶场鬻茶引分西城汉阴平利三邑纲马损均敷之数在利路举行荒政修栈阁由益昌至大安军二千余闲在成都伐石为眉山堰筑汉嘉西门石梁所至民德之今工部尚书晔其子也

　　　　李子列
奉化人官修职郎才智卓绝慷慨好义建炎三年冬金寇至明年正月己未破明州诸县悉遭焚毁子列率义勇援兵社夫凡一千一百八十四人拒贼庚申乙丑丁亥三战于泉口招贤等路贼不敢进奉化独全寇去兵罢犒给之费余万缗皆子列身任之事定虚张功伐冒赏者甚众子列独不言士大夫常诵其事蔡文懿公幼学云渡江之初帅守弃城者相踵也而子列独以身捍一邑然则安危之势岂不以其人哉推是而言士之抱负愈伟则功名之所及愈大观子列之事亦可以兴起矣寇方盛时有王从侍二亲避地南来闻义勇所聚投之众见其北音以为奸细将杀焉子列察其士族曰无害善良问知其为三槐家益善遇之从后知信州每语人微子列吾家无（口焦）类矣子列事亲孝父尝庆寿百客皆集婿刘氏独不至问之则以逋租三数百万系有司子列即如数载钱输官取婿以归其宏略类如此今其家资产不逮前而显达骎骎元白其孙以称以制其曾孙也

　　　　沈焕
字叔晦世家定海后徙鄞年二十四举于乡补国子监为选首居太学不苟同每语人曰天子学校当隆师亲友循规蹈矩以倡郡国慕临川陆九龄之贤从而学焉干道五年省试第二调官历余姚尉扬州教授八年召为太学录以昔所躬行者淑诸人蚤莫延见学者孜孜诲诱长贰同僚忌其立异会充殿试考官唱名日序立庭下孝宗伟其仪观遣内侍问姓名众滋忌之或劝其姑营职道未可行也焕曰道与职二乎适私试发策引孟子立乎人之本朝而道不行耻也言路以为讪已请黜之在职纔八旬得高邮军教授而去后充浙东帅属高宗山陵充修奉官移书御史请明示丧纪本意使贵近哀戚之心生则茇舍菲食自安不烦弹劾而需索绝矣于是治并缘为奸者追偿率敛者支费顿减岁旱常平使者分择官属赈恤焕得上虞余姚二县无复流殍诸司交荐十五年用常格改宣教郎知徽州婺源县三省类荐书以闻上犹简记特许升擢遂通判舒州归徯官期益笃为己之学奉亲孝自疑性刚大书戴记深爱和气愉色婉容于寝室其存心养性率类此史忠定王浩刱义田于会稽凡仕族有亲丧之不能举孤女之不能嫁者佽助有差焕白王率好义者行之乡里得田数百亩月增岁益遂为无穷之利虽病犹不废书拳拳以人才国事为念年五十三卒周文忠公必大闻之曰追思立朝不能推贤扬善予愧叔晦益者三友叔晦不予愧也昔曾子论宏毅之士仁为己任死而后已孟子谓明善以诚身诚身以悦亲以信于友乃获于上若吾叔晦所谓任重道远诚其身以获乎上者非邪序而铭之忠定王悼之尤切一时名贤亲炙其言行者多志之以传世称之曰沈先生有文集五卷嘉定十六年宁宗官其子省曾今天子即位追赠朝奉大夫直华文阁谥曰端宪焕之祖子霖字泽夫贡辟雍调惠州博罗县主簿无仕进意号逍遥翁父铢任承务郎签书镇东军节度判官厅公事俱以明经为乡里师表铢尝问道于焦先生义方之训尤严故诸子皆修饬有闻少子炳字季文年未四十弃去场屋师象山陆九渊务穷性理赵忠定公汝愚以遗逸举之史忠定王浩使子弟师之固穷终其身

　　　　杨简
字敬仲慈溪人登干道五年进士第慕象山陆九渊九渊长二岁简师事之自为一家之学施之政事人笑其迂而自信益笃赵忠定公汝愚去国狡者造无端语文致其罪国子祭酒李祥抗章辨之简时为博士请列札不许遂上书言昨者危急变骇不可具道军民将溃社稷将倾陛下所亲见汝愚冒万死易危为安人情妥定汝愚之忠陛下所深知不必深辨臣为祭酒属日以义训诸生若见利忘义畏害忘义臣耻之亦斥去嘉定元年召除秘书郎累迁将作少监出知温州以驾部外郎召历将作监丐祠累加宝谟阁学士宝庆二年薨简居德润湖濒以湖在慈邑易名慈湖宗其学者不称其官皆称曰慈湖先生淳佑壬寅秋郡守陈垲出公帑钱六十万米二十斛命邑令曹邰建祠于学得隙地成德堂右为堂三闲泊水过廊各三闲像设有严为慈湖之学者有乡校肄业士论韪之 【[按曰]淳佑以下后守续增】 

　　　　高元之
字端叔韩国武烈王裔其父始着籍于鄞元之少贫借书以读凡天文地理稗官小说阴阳方技之书靡不究极佛氏大藏经五千卷读再过尤邃于春秋采诸儒所长凡三百余家删会为一书闲出己意号义宗专务明经自三传而下不尽以为可工文苦吟尝谓离骚之学几亡为九篇曰愍畸志曰臣薄材曰惜来日曰感回波曰力（□敕）曰危衷曰悲婵娟曰古诵曰绎思读者叹其精深悲其志事亲孝浣濯炊爨必躬教授乡里置田不半顷割十亩遗亲党轻财如此父葬奉化之察廉结庐墓侧在万竹闲着万竹先生传五上春官特恩不就年五十六庆元三年卒宣献公楼钥铭之有义宗一百五十卷易论诗说论语传后汉历志解各一卷扬子发挥三卷诗三千杂着五百号茶甘甲乙稿藏于家

　　　　舒璘
字符质旧字符宾六世祖居明之奉化父黻登绍兴庚辰进士第终通直郎璘弱冠捧乡书入太学时张宣公官中都璘每请益有所开警继与兄琥弟琪从象山陆文安公游琥琪顿有省悟璘则曰吾非能一蹴而入其域也吾惟朝于斯夕于斯刻苦摩厉改过迁善日有新功亦可以弗畔云尔朱文公及吕成公兄弟相与讲切旨意合同尝徒步至金华谒文安公中途寓书于家曰敝床疏席总是佳趣栉风沐雨反为美境其所养可知干道八年以上舍赐第两授郡学官不赴为江西漕属或忌璘所学望风心议及与璘处了无疑闲分教新安士习顿革是邦大比诗礼久不预宾送而学几无传璘作诗礼讲解家传人习自是其学浸盛丞相留公正谓璘为当今第一教官尚书汪公逵为司业首欲荐璘或谓逵举员已足逵曰吾职当举教官舍新安将谁先卒剡荐之璘虽受知于人未尝徇俗称门生暨宰平阳邑大事殷酬应亹亹尝曰蒙杂而着时郡政颇苛及璘以民病告辞严义正守为改容秩满授宜州倅致仕卒年六十有四璘姿禀粹和学术正大尝自言渊源所自曰南轩开端象山洗涤老杨先生 【谓文元公父廷显】 琢磨璘融会诸公之学且乐于教人尝曰师道尊严璘不如叔晦 【谓端宪沈公焕】 若启迪后进则璘不敢多逊嘉定初朝廷革文弊选前辈程文以范后学璘文实冠编首正献袁公燮谓璘笃实不欺无毫发矫伪文元杨公简谓璘不失圣门忠信之主本宣献楼公钥谓璘之于人如熙然之阳春其为诸公钦服如此 【详见杨简袁燮所撰墓志祠堂记】 徽学有祠而祠于乡者唯奉川淳佑五年冬制帅集撰龙溪颜公颐仲访璘遗像乃合端宪文元正献三公祠于泮水是为四先生祠 【[按曰]徽学以下后守续增】 

　　　列女
　　　　冀国夫人叶氏
父家慈溪归鄞邑史简年二十五而寡四壁萧然有弱子幼女未几子又丧夫人日夜抱幼女哭曰天乎天乎夫何使我至此极耶尚冀幸遗腹生男子庶几有托果如所欲于是毅然有不可夺之志或谓夫人曰生事甚窘一襁褓之子遽可保乎夫人曰固也非不知可以再嫁而再嫁者非女所宜宁死耳非所愿也况吾熟视儿眉目清爽异日当起家万一不育而终无所依吾岂不安于命哉恶食菲衣杜门自守俾女组织教子读书人不堪其忧夫人盖自若也逮其子长勉从乡先生游夫人每戒之曰纵观圣贤之书而操笔作语为士者孰不能要当慕古人行己为贵尔其子愈自刻励遂以学问德业为士大夫称道夫人年弥高资产浸饶衍而益务俭约待妯娌和而有礼御仆妾严而有恩赒人之急无吝惜鞠养遗女凡数人使各得所归年八十六政和八年卒子名诏字升之以孝友睦姻任恤中和之行举于朝不就孙才曾孙浩五世孙弥大弥远弥忠弥悆弥逊弥谨弥忞弥应弥巩六世孙岩之嵩之佺之皆登进士第才终签书枢密院浩终右丞相弥远今为右丞相其余位侍从卿监任监司郡守者方盛而未艾人谓皆夫人守义积善之报以孙曾赠典凡十八封至冀国

　　　　安人邵氏
名道冲字用之武经郎林延龄之室家定海母朱氏方娠梦丹云金篆在霄汉闲生而敏慧未龀知书少长观汉书资治通鉴至成诵归于林姑嫠居亡爱子斥奁具营丧葬而无靳色姑疾经年医禬备至人称其孝延龄仕不进一闲十三年邵安之觞咏琴弈以相娱从官四方览西湖荆溪秦淮之胜及亲宾往还随事赋长短句脱略脂粉气习殊无滞思又喜翻内典手书法华圆觉金刚等经阅传灯录有所省辄赞以偈颂子谦会萃所作成编藏于家

　　　孝行
　　　　韩退之
作鄠人对以毁伤肢体为害义而待制仇公悆守四明录杨庆之事其说曰匹夫单入身隔草莽轨训之理未宏汲引之徒多阙而乃行成于内情发自天使稍知诗书礼义之说推其所存出身事主临难仗节死义岂减介之推安金藏哉盖退之所责谓不可以训世而仇公则嘉其心耳今得如杨庆者又五人童女之孝出天性故附见焉

　　　　杨庆
鄞人父病贫不能召医乃剔股啖之良已其后父母每病辄以为常自绍圣至宣和刲肝割乳以馈亲者凡五最后母病不能食庆取右乳焚之以灰和药进焉入口遂差久之乳复生如故每胜日辄以笋舆载其母行数十里祷于阿育王佛祠年六十余视听聪明负担行远如四十许人宣和三年守楼异尝以其事闻于朝不报姑名其坊曰崇孝绍兴七年守仇悆申前请十二年有旨旌表门闾蠲免赋税绍熙初守林枅为一新其台门

　　　　孙之翰
字文举慈溪金川乡之鸡鸣山人少志乎学母疾革刲体取肝为粥以进越夕母如醉自醒乃底于宁守赵伯圭将闻于朝文举曰本心救亲他无所觊守不夺其志年六十六卒于嘉泰二年葬五磊山

　　　　张超
昌国县状元桥东人家鬻素食为业超自幼孝年十九父荣患气疾寖笃医药祷禬俱无效超乃对佛炷香刲胁取肝煮粥以进不踰曰父病愈实干道二年十一月二十六日也守赵伯圭举杨庆例命县厚加优恤赵师夔岳甫皆尝申赏赉焉其后父母以寿终葬富都乡第六都之虞家岙嘉泰四年令葛洪援赦令与免一切科赋徭役仍封植其父母墓禁樵采者

　　　　吴璇
定海人父璋以边功补副尉璋妻宋氏病璇刲股疗之而愈年九十三乃终璇与妻杨氏更病男安礼安时皆刲股以进安礼疗其母且至再焉璇七十九乃终杨氏尚在年八十九矣前守李沐以闻于朝嘉泰三年有旨长吏常切存恤府命县令王百揆建崇孝门以旌之后令商逸卿赵汝（目监）重修

　　　　童八娘
鄞之通远乡建岙人居小溪朱氏崇孝庵之侧一日虎衔其祖母女手曳虎尾祈以身代虎为释祖母衔女以去时侍郎林栗侍亲官于此目击兹事既而来守以闻于朝未报而奉祠去 【土人曰入娜】 

　　　僊释 【非郡人而事迹着于郡者附】 
　　　　朱棣
字彦诚鄞人初本江南士子靖康初携家逃难伏林莽冒溪谷行抵明越之界万山嵯峨望一石室壁立千仞规舍其中忽有老父曰此圣公岩也神人居之上每有金鼓声且毒蛇猛兽守其窟乌可往棣不顾曰吾止平地而遇寇必无幸者匿此中未必犯于是弃担持糒沿崖鱼贯而进居旬有五日绝无可怖者而冈岭秀出泉石清洗真仙者所居殆忘其归望岩窦数有异光心颇疑之因梯竹以上得一黑匣缄鐍甚固一剑横其外启之中有书与印言役鬼治病之术寇退奉之以去设坛以事之自是役鬼物如反掌最异者能追魂诊脉人有病妻则诊其夫父则诊其子有祟则以法治之无祟吞符亦安合沙郑瓒常伺其作法往观焉见其据案而坐运指于袖噀水于口以桃茢麾使而鬼物自至讯鞫论报若官府然问曰此何法也棣曰非法也周天大数也大衍所谓成变化而行鬼神也夫天地五行日月五星列宿与夫山川草木飞潜动植之属不逃乎是况于人乎况于鬼神乎儒者知成变化之数而行鬼神之数未之知也成变化者数之方也行鬼神者数之圆也棣妻戴氏妊幼子神降于奉化张氏家言上帝使续棣法某日则生戴亦梦一道士颡有珠曰上帝使为而子代天行法俄入于怀如期不血而生皮发指甲犹三易其名曰定郑瓒摭其实记之盖干道七年也

　　　　僧本如
明州人姓林住台州白莲院号神照大师卒梦所居梁木尽坏体闻异香人见云端有一衲子比葬发函如生瓜发俱长矣塔近地一日生莲花赵清献公抃为作行业记

　　　　僧奉真
鄞人善医熙宁中名闻于东都沈存中笔谈载其一事云天章阁待制许元为江淮发运使奏课于京师时欲入对而其子疾亟瞑而不食惙惙欲死逾宿矣使奉真视之曰脾已绝不可治死在明日元曰观其疾势固知不可救今方有事须陛对能延数日之期否奉真曰若此似可诸脏皆已衰惟肝脏独过脾为肝所胜其气先绝一脏绝则死若急泻肝气令肝气衰则脾少缓可延三日过此无术也乃投之药至晚遂能张目稍稍复啜粥明日渐苏而能食元极喜奉真笑曰此不足喜肝气暂舒耳无能为也越三日果卒奉真之为医也其诊视之妙不差铢分沈公不妄许可其所录如此则奉真殆和缓之流亚欤奉真号善济其法传之元觉元觉传之法琮及了初皆能续其焰驰声一时相传盖三世活人无虑千百数侍郎高闶尝跋沈公笔谈亦叙其传受之大略云

　　　　颠僧
明州人不得其名佯狂颇言人灾福王君仪年弱冠寓陆佃门下力学工夫至忘寝食一日颠僧来托宿佃曰王秀才虽设榻不曾睡可就歇息明日僧夙兴见君仪犹挟策窗下一灯荧然睥而言曰若要官须四十九岁君仪闻之颇不怿其后累应书不偶直至年四十八又梦颠憎笑而谓曰明年做官矣时颠僧迁化巳久而来年又非唱第之年君仪叵测明年佃入与大政首荐君仪遂除湖州教授君仪尝谓予念欲游四明求僧遗事为作传以报之而未能

　　　　僧普交
鄞县之万龄乡毕氏子也幼颖悟未冠从释初往钱塘南屏山听天台教观因修忏悔佛事遇道人于途忽问曰师之忏罪为自忏耶为忏它耶若自忏罪罪性何来若忏它罪它罪非汝乌能忏之交不能对归语南屏亦不能决遂愤然辞去乃造泐潭泐潭知其为法器见入门即诃之拟问则杖之交不能复进一日忽呼曰我有古人公案要与商量何不自室中来交拟进泐潭喝之交豁然有省即以偈呈曰有人问我解何宗一喝须教两耳聋满杓黄虀饱吃了生涯只在砵盂中自是机辩迅发学徒争归之归隐天童山八年偶寺阙主僧群僚邀之甚力交不得遁居之宣和六年三月二日沐浴留偈辞众而逝后七日开龛如生阇维获五色舍利交修持清苦履行孤洁嗣法者三十余人皆能传交之道而阐扬于时忠肃陈公瓘尝赞之曰拶破黄龙第四关世人犹问生缘法其为士大夫推重如此有塔铭中书舍人黄公龟年撰

　　　　僧法忠
鄞县之万龄乡姚氏子也母初梦神僧托宿于家觉而有孕既生两足有文若篆书之木字父母奇之生不茹荤年七岁依州之崇教院道英和尚出家博识强记出乎天性诸部经论默究其义或笑其憨而试之以隐奥辩驳澜翻旨趣超卓咸以忠虎子名之将历访诸方有挽而止之者师曰达磨之门真吾所行之地子休矣乃参天童交和尚交见而喜曰子吾宗之法器也俾往谒雪峰需和尚机缘有契后抵舒州龙门佛眼和尚佛眼称之曰将知它日盖天盖地老朽之所不及为吾向后宜藏深山穷谷之中久而弥芳也师掩耳而去自是耆德改观而语句大播丛林游南岳有终焉之志乃卜筑于妙高峰下庵之左有石如卧牛师榜其居曰牧庵焉述宗教正心论十卷补寒山诗三百篇□谈渔父并行于世盖已自利而利它也藩帅节相争邀致之复住南木云盖公安二圣大沩黄龙几六处禅学辐凑奔走如市随其根器方便接诱最后在黄龙遗嘱徒众并书颂曰六十年游梦幻中浩歌归去撒手长空咄跏趺而逝缁俗同声惨恸龛而葬之寺东之香源洞平日持一木斧以垂接人于是同瘗焉号曰联光之塔

　　　　僧正觉
姓李氏隰州人年十一得度十四受戒具十八游方至汝州香山成枯木一见器重之复造丹霞淳禅师忽有悟入向公子諲请住泗州普照寺向时漕淮南尝梦僧导至一古寺金其榜曰隰州及觉至问其里曰隰州也悟所梦大敬之自此七坐道场名振丛林建炎三年应请住天童未几虏人犯明境内诸寺皆散遣云游觉独曰明日寇至寺将一空幸其尚为我有可不与众共之乎已而寇至登塔岭以望若有所见遂敛兵而退秋毫无所犯人皆叹以为神助天童众旧不满二百觉之来其徒争凑如飞走之宗麟凤乃踰千二百主事者以粮不继告觉曰人各有口非汝忧言未既阍人报嘉禾钱氏船粟千斛及门矣绍兴八年被旨住灵隐寻复还旧山二十七年十月六日示寂葬东谷塔诏谥宏智禅师塔曰妙光参政周公葵铭之觉善为文初若不经意下笔即成中书舍人潘公良贵请铭大用庵亲书之石曰与三祖信心铭相先后矣有语录真赞诸集传其徒

　　　　僧智连
字文秀姓杜氏鄞之龙山人赐号觉云法师年十八受戒具时目为僧中凤雏从圆照受天台教义后从智涌顿悟圆宗年三十为延庆第一座始开讲席辨才宏放落落风生四众耸服更主五剎类皆碎于兵烬之余卒化瓦砾为宝所在延庆十年施利山积一毫不以自奉其所创立云栋雪脊杰然成隅望之如帝释天宫然每曰此有为功德耳要当洪宣祖道张大法门故虽事兴建而讲贯不休一时名胜多乐与游丞相史越忠定王尝与剧谈见其贯穿禅律纚纚不倦惊曰师禅律并通连曰冰泮雪消同一水耳又问华严般若似过于繁答日支离所以为简易也于是肃然敬异之相与往来尤厚丞相沈公该来镇谓可表正一方纪纲诸剎遂处以僧职革易宿弊徐而不暴沙弥受戒费省什九至今德之隆兴癸未十二月十八日示寂葬城南祖塔之侧参政楼公钥时为永嘉学官评之曰师之所存心大而行密体卑而道尊恭而不劳博而不杂寂用之涯不可测也

　　　　僧宗杲
赐号佛日大师自称妙喜庵主绍兴辛酉忤秦桧勒返初服窜南中丙子桧死被旨北归还其僧祴乃受请住育王参学之人数常千百丛林之盛无与为比尝募缘及捐衣盂合缗数十万筑海塘创涂田以养其徒号般若庄至今赖之其住世行业接物机缘有语录塔碑此不备载

　　　　僧德光
姓彭氏临江军新喻县人生而骨相奇庞伏犀贯脑袁州木平山妙应大师伯华者善相谓此子它时空门栋梁也绍兴辛酉大慧南迁光年二十一望见曰此古佛也吾安得事之后二年出家遍参诸禅研究宗旨一日见饶州天宁应庵昙花送化主颂曰此真临济种也亟往依之虽箭锋相直然碍膺未决丙子岁闻大慧住阿育王山喜曰缘法在兹矣已而果大彻慧示以赞曰有德必有光其光无闲隔名实要相称非青黄赤白慧归径山光奉事益虔遇其说法座下争执笔抄录光一历耳根终身不忘有问辄举其慧解盖天资也自号拙庵曰吾生平多得拙力慧入寂光分座仰山后住台州鸿福光孝二寺孝宗皇帝雅闻其名淳熙三年春诏开堂灵隐遣中使赐香是冬诏入观堂留五昼夜数问佛法大意光敷奏直截上大悦赐号佛照禅师赠以御颂明年再对进宗门直指以都下劳应接丐闲山林七年夏上用仁宗待怀琏故事亦以育王处之逮移御重华趣令入觐漏下十刻乃退绍熙四年改莅径山光力辞孝宗曰欲时相见耳庆元元年许还育王归老东庵嘉定三年三月十三日示寂赐谥普慧宗觉大禅师塔名圜鉴丞相周益公必大为之铭余事参见阿育山广利寺条中嗣法者遍满四方而师瑞最着

　　　　僧法平
字符衡姓□氏嘉禾人初受度即参妙喜师为书记后居天童时号平书记工文能诗孙尚书觌朱郎中希真皆许可之受请住象山延寿院复自芦山移杖锡又号怡云埜人尝以偈呈史越忠定王王酬其偈有云团团璧月印寒潭时有清风扫碧岚照见山人方隐几洒然无物自沈酣又云白鹭栖烟一点明皎然压倒语全清莫言后代无人继仗锡行将擅此名编修陆游尤重之寄诗云放翁久矣无此客闯户儿童皆动色寒泉不食人暍死素绠银瓶我心恻千金易得一士难晚途淹泊眼愈寒岂知一旦乃见子杰语豪笔无僧酸门前清溪天作底细细风吹縠纹起倚栏一笑谁得知爱子数诗如此水江湖安得常相从浩歌相踏卧短蓬功名渠自有人了留我镜中双颊红又寄怡云诗云东华软尘飞扑帽黄金络马人看好渠侬胸中谁得知畏祸忧谗鬓先老举世输与平元衡青山白云过一生出门曳杖便千里白云不约常同行长安归来雪没屦剧谈未竟还东去到山分我一片云并遣春风吹好句有语录集稿二卷留山中

　　　　僧宝昙
字少云姓许氏蜀嘉定龙游人幼从乡先生授五经习章句业已而弃家舍须发从一时经论老师游挈包来南从大慧干育王径山又从东林卍庵蒋山应庵遂出世住四明仗锡山归蜀葬亲又住无为寺复来明太师史越忠定王深敬之筑橘洲使居焉工文辞有橘洲集十卷行丛林始为蜀士时师慕东坡后游东南敬山谷故文章简古高妙有前辈风又仿太史法着大光明藏以西方七佛为纪达摩以降诸祖师则传之未绝笔故不传然每自谓于第一义谛心有得人谓我以文词鸣是未知我者庆元三年四月二十日辞世临行颂曰平生洒洒落落末后哆哆（口和）（口和）殷勤觅一把火莫教辜负澄波

　　　　僧师瑞
姓谢氏九江人周岁试晬独拈金刚经族亲异之十岁胆气逸群不受世羁勒遂出家十五默诵法华经不脱一字一日语耆年云谤斯经者获罪如是未审经在何处耆年惊叹二十一薙发受具遍参诸宿遂入拙庵德光之室受请住舒州兴化寺光送以偈曰直截全提向上机从教佛祖浪头低如今已是难藏掩三脚驴儿解弄蹄迁浮山投子学徒云集光自育王应径山请难其继被旨以瑞补其处在育王九年搥拂之下常六千指法席之盛不减拙庵嘉泰六年蜕院居西塔时拙庵居东塔四方访道者交武于其父子闲拙庵顺寂瑞复住投子者七年又住华藏未几还西塔法腊既高务谢绝学者掩扉静坐而衲子蚁慕户外之屦常满嘉定十六年八月二十二日忽书偈曰大地无寸土秀岩大事毕大事毕摩诃般若波罗蜜谢众而逝秀岩其自号也葬乌石山妙智塔之左添差镇江通判楼昉铭之且叙曰惟临济之道宏矣六传至杨岐而始分杨岐四传至佛日而始大至拙庵而愈盛而瑞继之三百年闲杨岐正脉流通布濩拙庵与瑞之功为多云

　刊误
 【[先贤事迹]】 [高闶]　始居明 【明卢作鄞】 　屡中魁选 【四字卢无】 　又先群彦 【四字卢无】 　以校定 【至】 至言 【五十五字卢无】 　试上舍中优等 【卢本作中上舍优等】 　继丁内外艰 【卢无继字】 　可以居经筵 【卢无以字】 　之地 【地下卢有也字】 　春有旨 【至】 差遣 【八字卢无】 　进札 【至】 规戒 【二十四字卢无】 　新恩进士 【卢无恩字】 　而儒行篇 【卢无而字】 　可以召和气 【卢无气字惟此当系误脱】 　至言 【至】 奉祠 【十八字卢皆无】 　复参东帅谋 【卢本作后自浙东帅参谋】 　陛下兴太学 【兴上卢有复字干道图经亦有】 　出为筠州 【出字下卢本有外字】 　享年 【卢无享字○按以上并当以卢本为是语详前卷刊误又按传中天下事之事图经原本误在用字之下浙东帅之浙图经原本误脱今此本纤悉并同其为沿抄图经无疑特终不能解其何故也】 
[史浩]　都督是时在江上乎 【卢本是时下有在山东乎四字】 　遽欲成大功 【成字下卢有不世之三字】 　开府仪同三司曾觌辈 【觌下卢有郑藻二字】 
 【[孝行]】 [杨庆]　乃剔股 【股下卢有肉字】 
 【[仙释]】 [僧宗杲]　有语录塔碑 【藏本及洪林本碑下并有立字前以为衍文删之今卢本作在是也】 

四明志卷第十
宋元四明六志第二十二
宋罗浚　等　撰
　郡志卷第十
　　叙人下
　　　进士 【旧志以特奏名杂载题名碑亦然今悉按登科记厘正之】 
端拱二年陈尧叟牓 【圣人不尚贤赋　五色一何鲜诗　禹拜昌言论】 
杨说
淳化三年孙何牓 【卮言日出赋　射不主皮诗　儒行论】 
李泳
咸平五年王曾牓 【有物混成赋　高明柔克诗　君子黄中通理论】 
许铉
景德二年李迪牓 【天道犹张弓赋　德輶如毛诗　以八则治都鄙论】 
郎简　　卢慎微　　张合
大中祥符五年徐奭牓 【铸鼎象物赋　天险不可升诗　以人占天论】 
王周　　葛源
大中祥符八年蔡齐牓 【置天下如置器赋　君子以恐惧修省诗　顺时慎微其用何先论】 
沈偕　　许恽 【同三传出身】 
天圣五年王尧臣牓 【圣有谟训赋　南风之熏诗　执政如金石论】 
李弈 【登科记作亦】 　　虞协
天圣八年王拱辰牓 【藏珠于渊赋　溥爱无私诗　儒者可与守成论】 
朱公绰　　施渥
景佑元年张唐卿牓 【房心为明堂赋　和气致祥诗　积善成德论】 
许敏　　沈言
宝元元年吕溱牓 【富民之要在节俭赋　鲲化为鹏诗　廉吏民之表论】 
王异 【继文子贯齐州系考中魁选以文有摩改奉旨特降第五名】 
庆历二年杨寘牓 【应天以实不以文赋　吹律听鸣凤诗　顺德者昌论】 
沈起　　申屠会　　周造
庆历六年贾黯牓 【戎祀国之大事赋　形盐象武诗　两汉循吏孰优论】 
陈诜　　冯准　　王该
周处厚　　李抚辰　　俞翱
皇佑元年冯京牓 【盖轸象天地赋　日昃不暇食诗　天德君人之言论】 
杜谘　　郭暨
皇佑五年郑獬牓 【圜邱象天赋　律听军声诗　乐本人心论】 
卢隐　　陈（言合） 【诜堂弟】 　　楼郁 【贯开封】 
陈（言宗） 【诜兄贯开封】 　　项睎 【贯开封】 　　葛良嗣 【贯开封】 
周师厚 【处厚弟】 
嘉佑二年章衡牓 【民监赋　鸾刀诗　重巽申命论】 
刘仲渊　　于锐 【贯开封】 　　陈辅
嘉佑四年刘辉牓 【尧舜性仁赋　求遗书于天下诗　易简得天下之理论】 
俞充　　朱长文 【贯开封】 　　丰稷
嘉佑六年王俊民牓 【王者通天地人赋　天德清明诗　水几于道论】 
童于　　项瞻 【睎堂弟】 　　袁毂
嘉佑八年许将牓 【寅畏以飨福赋　乐通神明诗　成败之几在察言论】 
葛蕴 【贯开封】 　　冯硕 【准侄】 　　陈谧
柳韶
治平二年彭汝砺牓 【大舜善与人同赋　春和议赈贷诗　君子以成德为行论】 
楼常 【郁子】 　　舒亶
熙宁三年叶祖洽牓 【是年始有御试策】 
王吉　　王夬 【周子贯和州】 　　冯景 【贯开封】 
熙宁六年余中牓
俞伟 【充叔】 　　韦着 【明经】 
熙宁九年徐铎牓
陈伯疆 【贯开封】 　　姚孳　　杜（山巳） 【贯开封】 
楼光 【郁子】 
元丰二年时彦牓
吴矜　　周锷 【师厚子】 
元丰五年黄裳牓
江炳　　翁升　　俞夔
丰安常 【稷子】 　　陈撝 【（言宗）族贯开封】 　　王瓘 【该子】 
元丰八年焦蹈牓
楼异 【常子】 
元佑三年李常宁牓
吴正平　　姚希　　陈摅 【撝弟】 
张宏 【举经明行修】 　　王光祖 【异之孙贯齐州】 
元佑六年马涓牓
童（韦毕）　　袁灼 【毂子贯开封】 　　刘渭
元佑九年毕渐牓
俞袤 【伟子】 　　胡斡化
绍圣四年何昌言牓
蒋璇　　冯泾 【贯开封】 　　童韫 【（韦毕）堂兄】 
茹开 【贯开封】 
元符三年李釜牓
陈禾 【谧子】 　　陈（打去丁改升） 【撝弟】 　　郭慎实 【暨子】 
冯轸 【景侄孙】 　　楼弁 【常子】 　　汪洙
崇宁二年霍端友牓
周铢 【师厚子贯湖州】 　　王次翁 【异孙贯齐州】 
崇宁五年蔡薿牓
冯滋 【泾弟】 　　蒋珫 【璇弟】 　　冯子济 【泾堂弟】 
夏承　　汪思齐 【洙子】 　　曹贯　顾文 【上舍魁】 
大观三年贾安宅牓
王珩 【该侄】 　　胡旦　　吴升 【矜从弟】 
蒋安义
政和二年莫俦牓
汪思温 【洙子】 　　王庭秀 【发子】 　　张邦彦 【宏侄】 
林保　　林（上雨下注） 【保堂弟】 
政和五年何（上□下木）牓
楼航
政和八年嘉王牓
林孝雍　　陈时举　　陈秉 【谧子举八行】 
姚持 【阜侄贯开封】 　　桂舟　陈宗翰 【诜孙】 
吴秉义 【升子】 　　汪廷彦　　史才
薛朋龟　　王勋 【珩侄】 
宣和元年上舍释褐
楼玮 【航子】 
宣和三年何涣牓
王琥　　何泾　　杨正权
吴秉信 【升子】 
宣和六年沈晦牓
王璧 【庭秀子又于绍兴五年魁博学宏词科】 　　曹粹中 【贯侄】 
林孝友 【孝雍弟】 
建炎二年李易牓
张嗣良　　于闶
绍兴元年上舍释褐
高闶
绍兴二年张九成牓
王玮 【琥弟】 　　于庭式 【锐孙】 　　王伯庠 【次翁子贯济南】 
薛靖 【朋龟族】 　　史纯臣 【贯湖州】 　　周广誉
绍兴五年汪应辰牓
王伯序 【次翁子贯济南】 　　石师能 【贯绍兴】 　　史师雄 【纯臣从叔】 
郑若谷　　赵敦临　　高安世 【闶兄】 
刘涛
绍兴八年黄公度牓 【省试　天子以德为车赋　谈笑却秦军诗　六艺折中夫子论】 
吴邦杰 【贯绍兴】 　　蒋楰 【璇从侄】 　　陈曦 【禾子】 
余遇　　蔡毅
绍兴十二年陈诚之牓
魏杞 【贯开封】 　　丰至 【稷从孙】 　　姚孚 【希从侄】 
俞观能 【夔子】 　　姜涛 【贯开封】 　　楮棣
绍兴十五年刘章牓
汪大猷 【思温子】 　　史浩 【才侄】 　　张济 【嗣良从兄】 
周维　　莫冠卿　　王瀹 【夬孙贯和州】 
林大节 【孝雍侄】 　　高誾 【安世弟】 
绍兴十八年王佐牓
沈中立　　童大定
绍兴二十一年赵逵牓
方天保　　陈居仁 【贯兴化】 　　裴定
吴化鹏　　张逊　　任三杰
绍兴二十七年王十朋牓
方南强 【天保弟】 　　赵彦弼　　赵公迁
绍兴三十年梁克家牓
楼锷 【异孙】 　　楼鋐 【异孙】 　　卞圜 【贯泰州】 
高文虎 【安世侄】 　　叶时　　王明发
赵彦逾　　赵师岘　　赵师章 【师岘兄】 
郑锷 【贯福州】 　　刘俣　　沈元宪
莫堂 【冠卿子】 
隆兴元年木待问牓 【圣人作而万物睹赋　人鉴诗　一正君而国定论】 
李唐卿 【贯绍兴】 　　李霖　　郑若容 【若谷弟】 
赵善待　　楼钥 【异孙】 　　张良臣 【贯拱州】 
林圭　　冯伟文 【泾孙】 　　汪大辩 【思温侄】 
林颐　　张孝伯 【贯和州】 
干道二年萧国梁牓
赵师正 【改名师津】 　　施纯仁　杨王休
俞茂系 【观能子】 
干道五年郑侨牓
杨简　　王时会　　沈焕
袁章 【灼孙】 　　史弥大 【浩子】 　　赵善纁
王时叙 【时会兄】 　　戴樟
干道八年黄定牓
范矩　　卢子才　　王辉
陈纪　　韩永德 【贯开封】 　　舒璘
赵伯省　　舒烈 【亶曾侄孙】 
淳熙二年詹骙牓
赵彦通 【彦逾从兄】 　　赵渭夫　赵师信 【改名师浔师正之弟】 
赵彦远 【彦逾弟】 
淳熙五年姚颖牓
姚颖 【孚孙】 　　黄豹　　王镐 【璧侄】 
苏养直 【贯泉州】 　　郑瓒 【锷弟】 
淳熙八年黄由牓
袁燮 【灼曾孙】 　　赵汝胜　　赵师晨
淳熙十一年卫泾牓
高文善 【安世侄】 　　高似孙 【文虎子】 　　赵汝逵 【善待子】 
赵汝述 【善待子】 　　赵善赞 【善纁弟】 
淳熙十四年王容牓
史弥远 【浩子】 　　赵师晃 【师晨弟】 　　姚师皋
袁韶　　史弥忠 【浩侄】 　　罗仲舒
赵希言　　赵汝遇 【善待子】 　　赵师（仃去丁改甫） 【师晃从兄】 
赵希（王笔）　　李震 【唐卿侄孙】 　　吴振
史弥悆 【弥忠弟】 
□□元年余复牓
边恢 【友闻侄】 　　叶澄　　赵（王常）夫
丰有俊 【稷四世孙】 　　诸葛安节 【贯绍兴】 　　赵崇衡 【崇复从兄】 
林维孝 【嵩孙】 　　刘致一　　陈卓 【居仁子贯兴化】 
林珪　　周焯 【锷曾孙】 　　赵崇复
绍熙四年陈亮牓
杨琛　　楼昉　　楼镛 【异孙】 
赵师（左上民下日右页）　　赵崇德　　应傃
姜光 【涛侄孙贯开封】 　　赵筠夫 【彦逾子改名（上竹下政）夫】 
厉思明　　陈从 【贯福州】 　　姜柄 【涛侄贯开封】 
臧植　　蒋经 【贯镇江】 　　刘垕
庆元二年邹应龙牓 【天子大采朝日赋　玉烛阳明诗　高祖宽明而仁恕论】 
张虙 【嗣良侄孙】 　　史弥逊 【才孙】 　　赵汝笈
赵汝适　　赵善湘　　姚师虎 【师皋弟】 
张珩　　叶子高　赵时穆
楼汶 【异曾孙】 　　董仁泽　　郑褒之 【若谷侄】 
章禹圭　　孙逢吉　　赵师（仃去丁改光） 【师（仃去丁改甫） 弟】 
赵师宜 【希言叔】 　　赵汝法　　赵师适 【师（仃去丁改甫）弟】 
赵彦枢　　桂万荣　　袁洽 【毂四世孙】 
冯理　　屠明发　　王休
蒋岘 【珫曾孙】 　　冯自强
武举 【周虎榜○[按曰]此及下嘉定四年榜首原本皆脱今据咸淳临安志补】 
锺元达　　潘伯恭　　卢元吉
庆元五年曾从龙牓
袁肃 【燮子】 　　史弥谨 【浩侄】 　　刘叔向
臧格 【植弟】 　　皇甫晔　　王暨 【辉侄贯开封】 
汪文中 【大猷侄】 　　姜燧 【光弟贯开封】 　　赵善潼 【善湘弟】 
王大醇 【上舍琥侄孙】 　　赵崇衎　　赵汝稠
赵崇（仃去丁改召）　　王（王延） 【伯庠孙】 　　陈概 【禾曾孙】 
嘉泰二年傅行简牓 【圣人成天下之大顺赋　春旗簇仗齐诗　汉御外理内之术论】 
傅行简　　缪师皋 【次年试中教官】 　　林维忠 【上舍维孝兄】 
施琮　　杨琮 【琛从兄】 　　胡鉴
嘉泰二年武学释褐
范良辅
嘉泰三年两优释褐
宣缯
开禧元年毛自知牓
汪之疆 【大猷侄孙】 　　赵彦彬　　郭九思
李以制　　袁汝宽　　徐愿
赵与龙　　赵希扬　　林宗一 【维忠子贯湖州】 
嘉定元年郑自诚牓
王宗道 【时会侄】 　　郭德畅 【九思从叔】 　　王埜 【明发孙】 
赵汝惮　　范楷 【矩弟】 　　薛师点 【朋龟曾孙】 
张起岩　　胡刚中　　刘厚南 【叔向侄】 
董仁声 【仁泽从弟】 　　陈公益　　李诜伯 【以制伯】 
吴晞甫 【化鹏侄】 
武举周师锐牓
童蒙正
林（山票）牓 【[按曰]据中兴右科进士表林（山票）榜在淳熙十一年陈良彪榜在庆元五年今并附嘉定元年之后何耶延佑志所载全与此同莫明其旨不敢更正】 
胡光
陈良彪牓
胡应时 【光子为第二名以绝伦特与第一名恩例】 
嘉定四年赵建大牓
任龠 【谦子】 　　俞畴 【充曾侄孙贯湖州】 
赵时慥　　赵希舍 【师（仃去丁改甫）子】 　　楼淮 【异曾孙】 
冯宋兴 【轸侄孙】 　　陈谊　　黄定 【上舍】 
赵希（王勒）　　赵希瑑　　汪了翁
程士龙
武举 【林汝浃榜】 
王国定　　杜霆　　林拱
嘉定七年袁甫牓
袁甫 【燮子】 　　赵师籛 【伯省侄】 　　余元廙
戴杰 【上舍贯福州】 　　丰翔 【至曾侄孙】 　　史弥应 【弥忠弟】 
史弥忞 【弥忠弟】 　　范光 【楷子贯太平】 　　叶英
赵时恪 【时慥兄】 　　赵唯夫 【公迁孙】 　　赵（汀去丁改柔）夫 【渭夫弟】 
赵汶夫　　汪立中 【大猷子】 　　赵时择 【渭夫子】 
孙枝　　赵时益 【玮夫侄】 　　李森 【上舍】 
叶奭 【上舍】 　　赵希（檄去木改王） 【希（王勒）兄】 　　赵与欢 【希言子】 
赵与昭　　孙起子 【枝子】 
嘉定十年吴潜牓
方季仁　　李元白 【以制父】 　　李以称 【元白子】 
刘着　　郑清之　　赵汝杆 【汝柄弟】 
陈埙 【省元】 　　高奎　　林挺 【拱弟】 
赵汝（木熏） 【善湘子】 　　史弥巩 【弥忠弟】 　　庄镇
任灼然　　楼采 【汶侄】 　　郑次申
赵莅夫　　赵师籀　　赵（王基）夫 【公迁孙】 
赵师箎　　赵汝柄 【善赞侄】 　　赵汝（木宰） 【善湘子】 
赵希畣 【师（仃去丁改甫）子】 　　史岩之 【弥忠子】 　　赵希敞 【与昭叔】 
赵（王肃）夫 【公迁孙】 　　赵时（汀去丁改荣） 【（王常）夫侄】 　　汪之秀 【之强弟】 
陈伯鼎　　翁逢龙　　葛　逢
武举朱嗣宗牓
陈寅
嘉定十三年刘渭牓
诸葛十朋 【安节侄】 　　赵希镒 【师晨子忠翊郎】 　　赵时墂 【省魁】 
庄同孙　　赵侵夫　　赵希洽 【希言弟】 
赵与仕 【师岘孙】 　　赵希逾　　沈中文 【焕侄】 
史嵩之 【弥忠子】 　　罗叔韶　　蒋兴孝 【经侄】 
陈自　　赵希羊　　宋炳
徐敏功　　董子焱 【仁声从弟】 　　王之经　陈协
嘉定十四年两优释褐
何大圭
嘉定十五年国学以庆宝恩上舍释褐
汪之道 【思温元孙】 
嘉定十六年蒋重珍牓
丰（艼去丁改巳） 【稷五世孙】 　　臧元圭 【植格从侄】 　　李诲伯 【元白侄】 
应（彳繇） 【傃侄】 　　臧元增 【植子】 　　贝自成
袁商 【燮子】 　　王撝　　余天锡
潘景华 【伯恭子】 　　舒泳之　　杨梦龙 【正权侄】 
楼（金广） 【郁五世孙】 　　史佺之 【弥忠侄】 　　赵师简 【师籛弟】 
赵逢龙　　楼（日丙） 【昉从兄】 
武举杜幼节牓
臧元庆 【植格从侄】 　　王甲 【镐侄】 
嘉定十七年上舍释褐
邵明仲　　庄端孙 【同孙兄】 　　任褒然 【灼然弟】 
陈（上竹下辂） 【纪子】 
宝庆二年王会龙牓
孙因 【梦观堂兄】 　　孙梦观 【因从弟】 　　赵希洺 【师葑侄】 
赵希（汀去丁改靓）　　赵师葑　　赵汝桂 【汝柄弟汝杆兄】 
赵时范　　王希声 【内舍明发之孙埜之兄】 
刘栋 【垕侄】 　　赵希逸 【希逾弟】 　　□士祯 【清之侄】 
赵汝（上与下廾）　　赵崇侜　　臧元坚 【植从子】 
楼浟 【淮弟】 　　舒瀛 【黻曾孙】 　　王文贯
袁衡 【燮孙】 　　刘炳 【遵孙俣子】 　　陈篚 【纪侄】 
赵汝（木某） 【善湘子汝（木熏）汝（木宰）弟】 　　赵崇佾
赵希埵　　赵汝期 【汝（上与下廾）汝岌堂弟】 　　赵希绹
赵淢夫 【彦通侄】 　　赵希驭 【希璱堂弟】 　　赵希璱 【希（王柔）兄】 
赵希伺　　赵汉夫　　赵希（王柔） 【希（檄去木改王）兄】 
赵希（□褭） 【希伺兄】 　　赵汝（木秉）　　赵远夫
赵与焰 【与龙弟】 　　萧垚　　冯基
刘希辰 【着子】 　　夏元吉　　蒋规 【珫曾孙】 
赵若搢　　王梦次　　黄桂 【豹之子】 
王兴叔　　沈晟
武举杨必高牓
何武伯 【冲之侄】 
绍定二年黄朴牓 【[按曰]自此至开庆元年皆后人续增】 
张霆振　　赵希（上合下曰） 【师（仃去丁改甫）子】 　　丰茞 【（艼去丁改巳）弟元名芸】 
史望之 【弥忞子】 　　王龙荣 【时会孙】 　　杨埴
林溥 【大节孙】 　　赵汝湒 【上舍】 　　姚元哲
冯履道 【基兄】 　　赵希鐩 【师晨子希镒兄】 　　赵崇侪 【崇侇弟】 
赵崇（日□） 【内舍】 　　史及之　　臧元士 【植子上舍】 
赵崇侇 【崇佾从弟】 　　李词伯　　杨（王玉）
何宗（王火）　　徐灼　　周时举
陈（上竹下虡） 【纪侄篚兄】 　　董亨复　　王　棠
陈笥 【纪侄篚兄】 　　董淮　　刘圭 【友德子】 
沈叔简　　王与直 【时叙孙】 　　边之裕 【友闻孙恢侄】 
汪辉 【廷衡曾孙】 　　陈宗仁
武举焦焕炎牓
张时举 【逊之侄孙】 　　何浚 【内舍】 
绍定四年庆寿上舍释褐
严畏 【仲熊孙】 　　叶成子 【澄侄】 　　沈辉
绍定五年徐元杰牓
何德新 【冲从侄武伯从弟】 　　陆（睿圣）
高指 【开曾孙】 　　曹巽　　赵汝榗 【善湘子汝（木熏）汝（木宰）汝（木某）弟今为善潼子】 
陈埜 【南侄孙】 　　任严
桂去疾　　桂锡孙 【万荣侄】 　　王得一
孙愿质 【枝子起子弟】 　　赵希羔 【希羊从弟】 　　赵时晤
边之基 【友闻侄孙恢之侄】 　　董仁森 【子焱从弟】 
吴颙　　王侣道　　宋自强
赵汝岿 【汝惮从弟】 　　戴埙 【机孙】 　　陈大方 【曦曾孙概从侄】 
汪之埜 【立中侄】 　　宋拱之　　韩应祥
林一之 【嵩曾孙】 　　张（王寿） 【珩从弟】 　　楼（木莘） 【异元孙】 
宋洎 【炳弟】 　　潘景孟　　刘燧 【遵孙】 
林虙　　王与义　　叶龙友 【奭兄】 
冯容 【轸侄孙】 　　楼（汀去丁改卉） 【鍭子】 　　徐应和
楼濂 【钥从子】 　　臧梦祥 【植格从侄元圭兄】 
楼瀚 【异曾孙】 　　顾铨　　黄锷
楼（汀去丁改翚） 【鍭子】 　　边之问 【友闻从孙恢侄】 　　薛师傅
顾槱
武举林梦新牓
臧元龟 【植格从侄元庆弟】 　　鲁英
楼（艼去丁改木） 【采弟】 
端平二年吴叔告牓
汪之林 【之埜兄上舍】 　　史越翁 【师雄从侄孙】 　　赵崇（目爱） 【汝柄侄】 
夏（上一吉下二吉）　　张自明 【虙从子上舍】 　　高衡孙 【文善子】 
周福孙　　汪汲 【镇五世孙辉从侄】 
高深 【文举孙】 　　赵希囿 【希羊弟】 　　袁铉
陈梦举　　楼昭 【昉弟】 　　汪龙友 【了翁叔】 
楼（汀去丁改） 【汶弟】 　　余柟　　张盘 【虙从子】 
王奎 【明发从孙】 　　王子槐　　沈一举
方肃 【季仁侄孙】 　　陈（上竹下涵） 【纪子】 　　刘辉
臧棐 【格从弟】 　　楼梲 【异元孙】 　　吴惟助
邬文伯　　楼（木皋） 【常六世孙】 
武举朱熠牓
王大用　　徐用之　　何自明 【浚弟】 
嘉熙二年周坦牓
戴埴 【上舍】 　　章士元 【上舍】 　　应文炳
魏峻 【通直郎】 　　陈大震 【大方弟】 　　赵崇滁
赵崇儋　　黄演 【镗侄千之弟】 　　史本之
刘照 【遵孙俣侄炳弟】 　　林爽邦 【维孝从弟】 　　张（王已） 【内舍】 
汪之邵 【立中侄】 　　林宗称 【嵩曾孙间礼子】 　　刘（土廷）
刘（火喜） 【遵孙俣侄炳弟】 　　林公玉　赵希釜 【师晨子希鐩希镒弟】 
赵若灊　　贝良金　　楼条 【异五世孙】 
黄应春　　李淦　　贝斗南
楼滓 【钥从子】 　　陈策　　黄千之 【镗侄演兄】 
陈了翁　　陆爚 【佃元孙游侄孙】 　　林震
陆点 【佃元孙】 　　陆熊 【佃元孙】 　　陆采 【佃孙之瑞弟】 
陆晢甫 【佃元孙坚从叔】 　　楼侃 【异五世孙】 　　陆埏 【之瑞孙】 
楼柎
武举刘必成牓
蒋崌
淳佑元年徐俨夫牓
王汉英　　王应麟 【撝子】 　　陆合 【佃七世孙】 
潘泉　　史能之 【弥巩子出继】 　　王真锡 【上舍明发从孙】 
蒋兴永 【内舍绰子】 　　赵汝檀　　史冑之 【弥巩子】 
方震龙　　孙洙　　戴进之 【集子埙埴从叔】 
赵琩夫　　王轰 【勋曾孙】 　　王履正 【上舍】 
赵汝（木隶） 【汝檀弟】 　　赵若（王匆） 【时益侄时融子】 　　汪元春
蒋觐 【璇曾孙绅子】 　　罗明复　　周梦李 【常曾孙】 
杨宗卿 【琛侄】 　　邱达可 【之才孙复侄】 　　罗叔晟
方端 【季仁侄】 　　贝斗山 【自成侄孙良金侄斗南之弟】 
张自强 【虙从子自明弟】 　　张庆祖 【珩侄】 　　何日新 【冲侄武伯弟德新兄】 
任节　　张自东 【济侄孙】 　　刘拭 【涛侄孙致一侄】 
淳佑四年留梦炎牓
余东 【元廙侄孙】 　　戴鑫　　孙梦发 【洙侄】 
卢垚　　黄应春 【戊戌特科甲辰正奏】 
安刘　赵希愃　　赵汝栋
李以益 【元白子以称以制弟】 　　袁燅
陈肖孙　　萧文会 【垚弟】 　　孙豹　俞舜申　　张正国　　张钦
淳佑七年张渊微牓
王霆瑞　　赵崇（寿□） 【原名崇辛】 　　王珪
何垓 【冲侄孙日新侄】 　　张自期 【虙侄自明从弟】 　　楼洌 【肖五世孙（金广）之从子】 
赵孟墅 【师岘曾孙与仕续训与桸亲侄】 　　赵崇骕
袁采　　黄知崇 【千之子演侄】 　　蒋晓 【珫元孙岘犹子】 
吴龙朋 【正平元孙】 　　楼（汀去丁改彪） 【异元孙】 　　张槱之 【珩侄】 
郑士冑 【敕授将仕郎清之从子】 　　　朱佑之
邬秀实 【文伯□】 　　楼滮 【钥从子滓□】 　　蒋觌 【珫曾孙规亲兄】 
贝良臣　　周岳　　王应龙
应逢子　　袁符 【章孙】 　　楼椲
舒济世 【琮孙】 　　缪应符　　张堂
胡时中　　徐曰宣　　姜辉 【燧从弟】 
楼枝　　翁归仁　　赵希墫 【希埵弟】 
吴尚深
武举章梦飞牓
汤大全　　戴元质
淳佑十年方逢辰牓
沈发　　史俊卿　　林潜 【上舍问礼孙宗称子】 
周坦 【上舍锷四世孙烨焯之嫡侄】 　　陈若水 【协弟】 
朱端方 【定国曾侄孙】 　　林禹玉 【公玉兄】 　　胡发 【鉴子】 
赵与臻 【希镒子】 　　赵与（土逮 ）【希驭子元名与恩省魁】 
杨景山　　赵若愚 【渭夫孙时择子】 　　高桂
袁垚　　虞逢午　　戴杰
王耒　　林煟 【惟孝侄宗一弟】 　　沈士龙 【镗孙中文弟】 
洪翌　　洪翚　　杨垕 【简从孙】 
蒋梦符　　杨兴伯　　桂本
宝佑元年姚勉牓
陆逵 【佃五世孙】 　　舒梦庚　　孙獬孙
胡咸中 【刚中时中弟】 　　黄翔龙　　马元演
李应龙　　史有之 【上舍弥巩子】 　　赵时□
戴得之 【权子上舍】 　　臧元孙　　单德旗
贾万金　　孙震孙　　钱保
舒渚　　王安道 【文贯弟】 　　王自然
林霆　　陈翥　　杨壁
林峻　　陈谏　　王良 【休子】 
汪奎　　汪翔龙　　袁士复
蒋峒　　施泰孙 【琮侄】 　　舒漳 【琥孙】 
虞逢酉 【敏求侄逢午兄】 　　林灼
宝佑四年文天祥牓
王应凤 【撝子应麟弟】 　　赵若棋　　罗雷发
黄震　　刘应老　　赵崇回
赵必聪　　陈着　　章霆瑞
卓云　　舒杭　　杜梦冠
杨应霆 【琛侄宗卿兄】 　　夏已震 【（上一吉下二吉）之子】 　　史即之
李国宝　　余梅叟　　郑士洪
张（上虍下耎）　　应埜　　楼世仁
陈鼎 【翥弟了翁兄】 　　李以秉　　李（王肃） 【己未再对二等】 
林一枝　　徐汝周　　刘南强
史常之　　冯懋　　杨垧 【（王火）兄简侄孙】 
开庆元年周震炎牓
王复 【子槐子】 　　蒋世杰　　张兴祖
胡从义　　张源 【霆振侄霆龙子】 　　孙真孙
赵与（日夫）　　赵必衢 【崇侇子】 　　张应龙
张霆龙 【霆振弟】 　　章介甫　　俞道明
萧楠　　卢天佑　　史介之
李以兴　　楼极　　胡机
楼森圭　　张虡　　罗季禹
李以圭　　于巽 【闶曾孙】 　　王宝之
蒋演　　王桂发　　郑大津
桂壮孙
博学宏词
王璧
经明行修
张宏
八行
陈秉　　史诏
教官
楼钥　　缪师皋　　范光
童子
桂锡孙　　王人英
应翔孙 【傃孙（彳繇）侄嘉熙元年试中○[按曰]此系后人续增】 
遗逸
陈之翰　　于定 【并大观二年举】 
特旨
沈省曾

　　　衣冠盛事 【[按曰]此门多后人羼续即如四世宰执条当绍定元年嵩之未相原本盖作三世又是时弥远亦未封卫王也】 
四世宰执
史才 【枢密】 　　侄浩 【丞相越王】 
子弥远 【丞相卫王】 　　从侄嵩之 【丞相永国公】 
父子宰相
史浩　　子弥远
父子御史
王次翁 【御史中丞】 　　子伯庠 【侍御史】 
父子侍从
杨王休　　子烨
袁燮　　子甫
魏豹文　　子峻
父子西掖
陈居仁　　子卓
父子殿帅
冯湛　　子榯
父子同牓
孙枝 【袁甫牓】 　　子起子
李元白 【吴潜牓】 　　子以称
祖孙侍从
林保　　孙祖洽
祖孙甲科
王异 【吕溱牓第一甲第五人】 　　孙伯序 【汪应辰牓第一甲第五人】 
兄弟侍从
史弥大　　弟弥坚
史宅之　　弟宇之
兄弟同牓
王时会 【郑侨牓】 　　弟时叙
赵汝述 【卫泾牓】 　　弟汝逵
史弥忠 【王容牓】 　　弟弥悆
赵师适 【邹应龙牓】 　　弟师（仃去丁改甫）
史弥应 【袁甫牓】 　　弟弥忞
赵汝（木熏） 【吴潜牓】 　　弟汝（木宰）
赵（王基）夫 【吴潜牓】 　　弟（王肃）夫
赵崇侇 【黄朴牓】 　　弟崇侪
舅甥三学士
汪大猷　　甥陈居仁　楼钥
典乡郡
黄晟 【鄞人唐末守郡二十年】 
孙沔 【远祖合奉化人净惠院即其故宅后徙会稽而别业犹在鄞皇佑三年守郡晚年又有新治甬上居之句】 
王周 【鄞人庆历中以司封郎中守郡】 
楼（上巳下廾） 【其先奉化人后徙城中政和中守郡五年所居号昼锦坊南门内有锦照桥与正堂相直宅之后有锦照堂宅之左有堂曰继绣以继王之后也】 
赵彦逾 【鄞人嘉泰四年四月以资政殿大学士太中大夫知庆元府兼（汀去丁改公）海制置使所居号锦里】 
赵善湘 【鄞人嘉熙二年三月十三日准入内内侍省递到御前金字牌奉御笔依旧资政殿大学士银青光禄大夫除沿海制置使兼知庆元府有旨名其所居之坊曰锦勋】 
余天锡 【鄞人嘉熙四年六月内奉御笔除资政殿大学士知庆元府兼沿海制置使有旨名其所居之坊曰锦乐】 
建乡节
郑清之 【鄞人淳佑五年以少师越国公醴泉观使兼侍读领奉国军节度使】 
省元
傅行简　　陈埙
状元
姚颖　　傅行简　　袁甫
释褐状元
宣缯　　何大圭
武举状元
胡应时 【以绝伦升第一名】 

四明志卷第十一
宋元四明六志弟二十三
宋罗浚　等　撰
　郡志卷第十一
　　叙祠
圣人之制祭祀也法施于民则祀之以死勤事则祀之以劳定国则祀之能御大灾则祀之能捍大患则祀之后世俗或因其所畏慕释老氏各奉其所祖祠宇繁矣推建置之义而反其忠信诚悫之心其可乎

　　　神庙
　　　　灵应庙
即鲍郎祠也旧曰永泰王庙北距子城二里半按舆地志云鲍郎名盖后汉鄮邑人为县吏县尝俾捧牒入京留家酣饮踰月不行县方诘责己而得报章果上达既死葬三十年忽梦谓妻曰吾当更生盍开吾冢妻疑不信再梦如初乃发棺其尸俨然如生第无气息耳冥器完洁若日用者棺之四旁灯然不灭膏亦不销郡人聚观咸怪神之为立祠宇梁大通闲奴贼名益诞倡诱群盗有众三千号奴抄兵寇会稽永嘉临海海盐并海郡邑咸被其害官军累邀击不胜贼势益张定襄侯萧祇为刺史神忽见形因巫语祇愿助讨贼祇乃设帷帐迎神置于谯门形虽隐而言与人接越三日去去语祇曰当以八月十三日破贼奴抄果以是日至余姚舟胶于江众陷于淖愦愦如醉官军悉絷缚之若拾遗者祇奏其异武帝遣增大祠宇日以益盛唐圣历二年县令柳惠古徙祠于县会昌中刺史张次宗记其事皇朝崇宁二年尚书丰稷奏明州鲍君永泰王庙额犯哲宗皇帝陵名乞改为灵应敕如请政和八年守楼异以雨旸时若有祷辄应奏请王爵加惠济王宣和四年守李友闻因睦寇窃发惊扰邻邑境内安全繄王之功奏请加封于是加威烈二字六年侍郎路允迪使高丽蹈海无虞奏请再加忠嘉二字建炎四年车驾巡幸敕加广灵二字今称忠嘉威烈惠济广灵王

　　　　纯德庙
东汉孝子董君祠也西北距子城五十五步唐大历十二年立刺史崔殷记徐浩书君名黯其孝行已见叙人今祠宇即其故宅先是其母塑像在南郭外草堂中康宪钱公亿因访问而知之乃迎归孝子庙且具其事请于朝敕赐纯德征君之庙徐浩所书碑石不存今碑签判韩（上一吉下二吉）所重刻也

　　　　五龙堂
唐刺史李伉以天寿院天井岁旱祷雨必应有金线蜥蜴出而赴感乃即开元宫建五龙堂俾郡人咸便香火且为记以着灵异其略曰在天莫如龙龙之德佐天地养万物百谷赖以生四海所共尊者也社祭土稷祈谷国之重典也既立坛以享其神矣则龙之灵翔风洒雨泽枯槁滋稼穑可不严奠酹之所哉余受命牧明人四月戾止六月大旱俾吏具香酒敬祈于五龙之神有蜥蜴状者跃入杯中饮酒复出缘器上顾吏久之跳踯而去吏未返雨已大注由是生植茂遂阖邑丰衍思所以崇祀事答神休者乃建宇爽垲依方塑像以时荐享谓之五龙祠堂云时咸通六年季秋之末也皇朝干道四年守张津以旧宇庳隘乃移创于报恩光孝观之申地即开元宫也

　　　　佽飞庙
子城北一里二百步盐仓之西昔有碑今亡故神之姓氏邑里无传焉淮南子云荆有佽非得宝剑于干遂还反渡江中流暴风扬波两蛟夹绕其舟佽非谓枻船者曰尝有如此者而得活乎曰未尝见也于是佽非瞋目勃然攘臂拔剑曰武士可以仁义说也不可劫而夺之此江中之腐肉朽骨弃剑而已余又奚爱焉赴江刺蛟遂断其头舟中人尽活荆爵为执圭孔子闻之曰夫善战腐肉朽骨弃剑者佽非之谓乎按皇朝建隆中鄞令金翊纂异记谓唐武德时以此郡为鄞州至开元中改鄞为明郡名奉化城号甬东地名句章军号佽飞考此则佽飞庙者盖出于当时之军号而军必有以将之者往往有功于人故人为之祠云大观之初本州岛所编九域志乃引淮南子所谓荆有佽飞不知淮南子之非实非是之非非飞走之飞今庙新榜遂称荆佽飞侯岂非好事者附会其说而增以荆字欤
 【旧志所辨佽非之说如此今存之然军号佽飞未必不取义于荆佽非之勇古字转用甚多何必于非飞二字疑之或云旁有蛟池蛟自江来窟于此人患之故镇以庙池今为民居所侵堙塞无几又或云唐末刺史黄晟初以佽飞都副兵马使防遏寇盗保护乡井没而人祠之不曰刺史而曰佽飞盖自领兵时人倚为重故习称其旧号云】 

　　　　大人堂
子城内府治北射圃中俗呼神曰阚相公事之甚谨大读如（马犬）大人者尊称之词也然莫知本始吴越王时有近臣曰阚燔谪守于此初甚怏怏既至则悦谓居内不如守郡之乐未几诛死未知所祀即其神否又有阚泽三国时为吴太子太傅今慈溪普济寺乃其故宅鄞与慈溪接土人祀之亦未可知高闶撰记直指为节度使钱亿特意之尔至循旧经之说谓郡治鄮县宝应后乃移治鄞尤为无据

　　　　东岳行宫
在报恩光孝观东皇朝绍兴十年仇悆建知观事宗元大师袁志贤募缘所成也有圣母池人或窃同居之物讳而不承则相与诣圣母前焚香已各投楮镪于池浮者心负以此人敬畏之

　　　　张帝庙
旧附灵济院佛殿之右隘陋卑湿淳佑六年夏制帅集撰颜公颐仲卜院之南偏鼎新建刱 【[按曰]此条后守续增】 

　　　　白龙庙
延庆寺之东嘉定十三年火十五年见象于其地人异之庙复立

　　　宫观
　　　　天庆观
子城东南一里唐天宝二年诏天下皆置紫极宫以祠老子梁开平二年易为真圣观皇朝大中祥符二年诏赐今名且命立圣祖殿扁以金字牌天禧二年守臣刘绰奏自今请令郡官到任得替洎朔望并齐洁朝拜奏辞从之当时有旨住观满三年无旷失听度系帐道童一人大观元年二月十八日御宝批改岁度道士一名政和四年正月二十一日仍被旨每年特赐紫袍一道绍定元年正月居民失火延燎及观守臣胡矩重建圣祖殿改扁金字牌又翼以双庑护以屏墙朝拜如初棂星门亦复其旧

　　　　报恩光孝观
子城东南八十步本唐开元二十六年所置开元宫也后尝改为崇寿宫皇朝崇宁二年有旨改崇宁万寿政和元年改天宁万寿绍兴十三年二月改今额

　　　寺院
　　　　禅院三
　　　　　万寿院
子城东南一里在唐为慧灯院咸通十三年史君周景遇舍廨宇以建仍舍田以充常住闻诸朝而赐额皇朝开宝八年重建太平兴国七年改崇寿政和八年四月改广慧专充启建祝圣道场建炎四年火于兵重建嘉定十三年再火又重建或谓慧字从彗从心于星皆火谶也为寺额不利郡为闻于朝绍定元年正月十三日有旨赐今额是日东北厢火环寺皆延燎而寺独存人咸异之本寺常住田一千四百五亩山一百一十亩

　　　　　报恩光孝寺
子城西百步在唐为国宁寺大中五年置皇朝崇宁二年诏改崇宁万寿禅寺遇天宁节赐紫衣度牒各一道政和元年八月七日敕改天宁万寿绍兴七年改报恩广孝禅寺是年又改今额专一充追崇徽宗皇帝道场有铁塔建隆闲康宪钱公亿所建又有深沙神初自奉化之岳林寺编舟载至太平兴国寺继徙本寺之西廊盖工人黄百艺极雕刻之巧而为之者常见光明雀鼠俱莫敢近建炎闲寺毁于兵而深沙神之屋岿然独存瞻奉者愈加敬也常住田二千一百五十九亩山二百六十亩

　　　　　吉祥院
鄞县东南一百步晋天福五年建六年以释天院为名皇朝太平兴国八年改赐今额嘉定十三年火重建常住见置

　　　　教院四
　　　　　延庆寺
子城南三里周广顺三年建曰报恩院皇朝至道中僧知礼行学俱高真宗皇帝遣使加礼大中祥符三年改院名延庆天禧元年赐礼紫衣寻又赐法智大师内翰杨亿及都尉李遵勖称论之力也太守李夷庚尤推重之礼尝结十僧为忏悔佛事约三年共焚身以诸公言止住持四十余年乃逝曾会守郡时礼夜梦神谕之曰翌日丞相来已而会之子公亮至礼以告洎公亮大拜请于朝置田辟舍大启法席僧图其像祠焉元丰中礼曾孙中立世其教比邱介然来依道场修净土之法募缘结屋六十余闲中建宝阁立丈六弥陀之身夹以观音势至环为十有六室室各两闲外列三圣之像内为禅观之所初然手二指誓以必成元符三年落成寻又然三指以增净誓忠肃陈公瓘记之绍兴十四年有旨赐教额寺之大悲阁有辟支佛舌舍利并普贤菩萨像皆礼所立嘉定十三年僧以像小欲修之剖其脏书云动此者水火为灾未几寺火像灭今丞相鲁国公重建常住田二千二百一十亩山无

　　　　　宝云院
子城西南二里旧号传教院皇朝开宝元年建太平兴国七年改赐今额先是有僧义通自三韩来振誉中国漕使顾承徽舍宅为义通传道所乞额宝云昭其祥也继为史越王府功德寺嘉定十三年火重建常住田五百三十一亩山无

　　　　　白衣广仁寺
子城西旧号净居报仁院唐长兴元年七月建清泰二年十月为净居院续因祈祷灵应复加报仁二字皇朝治平元年十一月十二日赐今额初节度使钱公亿廨宇之梁见白光纹脉有观音相乃代以它木而以梁木刻观音寘于寺故俗号白衣观音院有青莲阁守周邦彦捐金命住持僧子元建也建炎四年毁于兵火寺重建而阁亡周守记刻亦不存矣常住田五十亩山无

　　　　　兴圣院
子城西四里旧号墙西院唐咸通十年建皇朝大中祥符八年赐今额本尼院也经建炎兵火未能复其旧今为僧房屋十余闲常住无

　　　　十方律院六
　　　　　广福水陆院
子城西南三里半旧号水陆冥道院俗谓之湖心寺皇朝治平中建熙宁改寿圣院绍兴三十二年以犯太上皇帝尊号改赐今额系十方传律讲法处被旨充祝圣寿为放生池道场干道初守赵伯圭建广生堂待制朱翌记之常住田三百五十二亩山无

　　　　　开元寺
鄞县南二里唐开元二十八年建以纪年名会昌五年毁佛祠此寺例废大中初刺史李敬方有请于朝复开元寺乃即国宁寺旧址建焉寺西南高原有棠阴亭郡守殷僧辩废亭以其材增建千佛殿寺之三门亮阇黎建亮号月山能文善谈论道行高洁邦人敬之日阅藏经积施利以成此殿有维摩问疾相东庑有梵王帝释四天门王行道变相天神天男天女歌乐形相皆协音律以画艺极精妙吴越画中宝也其乐盖霓裳羽衣曲调云尝有广利大师辩光者住此寺工草书及画词辩过人昭宗闻其名召至阙讲论俾之画龙面赐紫衣尝画墨龙于寺之壁亦奇观也寺旧有二碑其一李苹文其一陶祥校书文韩择木书又有不肯去观音先是大中十三年日本国僧惠谔诣五台山敬礼至中台精舍见观音貌像端雅喜生颜色乃就恳求愿迎归其国寺众从之谔即肩舁至此以之登舟而像重不可举率同行贾客尽力舁之乃克胜及过昌国之梅岑山涛怒风飞舟人惧甚谔夜梦一胡僧谓之曰汝但安吾此山必令便风相送谔泣而告众以梦咸惊异相与诛茆缚室敬置其像而去因呼为不肯去观音其后开元僧道载复梦观音欲归此寺乃刱建殿宇迎而奉之邦人祈祷辄应亦号瑞应观音唐长史韦绚尝记其事皇朝太平兴国中重饰旧殿目曰五台观音院以其来自五台故也骆登吴矜皆有记寺之天王堂前有乔桧尤奇怪康宪钱公亿为之赋诗寺又有子院六曰经院曰白莲院曰法华院曰戒坛院曰三学院曰摩诃院嘉定十三年火废为民居惟五台戒坛重建常住田二百五十亩山无

　　　　　太平兴国寺
鄞县西南一里半在唐为太平兴庆寺开元二十八年建皇朝太平兴国八年改赐今额寺有子院三曰浴院曰经藏院曰教院惟浴院为十方山主余皆甲乙住持先是福明桥侧水中有泗洲像时见光景好事者没水求之长尺许因加严饰崇奉于寺嘉定十三年火民多占居教院重建今为十方住持常住田五十亩山无

　　　　　经藏院
即太平兴国子院嘉定十三年火徙建于旧寺之东偏本甲乙住持今为十方常住田一百八十亩山无

　　　　　景福寺
子城南二里半旧号水陆莲花院皇朝建隆二年建大中祥符三年改赐今额常住田五十亩山无

　　　　　能仁罗汉院
鄞县西半里在唐为干符寺寻废咸通八年复建名药师院后又为承天寺皇朝政和七年六月五日御笔赐今额寺有子院二曰法华教院曰罗汉律院今能仁法华废为民居惟罗汉院在常住田五十亩山无

　　　　甲乙律院六
　　　　　圣功院
子城西南四里半本崇教院也周显德元年建真宗皇帝诏内侍裴愈访名山圣迹寺院恭藏太宗皇帝石刻御书于是本院奉赐五十卷轴明年因愈奏改赐今额常住田二十五亩山无

　　　　　广福院
子城西南一里半旧号罗汉院汉干佑二年建皇朝太平兴国九年赐今额嘉定十三年火重建常住田二百八十亩山无

　　　　　东寿昌院
子城东南一里唐清泰二年僧子麟禅师往高丽日本百济诸国传持天台教法高丽国王遣使李仁旭辈送还明州钱氏因赎徐蕴卿园地建院以安其众晋天福七年吴越国王命以为保安院皇朝治平元年赐永安院大观二年八月以犯宣祖陵名赐今额嘉定十三年火重建绍定元年再火常生田一十六亩山无

　　　　　崇教院
子城西南二里半唐干符元年建皇朝大中祥符元年赐今额常住田二十二亩山无

　　　　　兴法院
子城东南二里旧号境清院唐咸通二年建皇朝大中祥符元年赐今额嘉定十三年火半为民居常住田二百六十亩山无

　　　　　保安院
绍兴闲有僧师韵卓庵修道于此继或讦其私置庵毁地夺于有力者淳熙中史忠定王请东湖上水废寺额畀之韵之弟侄曰师灿清俊募缘赎地重建常住无

　　　　废院六
　　　　　景德寺
子城东南二里号鄞江院唐清泰二年建皇朝大中祥符元年赐今额寺有教院在西偏嘉定十三年火废为民居

　　　　　西寿昌院
子城南一里半东寿昌之下院也嘉定十三年火废为民居

　　　　　天封院
鄞县南一里半旧号天封塔院汉干佑五年建皇朝大中祥符三年改赐今额寺有僧伽塔建炎闲毁于兵绍兴十四年太守莫将重建盖僧德华募缘而成之也嘉定十三年火废为民居

　　　　　大中祥符寺
子城南一里半旧号崇福寺周广顺元年建皇朝端拱中僧从信以精琴闻既至京师太宗皇帝召见赐食赉金帛锡号三惠大师信奉藏所得御书御批于寺大中祥符元年赐今额寺有教院轮藏嘉定十三年火废为民居

　　　　　能仁观音院
县西南二里半旧号报慈院院濒西湖本节度使钱公亿舍宅为之成于皇朝太平兴国年中院记谓面枕平湖门临绿埜为四明望蓝也观音圣像以诸香众宝庄严瑞应甚众初赐承天院额宣和时改能仁院建炎兵火之变观音先期托梦僧人亟移郊外净严院仅免回禄后复迎归凡有恳求无不感格嘉定中有旨以其地赐今丞相史鲁公移其额于大慈山

　　　　　药师院
在太平兴国寺之右嘉定十三年火废为民居

　　　　尼院五
　　　　　戒香十方寺
子城西南二里半旧号白檀寺唐大中元年建皇朝大中祥符元年赐今额嘉定十三年火重建

　　　　　普照院
子城西南二里半旧号福明院唐咸通三年建皇朝大中祥符元年赐今额嘉定十三年火重建

　　　　　兴教院
子城东南二里旧号新居禅院梁正明二年建皇朝大中祥符元年赐今额嘉定十三年火重建

　　　　　奉圣院
子城东南二里旧号净居禅院唐天佑二年建皇朝大中祥符元年赐今额嘉定十三年火重建

　　　　　普宁院
旧为庵舍嘉定十三年赐额

　　叙遗
一郡之事胪列区分欲举其凡知其目也目所不该纪载所不及其可遗乎掇拾而次第之故曰叙遗

　　　车驾巡幸
建炎三年十一月乙巳朔二十五日己巳车驾发越州次钱清堰吕颐浩奏虏人以骑兵取胜今若车驾乘海舟以避狄虏骑必不能袭江浙地热虏亦不能久留俟其退去复还二浙彼入我出彼出我入此兵家之奇也上沈吟久之曰此事可行卿等熟议来日召侍从台谏至都堂参议可否庚午颐浩晚朝奏事上曰航海之事朕昨日熟思之断在必行卿等速寻船遂决策趋四明十二月己卯车驾幸明州驻跸州治提领海船张公裕奏已得千舟上甚喜壬午定议航海执政请每舟载六十卫士人不得过两口卫士皆曰我有父母有妻子不知两者如何去留诉于主管禁卫生入内内侍省都知陈宥宥不能决宰相吕颐浩入朝卫士张宝等百余人遮道问以欲乘海舟何往因出言不逊颐浩诘之曰班直平日教阅何尝有两箭上贴今日之事谁为国家死战者众欲杀颐浩参知政事范宗尹曰此岂可以口舌争引其裾入殿门门闭众不得入上以御笔抚谕人情稍定遂山呼于殿门外上密谕宰执曰此辈欲沮大事朕今夕伏中军甲士五百人于后苑卿等翌日率中军入捕为首者诛之颐浩退密谕中军统制辛企宗及亲军将姚端令阴为之备癸未执政早朝命御营使司参议官刘洪道部兵在宫门防变而中军及姚端已整搠于行军门外二府引中军入遇直宿兵卫皆擒之其徒惊溃或升屋或踰墙遁走上自便殿御介冑引伏兵出弯弓手发二矢中二人坠于屋下其众骇惧悉就擒上命吕颐浩至都堂诘为首者以奏其余皆囚之甲申诛张宝等十七人于明州市陈宥谪汝州团练副使潭州安置除行门外其众降隶诸军戊子以朝奉郎知明州张汝舟为中书门下省检正诸房公事宜州观察使张思正为浙东马步军副总管屯明州徽猷阁待制御营使司参议官刘洪道知明州己丑夜谍报虏逼临安知越州李邺奏至旦大雨群臣入朝至殿门有旨放朝惟执政入对上于袍袖中出邺奏示之既退上自明州治乘马出东渡门登楼船宰执皆从诏止亲兵三千人自随百官有司随便寓浙东诸郡时上既废诸班直独神武中军辛永宗有众数千而御营使吕颐浩之亲兵将姚端众最盛上皆优遇之晚朝二府登舟奏事参知政事范宗尹曰虏骑虽百万必不能追袭可以免祸矣上曰惟断乃成此事是也庚寅从官以次行吏部侍郎郑望之以疾辞不至给事中兼权直学士院汪藻以不便海舶请陆行以从许之于是扈从泛海者宰执外惟御史中丞赵鼎右谏议大夫富直柔权户部侍郎叶份中书舍人李正民綦崇礼太常少卿陈戬六人而昕夕密卫于舟中者御营都统辛企宗兄弟而已留者有兵火之虞去者有风涛之患皆面无人色辛卯御舟次定海县有传虏使至者上不欲令朝行在即遣参知政事范宗尹还明州俟之留御史中丞赵鼎给事中兼直学士汪藻参议军事且令范宗尹尽护诸将壬辰宗尹等至明州乃卢伸等自和州来所携国书语极不逊宗尹遂不奏癸巳御舟次昌国县范宗尹闻临安陷复还见上于舟中丙申浙东制置使张俊自越州引兵至明州已无舟可载奏乞海舟上赐俊手书许以捍贼成功当封王爵俊纳侠士刘相如之策遂留揭榜通衢劝谕迎敌士皆思奋俊军士颇事虏掠城中居民少遂出城以清野为名环城三十里皆遭焚劫戊戌金人陷越州己亥奏至行在乃议移舟之温台以避之庚子御舟发昌国县先是虏分兵犯余姚知县事李颖士募乡兵数千列旗帜以捍贼把隘官陈彦助之虏既不知地势又不测兵之多寡为旁皇不敢进者一昼夜繇是上得以登舟航海辛丑御舟舣白峰寺癸卯张俊与金人战败之先是虏遣兵追袭乘舆至城下俊遣统制官刘宝与战兵少却其将党用邱横死之统制官杨沂中田师中统领官赵密皆殊死战主管殿前司公事李质率所部以舟师来助知州事刘洪道率州兵射其旁大破之杀四千人四年正月甲辰朔大风御舟碇海中乙巳御舟次台州港口是日午西风忽起虏乘之犯明州张俊与刘洪道坐城楼上遣兵掩击杀伤大当虏奔走坠田闲或坠水俊急令收兵夜虏拔寨去屯余姚且请济师于完颜宗弼丙午御舟次章安镇张俊令明州西城外民居尽爇之其意欲赴行在也庚戌虏酋兀朮引众再犯明州张俊御之于高桥战数合虑其济师遂托以上旨扈从辛亥尽将其众入台州城中居民去者十七八有士人率众扣刘洪道马首愿留以御贼洪道曰予数克敌若等毋虑丙辰夜洪道悉府实微服而遁与副总管张思正引所部奔天童山所过尽撤其桥民不得济死者数千人哀号震天城中惟崇节马军与恶少仅千人以酒官李木将之己未金人破明州先是虏益兵而来驻广德湖旧寨前遣老弱妇女运瓦砾填堑次夕植炮架十余对西门是日以数炮碎城楼守者奔散而出城遂陷虏引兵入显谟阁直学士提举建隆观郑亿年避寇山闲为所执甲子御舟次温州港口丙寅移次馆头先是金人自明州引兵攻定海县破之遂以舟师绝洋犯昌国县欲袭御舟至碕头风雨大作和州防御使枢密院提领海舟张公裕引大舶击散之虏乃去上引舟而南与虏人纔隔一日辛未汪藻言金人为患今已五年陛下以万乘之尊而伥然未知税驾之所者由将帅无人而御之未得其术也如刘光世韩世忠张俊王（王燮）之徒身为大将论其官则兼两镇之重视执政之班有韩琦文彦博所不敢当者论其家则金帛充盈锦衣肉食舆台厮养皆得以功赏补官平时飞扬跋扈不循朝廷法度所至驱虏甚于夷狄陛下不得而问正以防秋之时责其死力尔张俊明州仅能小抗柰何敌未退而数里闲引兵先遁是杀明州一城生灵而陛下再有馆头之行者张俊使之也云云二月乙亥车驾幸温州江心寺驻跸丙子虏自明州引兵还临安初虏既破明州遣人听命于完颜宗弼且云搜山检海已毕宗弼曰如扬州例虏遂焚其城惟东南角数佛寺与僻巷居民偶有存者城之始破也守者奔凑东南缒城而出或浮木渡江生死相半而逃村落者与贼遇由是遍州之境深山穷谷平时人迹不到处皆为虏人搜剔杀掠不可胜数既去以修职郎蒋安义知明州进武校尉张大任同知明州事安义本越州剡县人大观三年冒明州贯登第以赃败虏酋至辄投拜尽籍土著寄居姓名以告故虏酋喜之且授以两浙转运司印一纽甲申慈溪县令林叔豹引乡兵入明州执蒋安义夺其印虏人十余在开元寺皆病不能前者叔豹并诛之丙戌刘洪道自台州还屯奉化县其麾下精卒暴横市肆邑人蒋琏夜集数千人之岳林寺围洪道将杀之县丞白彦奎劝洪道流其殴人之卒众乃定洪道复入城斸民家窖藏之物得四万缗以献州人怨之是日金人自临安退兵庚寅车驾幸温州驻跸州治三月辛酉车驾发温州辛未御舟次定海县县为金虏所焚上恻然曰朕为民父母不能保民使至如此四月知明州刘洪道罢贬秩二等依旧充御营使司参赞军事以降授宣教郎直秘阁向子忞知明州甲戌御舟至明州之城外乙亥发明州癸未车驾驻跸越州戊戌出米七千斛赐明州民居为虏所焚者五月癸卯中书门下省检正诸房公事张汝舟特迁一官初上过明州汝舟应奉简俭粗能给足至台州而守臣晁汝为储峙丰备论者以为扰民上曰第以简俭□汝舟则好恶自明故有是命

　　　乡人义田
太师史忠定王镇会稽日捐公帑之金市田数百亩名曰义田凡仕族有亲丧之不能举与孤女之不能嫁者以其租入差给之既闲居里闬端宪沈公焕请曰吾乡义风素着相赒相恤不待甚富者能之而求者日众后难继也举会稽近比行于此其可乎王韪其言乃与沈及少师汪公暨其子尚书大猷合辞以倡好义者于是或捐已产或输财以广费积田渐多郡太守相继辍在官之田若钱今丞相史鲁公又捐楮券附益之岁得谷斛六百米半之买地作屋十五楹于郡之望京门里扁曰义田庄俾乡之贤有力者掌焉仕族亲丧之不能举者给三十缗孤女之不能嫁者给五十缗其亲属若邻里以闻于郡郡核实俾主者行之非二者弗与先后缓急闲从权宜而郡守与主者皆不得私焉 【提刑程覃摄守日许人径投状于主者】 始自绍兴初元于今四十载义田之增置未已也忠定王之言曰是田之设非止济人之急抑以崇廉耻之风将使从官者清白自持为士者专意学业人人知身后有所恃不汨丧素节斯其惠大矣参政楼公钥记之乡人且绘王及少师汪公端宪沈公之像于庄所祠焉其田亩之数分给之规有文籍在

　　　纪异
金庭客咸通中自剡溪金庭路由林岭闲将抵明州行二三十里忽迷失旧路匆匆而行日已将暮莫知栖息之所因遇一道士荷锄问津焉道士曰此去人家稍远无寓宿之所不嫌弊陋宿于吾庐可也引及其家则林径幽邃山谷冲寂既憩庑下久之烹埜蔬苗食之顷有叩其门者童子报云隐云观请来日斋洎晓道士去约童子曰善祗奉客客因问隐云观置来几年去此观远近答曰自古有此观置来去此五百里常隐云中世人不见故以为名客惊曰五百里甚远尊师何时当还答曰尊师往来亦顷刻耳俄而道士复归欲留客久住客方有乡关之念恳辞而出乃遣童子示其旧路行三二里失向来所在及问岁月已三四年矣寻即复往再访其踪无能知其处所 【出云笈七签】 
孔佑隐四明山尝见山谷中有数百斛钱视如瓦石采
樵者竞取入手即成砂砾 【出南史杜京产传】 
泮水池清澜池春蛙皆不鸣俗云守李夷庚以术禁之
泮水蛙鸣境内必出抡魁
四明四绝景绝而诗亦绝也
它山堰诗唐亮阇黎作
截断寒流迭石基海潮从此作回期行人自老青山路涧急水声无绝时
定海正觉寺清风轩诗王（桓去木）作或云王旦
海风拍枕灯初暗山雨打窗人正寒料得此轩秋更好怒涛推月上阑干
慈溪龙虎轩诗盛次仲作
一松偃蹇苍龙蟠一石巉岩怒虎踞漫来题作龙虎轩便恐风云卷将去
奉化宝化院石岩花凤诗樊主簿作
山僧取巧结真丛九苞占尽千葩红倚阑精采欲飞动百鸟不敢啼春风

　　　存古
文宣王庙记文宣王册请立文宣王册牒皆唐碑在府学移城记唐推官韩杍材撰在签厅
李斯小篆二一在设厅一在鄮山堂
裴刺史德政碑李阳冰篆在设厅
王刺史德政碑李舟撰颜真卿书李阳冰篆额董孝子碑徐浩书今皆亡矣

　刊误
 【[神庙]】 [五龙堂]　即开元宫也 【即上卢本有观字】 
[东岳行宫]　圣母前 【前上卢有座字】 　[白龙庙] 【龙下脱王字】 
 【[寺院]】 [吉祥院]　东南一百步 【卢本东南下有一里二字按图天庆观离县近尚云东南一里此院较远宜不止百步也】 
[开元寺]　以其来自五台 【台下卢本有山字延佑志亦有】 
 【[叙遗]】 　目所不该 【目上卢有凡字】 
[纪异]　视如瓦石 【石下卢有不异二字】 

四明志卷第十二
宋元四明六志弟二十四
宋罗浚　等　撰
　鄞县志卷第一
　　叙县
　　　沿革论
鄞县古越地之东境国语曰吴更封越东至于鄞吴越春秋谓越有赤堇山故加邑为鄞秦置会稽郡鄞与句章鄮均为属县汉成帝阳朔元年徙东部都尉治鄞 【初武帝平东粤以其地立东部都尉治后徙章安今台州临海县是也成帝徙治此事见三国志虞翻传】 或有寇害复徙句章新莽改鄞曰谨后汉复旧名今奉化县东五十里有广福院旧名鄞城院初鄞县治也慈溪县南十五里句余山之东有城山初句章县治也鄞县东三十里阿育王山之西鄮山之东有古鄮城初鄮县治也隋开皇九年并鄞鄮入句章县唐武德四年废句章县析置鄞州八年废鄞州为鄮县隶越州小江湖在南二里 【今城南日湖即是又曰细湖头其地为小江里】 广德湖在西十二里仲夏堰在西南四十里当时县治乃今州治非古鄮治矣 【县南有鲍郎庙记云唐圣历二年县令柳惠古徙祠于县是知初置鄞州已治此继废州为鄮县不复在鄮山之东也】 开元二十六年即鄮县置明州鄮为附郭县长庆元年刺史韩察请于朝以县治为州治而于旧州城近南高处置县 【详见郡沿革论】 元和中定为上县五代时更县名鄞皇朝为望县凡十八乡淳化元年分万龄为二乡曰老界曰手界熙宁中割灵岩太邱海晏富都安期蓬莱六乡隶定海昌国今十三乡其封域乃古鄮及句章之东南区而古鄞境则为奉化象山县地矣

　　　境土
东西六十五里南北五十七里
东至县界三十五里以阳堂乡育王寺山陇东河头铺为界自界首至定海县三十五里
西至县界三十里以桃源乡潘岙岭为界自界首至慈溪县三十里
南至县界五十一里以鄞塘乡傅霸河为界自界首至奉化县三十五里
北至县界一十五里以老界乡陈渡铺桥为界自界首至定海县五十里
东南到县界九十里以丰乐乡金峨山岭为界自界首至奉化县六十里
西南到县界一百七十四里以通远乡海山岭为界自界首至绍兴府余姚县一百二十里
东北到县界四十一里以老界乡褚浦堰为界自界首至定海县三十五里
西北到县界三十五里以清道乡西渡江心为界自界首至慈溪县一十五里

　　　县令
题名毁于金寇续刻自建炎四年始先是莫得而详举所可考者书之
王修 【后汉顺帝汉安二年鄞县见会稽典录】 
王君照 【唐贞观十年鄮令修小江湖见旧志】 
柳惠古 【唐圣历二年鄮令徙鲍郎祠于县见本庙旧载】 
王叔通 【唐开元二十六年鄮令见会要】 
陆南金 【唐天宝二年鄮令开广西湖即今之东钱湖也见唐书地理志今立祠湖旁】 
储仙舟 【唐大历八年鄮令见曾巩广德湖记】 
王元暐 【唐太和七年朝议郎行鄮县令上柱国筑它山堰浚小江湖灌溉甚博民德之立祠堰旁爵曰侯谥曰善政皇朝咸平四年苏为记之不言何代所封干道四年七月八日有旨赐遗德庙额宝庆三年诏封善政侯府学有请立文宣王册文牒碑具载岁月姓名唐书地理志云开元中令误也】 
金翊 【皇朝建隆中鄞令有纂异记】 
王□□ 【咸平四年修善政侯庙苏为记不着其名】 
王安石 【庆历七年在任好读书为文章二日一治县事起堤堰决陂塘为水陆之利贷谷于民立息以偿俾新陈相易兴学校严保伍邑人便之熙宁初为执政所行之法率本于此而不知非其人不能行易其地执其法亦不可行也今县之经纶阁及广利寺崇法寺皆有祠堂】 
张峋 【熙宁元年浚广德湖见曾巩记】 
黄颂 【熙宁四年见隐学山复放生池碑】 
虞大宁 【熙宁八年即北渡之西曰风棚积石为（石契）以郄暴流纳淡潮又自州之西隅距北津疏淀淤之旧增卑培薄以实故堤而作闸于其南拒所谓咸水以便往来之舟而东西管数乡之堰（石契）随以缮葺者凡六所用工一万一千有奇溉田五千五百余顷郡人舒亶记之】 
李延世 【通直郎兼监市舶司武骑尉赐绯鱼袋元佑二年在任见袁毂多福院记】 
段藻 【元佑中修广德湖堤见舒亶记】 
曹骘 【绍圣中修荻埭堰】 
龚行修 【崇宁元年修它山堰见杨蒙记】 
王勋 【左朝奉郎建炎四年正月到任】 
徐注 【左宣教郎建炎四年十一月到任绍兴三年十一月二十九日满替】 
张汝说 【右文林郎绍兴三年十一月二十九日到任六年十二月十八日满】 
顾汝美 【左承议郎绍兴六年十二月十八日到任九年六月十七日满】 
梅执仁 【右宣教郎绍兴九年六月十八日到任十二年七月二十日满】 
张庭 【右奉议郎绍兴十二年七月二十一日到任】 
高尧明 【右朝散大夫绍兴十四年五月初五日到任十七年七月初十日满】 
张颖 【左奉议郎绍兴十七年七月十三日到任】 
程纬 【右通直郎绍兴二十一年八月初七日到任】 
王烨 【右奉议郎绍兴二十四年八月二十四日到任二十五年十二月除监行在诸司审计院】 
周升亨 【右朝奉郎绍兴二十五年十一月二十日到任二十九年三月二十六日满】 
宋应 【右奉议郎绍兴二十九年三月二十七日到任三十一年十一月内用酬赏转朝奉郎三十二年四月十四日满】 
周额 【左奉议郎绍兴三十二年四月十四日到任在任用磨勘及酬赏转右朝散郎干道元年五月二十九日满】 
李柄 【右通直郎干道元年六月初一日到任磨勘转右承事郎三年七月初一日满】 
杨布 【右通直郎干道三年七月初一日到任磨勘转右奉议郎六年九月二十三日满】 
吴子康 【右奉议郎干道六年九月二十三日到任磨勘转右承议郎九年九月二十八日满】 
赵彦弼 【承议郎干道九年九月二十八日到任淳熙二年六月初九日丁母忧】 
姚（木台） 【宣教郎淳熙二年九月初九日到任磨勘转通直郎因浚东钱湖减二年磨勘以职事修举特转奉议郎四年十二月十三日满】 
周价 【宣教郎淳熙四年十二月十三日到任用磨勘转通直郎六年十二月二十八日满】 
汪柔 【承议郎淳熙六年十二月二十八日到任】 
孙介宗 【宣教郎淳熙七年十月初五日到任用磨勘转通直郎十年十二月满】 
石昼问 【宣教郎淳熙十一年二月二十五日到任用磨勘恩赏转奉议郎十四年五月二十四日被旨召赴都堂审察六月初五日交替】 
姚愈 【承议即淳熙十四年六月初五日到任用恩赏磨勘及覃恩转至朝请郎绍熙元年八月二十六日交替】 
赵善（王巳） 【宣教郎绍熙元年八月二十六日到任十二月八日被旨与祠】 
吴泰初 【承务郎绍熙二年八月初三日到任磨勘及覃恩转承事郎五年闰十月二日交替】 
王子（汀去丁改凤） 【通直郎绍熙五年闰十月初二日到任庆元三年十一月□日过满交替】 
傅公弼 【通直郎庆元三年十一月二十五日到任磨勘转奉议郎至六年十二月初八日交替】 
锺元鼎 【奉议郎庆元六年十二月初八日到任磨勘转承议郎嘉泰四年正月二十八日交替】 
徐抚辰 【宣教郎嘉泰四年正月二十八日到任磨勘转通直郎开禧二年二月初八日丁母忧】 
周之瑞 【宣教郎开禧二年四月十七日到任磨勘转奉议郎】 
蒋谊 【奉议郎嘉定二年四月十九日到任五月初五日丁母忧】 
赵师雍 【承议郎嘉定二年七月二十八日到任磨勘转朝奉郎五年十月二十一日满】 
钱显祖 【通直郎嘉定五年十月二十二日到任八年十二月二十七日满】 
李寿朋 【通直郎嘉定八年十二月二十七日到任十年十二月磨勘转奉议郎】 
李约 【寄理宣教郎嘉定十一年六月二十一日到任十二年六月二十五日磨勘转奉议郎十四年六月二十一日满】 
颜耆仲 【宣教郎嘉定十四年八月初一日到任十一月二十日丁母忧】 
张公弼 【宣教郎嘉定十四年闰十二月初七日到任至十五年庆宝恩转通直郎】 
赵崇嵒 【奉议郎嘉定十七年九月□日到任覃恩转承议郎宝庆三年十月十九日过满】 
薛师武 【通直郎宝庆三年十月十九日到任在任转授奉议郎绍定三年十一月二十七日过满】 
赵与（上下心） 【宣教郎绍定三年十一月二十七日到任绍定四年该庆寿恩转通直郎五年七月磨勘转奉议郎六年十二月□日过满○[按曰]自此以下十人皆系续增】 
钱木之 【奉议郎绍定六年十二月二十六日到任端平三年三月二十六日避王大卿亲离任】 
赵时诂 【通直郎端平三年七月十三日到任嘉熙三年四月二十七日改差提辖杂买场】 
谢琳 【宣教郎嘉熙三年十二月十七日到任淳佑三年正月二十日满替】 
徐献子 【宣教郎淳佑三年正月二十日到任】 
赵与谏 【通直郎淳佑三年六月二十一日到任】 
陈元桂 【通直郎淳佑四年九月二十七日到任】 
赵希茞 【通直郎淳佑六年三月二十五日到任九年四月十五日过满得替磨勘拟转奉议郎】 
朱浦 【承事郎淳佑九年四月十五日到任十年八月二十一日磨勘转宣教郎十一年九月三十日致仕】 
薛（山寘） 【通直郎淳佑十一年十一月二十八日到任宝佑二年闰六月磨勘转奉议郎当年十二月初二日过满得替】 

　　　社稷
坛壝县南二里

　　　城隍
邑附府故行礼亦附于府城隍

　　　学校
唐元和九年学建于县之东皇朝崇宁二年移县西南成于大观三年建炎四年毁于兵嘉定十三年邑簿吕康年有请今丞相史鲁公念县学久废非宜命守俞建相地择所以旧址隘且不利闻于上以宝云寺西不隶将威果指挥废营更之地凡一十五亩二角四十五步郡及常平使者喻珪各给楮券千缗里之士大夫助四千一百缗俾郡人如皋簿王机董役于是先圣始有殿越数年未竣事宝庆二年尚书胡矩守郡捐缗钱七百八十六有奇楮券一千八百贰车蔡范辍市舶之赢千缗里士之助又五百缗乃克有成直殿后为讲堂从祀分列于殿之前斋舍门庑庖湢各有攸处明年仲秋释奠礼行扁其堂曰养正四斋在东序曰观善曰辨志在西序曰习说曰敬业学租素寡学废以隶郡庠既建学复归于县士率喜充郡弟子员入县学必求列职尚书谓无生员而有职掌非朝廷养士意也且郡既有学则县宜为小学故以此意名斋堂选里之未成童父兄贫而不能教者十三岁以上为一等十二岁以下为一等岁养二十员命郡学职二员各以所业训之增给月俸废学基建官舍三 【司法监仓制置司准备差遣】 余悉为民居厘正其疆界月收钱十缗有奇绍定元年尚书复拨所籍慈溪县沈时举水田八十一亩二十七步地九亩一十步半以益其租
御书
宝庆训敕士风诏书二轴 【一轴漕司颁降一轴本府颁降】 
钱粮
田六百三十四亩二角三十五步 【沈时举田在内】 
租 【原米二百五十四石三斗七升一合九勺增米三十二石三斗五升又钱六百二十七文】 

　　　城郭
旧经云县在府子城之东二百八十步城周回四百四十步其实非有城郭特县治之基周回若此尔

　　　坊巷
见郡志

　　　仓库务场等
仓库 【附郭故不特置】 
小溪酒务 【句章乡去县四十里唐谓之光溪镇本人户买扑皇朝元丰元年复置监官趁酒税课额】 
下庄酒务 【阳堂乡去县三十里】 
林村酒务 【桃源乡去县三十里】 
黄姑林酒务 【亦在桃源乡今总谓之林村】 
小溪税场 【与酒务同置】 
石（石契）税场 【阳堂乡去县三十里】 
宝幢税场 【阳堂乡去县三十里】 
大嵩盐场 【阳堂乡】 

　　　公宇
敕书楼 【其下为门揭县名其上入门列东西两廊建炎四年毁于兵绍兴二十五年令王烨重建朝奉郎新差通判福州军州事何泾记县名南昌周渤书绍熙五年令吴泰初重修敷文阁直学士奉政大夫致仕汪大猷记绍定元年火令薛师武重建两廊】 
宣诏亭 【楼门外之左绍定元年火】 
颁春亭 【楼门外之右绍定元年火】 
厅堂 【端拱元年建建炎四年毁于兵绍兴八年令顾汝美重建江都李璜记嘉定十年令李寿朋重修且记之】 
狱 【听事西南偏令顾汝美建绍定元年火令薛师武重建牢户六以简孚阅实审克编之】 
昼帘堂 【听事之东面南绍兴三十一年令宋应建鲒埼赵省记】 
宽赋堂 【宅堂之左面东绍兴二十六年令周升亨重建取梅宛陵愿言宽赋刑越俗久罢惫之句摘字名之桐乡朱翌记】 
清心堂 【宅堂东北园中西南瞰莲池旁面丞厅二松绍兴二十五年令王烨建久而（土已）绍熙五年令吴泰初重建王子（汀去丁改凤）成之】 
经纶阁 【旧在听事之西偏元佑中宰邑者以前宰王安石登相位而建立祠于阁之下建炎四年毁于兵绍兴二十五年令王烨重建左朝散郎主管台州崇道观维扬徐度记干道四年令扬布移王荆公祠于阁之上后与阁俱废淳熙四年令姚（木台）徙建于宅堂之北绍熙五年令吴泰初重建嘉定十七年令张公弼又重建荆公祠移于阁北之西偏阁之旧扁不存宝庆三年令薛师武立】 
读书堂 【久废绍定元年令薛师武扁于经纶阁下存旧名也】 
退轩 【宅堂之后令李寿朋建今废】 
琴堂 【宽赋堂之北令王烨建今废】 
鱼熙亭 【宽赋堂之前今废】 
仰高亭 【令王烨建今废】 
西亭 【令吴泰初有诗云王荆公旧读书处也今废】 

　　　官僚
丞 【听事县门内之东皇朝政和元年建绍兴八年重建有不俗堂干道元年丞张康建涉笔斋不负丞轩俨翠亭丞向士伟建绍定元年火】 
主簿 【听事县门内之西皇朝太平兴国四年建绍兴八年重建绍定元年火】 
尉 【听事州城外二里甬东厢皇朝雍熙三年建绍兴八年重建】 
大嵩寨巡检一员
大嵩盐场监官一员
下庄酒务监官一员 【以上并阳堂乡】 
林村黄姑林酒务监官二员 【桃源乡】 
石（石契）宝幢二税务监官共一员
小溪酒税监官共一员 【句章乡】 

　　　驿铺
　　　　西路
驿 【附郭故不专置】 
城西铺 【望京门外至景安铺一十里】 
景安铺 【清道乡至慈溪西渡铺连江一十五里】 

　　　　南路
栎社铺 【甬水门外光同乡至奉化北渡铺连江一十二里】 

　　　　北路
桃花铺 【东渡门外江之东老界乡地名桃花渡北至定海清水铺三十五里】 

　　叙山
　　　山
四明山县西南六十里并跨慈溪奉化之境已载郡志大雷山之西曰孔岙属县境有所谓三十六河虽名河而无水俯而听之则水声潺潺人谓四明山之伏流也
金峨山县南八十里州之案山也
太白山县东六十里视诸山为最高其巅有龙池云气蓊勃生于水面不绝若丽日晴霄澄澈如镜或风振林木落叶纷纷过之无堕池中者每风雨时雷电多从山顶出天童山有支径可登此峰顶邦人旱暵必祷焉每有灵物变见雨随以至或曰山以太白星得名又曰近有小白岭故此为大白非太白也
天童山县东六十里晋永康中僧义兴结庐山闲有童子来给薪水久乃辞去曰吾太白一辰上帝遣侍左右言讫不见太白天童之名昉于此山前有玲珑岩石多嵌虚支径透其绝顶景象尤胜
贸山县东三十里高二百八十丈按十道四蕃志云以海人持货贸易于此故名县居贸山之阴乃加邑为鄮
阿育王山在贸山之东高数百仞阿育王见灵建寺其下因以名山 【详见本寺文】 寺有径路可上山腰有佛左足迹入石二寸余峰顶有极目亭望海中山如邱垤然
玉几山阿育王山之前自寺视之横陈如几
大梅山县东南七十里盖梅子真旧隐也 【按福本传王莽专政福一朝弃妻子去其后人有见于会稽者汉时鄞属会稽而子真所隐亦不止此一山】 山中有石洞仙井药炉丹灶遗迹犹存山顶有大梅木其上则伐为会稽禹祠之梁其下则为它山堰之梁张僧繇图龙于其上夜或风雨飞入镜湖与龙斗后人见梁上水淋漓而萍藻满焉始骇异之乃用铁索锁于柱它山堰之梁长三丈许去岸数丈岁久不朽大水不漂或有刀坠而误伤者血出不已
灌顶山县西南七十里通远乡其山直上二十里方至绝顶有普净禅院岁纳学租近年有欲采铁于此者朝旨禁之札子附于下方 【宝庆二年二月十八日省札从政郎充庆元府府学教授方万里札子窃惟鄞鄮诸山天造地设峻秀拱揖如伏万犀而四明一山峰峦峭拔延袤最广仙池石窗尤为胜绝故孙绰陆龟蒙诸公迭见赋咏至今郡以为称则是一郡之望山又非其它诸山比也国朝自天禧二年拨隶府学养士其来久矣系灌顶山普净寺租佃岁入钱三百贯灌顶即四明之子山也嘉定十七年冬忽有豪民唐执中者以四明山有铁（金广）发见密于主管司冒佃鼓铸焚毁林木掘凿坑堑不惟一方骚动而破坏风水关系非轻亟具公文申主管司以为此山自隶本学已二百余年其闲岂无铁（金广）发见之时然前此未尝掘凿以求鼓铸之利者必有谓也昔胡文恭公宿在庆历闲以登莱诸山在京师东隅民多取金其中以致地震请禁民凿山以宁地道况今行都去四明无五百里而会稽山陵无三百里千岩万壑气脉相接岂容以邻郡望山纵令豪民焚毁林木掘凿鼓铸臣子之义窃有未安至于孕灵毓秀锺为一郡人物则当今名公巨卿大儒硕望布满中外不应规此小利毁坏风水况在常平法诸坑冶兴发而在寺观祠庙公宇民居坟地及近坟园林者不许人告官司亦不得受理今山既隶府学普净寺又已管佃而一郡士大夫坟墓之在其上者不知其几岂不违背法意继蒙主管司实时禁止方幸平息书判见在今岁正月闲复有丁思忠者隐下唐执中元断事节径就坑冶司陈状行下告示本学（划去戈改戋）佃普净寺所管四明山即欲掘凿鼓铸盖此山在本学初无利害不过岁得钱三百缗纵为鼓铸亦不失此万里蕞尔冷官窃廪乡校亦不过三载何敢固执不可以拒泉司之命实以丁思忠冒佃此山岁认铁（金广）五千其直不满二百然在泉司十路坑冶之权初不欠此而一郡望山轻于毁凿委有关系却恐今日黾勉徇从异时合郡归咎必曰使豪民凿四明山自万里始职守所系不敢自默除已力陈利害具申泉司外窃恐豪民规图未已倘蒙轸念衮乡望山所在乞赐札下庆元府主管司以凭遵守不许人冒佃鼓铸仍将唐执中丁思忠略加惩治以为后来豪民违法规利者之戒伏候指挥右已札下坑冶铸钱司庆元府主管司各从所申事理施行外今札付庆元府证应准此】 
它山即善政侯为堰之地水南沿流皆山至是始有一山在水北因两山相对堰得以成以其无山相接故谓之它山
天井山在通远乡神龙所居有三井焉一岩突然而出者下瞰百仞之渊地仅容侧足缘萝可行如此者数十步至下井井之旁石皆光洁如龙物常行久而熟之之状又行三里至中井益险又三里至上井则难矣旱暵祈请得蜥蜴或蛇蟹之类自山下望之弈弈有光雨辄应每欲雨则云雾先兴于此山山有龙王堂张良臣记
响岩县西南五十五里句章乡岩石壁立下浸江水水北作声则岩中答之故曰响岩有影如佛像故又名佛影岩天寒有鸬鹚数百为群集于岩上故又名鸬鹚岩
北岩县南五十里句章乡岩中可容百人暑月清凉有频伽鸟巢其中
凤山县西南七十里通远乡
石臼山县西南五十里光同乡山坡有石圆而匾阔可二丈中有穴似臼世传葛仙翁炼丹之所旁有二足迹世谓之仙迹山下溪潭深迥杳不知其底有鱼如舟或见则必作阴雨或有见龙首枕于山麓潭上者仙隐山与此山相连魏文节公杞作碧溪庵于其上
芝山县南五十里光同乡
西石山县南六十里通远乡出石
东石山一名稽山县东三十里出石
姜山县南三十里平原中崛起有石洞三其一最大曰后岩中可坐数十人洞后又有一小洞上有小穴形圆如月仰可窥天里人像神祠于岩中后分其祀于山前岩下号前岩庙
茅山县南五十里与姜山对峙
厉山县东三十五里
阳堂山俗曰青山县东四十九里舆地志云此山四面悬绝下有鲍郎庙即鲍君生所居也
银山县西南四十五里地名小溪尝产银故名
锡山县西南五十里尝产锡故名
大含山县东南三十里
白鹤山望春山皆在广德湖
陶公山在东钱湖山下多朱姓居之世传陶朱公尝隐于此有钓鱼矶在焉宝庆三年守胡矩建烟波馆天镜亭于其上 【详见叙水东钱湖内】 
隐学山在东钱湖其下有栖真寺放生池
二灵山在东钱湖有张王行祠
梨花山月波山百步尖皆在东钱湖
大慈山在东钱湖下水岙今丞相史鲁公葬母夫人之地以此著名
圣女山管公山皆在县西
珠山跘跨山 【有瀑布】 佛陇山阮山朱长山皆在县东
东山黄山金文山五峰山皆在县东南
建岙山在县西南四十五里
旧志载亶洲山在县东四十五里按十道四蕃志云亶洲有虞喜冢晋屡召不至死葬于此东方朔十洲记云山有不死之草赤茎绿叶人死三日以草覆之即活按吴志黄龙二年春正月吴遣将军卫温诸葛直将甲士万人浮海求夷洲及亶洲亶洲在海中汉武洞穴记言秦始皇帝遣方士徐福将童男童女数千人入海求蓬莱神山及仙药至洲不还世相承有数万家其上人民时有至会稽货布会稽东县人海行亦有遭风飘至洲者所在绝远卒不可得至故卫温等但得夷洲数千人还今谓亶洲山去县四十五里实无此山世传今日本国即此洲然未知是否也又载鸡鸣山云山有石井上有铜瓶着石有大石鸡云从浮梁上飞来今犹鸣应扶桑晓太平寰宇记载动石山云有坚石高五六丈下有小石支之暴风雨则其石自动山行者闻隆隆之声又载灵山云山有石鼓临涧若鸣则埜雉翔鸣故曰灵山今境内皆无之

　　叙水〔渠堰（石契）闸桥梁津渡附〕
　　　水
奉化江南来（桓去木）其东慈溪江西来（桓去木）其北会而入海率随潮上下 【详见郡志】 
广德湖县西十二里旧名（婴去女改鸟）脰湖唐大历八年县令储仙舟加修治之功而更以今名贞元元年刺史任侗浚而广之灌溉甚博皇朝屡濒于废不果政和七年卒废为田检正王庭秀着水利说大卿王正已着废湖辨利害颠末甚详附见于下 【[水利说曰]鄞县东西凡十三乡东乡之田取足于东湖今俗所谓钱湖是也西南诸乡之田所恃者广德一湖湖环百里周以堤塘植榆柳以为固四面为斗门（石契）闸方春山之水泛涨时皆聚于此溢则泄之江夏秋之交民或以旱告则令佐躬亲相视开斗门而注之湖高田下势如建瓴阅日可浃虽甚旱亢决不过一二而稻已成熟矣唐贞元中民有请湖为田者诣阙投匦以闻朝廷重其事为出御史按利否御史李后素衔命咨询本末利害之实锢献利者置之法湖得不废后素与刺史及其僚一二公唱和长篇记其事而刻之石诗语记湖之始兴于时已三百年当在魏晋也国初民或因浅淀盗耕有司正其经界禁其侵占太平兴国中桀黠之民窥其利而欲私之复进状请废湖朝下其事于州州遣从事郎张大有验视力言其不可废且摘唐御史之诗叙致详致记于石刻熙宁二年知县事张峋令民浚湖筑堤工役甚备曾子固为作记历道湖之为民利本末曲折以戒后人不轻于改废也元佑中议者复倡废湖之说直龙图阁舒亶信道闲居乡里痛诘折之记其事于林村资寿院绿云亭壁闲谓其利有四不可废今舒公集中载焉于是妄者无敢鼓动久之有俞襄复陈废湖之议守叶棣深罪襄襄不得骋遂走都省献其策蔡京见而恶之拘送本贯襄惧道逸政宣闲淫侈之用日广茶盐之课不能给宦官用事务兴利以中主欲一时佻躁趋竞者争献议括天下遗利以资经费率皆以无为有县官刮民膏血以应租数大概每一事必有一大奄领之时楼异试可丁忧服除到阙蔡京不喜楼而郑居中喜之始至除知兴仁府已奏可而蔡为改知辽州月余改随州不满意也异时高丽入贡绝洋泊四明易舟至京师将迎馆劳之费不赀崇宁加礼与辽使等置来远局于明中人邓忠仁领之忠仁实在京师事皆关决楼欲舍随而得明会辞行上殿于是献言明之广德湖可为田以其岁入储以待丽人往来之用有余且欲造画舫百柁专备丽使作涉海二巨航如元丰所造以须朝廷遣使皆忠仁之谋也既对上说即改知明州下车兴工造舟而经理湖为田八百顷募民佃租岁入米近二万石佃户所得数倍于是西七乡之田无岁不旱异时膏腴今为下地废湖之害也靖康初颇有意于复民利予时为御史属尝以唐诸公诗与曾子固张大有记文示同列欲上章未果而虏骑围城自是国家多故日寻干戈用度不给岂暇捐二万石米以利一州之民则湖之复兴殆未可期建炎甲戌虏陷明州尽焚州治自唐至今石刻皆毁折剥落无遗迹子恐后人有欲兴复是湖无所考据故详录之以俟讨求○[废湖辨曰]广德湖兴废利害南丰之记备矣东南（禾亢）稻以水为命陂泽所以浸灌无陂泽是无（禾亢）稻而曰废之非愚则陋此古今之所甚重是宜南丰之所特书虽然未可以一概论也易曰变而通之以尽利夫变则易通则难知变而不能通何利之有今谓湖无所利则兴筑之功岂为徒劳历代以来七乡所仰不可诬也谓湖为有所利则废罢之后未尝病旱数十年内万目所视不可诬也盖鄞之西南其镇四明重山复岭旁连会稽深阻数百里万壑之流来为大溪而中贯之下连鄞江倾人巨海沛然莫之能御故民田不蒙其利而并海斥卤五日不雨则病此湖之所以与七乡（禾亢）稻以为命者也自唐大和中县令王元暐为它山石堰横截大江抑朝宗奔猛之势溪江遂分上下之流悬绝数丈水始回环汇于七乡以及于城郭江沱海浦昔时潮汐之所往来皆澄泓清甘分支别派触冈阜则止然后民田厌于水矣故自大中以后始有废湖之议知其有以易之也不然一方之人岂其轻举如是历代建请不可悉数至政和卒成之迨今逾五十年亢阳大旱不为少矣公私无粒米之耗常与东乡承湖之田同为丰凶相等贵贱非若他所岁以旱诉蠲租减赋与夫民田所耗得不偿失者等也其故何耶是则石堤之利有以易之此变而通之之利其理明甚人第弗察耳不然虽时月不可支安能及数十年无所害耶夫利害至于数十年不变天理人事既已大定议者犹欲追咎过矣湖之为田七百顷有奇岁益谷无虑数十万斛输于官者什二三斗大之州所利如此讵可轻议哉士大夫不揣其本而齐其末且未尝身历亲见徒习饭豆羹芋之谣与夫南丰之文焜耀辨论震荡心目其亦不思甚矣故余作废湖辨○浚谨按二者各有说惟是今岁夏初秧插未毕愆阳再句东乡惟恃钱湖以不恐西乡渠流已竭舟胶不行人情皇皇不可一朝居幸而祷雨随应钱湖之闸未开而泽已浃设更数日不雨钱湖犹可资灌溉而它山堰水决无可救旱之理惟湖已变为田田必不可复为湖已事不必论若它山仲夏堰之水岁浚渠而深蓄之其庶几乎】 
东钱湖县东三十五里一名万金湖以其为利重也在唐曰西湖盖鄮县未徙时湖在县治之西也天宝三年县令陆南金开广之皇朝屡浚治周回八十里受七十二溪之流四岸凡七堰曰钱堰曰大堰曰莫枝堰曰高湫堰曰栗木堰曰平湖堰曰梅湖堰水入则蓄雨不时则启闸而放之鄞定海七乡之田资其灌溉茭葑（艼去丁改纯）蒲荷芡滋蔓不除湖辄湮淳熙四年皇子魏王镇州请于朝大浚之 【二月七日敕中书门下省尚书省送到皇子雄武保宁军节度使开府仪同三司判明州军州事提举学事兼沿海制置使魏王状奏臣淳熙三年十二月十七日准尚书省札子为臣奏照对明州被山带海山高于田田高于海水有所泄每岁不苦水而苦旱前古因山形有不合处筑为长短塘受涧谷之水七十有二号东钱湖亦号万金湖唐天宝中鄞县宰陆南金益浚而广之其长八十里灌田一百万余顷至本朝天禧中守臣李夷庚因旧废址增筑坚固自此七乡之民虽甚旱而无凶年忧庆历八年县令王安石重浚湖界嘉佑中始置（石契）闸至治平元年复修六堤立陆南金李夷庚之祠于堤旁岁久废坏至绍兴十六年邑民怀思旧德复修祠宇塑神像皆有遗迹及碑刻可考惟是自治平元年至今百有余年湖寖湮废茭葑生之至二万余亩潴水不多旧年于湖内取水灌注田亩一岁凡三次今止放得一次不能遍及郡人病之干道五年守臣张津具奏乞开茭葑得旨依奏赵伯圭踵其后遣知县事杨布量步亩计徒庸当用钱一十六万五千八百八十八贯米二万七千六百七十八石工役至大费用不赀以故中辍皆有案牍可考自臣到任恭承前后所降诏书指挥兴修水利今年四月据知鄞县事姚（木台）乞开东湖委长史莫济司马陈延年相视基址询访湖边父老以及士大夫皆以为当开遂委官量步亩实数具奏以闻在法农田水利并以食利众户共力修治合是民闲出财陛下圣慈爱念黎庶为之出内帑会子五万贯义仓米一万石臣仰体圣意凡用竹木支犒赏搬运茭葑并用本州岛钱以佐其费绿是地界阔远分作四隅差官董役复选择土人有心力者相与办集令莫济陈延年往来监视计开葑二万一千二百一十三亩三角一十六步至十月三十日已遂毕事但搬运已开茭葑增广塘岸或积在山坳更须月余方得净尽民闲见百余年积弊一日扫除无不引手加额称颂圣德臣亦欣快忭蹈良自庆幸臣本州岛官吏除长史莫济司马陈延年已蒙圣恩除职外其余提督官以下委有劳效欲乞睿旨许臣开具保奏推赏庶几为民兴利之官有所激劝奏闻事十二月十三日三省同奉圣旨依奏臣今开具下项保明是实伏候敕旨二月七日三省同奉圣旨姚（木台）减三年磨勘陈公亮潘渭卿钱蔤林泌司公望顾仁升顾仁俊并减一年磨勘许常和顾仁智顾仁兴陈观礼令明州于今年各人户下合纳官物内量与减免张允迪周徽许贤于本州岛钱内犒设一次】 然当时所除3t葑未出湖堤既复填淤嘉定七年提刑程覃摄守捐缗钱置田收租欲岁给浚治之费朝廷许其尽复旧址 【札子窃见庆元为郡濒海近江并无陂塘全仗东钱湖及广德湖它山水灌溉田亩广德湖久已成田饷水军不敢复议它山之水涨则踰堰入江余悉分入支港通舟荫田每岁四季须当淘沙开淤始能无碍所用和雇人夫一岁当一百贯文本府见行用钱一千二百余贯置田四十亩委乡官收掌县丞提督递年充雇夫之用更不扰民惟有东钱湖为民利甚博湖面阔约十万亩灌田一百万余顷尔后茭葑湮塞向者郡守控告朝廷陈乞钱一十六万有余贯米一万七千有余石雇役民夫开浚茭葑未蒙允可魏王判庆元日复行申奏蒙圣旨出内帑五万缗义仓米一万石本府均官民户有田之家出人夫器具又差拨水军同共搬葑积于湖中候有水方行搬载暨有水之时欺罔官司将葑复行平摊在湖徒费钱米无补纤毫其时茭葑尚少今乃不然民闲因茭葑之涨塞并皆托嘱请佃或恃强侵占为己业种荷裹田今则湖中之水通舟如线夏初缺雨尽开湖闸灌田无多幸而朝廷祈祷即应遂得一熟士庶陈述利害覃同通判亲往相视委实湮塞若欲科率民户有田之家亩头出钱则骚扰尤甚复差水军非徒无补水利且妨教阅覃区区管见不可求速效当磨以岁月合置田一千亩每亩常熟价直三十二贯官会计钱三万二千贯每岁得谷二千四百余石如义仓例轮委近乡等户物力最高者掌管分在近湖寺院安顿每岁农隙之时许民闲割取淤葑计船之小大论取葑遥近里数葑之多寡立为定则酬以谷子一年会计可以运二万余船若能去二万余船葑则可潴二万余船水年年开浚水利日广十数年之后必可复见旧湖基址诸乡之田虽旱无忧若或坐视不早为之计它时庆元之田既无水利可恃则与仰天山田等耳利害晓然不敢繁述覃备员摄郡撙节浮用径备上项三万二千缗责付等户一面置田条画规式置立板榜但其闲除月波寺隐学寺嘉泽庙钱堰四处旧有荷池许留栽种见委县丞县尉置桩钉立界至存留外余外盗种强占或有已裹成田并合开掘如仍前盗种强占不以官民户定行追治监责覃窃虑所立规模今年置田来年收谷农隙兴工后年田家方得其利如是则来年阙雨农家岂不利害覃今再备钱三千余缗籴谷二千余石一面收买淤葑庶几向后可以仿此施行事大体重若非朝廷力赐主盟它日必有复萌侵占者妄行陈乞更改伏望特赐敷奏行下本府常切遵守不许妄将上件谷子别有移用如违许民赴诉照常平条法施行伏候指挥九月十九日奉圣旨依所申事理施行其月波寺隐学寺嘉泽庙钱堰四处荷池亦仰一体尽行开掘仍出榜禁戢今后不许复有侵占如或违戾仰本府追人根勘具情犯申尚书省内命官取旨镌责其官民户定重作施行】 而后来有司奉行不虔田租浸移用湖益湮宝庆二年时尚书胡矩守郡请于朝得度牒6妏D米一万五千石又浚之 【札子窃见本府负郭膏腴连（桓去木）阡陌劭农之政莫急水利鄞县七乡岁不告旱所资以为灌溉之利者惟东钱湖湖面阔十万亩周回八十里受七十二溪之冰所归水盛可潴旱干则放凡湖下之田受灌溉者百万余顷年来茭葑障塞官司失于开淘以致水面日狭积水浸少今年春夏之交偶阙雨泽委鄞县丞常从事前去开闸放水下田据称止放一二版而湖水所存已无几若因循度日不行经理深虑浸致湮淤坐失水利委涉未便契勘昨来提刑程覃来摄府事尝刱立开湖一局拨府钱三万二千缗欲买田一千亩岁收租谷二千四百余石募民岁取茭葑二万船可添潴水二万船迟以十数年东湖之葑可以尽去然自置局之后有司坐视不曾举行已买之田岁收租谷未免将作应副修路之用未买之钱见桩留于库不曾买田今湖面茭葑日生月长无有穷已根株滋蔓日吞水利昨因士民有请矩即躬亲前往相视继委通判蔡奉议重行检踏据蔡奉议申五月二十六日躬亲前去是日自钱堰拏舟先登二灵山一览尽见积葑充塞殆十之八九惟上水下水与梅湖三节粗存水面既已得其大略乃亟易舟前迈令舟人以竿刺水步步考验根株之下虚实相半最深渺处不过数尺惟是葑积岁久势虽浮上根实附下其闲又杂茭苇彼此丽属重以荷荇（艼去丁改纯）蒲之类生生无穷异类同党其近山岸处积湮更甚亦有因而为塍渐成畎亩者及询问父老审订事宜皆云东湖自魏王临镇之时申请浚治一次今踰四十年有司未尝过而问焉失今不治加以数年茭葑根盘水不可入虽重施人力亦终无补会稽之鉴湖盖可监也倘蒙有司申请开浚则湖下两县田业可以岁享灌溉之泽湖上四望渔户可以日获锱铢之利号令一出其谁不然且魏王开湖之始役兼资于兵民功具举于表里故事立就其后有司非不念此而或废于卤莽或牵于事力或坐视不治或粗举无益因循积累至于今极矣至于所用日时必须于农事之隙八九月之交水势稍退兴工并手则民有余力官无峻期或伸或缩惟吾所命实为至便今条具到用功次第下项　一今开浚东湖以兴水利势须先去茭葑并其根株然后放干湖水以去淤泥庶几开浚既深可潴水泽但功役颇大未易轻举今当以序而为之然役水军则用生券或募民夫则用雇值契勘昨来魏王开浚因钱米不给颇有扰民今要当斟酌使公私俱便乃为至计拟于八九月之闲先用水军人船以去茭葑然后于十月内募湖下有田之室出工夫人力以助有司庶事可以办集　一契勘昨来魏王开湖规画未遂尽善颇有遗恨所开茭葑积于湖旁候有水用船运去洎至水生用人船搬运乃多为欺罔将茭葑平摊湖中复至湮塞水面徒费钱米无补纤毫今者用工不可又蹈前辙然湖际四山少有可积葑去处若即用船搬运尤为重费众议今当聚茭葑淤泥筑为一堤可以尽除茭葑之根株可以便民旅之往来但昨者众议欲自月波寺筑至二灵山横绝渡河延袤入百余丈工役尤大不可轻为今者之议欲自邵家山头筑至杨家山头纔三四百丈工役减半可以举行　一东湖植荷民徼微利所在皆是未免妨水或者乃持荷可养水之说而不受淤泥曾不知水浅则荷盛水深则荷衰理之必然所易晓者昨程提刑尝申请不许民户种荷已蒙朝廷行下尽令屏除今未十年荷荡已占三之一茭葑因占三之二今若浚湖势须尽行屏去自后不许种植荷莲仍乞朝廷检会已降指挥施行如或违犯许人陈首追人根勘具情犯申尚书省内命官取旨重作施行　一今浚湖必当放水先须修整诸处（石契）闸放运河之水以入于江然后放东湖之水以入于河河水潴蓄稍多庶几湖田之民来春不失灌溉之利右件开湖事条列在前本府除已置开湖局委通判蔡奉议范充提督官外望朝廷给降度牒一百道支拨常平义仓米二万石下本府添贴开浚东湖支费东湖画图内已贴说筑堤之路与前此不同并于风水无妨谨具申尚书省伏候指挥九月二十一日奉圣旨并依所申令浙东提举司于常平义仓米内支拨一万五千石及令封桩库支拨度牒一百道付本府每道作八百贯文变卖并充开湖使用务要如法开浚经久流通无致积泥再有湮塞仍仰本府常切觉察严立赏榜今后如有官民户寺观复行侵占并种植荷莲违戾之人许人陈首即仰将犯人送狱根勘具情节申尚书省命官取指挥重行镌黜余人定行决配仍具已开掘次第及用工役钱米帐状申并下提领封桩库所浙东提举司各证应施行】 十月命水军番上迭休且募七乡之食水利者助役各给券食祈寒辍工明年春夏之交役再举农不使妨耕兵不使妨阅募渔户徐毕之十月七日告成诏劳功有差 【提督官通判蔡范特与升擢差遣一次总管韩宗元特令再任路分吕纯仁特减三年磨勘鄞县丞常（打去丁改秉）特循两资水军正将王选倪珍各特减二年磨勘准备将孙茂王戬各特转一资白身王茂特与补守阙进勇副尉绍定元年正月十八日省札】 尚书犹惧其无以继也奏以赢钱二万八千三百四十七缗有奇增置田亩合旧谷食俾赢三千令翔凤乡长顾泳之主之分渔户五百人为四隅人岁给谷六石随茭葑之生则绝其种立管隅一人管队二十人以辖之府县丞以时督察有旨悉如请仍命提举常平司董其事即陶公山立烟波馆天镜亭郡人宝文阁学士史弥坚记
自此不薙葑者十六年几无湖矣淳佑壬寅冬制守陈垲因岁稔农隙命制干林元晋佥判石孝广行买葑之策不差兵不调夫随舟大小葑多寡听其求售交葑给钱各有司存初至数百人己而棹舟裹粮至者日千余可见远近乐趋向也淘湖所收率以佐郡家支遣至此方全为淘湖之用 【[按曰]自此不薙葑者以下皆后守续增】 

　　　渠堰（石契）闸
它山堰县西南五十里先是四明山水注于江与海潮接咸不可食不可溉田唐大和中鄮令王公元暐始迭石为堰于两山闲阔四十二丈级三十有六冶铁灌之渠与江截为二 【唐亮阇黎有诗云截断寒流迭石基海潮从此作回期行人自老青山路涧急水声无绝时】 渠流入城市缭乡村以漕以灌其利甚溥故堤防浚导岁以为常提刑程覃摄守买田收租以给经费详载郡志
仲夏堰县西南四十里唐大和元年刺史于季友于四明山下开凿河渠引山水流入诸港置堰蓄之溉田数千顷
西渡堰县西二十里
北渡堰县南二十五里
北清堰县西北二里
长塘堰县南二十五里江河夹岸为塘延袤百余丈俗呼为百丈堰当风潮之冲御河流之洄以故累筑累败役户坐是荡产者什七八里士黄堂相地埶谓河洄本为溉塘下之田然不可与水争地乃以田易邓桥广福院田凿为渠环之以接旧河之洄使仍可溉塘下之田于河洄邻江之地各捐半里许于其外为堰二以杀水势旧塘遂坚壮民病始苏至今赖之
上河堰下河堰县南三十里乃鄞塘乡姜山之前上下河之堤也上河则白杜横溪山源注之与东钱湖水通下河则铜盆浦有堰常浦进林有（石契）（石契）通奉化江潮雨涝则江潮接之二河涨水相迎故堰善败行者居者皆谓二堰各迁入十余丈则依山之麓易于堤防且得白杜横溪之源回环旧河中 【旧河今为下河徙堰则为上河矣】 可溉田五六百亩而得常稔亦无妨他乡水利居人欲徙未能也
炉头堰县南二十五里
铜盆浦堰县南一十五里
郑家堰县南城外半里
道士堰县东城外半里
林家堰县东五里
倪家堰县东半里
邵家堰县西北十五里
兰浦堰县南五十里
浑水闸县西二十里西门外花园侧甬东林家道头钱家道头皆有闸今多湮塞
行春（石契）光同乡四十三甲俗名南石（石契）
积渎（石契）光同乡四十一甲又名下水（石契）
乌金（石契）句章乡镇甲又名上水（石契）嘉定辛巳泉使魏岘申朝省降度牒再修
回江东西两（石契）阳堂乡六甲
萧皋（石契）手界乡二十甲
贝则（石契）手界乡二十二甲
欤（石契）丰乐乡二十三甲
东周（石契）丰乐乡二十五甲
古塘（石契）丰乐乡二十五甲
樟木（石契）鄞塘乡二十八甲
练木（石契）鄞塘乡三十甲
史家（石契）鄞塘乡三十三甲
鹊巢（石契）手界乡镇甲今废为田
茅针（石契）鄞塘乡
荻埭（石契）手界乡二十一甲邑簿黄宁刱于熙宁右堰（石契）举其潴水之大者其余不及尽记沿江皆堰一坏则渠水泄而海潮入皆所当谨也
江东（石契）闸县东城外半里淳佑二年秘阁修撰陈垲守郡日据士民白札子本府江东米行河旧有（石契）闸随时启闭内通东湖水脉外障大江潮汛沿河两岸各有古来石磡四五十年以来两岸居民节次跨河造棚污秽窒塞如沟渠然水无所泄气息蒸熏过者掩鼻数内余家桥夹家桥低塌河面舟不可通不惟有妨民旅运载兼父老流传谓此河通塞于四明风水最有关系乞行开浚复还古迹仍乞增高两桥以通舟楫本府遂具申沿海制置使司差委路分权帐前水军统领傅端倘修武本府司法冯喜孙迪功同共相视告示侵占古河起造浮棚之家日下自行除拆斟酌多寡关支官钱俵散寻据所委官申并已拆除浮棚取见元来石磡讫本司遂差拨水军开浚河道搬去瓦砾彻障蔽以见天日之清明荡污秽以通江湖之脉络邦人无不称快于是重修浦口疏水二闸改造浦东桥 【原名余家桥】 澄波桥 【原名夹家桥】 各增高二尺于浦口桥北刱置淘河闸官舍三小闲差不厘务使臣一员专一监临启闭每月添给官会一十贯文江东寨拨水军二名役使每月各添支官会三贯文又置钩锄锹镢之属具载板榜再差官打量自浦口桥河道南北两岸阔狭丈尺从制置使司置立石碑闸官舍内久远参照开具下项
浦口桥下 【阔一丈一尺】 
浦口闸外 【阔一丈一尺】 
浦东桥下 【西阔一丈二尺五寸东阔一丈三尺六寸】 
澄波桥下 【西阔二丈三寸东阔一丈六尺】 
米行桥下 【西阔一丈三尺八寸东阔一丈四尺○[按曰]原本脱米行桥下条而以米行桥下丈尺误作澄波桥下丈尺今据嘉靖志及敬止录所引补正】 
疏水闸里 【阔一丈四尺】 
胡家桥下 【阔一丈五尺五寸】 
真君庙桥下 【阔二丈六尺七寸】 
真君庙桥东至栖心寺桥一带并系大河
以上自浦口桥打量至真君庙桥河道东西通长二百丈三尺七寸并系浙尺
保丰（石契）县北城外半里西管支港受它山林村两路之水满则泄之江若行春积渎乌金石塘诸（石契）皆所以泄西管水也行春积渎乌金相距不过数里惟石塘（石契）回环而北三十里闲无一（石契）可以泄水每遇霖潦往往汇于城下反藉城中三喉传送三喉穴城为水道仅通一线所泄能几此保丰（石契）之不可不复也先是淳佑辛丑余参政天锡典乡郡已有意经营不便者怵以风水之说明年郡守陈垲讲究水利邦人具言保丰兴废关乡里丰歉即拉西倅尤煓南倅赵体要路分傅端倘佥判石孝广知县谢琳亲至地所相攸乃知故基为（石契）旁居民李沈二家冒占为屋为蔬畦下其事于都厅索两家契据原无所凭但云祖父以来相承有此具伏侵冒于是亲督壕寨引绳度地（石契）所不用者捐以予之且厚所犒然此地本楼店务所有原非二家之物询之父老俗讹为宝峰意当时藉此（石契）之利则丰年可保第图志不载不知废在何时今始正名已申朝省照会为闸两闲立石柱三造板桥于浦口以便行往是役也物听匠石承揽先给本钱工以水军别廪生券民不知而事已集标识岁月见于双柱石扁
大石桥（石契）县东城外一里童育两山之水本自此入江岁久湮塞亦图志之所不载淳佑二年郡守陈垲亲访古迹得断石沙碛中此地良是遂即桥下作平水石堰而于浦口置闸立桥内可以泄水外可以捍潮
（石契）闸之设必启闭得宜则涝有所泄旱有所潴水常为吾之利其或当启而闭当闭而启则害亦如之四明前此水患甚至民居沈灶禾稼生耳者无他惜水太过诸（石契）不尽放故也淳佑二年夏淫雨不止两月余人人皆忧无可救疗一饱坏于垂成矣郡守陈垲谓旱涝丰歉在天者固不可必若人事所当修岂容不尽其力遂置平水尺朝夕度水增减以为启闭地形高下不等而水之浅深亦然大概郡城河滨之水常以三尺为平余可类推过平以上则当泄中闲数夕暴雨水骤长至四尺有奇守夜听雨声日视水则时当启闸率分遣官吏四出斟酌尺寸为放水分数亦或尽板一决城中三喉昼夜使之通流是年虽积潦谷粟蔬果一无所伤岁以稔告所以然者常年放水田氓告之都保都保告之县县告之郡往复行移动是旬日水之溢者己壑稻之浸者己芽今州郡一闻雨骤水泛不待都保县道申到放闸之人已遣行矣防患未然所宜书以示后 【丞相郑申公手书附见于此○清之投闲忧国惟切年丰之愿况乡邦乎日者未秋而潦每见贤邦伯开水利于先疏水患于后皇皇汲汲如救头然人始疑其迂而终服其制独拙者之见以为人力足以夺天造然不期应响之速如此昨出郊见获稻之田坼无涂足之累晚稻之田鱼游无涸辙之虞村舂（田每）馌手额叹咏为之寝饭俱适兹蒙宠示鄞志纪载风檐快读喜见须眉矧（石契）闸之名虽生长是邦者犹不能悉今名称处所及蓄泄启闭一览可周既收目前之效复垂后日之规词简事备利害并列可谓深切着明矣近世官治所尚凡有施置必为丰碑羡语采图华编以诳耀耳目今以事实系之郡谱使来者有考焉非心诚求之不及此尤用钦服云云】 
回沙闸初刱于淳佑二年秋其地则它山堰之吴家桥也庆元三面皆江潮汐上下一郡七乡以饮以溉者它山之水而已其源自越之姚虞剡历分水岭石坛龚村大小皎至它山号大溪自堰而下为江堰之上旁为小溪分注七乡入于城今日月湖运河阃治池沼渟涵如璧萦纡如带者皆是水也大小溪而上夹岸皆沙雨则与水俱下江以堰限沙不能越故并聚于小溪水为不流井泉斥卤农田失溉民甚苦之岁至三四淘费缗钱数万已复壅塞如初脱遇暴涨沙自西岸入其壅尤甚堰上下级皆三十六其上沙没尽下不没者五六知府制置秘撰少卿陈公垲来访民瘼知沙为害一日率僚属亲往以求其策顾谓制幕林君元晋曰西岸广袤虽未易图由小溪而入者尚可施人力与其淘于既积不若遏于未至水轻清居上沙重浊居下将建闸于小溪之冲水溢则闭平则启沙溢于外去之差易未几溪上寓公新庐陵魏守岘书来述乡氓意与公合稽于众卜于善政侯又合议乃决因属魏侯总其事新进士安君刘佐之文移书拟属之林君秋毫无扰庀役六十日无日不晴讫役始雨溪谷之民观者如堵闸三闲版皆七中闲常留一版俾上可通舟水涸则去东西闸常留两版余分置看守人许亚一等家水泛则不拘早夜集众力急下版相水高下版随以增减常令水自上入溪沙隔于外水平去版通舟如故闸外沙积稍多即仰措置水利刘湜等申府切待支钱米差官吏前去雇人监淘旧有淘沙田岁收六十余石寄桩常平仓董工使臣刘湜家小溪素管它山水利今责以措置除制司月支十七界官会十五千外更月给米一斗许亚一等兄弟子侄八人居闸旁应募司启闭月共给米一斛如有更替则改畀承替人已约束守闸人不许启闭时邀求舟人钱物除水溢下版外平时不许多留闸版故妨船筏往来安顿闸版之家不许作践移用损失再照它山堰昔为乡民势家船筏自堰下江致损堰石最为利害自秘阁陈公下车立赏五百千禁戢无敢犯者已再申严有违此令许诸色人陈告即先支上项赏钱仍许执留船筏就行给付凡前项各约束之事并载石碑植于闸所闸记林君所撰云 【[按曰]自江东（石契）闸条至此悉皆后守续增】 

　　　桥梁
东津浮桥 【灵桥门外唐长庆三年刺史应彪置凡十六舟（桓去木）板其上长五十五丈阔一丈四尺初置于东渡门外江阔水驶不克成乃徙今地方经始时云中有形如虹映其上众咸异之初名桥曰灵现又曰灵建以此也太和三年刺史李公文孺僖昭闲刺史黄公晟皇朝开宝中守钱公亿干道中守张公津庆元中守林公大中嘉泰元年守陈公杞嘉定四年守程公准六年提刑程公覃摄守十六年守赵公师嵒皆乘其（土已）而新之宝庆二年守胡公矩谓民已病涉凡负桥之舟（桓去木）舟之板维舟之缆系缆之柱皆一新之凡修置皆有记今逸其碑惟曾公从龙史公弥坚二记在焉】 
 【淳佑二年壬寅秋七月圯于飓风制守陈公垲又新之盖自长庆迄于今凡几建鸠工辑材取办属邑桥成贯以巨缆（石丁）于深渊风涛乘之脱落无策听其自坏新造则经年不可办公喟然顾僚属曰以经营之不易听蜚廉之肆暴可乎吾昔游淮汉闲有并五六十舟而可收于指顾之顷者盍思其计往往一岁飓作有时由六月既望迄九月既望闲一见之闲暇则联络通往来此时则卷而藏之取水军脚船四济行者庶乎可久众欢然曰令简而易行桥可寿矣命干幕林元晋路分傅端倘董其概无事文移听民就役厥材孔良阅四月事就揭其约于灵济庵俾后来有考焉○[按曰]淳佑二年以下后守续增】 
庆丰桥 【旧名望云在望京门外绍圣四年建干道四年守张津重建】  
新石桥 【南门外宝庆三年守胡矩建】  澄波桥 【灵桥门外】  
浦东桥 【灵桥门外】  张斌桥 【县东五里元丰五年建】  
白鹘桥 【县东七里绍圣二年建】  七里店桥 【县东七里绍圣元年建】  
盛店桥 【县东十里元符元年建】  回纤桥 【县东二十五里绍圣三年建】  
回江□石桥 【县东二十五里熙宁元年建】  
张村石桥 【县东三十里元佑元年建】  颜桥 【县东南三十里绍圣元年建】  
翻石桥 【县东南三十里熙宁元年建】  邓桥 【县东南五里天禧二年建】  
马湖桥 【县西南五十里元佑三年建】  高桥 【县西南五十里元符元年建】  
小溪江桥 【县南五十里元丰元年建长二十有八丈阔二丈四尺而为屋于其上绍兴十五年邑人朱世弥世则重建唐昌言为之记】  
仲夏桥 【古有大桥径趋小溪宣和中断之以防寇一方病涉商旅以绝绍兴八年通判舒国佐率乡豪重建定其址而未遂镇官游彦忠成之庄汉英张允明庄椿输财鸠工柱板皆以石纵一百六十尺衡十有二尺费缗钱二千有奇经始于十四年之八月落成于次年之仲夏吴秉彝记】  
北渡桥 【县南三十里熙宁元年建】  赵家桥 【县南二里元符元年建】  
林村市盘桥 【县西五十里熙宁初建干道六年监务范淮率乡人易木以石】  
流花桥 【旧桥圯于水干道六年监务范淮率乡人迭石为之开封姜模记名以抑洪】  
洞桥 【二桥在林村】  沈店桥 【县南七里元符三年建】  
望春桥 【县西十里元符元年建绍兴中重建今改庆宝桥】  
高桥 【县西二十里绍兴中重建】  夏家桥 【县南五里元符三年建】  
周卖鱼桥 卖席桥 
大河桥 拗水桥 【四桥皆在县东】  
宋招桥 【县东十里】  朱家桥 【县东十二里隶手界乡】  
横石桥 【县东十二里隶手界乡】  鄮山桥 【县东二十五里】  

　　　河渡
桃花渡 【即东渡】  西江渡 【即西渡】  
铜盆番石渡 　 
周苏渡 俞公李家渡 【以上各以人户买扑】  

　　　叙产 【已见郡志】 

　新校
 【[山]】 [大梅山]　张僧繇图龙 【张上脱禹祠之梁四字】 
 【[水]】 [东钱湖]　田租浸移用 【移下脱他字】 
 【[（石契）闸]】 [浑水闸]　县西二十里 【十字衍】 

四明志卷第十三
宋元四明六志弟二十五
宋罗浚　等　撰
　鄞县志卷第二
  　叙赋
　　　乡村
武康乡在府城下管小江里
东安乡在府城下管白坛里
清道乡在县西管里一村二
横山里
高桥村　　　　　沈店村
万龄老界乡在县东管里一村二
赤城里
盛店村　　　　　尚书村
万龄手界乡在县东南管里一村二
赤城里
张村　　　　　　邓桥村
光同乡在县南管里一村二
清林里
北渡村　　　　　栎社村
桃源乡在县西管里一村二
石马里
黄姑林村　　　　林村
鄞塘乡在县南管里一村二
姜山里
姜山村　　　　　铜盆浦村
阳堂乡在县东管里一村二
太白里
宝幢村　　　　　东吴村
翔凤乡在县东南管里一村一
沧门里
隐学村
丰乐乡在县东南管里一村二
石柱里
干坑村　　　　　故干村
通远乡在县西南管里一村一
李洪里
环村 【村名旧犯钦宗庙讳故改】 
句章乡在县南管里一村二
夕阳里
高桥村　　　　　市中村

　　　镇市
小溪镇 【句章乡唐曰光溪镇】  横溪市 【丰乐乡】  
林村市 【桃源乡】  甬东市 【万龄乡】  
下庄市 东吴市 
小白市 【并阳堂乡】  韩岭市 
下水市 【并翔凤乡】  　 

　　　田亩
田七十四万六千二十九亩二角二十九步
地一十四万九千五亩五十七步
山九十万二千六十四亩三角四十七步

　　　户口
户四万一千六百一十七口六万五千六百
坊郭两乡户五千三百二十一口九千二百八十三
外一十一乡户三万六千二百九十六口五万六千四百一十一

　　　夏税
绢二万四百四十二匹一丈九尺一寸七分
正税一万六百二十五匹一丈九尺一寸七分
和买九千八百一十七匹
紬六千二百八十六匹一丈三尺七寸一分
正税二千七百六十三匹一丈三尺七寸一分
和买三千五百二十三匹
绵四万九千八百一十两一钱二分七厘
折变
折帛钱
绢四千一百七十七匹计钱二万七千七百六十六贯五百文
正税一千二百三十二匹计钱八千六百二十四贯文
和买二千九百四十五匹计钱一万九千一百四十二贯五百文
紬三千九百六十匹计钱二万六千三百一十贯五百文
正税一千一百四十一匹计钱七千九百八十七贯文
和买二千八百一十九匹计钱一万八千三百二十三贯五百文
绵二万五百五十五两计钱八千二百二十二贯文
折麦
绢二百六十匹一丈三尺
紬七十六匹二丈四尺五寸
绵一千三百八十四两一钱九分
通科麦一千四百八十六石七斗七升八合八勺一抄
正一千三百五十一石六斗一升七合一勺
义仓一百三十五石一斗六升一合七勺一抄
亭户折盐
绢二十二匹
紬二尺八寸八分
实催本色
绢一万五千九百九十二匹二丈三尺五寸七分 【比元额增九匹一丈七尺四寸系人户增产及填所亏紬数】 
紬二千二百四十九匹二丈四尺五寸 【亏六丈一尺八寸三分入绢内填纳】 
绵二万七千九百一十两四分四厘 【比元额增三十九两一钱七厘系人户增产添纳】 

　　　秋税
苗米四万三千一百二十一石八升二合八勺
折变
糯米四千六百四十一石九斗七升折苗米四千七百二十一石九斗五升四合
亭户折盐五十八石九斗四升一合
实催本色三万八千三百四十石一斗八升七合八勺

　　　酒 【以宝庆三年为准】 
小溪务系省场
本柄钱三千六百一十一贯六百八十文
糯米五百五十石每石三贯九百九十文计二千一百九十四贯五百文
曲麦一百三十石三斗九升六合五勺每石三贯六百文计四百六十九贯四百二十七文
夫食物料钱九百四十七贯七百五十三文
造曲三十七贯六百六文
造生煮酒四百七贯七百九十文
袋紬七匹九丈七尺九寸每匹四贯文计三十一贯九百一十五文
箍缸打灶一百五十一贯二百二十六文
官吏巡脚夫食糜费轻空渗漏三百一十九贯二百一十六文
收息钱四千二百四十七贯一百七十文
诸司四千一百八贯三百三十八文
经总制司二千六百四十三贯一百八十八文
籴本司九百三十五贯四百七十四文
移用司五百二十九贯六百七十六文
本府一百三十八贯八百三十二文
糟钱一百一十一贯八百八十八文
诸司三十六贯七百九十六文
经总制司二十四贯八百九十八文
移用司一十一贯八百九十八文
本府七十五贯九十二文 【[按曰]诸本俱脱据敬止录补】 
林村务系籴买场 【[按曰]诸本俱脱林村务本柄钱据敬止录补而录中但开本柄总数其糯米（麦曲）麦夫食物料三项未经开列今以郡志总数除下庄象山二务外余剩皆系林村务应得之数分项核计旁行补入惟糯米升斗袋紬匹数郡志本来错误不能核补耳】 
本柄钱八千一百三十四贯八十五文
糯米钱五千九十九贯二百二十文
曲麦二百九十八石一斗五升六合六勺每石三贯六百文计一千七十三贯三百六十四文夫食物料钱一千九百六十一贯五百一文
造曲七十九贯七百六十九文
造生煮熟酒八百七十二贯七百二十一文
袋紬六十六贯四百九十九文
箍缸打灶一百五十五贯六百八十九文
官吏巡脚夫食糜费轻空渗漏七百八十六贯八百二十二文
收息钱五千三百九十三贯五百文
诸司三千四百四十二贯二百九十一文
经总制七百二十贯
移用九十贯四百六十六文
正名宽剩一千五百一十一贯八百七十七文
五分净利七百七十贯四百六十文
籴本三百四十九贯四百八十八文
本府一千九百五十一贯二百九文
糟钱二百八十三贯九百四十文纳本府
下庄务系籴买场
本柄钱五千一百八十五贯七百六十三文
糯米七百七十一石五斗八升一合八勺每石三贯九百九十文计三千七十八贯六百一十二文
曲麦一百八十一石八斗六升四合二勺每石三贯六百文计六百五十四贯七百一十一文
夫食物料钱一千四百五十二贯四百四十一文
造曲四十八贯六百五十三文
造生煮酒五百三十八贯八百七十五文
袋紬九匹五丈六尺二寸四分每匹四贯文计三十八贯二百四十九文
箍缸打灶一百五十一贯六百四十文
官吏巡脚夫食糜费轻空渗漏六百七十五贯二十四文
收息钱三千二十三贯九百九十一文
诸司一千七百一十三贯三十八文
经总制四百五十五贯七百文
移用三十三贯四百六十二文
正名宽剩七百二十九贯三百五十四文
五分净利三百三十九贯二百四十文
籴本一百五十五贯二百八十二文
本府一千三百一十贯九百五十三文
糟钱一百六十四贯六百二十文纳本府
人户买扑坊场二十九处
　　　韩岙坊 天童坊 
　　　东吴坊 下水坊 
　　　屯埭坊 大嵩坊 
　　　富浦坊 【以上并阳堂乡】  盐场坊 
　　　管江坊 上水坊 
　　　韩岭坊 隐学坊 
　　　单步坊 平水坊 【以上并翔凤乡】  
　　　青山坊 张村坊 
　　　邓桥坊 郑湾坊 【以上并手界乡】  
　　　道陈坊 横溪坊 
　　　张濠坊 板弄坊 【以上并丰乐乡】  
　　　甲村坊 鄞塘坊 
　　　石支坊 善训坊 
　　　新塘坊 大狄坊 
　　　茆山坊 【以上并鄞塘乡】 岁额净息钱四千七百一十七贯四百九十七文
常平司三千六百二十一贯三百八十一文
本府一千九十六贯一百一十六文 【外有北渡店元系小溪子店岁纳本府钱一百三十六贯文不在此数】 
 　 
　　　商税 【以宝庆元年为准】 
小溪场 【旧有管建岙子铺庆元元年别解发本府钱三百六十贯文不理本场课额后因民讼漕台行下罢去】 
岁额钱一千三百贯文
诸司六百六十九贯九百九十五文
经总制三百九贯九百九十七文
籴本三百五十九贯九百九十八文
本府六百三十贯五文内除诸司合得头子钱三十三贯四百九文实收五百九十六贯五百九十六文
石（石契）场
岁额钱三千八百贯文
诸司一千九百五十八贯四百四十四文
经总制九百六贯一百四十六文
籴本一千五十二贯二百九十八文
本府一千八百四十一贯五百五十六文内除诸司合得头子钱九十六贯九百五十文实收一千七百四十四贯六百六文
宝幢场
岁额钱一千八百贯文
诣司九百二十七贯六百八十五文
经总制四百二十九贯二百三十文
籴本四百九十八贯四百五十五文
本府八百七十二贯三百一十五文内除诸司合得头子钱四十六贯二百四十文实收八百二十六贯七十五文
横溪大嵩二税场庆元四年守郑兴裔奏罢详见郡志

　　　杂赋
免役钱两料共二万四千八百二十五贯八百三十文县吏支六千四百五十贯九百三十八文
本府四千八百八十四贯文 【解发减省人吏钱在京官员雇钱及支府吏钱并在内】 
经总制司一万二千四百九十贯七百六十四文
官户不减半一千贯一百二十八文
茶租钱二百三十九贯八十五文
水脚钱一千五百五十七贯四百七十五文
河涂钱一千一百一十四贯八百四十八文
租堰钱六百八十七贯一百八十文
房廊钱二十一贯四十八文
河渡钱四百六十七贯一十三文 【常平司】 

　　　盐
大嵩场额二千六百八十袋五石六斗四合

　　叙兵
　　　弓手
尉司八十五人

　　　土军
大嵩寨二百人

　　叙人 【见郡志】 

　　叙祠
　　　神庙
　　　　东岳行宫
县东三十二里阿育王山相近

　　　　忠嘉威烈惠济广灵王行庙
城外甬东厢即鲍郎庙也又有显迹庙在县东南三十里青山下乃鲍王冢墓之所

　　　　鬼谷先生祠
在县之东六十里太白山南沧岙水帘洞幽深阒寂人迹罕到夏侯曾先地志云鬼谷子庙三面连山前有清溪之水泉源不竭山崖重迭云雾蔽亏晋郭璞曾到有游山诗曰清溪千余仞中有一道士云生梁栋闲风吹窗牖里借问此阿谁云是鬼谷子即此祠也 【或云此峡州清溪鬼谷祠诗】 又有一祠在县东三十里

　　　　渊灵庙
阿育王山广利寺环庙有圣井七自东晋时已着灵异中井有二鳗其一金线自脑达于尾其一每见光耀折花引之则双红蟹或二虾前导而后出焉钱武肃王以岁旱命九华长老十善大德与国中所谓五叔太尉者同迎置钱塘之南塔寺山闲凿石为井立亭其上以效圣井而鄮山井中二鳗游泳自若井前有亭榜曰应现康宪钱公尝为旱用紫罗帕布井中蟹先入灵鳗后随以银缸贮沙泉养之置道场中复有天花散漫之瑞僧统赞宁尝着护塔灵鳗菩萨传邦人祷雨必即之皇朝元佑元年赐额干道二年守赵伯圭祷雨有应知鄞县事李柄记于石或云又有二井在山绝顶险峻不可至

　　　　灵波庙
县西广德湖望春山即白龙祠也

　　　　白龙王庙
县西二十里灵波之别庙也

　　　　石岙庙
县西四十里岙有灵鳗能兴云雨

　　　　力施庙
县西南四十里

　　　　秋浦庙
县西南四十里

　　　　殷浦庙
县西南三十五里

　　　　遗德庙
县西南四十里它山堰旁唐大和中鄮令王元暐筑堰捍水入小江湖灌溉甚溥 【详见郡志叙水】 民德而祠之封善政侯皇朝咸平四年庙重修苏为记之干道四年七月八日赐额县宰杨布书守张津所立也

　　　　嘉泽庙
东钱湖青山下唐天宝中令陆南金皇朝天禧中守李夷庚皆浚湖兴利民德之故合祠焉水潦旱蝗有祷必应嘉定二年有旨赐庙额李侯又有祠堂在天童山景德禅寺千佛阁之东

　　　　丰惠庙
广德湖之望春山政和七年楼异守乡郡垦湖为田人为立祠其孙钥参知政事追封太师嘉定二年府以士民之请上于朝十一月二十一日有旨赐庙额札送参政府

　　　宫观
　　　　蓬莱观
县西广德湖之望春山先是白龙祠之侧有道堂立郡守楼异生祠有道士奉香火绍兴十三年请象山废观为额

　　　　寿圣观
阿育王山前大观闲道士梁守清始建东岳行宫嘉泰元年道士胡抱一请绍兴府余姚县广福废观改今额

　　　　云涛观
它山堰旁嘉定十二年赐额

　　　　显忠旌德观
清修悟真观太清悟真成道宫并在大慈山今丞相史鲁公母齐越国夫人葬于山中有旨赐额刱建为功德所

　　　寺院
　　　　禅院二十二
　　　　　阿育王山广利寺
县东三十里晋义熙元年建梁武帝赐阿育王额皇朝大中祥符元年赐名广利大觉禅师怀琏居之法席鼎盛名闻天下皇佑二年怀琏入居东京净因禅院仁宗皇帝召对化成殿因赐食禁中授以御制释典颂十四篇并提纲语句治平三年英宗皇帝内降札子许归本寺熙宁三年乃建宸奎阁奉藏所赐御书轴五十有五扇三且被旨岁度僧一人知杭州苏轼撰阁记谓古之人君号知佛者必曰汉明梁武其徒常以借口然汉明以察为明梁武以弱为仁皆缘名失实去佛甚远仁宗皇帝未尝广度僧尼崇侈寺院干戈斧质未尝有所私贷而天下归仁焉此所谓得佛心法者古今一人而已高宗皇帝访求祖宗宸翰僧净昙以所藏来上上赏其卷轴之丰护持有道深嘉苏轼之记念宸奎之阁且虚复以赐之命置田一千二百五十亩食其徒时绍兴三年也僧德光旧居灵隐孝宗皇帝尝召对洎来尸院事以所赐金成高宗皇帝圣意岁收新谷五千石淳熙七年十一月三日复被旨召对便殿问佛法大意御书圣语及御制颂及妙圣之殿四大字以赐之锡号佛照禅师放还山九年复召对绍熙庚戌癸丑两召对重华宫宁宗皇帝又御书孤云及六殊胜地与佛照庵字赐僧道权于是宸奎所藏益富矣寺有释迦如来真身舍利塔内有一角金钟舍利在焉高宗皇帝御书赐号曰佛顶光明之塔淳熙二年尝宣取至禁庭至今岁为礼塔会遐迩毕集寺东北半山闲有佛左足迹入石内二寸余距寺一二里传者谓迦叶佛之迹循佛迹而上有东塔院即刘萨诃所礼舍利塔涌出之处西塔院去寺五十步其塔唐明皇时建也 【道宣感通传云晋太康二年并州离石人刘萨诃生业弋猎因病死而复苏云在冥中见一梵僧语之曰汝罪深重应堕恶道今洛下齐城丹阳会稽并有古塔及浮江石像悉阿育王所造可勤求礼忏当免斯苦萨诃更生乃祝发为僧更名惠达东诣鄮县入乌石岙结茅以寓遍访海涘名山忽一夜闻土下钟声即标识其处越三日见梵僧七人行道空中地形如涌为方坛状神光照映因斲土求之得一石函中有舍利宝塔六僧腾空而去一僧化为乌石因以名岙焉又按会稽记云晋相王导初渡江有道人神采不凡自言来从海上告导曰昔与阿育王同游鄮县安真身舍利塔阿育王与真人捧塔飞行虚空入海诸弟子攀引不及一时俱堕化为乌石如人形名僧传云昔有神人捧塔飞行海上弟子中有未得道者堕地化为乌石犹作人形上有袈裟文至今村名塔屿岙名乌石今乌石在寺前数里属鄞县塔屿村相去又十五六里属定海谓东塔院为舍利涌出之处其说不同皆卮言也姑两存之】 寺东二里有无相庵本大慧禅师宗杲退归之地隆兴二年僧宗靖舍貂珰而披田相衣奏请得庵额皇子恭王为之书本寺常住田三千八百九十五亩山一万二千五十亩

　　　　　天童山景德寺
县东六十里晋永康中僧义兴诛茆缚屋山闲有童子来给薪水后既有众遂辞去曰吾太白一辰上帝以师笃道行遗侍左右语讫不见故称义兴者曰太白禅师寺经兵火唐开元二十年僧法璇按图记披榛莽得故迹建精舍于山麓之东秘书省正字万齐融造多宝塔于西南隅峭拔数仞 【旧志云法璇居此日诵莲经感天童蹑云升降捧天食来供师夜遶塔行道人遥见师身与塔之相轮等白衣范的备述其事所谓太白禅师者也今考此寺碑无此说】 至德中僧宗弼徙寺于太白峰下干元初相国第五琦奏以天童玲珑岩为寺名继而僧清闲创建食堂咸通十年更寺名曰天寿皇朝景德四年赐今额绍兴初宏智禅师正觉撤寺而新之层楼杰阁倍蓰于前淳熙五年孝宗皇帝亲洒宸翰书太白名山赐僧了朴十六年僧怀敞来主寺欲建千佛阁摹画甚广先是日本国僧荣西从敞游辄辞归致百围之木泛鲸波以至经始于绍熙四年之季秋历三载始就梵宇宏丽遂甲东南寺之侧有虎跑泉相传谓旧苦无水虎蹴地而泉乃涌出寺之前古松夹道二十里大中祥符闲僧子凝所植也 【旧志云唐僧昙德清闲所植考寺之植松记殊不然而松亦非唐松】 本寺常住田三千二百八十四亩山一万八千九百五十亩

　　　　　大梅山护圣院
县东南七十里唐贞元中法常禅师始诛茅结庵开成元年建寺名曰上禅定会昌闲废大中闲复建名观音禅院柳公权书其额至皇朝大中祥符元年赐今额干兴元年僧道宁重建院大梅山汉梅子真旧隐也法常禅师者襄阳人姓郑氏幼从师于荆州玉泉寺初参大寂禅师问如何是佛大寂云即心是佛法常即大悟去而结庵此山适盐官会下有一僧人入山采拄杖迷路至庵所问曰和尚在此山多少时法常曰只见四山青又黄又问出山路向什么处去法常曰随流去僧归告盐官盐官令僧邀之法常作偈曰摧残枯本倚寒林几度逢春不变心樵客遇之犹不顾郢人那得苦追寻大寂闻法常住山乃令一僧到问云和尚见马师得个什么便住此山法常云马师向我道即心是佛我便向这里住僧云马师近目佛法又别法常云作么生别僧云近日又道非心非佛法常云这老汉惑乱人未有了日任汝非心非佛我只管即心即佛其僧回举似马祖祖云大众梅子熟也法常又有诗云一池荷叶衣无尽几树松花食有余刚被世人知住处更移茅舍入深居今寺中有梅熟堂有荷衣沼见存 【传灯录所载如此旧志云法常禅师初领千众住持每云一日不作一日不食惟啮白墡饼子不同众僧之餐山闲患无水乃感象眠为池虎跑为泉今象齿犹存据此说则寺乃法常所建也与传灯录所谓入山惟恐不深者不同且旧志云开成元年建寺上距诛茆结庵之时已三十余载矣岂法常初虽避人而来者日众乃建寺以容之遂至满千乎姑两存之以俟知者】 常住田一百七十二亩山二万五千四十亩

　　　　　大梅山保福院
县东南七十里唐贞元十二年建号北兰院大中元年改报国仙居院皇朝大中祥符元年赐今额与护圣禅院同踞一山也淳熙十六年僧行源重建适斋汪大猷记常住田七百二十五亩山二万五千四十二亩

　　　　　仗锡山延圣院
县西南一百二十里唐龙纪元年建皇朝宝元二年赐额常住田五百五十六亩山二万二千亩

　　　　　金峨山真相院
县东南八十里旧号罗汉院唐大历元年建皇朝治平元年赐今额常住田三百三十二亩山四千二百二十亩

　　　　　金文山惠照院
县东南七十里旧号金文忏院唐干宁二年建皇朝治平元年赐今额常住田二百七十亩山二千三百三十亩

　　　　　五峰山崇福院
县东南五十里旧号五峰院晋天福六年建皇朝大中祥符三年赐额常住田二百七十亩山六百八十亩

　　　　　东山福昌院
县东南四十里旧号东山安或王院唐大顺二年建皇朝政和元年赐今额常住田四百三十五亩山一千一百二十亩

　　　　　跘跨山 【跘音辨跨音科】 崇果院
县东五十五里晋开运二年建皇朝大中祥符三年赐今额常住田一百八十六亩山一千一百二十亩

　　　　　普净院
县西南七十里旧号顶峰庵皇朝建隆二年建大中祥符三年赐今额常住田二百九亩山二千四百一十亩

　　　　　四明院
县南二十五里旧号鄞水院唐天复元年建皇朝大中祥符元年赐今额常住田二百八十九亩山无

　　　　　白云延祥院
县东南八十里皇朝干德五年建大中祥符三年赐额常住田六十亩山四千四百四亩

　　　　　法忍院
县西南六十里旧号定光院唐咸通元年建皇朝治平二年赐今额常住田二百亩山二千一百亩

　　　　　西延庆院
县南四十里旧号永福院唐中和六年建常住田一百一十亩山无

　　　　　接待彰圣院
常住无

　　　　　翠岩山移忠资福寺
县西南七十里旧号翠岩境明院唐干宁元年建皇朝大中祥符元年赐名宝积禅院嘉泰四年张参政府请院为功德寺赐今额常住田一千一百二十九亩山二千二百九十六亩

　　　　　报忠福善院
县西南七十里旧号峒山院唐光启二年建皇朝大中祥符元年赐名彰圣本甲乙徒弟院干道四年改充十方禅院踞峒山东南支众峰环合状若芙蓉嘉定二年楼参政府请为功德院赐今额常住田三百四十二亩山九千八百亩

　　　　　佛陇山积庆显亲院
县东六十里唐咸通十三年建皇朝治平元年赐名保安庆元六年充恭淑皇后宅齐王府功德院常住田二百八十亩山一千二十七亩

　　　　　报国院
常住田二十亩山无

　　　　　教忠报国寺
大慈山史丞相府功德寺

　　　　　妙智院
大慈山史丞相府功德院

　　　　教院二十四
　　　　　资教院
县西四十里旧号广德院周显德元年建皇朝治平元年赐今额常住田三百五十五亩山九百十六亩

　　　　　悟真院
县东南五十里汉干佑二年建皇朝治平元年赐额常住田二百二十二亩山四百四亩

　　　　　栖真寺
县南六十里隐学山唐建中二年建号隐学寺皇朝大中祥符元年赐今额寺有放生池见碑记田二百一亩山六百八十一亩

　　　　　惠光院
县西南四十里唐咸通八年建名小江皇朝大中祥符三年赐今额院尝有妖僧塑神像纳老乌于其腹以术咒之使为祸福于人而邀利民之有灾患不祷其神则不宁干道中守张津知之追妖僧至庭下具得奸状遣吏剖其像果有死乌杖其僧而逐之民以安息常住田一百三十亩山无

　　　　　治平院
县南三十里后唐清泰二年建名保丰皇朝治平元年赐今额常住田二百九十亩山无

　　　　　广寿寺
县东五里周广顺元年建号崇庆院皇朝庆历七年赐今额常住田八十七亩山无

　　　　　广严院
县东四里旧号华严院晋开运元年建皇朝治平二年赐今额常住田一百二十亩山无

　　　　　布金院
县西南三十里皇朝宝元二年建治平二年赐今额常住田一百七十三亩山无

　　　　　海惠院
县南三十里旧号广利以院之祖师广利大师得名皇朝治平二年赐今额常住田一百五十六亩山无

　　　　　兴教院
县南五十里旧号小溪兴福院唐咸通八年建皇朝治平元年赐今额常住田六十六亩山无

　　　　　普和院
县西南五十五里汉干佑二年建名灵影皇朝庆历七年赐今额常住田九十九亩山无

　　　　　圆通院
县南三十五里唐天佑十年建名东林皇朝治平二年赐今额田一百八十三亩山无

　　　　　邓桥广福院
县东南二十里皇朝天圣四年建赐名寿圣绍兴三十二年改赐今额田一百一亩山无

　　　　　普安院
县南五十里梁干化二年建名茆山皇朝治平元年赐今额田一百九亩山无

　　　　　明心院
县南三十五里晋天福五年建名厉山皇朝治平二年赐今额常住田一百一十亩山无

　　　　　慧灯院
县东南二十五里旧号朱村皇朝建隆二年建治平二年改赐今额常住田一百一十三亩山无

　　　　　福圣院
县东南四十里旧号东山塔院皇朝干德四年建治平元年改赐今额常住田七十九亩山二百三十四亩

　　　　　清修院
县西南八十里旧号清凉院皇朝干德二年建大中祥符元年赐今额常住田八十三亩山二千亩

　　　　　普照院
县南七里旧号明福院皇朝干德二年建治平二年改赐今额常住田八十七亩山无

　　　　　辩利寺
皇朝端拱中建今为史丞相府功德寺常住田八十亩山三百五亩

　　　　　慈悲普济寺
东钱湖月波山下淳熙五年史越王请额建置常住田一百亩山二十亩

　　　　　普光院
常住田二十亩山一百五亩

　　　　　教忠报国院
常住田五十亩山一百亩

　　　　　宝华寺
大慈山史丞相府功德寺

　　　　十方律院八
　　　　　宝严院
县西南五十五里旧号孝义院唐元和十二年建皇朝大中祥符六年赐今额常住田二百二十亩山八百亩

　　　　　广修院
县东六十五里晋天福五年建皇朝大中祥符元年赐额常住田一百三十亩山一千二百亩

　　　　　菩提广福院
县东南八十五里唐干符六年建皇朝大中祥符三年赐额常住田四十六亩山三千亩

　　　　　禅岩院
县西南八十里唐贞元元年建常住田五十四亩山无

　　　　　慈云院
县南三十里汉干佑二年建名李浦皇朝治平二年赐今额常住田六十六亩山无

　　　　　法云院
县东七里皇朝干德六年建号甬东浴院治平二年赐今额常住田一百八十亩山无

　　　　　多福院
县东五里皇朝干德三年建治平元年赐今额常住田三十二亩山无

　　　　　悟空院
大慈山史丞相府功德院

　　　　甲乙律院三十六
　　　　　崇寿寺
县东五里旧号东津禅院唐大中十二年分宁令任景求舍宅建请心镜大师居之师姓朱既居于此会剡寇裘甫转掠四明有众数万纵兵入寺师燕坐禅定神色不动贼众愕眙悔过作礼倒戈而退咸通二年寇平郡奏其事请以栖心名寺旌师之德宰相裴休卷帛书扁七年师化谓其弟子曰后三年当焚我窆于天童山忽一日异香发闻弟子相谓曰师有遗言今三载矣异香其启我乎乃发龛荼毗之俨然如生获舍利数千颗丹翠交辉敕谥心镜塔名寿相天童亦有舍利塔焉刺史崔琪状其行于碑皇朝大中祥符元年赐今寺额政和八年四月七日御笔以有常住庄产寺院改建神霄玉清万寿宫州以寺充焉久之复旧田一百七十亩山无

　　　　　延福院
县东南二十里唐大中十三年建名天王皇朝治平元年赐今额院有天王像堂之前有灵鳗并遇岁旱祈雨辄应常住田三百八十三亩山无

　　　　　资圣院
县东北一里半旧号渔浦门外院皇朝太平兴国二年建天禧四年赐今额常住田五十亩山无

　　　　　宝林院
县南三十五里旧号报国西林院晋开运三年建皇朝治平元年赐今额常住田八十八亩山无

　　　　　延寿王广福院
县东南六十里旧号延寿王院晋天福二年建皇朝熙宁元年增寿圣二字绍兴三十二年改今额常住田二百六十二亩山三千一百二十一亩

　　　　　禅寂院
县东南三十五里皇朝雍熙二年建治平元年赐额常住田一百九十九亩山三百二十亩

　　　　　尊教院
县东南四十里晋天福三年建名慧日皇朝治平元年赐今额常住田八十八亩山三百八亩

　　　　　能仁院
县西南十里皇朝干德中建号东安院咸平六年改承天院政和七年五月御笔改今额俗呼为南承天常住田二百六十七亩山无

　　　　　圣寿寺
县西南六十里唐咸通五年建皇朝太平兴国三年赐今额常住田三百六十七亩山无

　　　　　法慈院
县西南七十里旧号凤山院唐咸通七年建皇朝治平三年赐今额常住田八十亩山无

　　　　　崇法院
县南五里旧号焚化院皇朝干德五年建大中祥符三年赐今额常住田一百二十九亩山无

　　　　　大悲院
县东十五里旧为金莲庵上桥林氏所建存留院也院有千手眼大悲观音像常住田六十七亩山无

　　　　　天寿院
县西南六十里旧号天井院皇朝建隆元年建治平元年改赐今额按周铢天寿院记云四明山西南诸峰惟灌顶定光为最高旁有瀑布泻于两山万迭之闲其下有三井泓然澄深清澈见底是为天井岁旱祷于井随求而应有金线蜥蜴之状出而赴感兴云雷霈甘泽为一方千里之惠而年谷用登初僧有道凝者来自福唐建屋百楹于井上乡人遂以天井院名之乞于朝而得赐额也常住田二百三十亩山一千亩

　　　　　惠安院
县东四十里晋天福三年建皇朝大中祥符三年赐额常住田三百九十八亩山一千七百亩

　　　　　普宁院
县西南五十里旧号天王院唐咸通十三年建皇朝大中祥符三年赐今额常住田一百亩山无

　　　　　空相院
县西南七十里旧号四明保安院晋开运二年建皇朝治平二年赐今额常住田七十亩山无

　　　　　方广院
县西南五十里旧号泗州院唐咸通十一年建皇朝治平二年赐今额常住田一百七亩山无

　　　　　国宁寺
县西十五里皇朝大观二年建赐额常住田四十亩山无

　　　　　妙智院
县西南七十里旧号观音庵汉干佑二年建皇朝治平元年赐今额常住田一百亩山无

　　　　　慈福院
县东三十里旧号盛店保安院周显德二年建皇朝治平元年赐今额常住田一百一十亩山无 【院旧有全师者年六十余日诵妙法莲华经三十余年如一日以部计之万五千矣世目之为全法华净照禅师臻公既诗之士大夫从而和者甚众最后黄山谷一诗有云摄意持经尽劫灰人闲处处妙莲开他时诵满三万部却觅曹溪一句来其徒梵容以告大理寺簿徐耘将尽刻诸石耘因言朝廷名卿馆阁英俊下至布衣之士有以好学称天下号为博极群书未有精专如全者也今之名进士业经而登科者视经犹祭后刍狗往往堆积架上拨弃案边泯然不复经目矣或曰吾经已明不必读或实不明不能读或酣声利不暇读此三读者岂不愧全哉】 

　　　　　慈恩院
县西南九十里旧号小溪松岩院晋天福九年建皇朝治平二年十月赐今额常住田一十四亩山七十亩

　　　　　翠岩山宝积院
县西南七十里皇朝干道三年重建赐额常住田九十九亩山无

　　　　　明觉院
县东六十里旧号明堂院唐宝历二年建皇朝治平元年赐今额寺有住在堂直龙图阁舒亶记常住田九十四亩山九百八十亩

　　　　　普光院
县东四十五里旧号光化院晋开运二年建皇朝治平元年赐今额常住田二百二十亩山二百九十六亩

　　　　　净众院
县东二十里旧号斋堂院皇朝开宝二年建治平二年改赐今额常住田六十二亩山无

　　　　　珠山净土院
县东六十五里晋天福元年建号珠山院皇朝治平元年赐今额常住田一百二十亩山二千八百亩

　　　　　阮山广福院
县东九十里汉干佑二年建号阮庵皇朝熙宁二年正月赐寿圣院额绍兴三十二年改今额常住田七十亩山二千亩

　　　　　多宝院
县东南八十里旧号管江院皇朝开宝元年建治平二年改赐今额僧则交慈溪方氏子也始生遇相者曰此儿出家则成道长入多宝院师若（左上民下日右页）大智照公照公讲于钱塘祥符东院师与其徒六人服勤左右学益通号六罗汉凡有咨承大智可之遂传其要归住多宝训讲如大智告学者戒以不犯为本律以持守为功念念常存净土立至忠肃陈公瓘与相好超然心契晚辟谷不食趺坐而逝天大暑数日不掩龛色不变也建塔院于西山敷文阁待制龙舒朱翌为铭常住田八十五亩山六十八亩

　　　　　法庆院
县东南八十里旧号宝庆院唐干宁元年建皇朝大中祥符元年赐今额常住田三百五十亩山三千八亩

　　　　　云龙院
常住田一十亩山无

　　　　　保安院
常住无

　　　　　教慈资福院
县西南六十里唐光化四年建名广学皇朝大中祥符元年改名资寿后为宣参政府功德寺赐今额常住田三百一十亩山无

　　　　　雷峰院
宣参政府功德院常住田一百五十亩山一千亩

　　　　　胜像院
史越王府功德院

　　　　　大中祥符寺
县东五十里晋天福三年建名西溪皇朝治平三年赐名法宝嘉定中史尚书请为功德寺十七年改今额常住田一百七十亩山三百亩

　　　　　天福院
县西南八十里皇朝治平中建

　叙遗
　　存古
古鄮县在县东三十里鄮山之东太平寰宇记云汉光武为贼所败有耕奴于田而藏之获免后议赏光武问奴欲何官奴云欲得鄮县令故俗号鄮县为官奴县又十道四蕃志云宋武微时避吏于此与人奴善奴名桂藏匿既久为吏所逼逐适值桂在田以土覆之获免后立官奴城以报之掘土筑城之地名官奴池太平寰宇记以为光武于史无所据今按宋书孙恩破上虞时刘裕尝戍句章疑其为宋武也
（山垂）亭自剡至此溪滩碛高险行客往来皆此装束齐仆射张稷曾生子于此乃名（山垂） 【出太平寰宇记】 
东海海上有埜人名庚定子旧说云昔从徐福入海亡匿姓名自号庚定子土人谓之白水郎脂泽悉用鱼膏衣服兼资绢布音讹亦谓之卢定子也 【见太平寰宇记】 
管公明先生墓在县西四十里圣女山盖父老相传云然无碑碣可考
唐刺史黄晟墓与其母高阳郡太君齐氏其妻颍川县君锺氏墓俱在隐学山
梁山伯祝英台墓县西十里接待院之后有庙存焉二人少尝同学比及三年而山伯初不知英台之为女也以同学而同葬见十道四蕃志所载旧志称曰义妇冢然英台女而非妇也
陈国冢郡国志鄮山有陈国冢一名雁栖墓者国为日南太守死有双鴈随柩而归栖墓上三年然后去 【出太平寰宇记】 
鄞女墓城南崇法院之西北王荆公安石宰鄞时生女周晬而没葬于此将行别以诗云年登三十已衰翁满眼离伤只自攻今夜扁舟来诀汝此生踪迹各西东

四明志卷十四
宋元四明六志弟二十六
宋罗浚　等　撰
　奉化县志卷第一
　　叙县
　　　沿革论
奉化县本秦会稽郡鄞县地汉志谓鄞有镇亭鲒埼亭皆在焉今县东五十里有鄞城山下有广福院旧曰鄞城院即古鄞县治所也隋废鄞鄮二县入句章唐初析句章置鄞州寻废为鄮县隶越州古鄞地乃并属于鄮开元二十六年析鄞县置奉化隶明州是时州曰明郡曰奉化 【详见郡志】 又以郡名名县贞元闲为上县凡十九乡皇朝景德三年始并为八乡九域志为望县

　　　境土
东西一百七十里南北一百五里
东至鄞县界七十里以藤岭并道陈岭为界自界首至鄞县五十里
西至绍兴府嵊县界一百里以陆照岭为界自界首至嵊县一百四十里
南至台州府宁海县界六十里以栅墟岭为界自界首至宁海县六十里
北至鄞县界四十五里以北渡大江为界自界首至鄞县三十五里
东南到象山县界以鄞港中流白石山南港为界陆路并折海计五百七十里自界首至象山县二百四十五里
西南到台州府宁海县界五十里以杉木岭为界自界首至宁海县七十里
东北到鄞县界六十里以金峨岭为界自界首至鄞县八十四里
西北到绍兴府嵊县界一百二十里以箬坑岭为界自界首至嵊县一百三十里

　　　风俗
右山左海土狭人稠日以开辟为事凡山巅水湄有可耕者累石堑土高寻丈而延袤数百尺不以为劳仰事俯畜仅仅无余人窘于财亦惮于为非富家大族皆训子弟以诗书故其俗以儒素相先不务骄奢士之贫者虽储无担石而衣冠楚楚亦不至于垢弊大抵受性刚直任气尚义吏胥则转为顽悍甚于他邑濒海小民业网罟舟楫之利出没波涛闲变化如神习使然也

　　　县令
赵察 【唐元和十二年凿县北河邑人德之因名赵河十四年开白杜河凡溉民田一千二百余顷】 
李宗申 【唐咸通六年建城隍庙】 
于房 【皇朝景佑中废石夫人之庙以增学宫】 
王泌 【皇佑四年建北渡桥】 
裴士尧 【治平三年徙学】 
盛穆仲 【元丰五年尝纪石夫人之灵于碑阴】 
秦辨之 【元佑六年徙社】 
周池 【绍圣三年作劝学文刻于石】 
周因 【宣和元年徙学】 
荣彝 【左承议郎绍兴九年□月到任十一年□月满】 
张汝楫 【左奉议郎绍兴十二年□月到任十四年满】 
刘清臣 【右承议郎绍兴十五年□月到任十七年满】 
陈泰初 【右朝散大夫赐紫金鱼袋绍兴十七年□月到任十八年十二月宫观】 
汤穆 【左朝请郎绍兴十九年三月到任二十一年五月十八日故】 
黄韶中 【左承议郎绍兴二十二年八月到任二十五年八月满】 
向士俊 【右宣教郎绍兴二十五年八月二十五日到任二十八年八月满】 
刘士宠 【左奉议郎绍兴二十八年八月到任三十一年八月满】 
朱□ 【右奉议郎绍兴三十一年十月到任隆兴元年满】 
李邦宪 【右奉议郎隆兴元年八月二十八日到任干道二年二月故】 
向士迈 【右通直郎干道二年十一月二十五日到任三年十二月故】 
郭忠顺 【右通直郎干道四年七月初九日到任七年十二月十五日满】 
谢峻 【右承议郎干道七年十二月十五日到任八年十一月宫祠】 
魏庭珙 【右奉议郎干道八年十二月三十日到任九年宫祠】 
蔡揆 【右通直郎淳熙元年四月十八日到任十一月二十一日宫祠】 
赵希仁 【宣教郎淳熙二年四月二十三日到任四年四月召赴都堂审察】 
叶仲翱 【奉议郎淳熙四年七月二十八日到任七年九月十一日满】 
苏祁 【通直郎淳熙七年九月十一日到任九年四月十二日避亲罢】 
郭德邻 【通直郎淳熙九年六月二十九日到任十二年八月七日满九月召赴都堂审察】 
张燧 【宣教郎淳熙十二年八月七日到任十三年四月内转通直郎十五年七月内转奉议郎十月十二日满】 
傅伯益 【宣教郎淳熙十五年十月十二日到任】 
胡恭
宋晋之
蔡几 【庆元三年十二月十一日到任五年三月二十二日通理前任三考得替】 
赵汝杰 【通直郎庆元五年四月初四日到任嘉泰元年五月宫祠】 
钱光祖 【奉议郎嘉泰元年九月初四日到任】 
赵彦绾 【奉议郎嘉泰四年十月初六日到任开禧三年十一月二十五日满】 
陈梅（□又） 【宣教郎开禧三年十一月二十五日到任】 
冯多福 【奉议郎嘉定四年三月十二日到任五年十二月转承议郎七年六月十五日满】 
孙显懿 【宣教郎嘉定七年六月十五日到任十年三月转奉议郎七月十六日满】 
黄庑 【宣教郎嘉定十年七月十六日到任十二年三月转通直郎十三年七月二十五日满】 
赵希观 【通直郎嘉定十三年七月二十四日到任十五年二月二十三日磨勘转奉议郎七月十八日该遇庆宝恩转承议郎十六年六月十三日满】 
赵约 【奉议郎嘉定十六年十月十三日到任】 
陈元晋 【宣教郎宝庆二年二月二十二日到任】 
娄绍聃 【宣义郎宝庆二年十一月初一日到任五月闲磨勘转宣教郎】 

　　　社稷
坛旧在县南皇朝元佑六年令秦辨之徙置县西南二百余步

　　　城隍
庙在县西五十步唐咸通六年令李宗申建

　　　学校
唐建夫子庙于县东北三百步皇朝景佑中令于房废石夫人庙以增学宫治平三年令裴士尧迁于县东五十步久而圯令周因重建相阴阳之宜去旧址二十步而少西王礼记之乃宣和初元也未几舍法罢学浸弛建炎闲毁于兵绍兴九年令荣彝重建久复圯庆元二年永嘉宋晋之为令欲改刱力未给邑士汪伋与其弟份奉令意撤大成殿及门庑而新之益宏且坚更立先圣先师十哲之像从祀分列两庑于是乡之好义者相继效力直殿之后作堂日彝训东西四斋曰养正曰达材曰成德曰升秀东斋之侧有堂主文衡者居之西斋之侧有舍司学职者居之又西为射圃三门之左为咏归亭右则廪廥在焉墨池直门之外汪氏兄弟浚而广之方正清深黉宇辉映始壮旧观嘉定七年令冯多福又筑尚炎亭于射圃之后每辍俸以养士且劝率乡之贤有力者出产为永业今此产遂供偕计续食之费而士之德冯令不忘也邑之先进楼公郁王公说士皆师之故并冯令祠焉学之更新攻媿楼钥记之尚炎堂成丞周勉记之
祭器
二百三十六件
祭服
三副
御书
宝庆训敕士风御笔二轴 【一轴漕司颁下一轴本府颁下】 
钱粮
米二十七石二斗七升三合
谷二百六十石三斗七升四合
租钱七十六贯八百二十四文
义廪 【供偕计续食之费】 
谷六百八石九斗八升五合
麦五石三斗七升
租钱七十六贯七百四十文

　　　城郭
县城周环六百四十八丈

　　　坊巷
双桂坊 【干道五年为王时会与弟时叙联名登第立】 
状元坊 【嘉定十四年为何大圭两优释褐立】 

　　　仓库务场等
仓 【城内县厅之西南】 
库 【县廊】 
酒税务 【县东北四里六中祥符六年建】 
教场 【县尉厅前】 
居养院 【县东北元符二年六月建】 
安济坊 【县东北五里崇宁二年九月建】 
漏泽园 【县西北十里崇宁四年六月建】 

　　　公宇
县楼门 【令娄绍聃重建】 
县厅 【建炎四年毁于乱兵绍兴十三年令荣彝重建】 
仁平斋 【听事之东令荣彝建】 
龙溪道院 【仁平斋之南令荣彝建旧曰道爱堂后更名】 
恕堂 【听事之西狱之侧令荣彝建听政折狱之便坐也嘉泰闲赵彦绾为令邑人吴懋为县家葺理狱室又以其余材重建此堂】 
镇东楼 【县东北四里市之心先是惠政桥成壮丽为一邑冠阴阳家云无以厌之恐有郁攸之变未几果验嘉定中令冯多福乃建此楼】 

　　　官僚
丞 【听事县治之东南十步】 
主簿 【听事县治之西有堂曰栖鸾西北有山亭今废】 
尉 【听事县治南】 
监酒及税共一员 【听事镇东楼之北】 
公塘巡检 【听事县西北三十里公塘市中旧地名高公塘唐文德元年置镇民户买扑名课管纳官钱皇朝熙宁二年添置巡检驻札巡捕私茶盐矾盗贼等事庆元四年罢镇税止存巡检】 
鲒埼镇监官 【镇在县南六十里即汉鲒埼镇也监官听事在袁村市中创置本末见下】 
鲒埼寨巡检 【寨在镇北五里听事在漂溪嘉定七年尚书省札节文白札子奉化县管下地名战埼袁村皆濒大海商舶往来聚而成市十余年来日益繁盛邑人比之临安谓小江下去县五六十里南隔山岭海滨习俗素悍富者开团出船藏纳亡赖强招客贩贫者夺攘斗殴雄霸一方动致杀伤县道前来择有事力者委充岙长未能借之钤束反以资其武断前任赵知县曾具申诸司乞置巡检一员在彼弹压愚意诸若差武官反与豪徒为市欲乞效东阳例增置县尉一员本处有败阙坊场令本府给本就委所置官措置兴复趁办课额之外其余以赡吏兵既可以防海道亦可以镇犷俗右札付沿海制置司从长相度申尚书省时提刑程覃摄事申契勘庆元府在城都酒务有监官六员内文资四员武职二员若据向来置比较务赡军系省三务各立二员分管酒额固不为冗后来既将三务并而为一总纳名课所谓六监官因循到今不曾减省委为赘滥及照得本府西门外有都巡检一寨额管军兵一百二十人本地分既不边海止是城外巡警乡村盗窃及承受追会事件而已此来欲乞从朝廷札下本府于城下都巡检寨分拨土军五十名移屯战埼只就开禧年闲踏逐到漂溪职租地起盖军房以庆元府战埼巡检寨为名仍于都务监酒内选拨有材能文武官各一员并存监酒旧衔内文官带兼管战埼烟火公事武官带兼充战埼巡检十二月二十八日奉圣旨令庆元府奉化县置战埼镇寨从事郎吴邦献改差监战埼镇兼烟火公事成忠郎程弈世改差战埼镇巡检其庆元府酒官六员内省罢两员已差人并令赴吏部别行注授今后战埼监镇巡检令吏部依条格使阙余依是年于漂溪置军房天王堂门楼射亭共五十五闲巡检廨宇一十四闲战埼本鲒埼因白札子误为战埼续申请正旧名汉书颜师古注云鲒音结蚌也长一寸广二分有一小蟹在其腹中埼曲岸也其中多鲒故以名亭埼巨依反】 

　　　驿铺
剡源驿 【县东北五里驿前即航船埠也温台步来者即此而登舟明越舟来者至此而出陆】 
龙津馆 【县东北四里西市之东惠政桥之西临大溪侧嘉定中令冯多福建】 
登陆馆 【县东三里市南门之侧令冯多福建孙兴公赋登陆则四明天台故取以名】 
县铺 【北至南渡铺二十五里南至双溪铺二十五里】 
南渡铺 【北至北渡铺二十五里内五里折江】 
北渡铺 【北至鄞县栎社铺二十五里】 
双溪铺 【北至县浦二十五里南至固海铺二十五里】 
固海铺 【南至台州宁海县界海口铺二十五里】 

　　叙山
　　　山
　　　　四明山
连会稽接天台跨慈溪鄞及县境详载郡志

　　　　丹小山
县西五十里四明山之南属剡源乡之三石村上有二洞洞如广厦中可容五六十人有深穴可容人身昔有入者行几半日闻水声如雷而返水涓涓岩墟闲其流迹皆赤色下有龙湫民筑亭于其上为旱暵雩祷之所有岩窦风从其窦出飙飙有声夏绝无暑冬则凛凛不可近俗号风洞按云笈七签云四明洞天治丹山赤水在会稽上虞县四明山旧属会稽郡而丹山去上虞不一二十里云笈七签所志盖以洞天旧所属故云

　　　　桃花坑山
县西五十里四明山之上二十里云之南也山岩壁立数仞延袤数百尺岩色红白相闲隐映出没状如桃花之初发故以名之四山环绕宛如盘谷中有平田数百亩昔太白禅师纳交孤竹君之裔飞锡于此择其地而居之留偈云昔是神仙窟今为长者居定须攀月桂宜教子孙书嗣赵伯圭来守此邦因太白偈访其后乃得竺君汝舟者览山川之胜叹先贤之裔嘉奖形诸尺牍端宪沈公焕志其事藏竺氏家

　　　　毛巅岭
县西六十里四明山之南接大小晦崎岖涧谷行者艰阻绍兴初有毛居士者凿崖以便民旅之往来竺君大本题其崖曰凿破岩崖砥样平要令民旅得通行为君题作毛巅岭留取毛巅千古名

　　　　镇亭山
县西南一百里汉地理志云鄞有镇亭其原来自四明山由西北而南踰剡诸山而至镇亭西界于于越南入于天台故其乡为连山其颠盘结数峰高入苍穹旁有龙潭即显济龙王庙也详见叙祠

　　　　东坑岭
县西南六十里北为蓬岛南为石楼西为察廉冈界于松林连山二乡之闲其道西通婺女北通会稽南入天台东归四明奉化为邑西北多山而此岭又为众山之最高者萦纡鸟道盘曲羊肠足且不足驻况负戴者乎里有义士屠师禹尽甃以石西九百五十丈东八百九十丈人甚德之

　　　　蓬岛山
县西南四十里其原来自四明山重冈复岭缭绕绵（桓去木）自剡之西南至于镇亭由镇亭之东北是为蓬岛肥厚雄壮不露峰角兀然独冠诸山北为安岩之翠峰南为石楼之赤岩过松柏岭入于天台即四明记云南嗣天台北通越是也临其巅俯视数百里之外沧海微茫烟林萦带城邑聚落了然在目崇宁闲有尼结庐于其闲号曰师姑坪今其故阶遗井瓦砾砖石犹存山之侧为后莱山谷闲有龙湫为乡里雩祷之所阆风刘次高有诗云轧轧肩舆过翠微路经蓬岛锁烟霏雨从半岭岩窝出云在行人脚下飞

　　　　徐凫岩
在雪窦之西相距十五里重崖峭壁数百仞瀑布飞下冬夏不绝岩之下有神龙所宅俗传为如浮岩以岩浮涧谷上故名上为鞠侯岩有三大字刊于上王时会有诗云绝壑搀空岩与平横飞寒瀑万年声杖藜平过人闲险独向千山顶上行

　　　　安岩
县西南三十里来自四明山有寺旧名四明院有二岩虚悬绝涧中有大龟圆广三尺许出入则风雨随作其背镌云安岩山灵龟或到浙西诸州故镌以志之后因洪流湍激陷死岩下今留其（□殳）为寺中交割

　　　　翠峰
县西南三十里为安岩山华严禅院之案山此峰高入苍穹冠绝诸峰古木蓊荟下临大池寺之东偏有亭曰览秀晚对之如画屏环列

　　　　童公岭
县西南六十里西为杉木岭东为栅墟岭道通宁海为台州之界首建炎闲聚乡民立寨以策应栅墟

　　　　栅墟岭
县南六十里为台明之界建炎闲立寨于此聚乡民守戍官差将领以监之号南来第一寨今其遗迹皆在西通童公岭东控鲒埼海道是亦一要衢也

　　　　新岭
乃忠义一乡往来邑治之路旧无此路新开五六十年岭峻而长绝顶为中道有天然石磴盘石上有天然石污尊泉出甚冽抔饮止满一人之欲行者以次饮而未尝少竭率谓无此则人皆道暍云

　　　　天门山
县南六十里鲒埼亭之东岸大海海外列嶂排空有两山对峙高入苍穹南亚于海俗号引头门北连栖凤栖真诸山而入于大洋按地理志云会稽鄞县东南有天门水入于海有越天门山陶宏景真诰云天门在鄞县之南宁海之北半亚于海鄞县旧治奉化故云然 【据本县所载如此而象山亦载天门山奉化象山皆古鄞地望海中之山皆可为天门也】 

　　　　梅山
县南二十五里东为登山有僧庐曰禅寂为寿禅师道场南为鸣雁管管之上峰峦奇秀乡之显仕邱垄多藏焉山之西号丁令威俗传令威尝化鹤止此有丹井在其旁一勺之泉尝随海潮上下父老传以为海眼攻媿楼公钥有诗云峰头丹井随潮信松下禅床旧祖关盖纪此也北则环以大溪其山四断兀立众山之中或谓汉之梅福尝游此因得名今其山之下每遇大雷雨则出小石圆如梅子剖之亦有核其名又或因此也上有龙湫为乡邑雩祷之所

　　　　回峰洞
县东南一十里

　　　　吴郎山
县东南一十里

　　　　鄞城山
县东五十里古鄞城在其下故名 【旧志载赤堇山在鄞县东四十里云山有草曰赤堇鄞县以此为名而加邑焉会稽记云昔欧冶造剑于此山云涸若邪而采铜破赤堇而取锡今考鄞境内无此山本以山名县则鄞城山即赤堇山也旧志以今鄞为古鄞故载之于鄞县】 

　　　　谢家洞
县东二十五里其洞虚圆虽炎歊之月凛然犹寒其下如广厦可容百余人俗传有大白蛇藏其闲隐见不常左有一峰曰福堆山右即笔架峰也

　　　　笔架峰
县之下郝村其峰崒兀宛如笔架之状云雾兴则必雨有一龙祠名祭山

　　　　燕岩
在江口塔山之上社后燕子穴于其闲因以得名

　　　　南山
县东五里东为栲栳山西为龙潭山其山四断邑之举子尝以此山之鸣验科甲之高下初一鸣而王国定为武举之鼎魁再一鸣而何大圭以两优解褐里语所传不可谓之无验其上为南山寺临其巅有轩曰广莫登临眺望山川城邑千里之外了然在目故攻媿楼钥有诗云广莫乘风隘九州岛乱山无数点平畴一千里外在吾目二十年来无此游地下天高俱历历鸢飞鱼跃两悠悠昌黎费尽南山句旷望还应似此不

　　　　汉城山
县东北十五里其山顶平广可容数千人无荆榛丛林其保垒之状历历可睹斸土者或得古兵器世传汉王避难之处又云刘暠屯兵之处然汉高祖光武及五代刘暠皆未尝至此旧志以西汉建元三年严助发会稽兵围东瓯元鼎六年韩说出句章击东瓯领汉兵驻此故得名然严助韩说击东瓯皆浮海此山去海几百里何由于此驻兵按此山与霸王山相对上有擂鼓岩盖五代闲乡聚民兵屯驻自相雄长而为是称耳不必强求以合其名也

　　　　新妇岩
县西北五里累石而成肖像稍类人夏侯曾先地志云西北临溪水其石五色望之颇似花钿新妇首饰故曰新妇岩今西北实无溪石亦无五色即所封昭德夫人者也

　　　　铜山
在县西北十五里按唐志云奉化析鄮置有铜此山盖以所产名也俗传昔有樵夫入山满目皆金宝意欲拾取之倏有神人仗剑而出皇骇奔走顷之旋顾悉不见矣

旧志载赤苋山在县东北二十里夏侯曾先地志云亭头有赤苋山上有盘石可坐千人秦始皇遣徐福求访神仙尝至此或云昔有赤苋仙人尝居此山因以名焉今考县境无此山

　　叙水〔渠堰（石契）闸桥梁津渡附〕
　　　水
　　　　镇亭水
县东南三里其泉源来自越之诸山绝顶汇为镇亭潭径三丈上圆下广不以暵旱而枯莫测其深去县九十里世传与海相通其流过柏溪经牢岩出西溪由绿荷滩入惠政桥下绕连山松林奉化长寿四乡凡七十二堰溉田甚博接大江之流北至鄞入于海

　　　　赵河
县北二十五里唐元和十二年县令赵察开溉长寿民田凡八百余顷邑人德之因以名河

　　　　莼湖
县北一十五里

　　　　寺后湖
县东北五里

　　　　隐潭
县西北五十里潭居两岩之下两岩相抗壁立数百仞仰以窥天仅如数尺瀑泉如练循崖而落水寒石洁耸人毛骨每遇亢旱祷其潭有小蛇出没旋应如响皇朝尝遣中使投金龙玉简于潭以祈灵贶皇佑中杜说记之

　　　　白鱼潭
县西北二十五里

　　　　灵泉
县西二十里日岭下宝林院泉源一穴不以大旱而枯不以大浸而溢下荫万家其深无底俗传谓之海眼

　　　　灵济泉
旧名包家泉县西南一里俗传昔有牧童澣衣于泉得巨鳗持归脔为九段烹之釜中良久不见急往泉所视之而鳗成九节复游泉中邑人皆灵之皇朝元丰七年令向宗谔开浚其泉疏于石窦深不盈尺不为水旱而盈涸岁旱祷之所谓九节鳗者立现则甘泽立应宣和中令周因植亭其上榜曰灵济有碑记其异

　　　　（鱼役）鱼潭
县西南四十里蓬岛后莱山谷闲南与石楼山乌潭相望东为东山玉沙井北直安岩山白岩窝皆旱暵雩祷之所潭径二丈余深广如之其流萦绕于松林金溪二乡溉田甚博出于富坝港与镇亭水合而入于江国朝祥符闲有渔者沿流掷钓至潭所俄有鱼随钩而上五色斓斑而有二翼渔者骇然急弃于潭归语乡人人未之信翌日有红光烛天人犹疑之会岁大旱乡人合道释巫觋鸣铙搥鼓以迎之俄有小鳗如线跃立于岩壁闲随取而归未出山而雨大至岁则大熟于是乡之父老相率为建祠宇立龙王像自是台明之祷者不远数百里骈集淳熙闲岁甚旱乡人三沐三熏一步一拜以礼之周日夜而后至潭所黎明未得所请忽有大蛇红质黑斑两目如金其光烁烁周回以视人人益惊惧蜿蜒历于岩壑闲截水上流食顷投于渊而莫知所在是岁虽赤地千里而此乡独蒙其利岁得下熟 【（鱼役）音役今俗呼为翼】 

　　　　蟜潭
县南三十里

　　　　幽栏潭
县东南一十五里

　　　　马岭泉
县东三十里

　　　　白杜河
县东三十里唐元和十四年县令赵察开溉金溪民田几四百余顷

　　　　新妇湖
县东五里

　　　　耀碑潭
县东一里俗传有贤宰政清则其流澄清

　　　　透瓶泉
耀碑潭之东其水蓄之以瓷器而水透器外故以为名有痼疾者饮之即愈

　　　　清甘泉
县城内虽遇久旱不涸色清甘因以得名令冯多福尝记之

　　　渠堰（石契）闸
莼湖塘小闸县北七里
砂堰（石契）县北一十五里
进林小闸县北二十里
大马（石契）县北二十里
刘大河（石契）县北二十五里皇朝熙宁闲邑人王元章之祖出力刱建其后寖废建炎二年元章有请于县重修焉
朴木（石契）县北二十五里
下塘（石契）县北三十里
吴山（石契）县北三十里
吴家（石契）县北三十里
昆山（石契）县北三十里
大瓯（石契）县北五十五里
常浦（石契）在北渡之南距县三十五里界于鄞县两县三乡所仰之水利也
进林（石契）县东北长寿金溪两乡通溉鄞之鄞塘民田数千顷皇朝绍兴十三年重修
资国（石契）县南五里
普平港口闸县南一十五里
王庄（石契）县南二十里
新溪（石契）县东十五里
考到（石契）县东二十里
湖芝（石契）县东二十里
钱堰（石契）县东二十五里

　　　桥梁
县桥 【县东南一十步皇朝太平兴国八年建宣和初令周因重修立亭其上榜曰嘉会建炎兵毁亭废桥存】 
庆登桥 【县东二里旧名谢凤桥一曰东桥皇朝淳化二年建政和八年令周因立亭其上榜曰丰乐绍兴十九年重建改今名旧志载世传布袋和尚澡身桥下一砵随流而漂招之即回至今逆流按此水之源来自县西黄牛村自西流东过石闼至西河其流自北而南仅百余步合于方（石契）而人于（石契）溪此盖水势所趋非逆流也】 
新桥 【县东三里先是溪流溢涸无常桥以石为步步疏其流若古之七星桥然上流涨则石转移下潮长则步渐湿民常病之嘉定中令冯多福迭石为柱前锐后平以破水势（桓去木）板其上上流涨则踰桥而过桥不为动下潮长则不及桥之版者常一二尺往来始便】 
东市石桥 【县东四里皇朝端拱元年建政和中置亭其上改曰通济建炎兵毁亭废桥存】 
新妇湖桥 【县东五里湖头有新妇祠故名皇朝绍兴二十一年建上覆以屋久而圮邑人修职郎汪伋重建】 
惠政桥 【县东北三里旧名善胜又名通剡皇朝干德二年建后为洪水所坏大观中重建改今名校官顾文记之架木为梁覆以厦屋率十稔一易开禧初令赵彦绾因民之弗堪告之曰与其累修而累坏孰若一劳而永逸民劝趋之随资高下协力鸠工易之以石下为双洞又有小洞以泄怒水高广十倍于前车马往来如履平地两旁护以石栏东西接两市南路入天台北路通明越嘉定四年令冯多福犹以两提未坚缜复甃之赋咏者甚多有题洞底者曰凿开苍璧玉棱层迭作溪桥两洞成影落波心双月合光含石眼一星明鳌头近接东西市鲸背平分南北程须信巨川从此济区区溱洧浪传名】 
下霍桥 【县东一十五里】 
光德桥 【县北二十里俗名江口桥四明之水来自越经大小晦山过公塘出泉口而合于大江故曰江口上接奉化港下迎北渡潮道为明越要冲而水湍激澎湃舟渡多沈溺秉义郎李珂家其侧捐廪建桥长二百三十尺广二十尺虑他日朽腐豫储仓粟其子孙以时修治张嗣良记之后为洪潦所坏不治者八年李氏复修之而力不逮修职郎汪伋嗣成之通水凡九道覆以厦屋二十有六楹乃绍熙三年也宣教郎王时会记】 
广济桥 【县北二十五里俗名南渡桥在市中皇朝建隆二年僧师悟始建土桥其后邑士徐覃易之以木皇佑中令王泌重建长三百尺阔三丈高视阔倍之中圯绍圣四年主簿李肃重建久复圯绍熙改元邑人修职郎汪伋捐己资又新之甃两岸俱立石柱布板其上覆以厦屋高广坚丽履之如平地望之若晴虹乃潮生潮落舟人率舣缆于此】 
常浦桥 【县北三十五里】 津渡
东宿渡 【县东六十里自此发船折海二百里两潮而至象山陈山渡】 
袁村渡 【县东南五十里自此发船两潮至陈山渡】 
北渡 【县北五十里界于鄞旧系民闲买扑负担而渡者率困于篙师之多取庆元中邑人修职郎汪伋白于郡以私帑先与之抱纳官钱复自造巨舟廪给渡头一家以主之往来负担者人取钱三文以充官输之用士夫僧道则免迨今四十余年人甚便之仓使齐硕摄郡时有闻官搀扑者守胡矩至谓本自汪氏为利民计俾仍旧】 
南渡 【县北二十五里旧以舟渡后易以桥见桥梁门】 
宦江渡
施家渡

　　叙产
土产已见郡志布帛之品惟此邑之絁轻细而密非他邑所能及若星屿之江瑶鲒埼之蝤蛑双屿之班虾袁村之鱼鲊里港之鲈鱼霍鼠之香螺横山之吹沙鱼雪窦之榧子城西之杨梅泉溪之燕笋公棠之柿栗杖锡之山芥沙堰之薯药皆其特异者也

　新校
【[叙山]】 [新岭]　行者以次饮 【次下脱取字】 

四明志卷第十五
宋元四明六志弟二十七
宋罗浚　等　撰
　奉化县志卷第二
　　叙赋
　　　乡村
奉化乡县北管里二村四
广平管　　　镇亭里
明化村　　　长汀村　　　茗山村
龙潭村
长寿乡县东北管里二村三
招贤管　　　奉国里
长（施去方）村　　　进林村　　　新屯村
金溪乡县东北管里二村三
履信管　　　白杜里
石桥村　　　溪东村　　　白杜村
松林乡县东南管里二村三
鸣雁管　　　石门里
落阐村　　　双溪村　　　固海村
连山乡县南管里一村二
黄甘里
县南村　　　晦溪村
剡源乡县西管里一村四
嵩溪里
三石村　　　小晦村　　　陆照村
公塘村
禽孝乡县西北管里二村四
灵泉管　　　白石里
日岭下村　　　广岙村　　　新建村
雪窦村
忠义乡县东南管里二村二
栖凤管　　　太青里
东西山村　　　曹村

　　　镇市
公塘镇 【县西北三十里】 　　　鲒埼镇 【县南六十里】 
泉口市 【县西北二十五里】 　　白杜市 【县东南二十五里】 
南渡市 【县东二十五里】 　　　袁村市 【县南二十五里】 

　　　户口
主二万九千九百九十七户计五万三千八百二十一口
客二千六百九十五户计六千七百口

　　　夏税
绢一万一千八百八十九匹三丈五尺六寸三分
正税四千七百二十七匹三丈五尺六寸三分
和买七千一百六十二匹
紬四千二百三十三匹四尺七寸
正税一千一百六十三匹四尺七寸
和买三千七十匹
绵三万二千四百八十五两一钱六分
折变
折帛钱
绢二千七百七匹计钱一万七千八百七十四贯五百文
正税五百五十八匹每匹七贯文计钱三千九百六贯文
和买二千一百四十九匹每匹六贯五百文计钱一万三千九百六十八贯五百文
紬二千九百六十四匹计钱一万九千五百二十贯文
正税五百八匹每匹七贯文计钱三千五百五十六贯文
和买二千四百五十六匹每匹六贯五百文计钱一万五千九百六十四贯文
绵一万二千一百二两每两四百文计钱四千八百四十贯八百文
折麦
绢四十四匹一丈四尺二寸五分
紬二十九匹一尺三寸五分
绵一千一百七十四两八分七厘五毫
三项通科麦五百□十六石六斗一升一合一勺二抄
正四百六十九石六斗四升六合五勺
义仓四十六石九斗六升四合六勺二抄
实催本色
绢九千一百三十八匹二丈一尺三寸八分
紬一千二百四十匹三尺三寸五分
绵一万九千二百九两七分二厘五毫

　　　秋税
苗米一万六千二百五石四斗二升四合
折变
糯米一千七百四十四石三斗七升五合折苗米一千七百七十四石四斗五升
实催本色一万四千四百六十一石四升九合

　　　酒 【以宝庆三年为准】 
省场
本柄钱四千七百八十九贯一十九文
糯米七百五十一石四升每石价钱三贯九百九十文计二千九百九十六贯六百五十文
曲麦一百七十七石一斗每石价钱三贯六百文计六百三十七贯五百六十文
夫食物料钱一千一百五十四贯八十九文
造曲五十一贯七十五文
造生煮酒五百五十一贯三百五十一文
袋紬九匹六丈二尺四寸七分五厘每匹四贯文计三十八贯四百九十九文
箍缸打灶一百三十二贯三百一文
官吏巡脚夫食糜费轻空渗漏三百八十一贯五百八十三文
收息钱六千三十七贯一百五十三文
诸司七千七百二十五贯九百四十五文
经总制司三千六百五贯七百七十八文
籴本司三千三百五十九贯九百三十五文
移用司七百六十贯二百三十二文
本府亏本柄钱一千六百八十八贯七百九十二文填纳诸司
糟钱一百六十五贯八百四十六文
诸司六十九贯八十四文
经总制司四十九贯八百三十四文
移用司一十九贯二百五十文
本府九十六贯七百六十二文
人户买扑酒坊二十五所
公塘坊　唐岙坊
溪口坊　泉口坊
崎山坊　浦口坊
钱堰坊　碛（石竟）坊
东宿坊　江口坊
桐照坊　南渡坊
鲒埼坊　连山坊
降阻坊　七山坊
传霸坊　白杜坊
下霍坊　北渡坊
吴山坊　松林坊
唐头坊　择村坊
宦江坊
净息钱二千三百二十七贯六百四十七文
常平司一千五百九十八贯一百六十七文
本府七百二十九贯四百八十文

　　　商税 【以宝庆元年为准】 
岁额钱一千八百贯文 【旧有杨梅税岁收钱七十四贯二百八文嘉定十七年守赵师嵒以场务并缘为村民之害特与除免】 
诸司九百二十七贯六百八十四文
经总制司四百二十九贯二百二十六文
籴本司四百九十八贯四百五十八文
本府八百七十二贯三百一十六文于内除豁诸司头子钱四十六贯一百九十一文实收八百二十六贯一百二十五文
公塘白杜二税场庆元四年守郑兴裔奏罢详见郡志

　　　杂赋
免役钱两料共一万五千五百九十六贯六百九十二文 【实催到一万三千九百七十六贯四百七十八文补支发一千六百二十贯二百一十四文】 
县吏支六千七百一十八贯四十四文
本府一千六百五十九贯六百八文 【解发减省人吏钱在京官员雇钱及支府吏钱在内】 
经总制司六千四百六十四贯四百二十四文
官户不减半六百二贯六百一十六文 【常平司】 
提举司头子钱一百五十二贯文
茶租钱四百四十九贯七百二十九文 【元额管催七百四十九贯五百五十一文除豁逃亡户绝四分钱外有今额】 
水脚钱一千五十五贯八百八十二文
醋息钱七百八十贯文
河渡钱二百三十贯八十七文 【转隶常平司】 

　　叙兵
　　　弓手
县尉司八十四人

　　　土军
公塘寨额九十人今六十八人
鲒埼寨五十人原系东都巡检寨拨隶

　　叙人 【见郡志】 

　　叙祠
　　　神庙
　　　　天齐仁圣帝殿
县东北四里虚白观后

　　　　诚惠庙
县东北三百步庙之上有山曰日岭岭有怪石高七八丈宛如妇人之状十道四蕃志所谓奉化新妇岩者是已自唐来始植庙宇曰贞固夫人之庙按古庙碑云庙虽不在祀典盖故老相承之久民率服众矣凡有祷请如影响焉皇朝景佑中县令于房废以增学区学徙邑人复请建立祠宇元丰五年县令盛穆仲尝记其祷请之验于碑阴宣和四年赐今额绍兴三十一年诏赐号昭德夫人诰词云朕阅舆图之籍知日岭之山有石肖人而能锡人之福水旱盗贼之祷应如响答心甚异焉岂烈妇正女一念坚固先天地而常存形寓于石使人观感而化者可百世祀乎维神闻于有唐赐庙号于我国家朕今涣明恩宠以徽称从民欲也其侈神休答斯民所以告朕之意 【日岭山脊上有古庙县西一里有昭德夫人庙东五里新妇湖之西有湖头新妇庙金溪乡圣山之南有圣姑庙又有所谓桥头圣姑庙皆别庙也俗谓昭德夫人与圣姑新妇姊妹三人血食一方盖俚语云】 

　　　　显佑庙
县南鲒埼镇神仇氏刱始于唐祷之辄应绍兴末阴相校尉王刚乘舰败虏于采石嘉定初民虑艰食神招商人米舟踵至人甚异之始谢散骑捐地立祠死配食焉久而圮裔孙彦琼廷俊裒众力复新之三年计台列其灵乃赐庙额参政楼公钥记其事十七年十二月诰封灵惠侯词云鲒埼有亭志自汉世民业生聚独盛于今尔神庙食此方众所依怙曩缘捍患已锡嘉名兹复览于奏封俾肇开于侯爵尚歆茂典益着灵休

　　　　佽飞庙
县北市门下一里即府佽飞之别庙也 【详见郡志】 

　　　宫观
　　　　虚白观
县东北四里唐昭宗时赐额观有三清像制度精巧老君像袖中有蛇长数尺洁白如雪隐现不常

　　　寺院
　　　　禅院二十三
　　　　　雪窦山资圣寺
县西北五十里旧名瀑布寺唐光启中置大中末为贼裘甫所毁咸通八年重建改为瀑布观音禅院皇朝咸平三年赐今额常住田一千七百八十七亩山七千三百亩雪窦山属祀典南有隐潭东有石苍潭前有含珠林千丈岩瀑布上下有亭三曰飞雪曰妙峰曰漱玉丹碧照烂飞檐鳞鳞蔚在青嶂闲晨霞暮霭遮露万状尤为胜概至道年中有僧守能云游寺中出淳化四年太宗皇帝所赐石刻御书二部四十有一卷在本寺藏院奉藏具数列于左
真书秘藏诠二十卷
逍遥咏十一卷
怀感诗四卷
幽隐诗四卷
回向文诗一首
佛赋一首

　　　　　大中岳林寺
县东北五里旧名崇福院梁大同二年置在大溪西唐相李绅为书院额废于会昌中大中三年闲旷禅师复建于溪东皇朝大中祥符八年赐今额常住田一千三百八十二亩山九十一亩寺乃布袋和尚化现之处唐末有僧形裁腲（月妥）蹙额膰腹常以杖荷布囊随处偃卧时号长汀子布袋师每卧雪中体不沾濡或示人以祸福随语即应天将雨则着湿草履涂中骤行或亢阳则曳高齿木履植膝而卧于桥中梁贞明二年于寺之东廊端坐盘石说偈曰弥勒真弥勒分身千百亿时时示时人时人自不识偈毕即示寂葬寺之西南二里其塔亭曰弥勒庵后有人于他州见和尚提只舄而行者及发棺视之惟只舄存焉水旱祈祷灵应如响元符元年赐号定应大师三年有见祥光于弥勒庵侧者掘土得所遗锡杖净瓶邑人建阁藏之并所书偈坐石至今犹存崇宁三年赐阁名崇宁遇天宁节度僧一人先是皇佑中仁宗皇帝召寺僧文岳禅师入禁中累赐御制诗偈并御札今藏崇宁阁具数列于左
飞白书佛法二字赐文岳禅师
飞白书佛字赐文岳禅师
御注文岳禅师墨书环像一首
御注文岳禅师所进颂一首
御注文岳禅师回旧居院颂一首
胎藏教念诵仪三策印本

　　　　　安岩山华严院
县南五十里旧名四明院汉干佑三年置皇朝天圣中居照禅师迁入山数里庆历三年改今额胜概颇多人号小雪窦常住田三百二十九亩山一千一百二十亩

　　　　　清凉院
县东九十里朱梁开平二年茅将军舍宅为之吴越王钱氏给额曰归顺皇朝治平中赐今额常住田一百六十亩山九百六十二亩距院五里有茅岭以茅君所居故名其下民犹有以茅佾为一户籍者院之殿宇所覆皆古瓦上有己巳茅号四字茅君祠在院东庑水旱疾疫祷无不验绍兴己巳敕葬王参政于其山人谓己巳之应

　　　　　灵应院
县西七十里唐天佑二年置皇朝治平二年改今额常住田一百六十一亩山三千一百四十六亩

　　　　　解空院
县东八十里唐长兴元年置名泰靖皇朝治平二年改今额常住田二百二十八亩山三百九十亩

　　　　　妙峰护国院
县西十五里唐中和元年有神人现遂置寺以天王名之皇朝治平二年改今额常住田一百四十三亩山九十五亩

　　　　　圆觉院
县西南八十里唐咸通九年置名西峰皇朝治平二年改今额常住田一百七十一亩山七百五十三亩

　　　　　九峰山灵鹫院
县东六十里旧名明霸院皇朝开宝八年置在山外庆历中僧象先迁入山五里对九峰建立而增广之治平二年改今额常住田二百三十亩山六千七百六十七亩

　　　　　栖真院
县东七十里晋天福八年置名栖凤皇朝治平二年改今额常住田二百七十亩山三百四十九亩

　　　　　兴化院
县东七十里唐长兴元年置名墅市皇朝治平二年改今额常住田一百二亩山一百三十亩

　　　　　清福院
县东七十里晋天福八年置名太清皇朝治平二年改今额常住田一百一十亩山二百三十亩

　　　　　离相院
县东九十里唐干符元年置名福庆皇朝治平二年改今额常住田一百一十亩山二百五十亩

　　　　　资福院
县西三十里唐咸通八年置名法会皇朝大中祥符八年改今额常住田九十三亩山四百一十九亩

　　　　　上雪窦山奉慈院
县西六十里唐咸通八年置名奉国皇朝治平二年改今额常住田三百四十亩山五百三十二亩

　　　　　资国院
县西南五里旧名护国院唐元和十四年置皇朝治平二年改今额有人迹印石上指文皆具世传为佛迹常住田一百一十七亩山九百三十亩

　　　　　安隐院
县西一百里唐咸通十一年置名圣寿皇朝治平二年改今额常住田二百二十一亩山八千九百亩

　　　　　净慈院
县西六十里唐干符六年置名仁王皇朝治平二年改今额常住田二百九亩山一百七十八亩

　　　　　法喜院
县西五十里唐咸通九年置名永泰皇朝治平二年改今额常住田七十五亩山二百八十九亩

　　　　　证道院
县西七十里唐光启二年置名灵桥皇朝治平二年赐今额常住田七十亩山四千二百八十亩寺西登山半里有龙湫为乡民雩祷之所南百步有岩穴深不可测习习风生寒气袭人曰风谷谷下泉流寒甚于冰曰冰鉴路转萦回巉岩虎踞前有方丈之地足以憩息曰振衣岩又数步列嶂前横晚霞舒锦如对画屏曰宜晚摄裳而升渐入平夷多景所聚有堂曰蕴秀端宪沈公焕摭少陵剡溪蕴秀异之句名之又筑清心亭于冰鉴之左临渊迭矶垂钓牓曰桐庐古意渭水遗风云

　　　　　无为院
县东一百里唐天佑三年置名松岙皇朝治平二年改今额常住田一百六亩山一百三十六亩

　　　　　显亲崇福院
县西三十里唐光启三年置名上山皇朝治平二年改名常乐其后魏丞相请为香火院改今名常住田一百亩山一百三十亩

　　　　　移孝报忠院
县西北三十五里王参政功德院皇朝绍兴十八年赐今额常住田三十六亩山无

　　　　教院二十三
　　　　　慈氏院
县南三里唐天佑二年置名宝化皇朝治平二年改今额常住田一百五十四亩山五亩 【寺有杜鹃花蟠如凤形樊主簿诗云山僧取巧结真丛九苞占尽千葩红倚阑精彩欲飞动百鸟不敢啼春风】 

　　　　　瑞相院
县东南二十里唐大中四年置名云峰皇朝治平二年改今额常住田一百二十亩山四百十五亩

　　　　　演教院
县西十里后唐清泰二年置名鹿苑皇朝治平二年改今额常住田九十五亩山二百七十五亩

　　　　　禅悦院
县北二十里旧名保安皇朝开宝二年置治平二年改今额常住田九十五亩山无

　　　　　宝林院
县西三十里唐干宁二年置名栖林皇朝治平二年改今额常住田一百一十七亩山无

　　　　　永固院
县西南五十里唐光启二年置名三石皇朝天圣十年改今额常住田一百二十亩山一千二百亩

　　　　　金地院
县西南三十里唐大中元年置名福庆皇朝治平二年改今额常住田六十亩山无

　　　　　福圣院
县东二十里唐大中四年置名龙光皇朝治平二年改今额常住田五十七亩山无

　　　　　登岱院
县西三十里唐咸通五年置皇朝治平二年改今额常住田二百亩山七百亩

　　　　　普明院
县南十五里唐大中元年置名观音皇朝治平二年改今额常住田四十六亩山无

　　　　　明化院
县东十里旧名建城唐宝历二年置光化中改名建宁梁开平中改名善因皇朝大中祥符元年改今额常住田六十三亩山无

　　　　　清莲院
县西南五十里后唐清泰二年建号灵峰皇朝治平二年赐今额本甲乙住持久而圯皇子魏王申请为十方祝圣道场以传天台宗教由是内外栋宇革故一新惟留旧殿古佛右偏有轮藏及诸天像极精巧常住田四十六亩山一百九十六亩

　　　　　福海院
县东五十里唐咸通元年置名兴福皇朝治平二年改今额常住田二十六亩山无

　　　　　上乘院
县西南五十里唐咸通五年置名干符皇朝治平二年改今额常住田六十六亩山无

　　　　　法昌院
县北二十五里旧名石芝皇朝开宝元年置治平二年改今额常住田一百一亩山无

　　　　　净明院
县北二十里唐龙纪元年置名唐湾皇朝大中祥符元年改今额常住田三十三亩山无

　　　　　宣密院
县东九十里晋开运二年置名桐照皇朝治平二年改今额常住田四十五亩山无

　　　　　鄞城山广福院
县东五十里唐景福元年置后唐清泰初吴越钱氏给额曰鄞城皇朝治平二年改寿圣绍兴三十二年改今额常住田九十三亩山五十亩

　　　　　惠日院
县西二十里晋天福五年置名慈林皇朝治平二年改今额常住田二十六亩山二百五十亩

　　　　　法海院
县东南十里晋天福元年置名龙潭皇朝治平二年改今额常住田二十六亩山二百五十亩院下有潭广数亩父老相传有白龙宅其渊遇旱暵祈祷多应

　　　　　常浦院
常住田一十五亩山无

　　　　　普慧院
常住田五十亩山无

　　　　　安住院
常住田五十八亩山四百亩

　　　　十方律院四
　　　　　大云院
县东三十里唐咸通二年置名石佛皇朝治平二年改今额常住田三十六亩山一百六十亩

　　　　　垂鸿院
县北二十里梁大同元年置名宴坐皇朝大中祥符元年改今额常住田一百二十三亩山无

　　　　　瑞峰院
县东南十里唐咸通五年置名吴峰皇朝治平二年改今额常住田九十五亩山三百五十亩

　　　　　仁济院
常住田一百三十亩山无

　　　　甲乙律院二十三
　　　　　广福院
县南五十里晋开运三年置名云盖庵皇朝熙宁中赐额寿圣绍兴三十二年改今额常住田一百四十亩山一千三百五十亩

　　　　　悟空院
县南四十里唐大中七年置名安海皇朝治平二年改今额常住田一百四十二亩山无

　　　　　广化院
县西北三里唐大中二年置名正化皇朝治平二年改今额常住田三十三亩山四百三十三亩

　　　　　慈光院
县西北二十里旧名龙池唐文德元年置皇朝治平二年改今额常住田六十四亩山二百六十亩

　　　　　兴圣院
县东二十五里唐咸通十年置常住田八十六亩山七十九亩

　　　　　崇胜院
县南五十里唐天成三年置名固海皇朝治平二年改今额常住田二十六亩山二百亩

　　　　　尊胜院
县南四十里唐光启元年置名延恩皇朝治平二年改今额常住田一百亩山五百三十六亩

　　　　　禅寂院
县南四十里周广顺二年置名登山皇朝治平二年改今额常住田一百十亩山五百三十二亩

　　　　　广法院
县西南七十里旧名灵龟皇朝太平兴国七年置治平二年改今额常住田九十七亩山三百四十六亩

　　　　　大智院
县东七十里唐咸通十一年置皇朝大中祥符二年赐今额常住田一百七十五亩山四百四十三亩

　　　　　定明院
县西南六十里唐大中二年置名镇国皇朝治平二年改今额常住田七十九亩山六百亩

　　　　　龙华院
县西八十里唐咸通六年置名凝光皇朝治平二年改今额常住田二百二十二亩山六百七十亩

　　　　　慈觉院
县北二十里晋天福五年置名兴福皇朝治平二年改今额常住田一百五十一亩山一百四十亩

　　　　　净业院
县北二十五里梁贞明二年置名塔岩皇朝治平二年改今额常住田八十亩山一百二亩

　　　　　净隐院
县东北二十里晋天福五年置名名山皇朝治平二年改今额常住田二十七亩山七十九亩

　　　　　惠照院
县西北二十里唐咸通十年置名铜山皇朝治平二年改今额常住田三十五亩山无

　　　　　护教院
县西北二十里唐干符二年置名湖山皇朝治平二年改今额常住田二百一十二亩山一百九十九亩

　　　　　广教院
县东二十里唐咸通十年置名灵迹皇朝治平二年改今额常住田一百一亩山四百六十三亩

　　　　　告成院
县东半里旧名光教院皇朝开宝七年置大中祥符三年改今额常住田一百七十亩山无

　　　　　净名院
县东北十里梁干化二年置名安宁皇朝治平三年改今额常住田一百亩山无

　　　　　广济院
县北二十五里皇朝建隆二年僧师悟造广济桥于大江之侧而院与桥同置大中祥符元年赐今额常住田六十三亩山无

　　　　　净惠院
县东北四里周显德四年置皇朝天圣三年赐今额世传孙拾遗合之故宅也常住田一百五十三亩山无

　　　　　报国院
县南二十里晋天福二年置皇朝治平二年赐今额

　　　　尼院一
　　　　　普济院
县东北四里半旧名永平唐咸通十年置十三年赐今额

　　叙遗
　　　纪异
梨洲县西一百里即四明山之西峰按四明山记云晋时溪边沙上忽生梨实孙兴公及兄孙承公同游至涧侧得梨数枚左右环视莫见其迹意以为仙物也故号梨洲其上山麓有胡桃天蓼按十道四蕃志即刘纲与夫人升仙处
金钟墩县东一十里大溪之闲其墩绝小树木颇茂虽山泉奔突而墩无所损或传昔钱氏载大金钟过此沈焉涨沙成墩金钟今在墩之下历数百年不为水所荡
降渚 【降下之降】 昔有星霣于海滨化为石其形圆而光洁转徙不常故名其地曰降渚今俗呼降 【平声呼之】 阻非也
天篆县西南六十里其山来自镇亭峭壁四合溪流贯其中中有盘石石上隐起字画如篆刻为溪流所渰旱涸时熟视之若成四句而不可辨识为何等语俗传以为天篆
俗志云昔董氏有女未笄刺绣南窗下二燕巢其上其女日与之饭编竹以护其巢女无机心燕无猜意朝往暮返至于哺育其子成羽翼而去明年复来其女爱字之如初凡历三岁而燕去女死又明年二燕复来飞遶户牖闲悲鸣上下经二日不已女之父母告之曰汝非寻女子邪女已死冢在屋之侧俄而二燕去越三日不归翁媪往视女墓则二燕伏死于冢上邑人异之故名其乡曰禽孝

　　　存古
奉国军节度使钱亿墓在县西北三里

四明志卷第十六
宋元四明六志弟二十八
宋罗浚　等　撰
　慈溪县志卷第一
　　叙县
　　　沿革论
慈溪县秦汉以来地属句章 【古句章城在今县南十五里地名城山】 隋开皇九年并余姚鄞鄮三县入句章唐武德四年析句章置姚州八年废鄞州为鄮县则慈溪实鄮封内地也开元二十六年析鄮县置慈溪溪因邑人董黯孝养其母而得名 【详见叙水门】 故因以名县按唐崔殷撰董孝子庙记云黯后汉人孝行着于乡邑和帝召拜郎中不赴厥后世为名族故以董孝名乡慈溪名县贞元中为上县二十一乡皇朝并为五乡九域志亦为上县

　　　境土
东西一百里南北九十里
东至定海县界六十里以默林泾及双桥鸬鹚为界
西至绍兴府余姚县界八十里以桐下湖从浦至大江为界
南至鄞县界三十里以锺乳山及潘屿岭孤儿冈为界
北至秀州海盐县界六十里以大海岸中桑屿并黄牛山为界
东南到鄞县界一十五里以西渡江心为界自界首至本府三十五里
东北到定海县界六十里以雁门岭为界
西南到绍兴府余姚县界一百里以杨溪村及高嵒并石门山为界
西北到绍兴府余姚县界八十里以上林乡为界

　　　风俗
邑有董孝子之遗风人知孝爱乐循理旧矣皇朝以来杨公适杜公醇又以行义为之师表自是文物益盛王荆公安石有云慈溪小邑无珍产淫货以来四方游贩之民田桑之美有以自足无水旱之忧也无游贩之民故其俗一而不杂有以自足故其人畏刑而易治所见之士亦多美茂易成也

　　　县令
题名始于太平兴国在唐得七人以冠其首
房管 【唐开元中监察御史贬睦州司户参军慈溪始置县迁以为令上德化兴长利流民来归狡吏引去以治最显事见唐书本传及会要并旧志所载民立庙祀之至今县桥名骢马以公故也】 
周颂
阎信美
张涛
周曜
宋革
柳宽 【以上皆唐时令见香山智度寺常寂大师行状碑】 
张齐 【皇朝太平兴国八年】 
李昭文 【[按曰]原本林本皆脱张齐而系皇朝太平兴国八年八字于李昭文之下必系传写者所脱误今据嘉靖宁波志天启慈溪志补正而李令明志亦系于太平兴国年近志系于雍熙年题名已亡无能知其孰是姑阙疑焉】 
张颖 【端拱元年为令廉洁自持邑人号为张清清太宗皇帝赐诏奖谕云令长之任得以施异政而亲吾民者也尔膺兹选择绰着强明勤以奉公廉而守道达于听览深所叹嘉愈宜励精当俟明陟民立庙祀之县有清清阁以公之德名者也】 
聂惟宁 【淳化二年】 
刘昭裔 【至道元年】 
张若讷 【咸平元年】 
段志忠 【咸平四年】 
张守璇 【景德元年】 
庞遵古 【景德三年】 
宁直 【大中祥符二年】 
张汝珪 【大中祥符四年】 
耿防 【大中祥符七年】 
姜成范 【天禧元年】 
胡孝恭 【天禧四年】 
王淑 【天圣元年】 
林济 【天圣四年】 
牟经 【天圣六年】 
孙知古 【天圣九年】 
虞肃 【景佑二年】 
王利用 【景佑四年】 
李永 【康定元年】 
王永昌 【庆历三年】 
林肇 【庆历五年】 
韩鉴 【皇佑三年】 
张直言 【至和元年】 
游烈 【嘉佑二年】 
陈章 【嘉佑五年】 
林汴 【嘉佑八年】 
于存 【熙宁元年】 
汪伋 【熙宁四年】 
李世卿 【熙宁六年】 
李友闻 【熙宁七年】 
盛次仲 【元丰初为令雅有文名究心民瘼持身公介不畏强御戢吏爱民政多惠利后为内相】 
沈諲 【元丰四年】 
崔熙 【元丰八年】 
余廙 【元佑二年】 
张伋 【元佑五年】 
吴最 【绍圣元年】 
陈衡 【绍圣四年】 
石沔 【元符三年】 
王师中 【建中靖国元年】 
黄杞 【从事郎崇宁元年】 
唐昌期 【通仕郎大观元年】 
方巨川 【文林郎政和二年】 
孙寘 【文林郎政和八年】 
许之才 【儒林郎政和八年】 
黄涛 【从事郎宣和二年】 
陈云 【朝奉郎宣和四年】 
沈时升 【□川人宣和末为令诚心抚字爱民如子俗咸化之无敢梗政既去父老请于官建立祠宇于县治号沈公堂即丞相该之父也】 
林叔豹 【字懿文永嘉人少入太学有声建炎初以宣教郎为令律身廉勤莅事明敏高宗大驾南巡过邑禁卫甚众小县未易供亿宰执素稔其名戒卫士以下无得苛扰邑人寻闻虏寇之至惊惶逃避有武断贪悍之夫一二人为民所讼公捕而斩之由是远近知畏绝剽掠之患虏酋破明州伪立蒋安义为守虏退叔豹以乡兵入城杖死安义一郡遂宁高宗驻跸临安召以为监察御史】 
周方祗 【从事郎建炎四年】 
向季仲 【右文林郎绍兴三年】 
林定 【右从政郎绍兴六年】 
赵不匮 【右承直郎绍兴九年】 
毕瑛 【右从政郎绍兴十二年】 
张光 【右承直郎绍兴十四年】 
陈良翰 【字邦彦赤城人绍兴十七年以左从事郎为令经术饰吏事天资高明操尚介特恢崇风化作成人材吏畏民爱诸司交荐召除监察御史后为谏议大夫给事中太子詹事】 
李彭年 【左从政郎绍兴二十一年】 
张敦实 【左从事郎绍兴二十七年】 
姚应辰 【右文林郎绍兴二十七年】 
锺确 【右文林郎绍兴三十年】 
钱万中 【左文林郎绍兴三十二年】 
蒋蒧 【右文林郎干道元年】 
吴翼夫 【右文林郎干道六年】 
陈寿彭 【右承直郎干道六年】 
求承祖 【文林郎干道九年四月十七日到任淳熙三年二月二十一日成资磨勘】 
郑昌言 【从政郎淳熙三年七月初八日到任六年八月二十五日满】 
莫洸 【通直郎赐绯鱼袋淳熙六年八月二十五日到任八年正月八日以知台州仙居县唐仲温避亲两易离任】 
唐仲温 【奉议郎淳熙八年正月八日避亲两易九年八月二十二日满替】 
徐衮 【从事郎淳熙九年八月二十二日到任十一年四月二十六日本州岛奏荐两易】 
蒋鹗 【从事郎淳熙十一年四月二十六日以奏荐两易十二年四月十七日满替】 
葛郢 【奉议郎赐绯鱼袋淳熙十二年四月十七日到任十六年二月二十九日满替】 
唐仲展 【从政郎淳熙十六年到任金华人政得宽猛之宜遇事详明穷究其隐催科不扰财赋自办虽有狱未尝妄禁一人黠吏畏之不敢舞法绍熙三年四月初五日满替】 
柳恂 【从事郎绍熙三年四月初五日到任庆元元年四月十三日满替】 
朱堂 【文林郎庆元元年十一月到任三年二月□日丁母忧】 
柳说 【从事郎庆元三年五月初一日到任六年六月初九日满替】 
石次翁 【承直郎庆元六年六月九日到任嘉泰三年十月十七日满替】 
赵希观 【儒林郎嘉泰三年十月十七日到任开禧二年十二月初八日满替】 
张义和 【文林郎开禧二年十二月初八日到任嘉定二年十二月二十七日满替】 
温肤公 【文林郎嘉定二年十二月二十七日到任六年二月二十四日满替】 
俞昌言 【迪功郎嘉定六年二月二十四日到任九年三月初二日离任】 
边烈 【文林郎嘉定九年四月初四日到任十一年四月二十七日离任】 
赵崇遂 【从政郎嘉定十二年五月二十日到任十五年正月二十八日离任】 
虞诜 【儒林郎嘉定十五年六月十六日到任宝庆元年七月二十七日满替】 
周符 【儒林郎宝庆元年七月二十八日到任绍定元年十月二十七日满替】 
毕谏 【儒林郎绍定元年十月二十八日到任有旨改令为京官阙二年六月十八日离任】 
留晞祖 【宣教郎以制帅胡尚书具申朝廷改令为京官阙绍定二年十一月十三日到任五年十二月满替○[按曰]自此以下十人皆系续增】 
叶汝明 【奉议郎绍定五年十二月初四日到任至端平二年五月初三日不禄】 
张约之 【承议郎端平二年九月初十日到任嘉熙二年九月初九日满十月内除监榷货务】 
王致远 【奉议郎嘉熙三年十月二十八日到任至四年十二月二十九日离任】 
吴溥 【宣教郎淳佑元年正月二十八日到任至二年二月初二日离任】 
曹邰 【宣教郎淳佑二年四月二十五日到任至五年五月初一日满替】 
季镛 【通直郎淳佑五年五月初一日到任至七年十一月十七日丁内艰】 
卫枅 【承议郎淳佑八年四月初八日到任至十年二月初三日离任】 
陈灼 【宣教郎淳佑十年二月二十六日到任至十一年四月初五日离任】 
陈桂 【朝奉郎淳佑十二年二月初三日到任在任以恩赏磨勘转朝请郎宝佑三年三月三日满替】 

　　　社稷
坛在县西南一百步皇朝建炎二年令林叔豹始建斋宫久而圯绍兴二十一年令陈良翰重建嘉定八年令俞昌言重建

　　　城隍
庙在县西四十步

　　　学校
学旧在县西四十步皇朝雍熙元年县令李昭文建先圣殿居其中端拱元年令张颖记庆历八年令林肇徙建于县治之东南一里鄞县宰王公安石记之贻书招邑人宿学杜醇为诸生师建炎四年金寇至学毁绍兴十二年令毕瑛草刱殿宇斋居久而弗支淳熙四年节度推官宋南强摄邑以劝里士陈公达首倡义大成殿轮奂一新斋居门庑庖湢次第成于后政之手而率先之者宋也八年令唐仲温始落其成讲堂旧名尊道至是改曰成德堂之后有直舍曰横经四斋曰本仁曰明义曰约礼曰崇智庆元元年令朱堂于泮池外建墙门六扉左日右月开禧二年漕□檄尉施子升重建尚书楼公钥记
淳佑二年郡守秘撰陈公垲发钱米下县委令曹邰为慈湖杨先生简刱祠堂于成德堂之右祠成令以告于郡于是朝奉郎主管建康府崇熙观天台郑霖作记先生之侄愉书丹邑人朝奉大夫直宝章阁桂万荣书盖 【[按曰]淳佑二年以下后守续增】 
祭器
一百九十六件
祭服
三副
钱粮
田三百九十二亩一角二十二步
地二十八亩二角四步
山六亩二角六步
岁收
米一百八十二石九斗二升五合
谷一百一十三石九斗
租钱四十七贯三十文
赁钱日收一百一十二文

　　　城郭
县城周回五百六十丈

　　　坊巷
兴贤坊 【旧名崇儒在县学西令赵希观更立】 　状元坊 【为武举魁胡应时立】 
烝贤坊　　　崇孝坊 【县令虞诜立】 

　　　仓库务场等
县仓 【县西南三十步旧屋十闲今存其二一贮官兵俸料米一贮义仓米】 
诸色官钱库 【县治东廊绍定元年令周符重建】 
酒税务 【县城东南二里淳化七年置】 
鸣鹤盐场 【县西北六十里熙宁六年十月置】 
教场 【县城东北中有阅武亭靖康元年尉刘崇建令于庭式记后废庆元三年令朱堂尉朱应祥重建更名众整里士严蒙记】 
居养院 【县东南二里元符元年建】 
安济坊 【县东南二里崇宁二年建】 
漏泽园 【县西南三里崇宁三年建】 

　　　公宇
县门 【上为敕书楼宣和初令黄涛建宝庆二年圯于风令周符新之楼凡五闲守胡矩为扁县名于外门内涉级而上】 
中门 【雍熙元年令李昭文重建宝庆三年令周符新之门旁有两翼门内列两庑】 
县厅 【李昭文重建绍定元年周符于厅后创小楼】 
县堂 【正厅之东元佑初令崔熙建】 
明恕堂 【东庑之东李昭文建绍兴六年令林定重修扁制锦庆元初令朱堂重建】 
县狱 【西庑之西旧苦隘陋绍定元年令周符辟而新之】 
清清阁 【直正厅后小楼之后淳化中建以县令张颖清德得名里士徐璋记嘉定十年奉化丞沈璞摄邑重修湖州校官王休记之绍定元年令周符重修】 
环碧亭 【清清阁之后出县城之北临池干道闲令陈寿彭建后废庆元五年令柳说重建绍兴府理椽王休记之又废绍定元年令周符重建】 
拥青轩 【县堂之后隆兴元年令钱万中名之】 
揽秀亭 【拥青轩之后绍定元年令周符重建凡县治内所修建张虙记之】 
丽泽亭 【县治之前刱自县初桥上筑亭上有楼阴阳家以为县无案山此楼即前案也】 
蒙亭 【大宝山之麓创自熙宁以前泉清甘宜茶名宝泉亭后圯绍兴十七年令陈良翰重建改今名罗昭叔记今废】 
濯缨亭 【县治东南今废】 
迎麾亭 【县治西南今废】 
承流亭 【县治东南二里迎麾承流皆创自县初监司郡守经历送迎之所也】 

　　　官僚
丞 【邑旧有丞崇宁五年省罢绍定二年正月置尚书省札子焕章阁学士通议大夫知庆元军府事兼沿海制置使司胡矩状窃见本府慈溪县由唐贞元以来标为上县皇朝太平兴国中置令距今三百余年自南渡以来衣冠日盛户口日繁今主客二万余户计一十五万六千三百余口为田四十六万九千一百余亩夏秋二税官物繁多实为壮县然本县今只部注令一员又无丞佐可以裨赞连年簿尉非才邑政未免多阙财赋多有失陷本府不容坐视伏睹嘉定吏部条法诸县及万户注丞一员今慈溪县户口繁多踰二万户所宜置县丞一员以共理民事证得定海县主客纔一万九千余户计五万五千余口为田三十五万余亩夏秋二税视慈溪县反少而令丞并置一邑之事得佐官以协理今慈溪置丞不为几员惟是创置一官则有一官之费若令一邑遽尔增费则恐事力不支本府契勘三酒务监官各系双官昨来权府程提刑覃申请省罢都酒务比较务官各一员就奉化县鲒埼镇置镇官巡检二员而赡军务尚存双员今三务既各为一若各官一员自可轮流管干欲乞朝廷特恩敷奏许从所乞省罢赡军务监官一员于慈溪县置县丞一员特许本府选辟一次日后作吏部使阙但慈溪县既置丞则县令合行改作京官员阙庶几事权增重百里有赖并乞降指挥吏部施行其慈溪县令并赡军酒务见任人且令终满差下人令赴部别行注授伏乞明降指挥下本府施行申闻事正月九日奉圣旨令吏部将庆元府慈溪县添置县丞一员就令本府选辟一次仍令赡军务监官一员省罢其见任人许令终满已差下人赴部别行注授余依】 
主簿 【听事县城东南本丞厅崇宁五年省丞遂为簿厅久而圯淳熙八年张博文重建劝农堂王中行建临香亭绍兴二十四年李炳建后政改扁不一嘉定十年天台刘炔奉其兄阆风逸民倓偕至改曰听雨慈川逸民刘叔温记簿厅有水利记四县尉成立尚书汪大猷著作郎倪思湖州校官王休所撰也】 
尉 【听事县城东南雍熙元年建东为亭堂尉毕仲荀记园有三友亭后改雨香今名华绿又有无我亭永嘉翁沈建有记今改劲节】 
监酒税 【听事县东南一里皇朝庆历八年建今废】 
监鸣鹤盐场 【县西六十里边海之处也皇朝熙宁六年十月建兼巡检主管烟火公事巡捉私盐茶矾香等宝庆二年有旨选辟文资】 
鸣鹤寨巡检 【皇朝政和七年置于金仙院驻札】 

　　　驿铺
凫矶驿 【县南一里唐开元中令房管建以川多凫雁故名皇朝元丰中令崔熙重建左太中大夫周锷记建炎兵毁绍兴十七年令陈良翰重建】 
丈亭馆 【县西四十五里夏侯曾先地志云是老尉廨宇筑方丈室旧日丈亭老尉乃古之军令尉今馆北有老尉浦是其迹矣吴越钱氏改为上亭后废庆元五年尉关（山晋）重建斥而大之嘉定闲令边烈又辟地筑小馆于亭北亭前建小轩三闲古有留题词曰潮生浦口云潮落沙头树潮本无心落又生人自来还去今古短长亭送往迎来处老尽东西南北人亭下潮如故又慈川逸民词云南山明北山明中有长亭号丈亭沙边供送迎东江清西江清海上潮来两岸平行人分棹行又僧义铦诗云青青历历映江流半是明州半越州亭下寒潮亭上客不知来往几时休】 
西门铺 【县治西西至甲山铺二十五里东至西渡铺一十五里】 
西渡铺 【界首东至鄞县景安铺一十五里又至本府二十里】 
甲山铺 【金川乡西至渔溪二十五里】 
渔溪铺 【渔溪坊前西至绍兴府桐下铺二十五里】 

　　叙山
　　　山
四明山自越地跨县境以至鄞县详见郡志
塔山县西南三里阴阳家谓县之青龙山
大宝山县西南二里阴阳家谓县之白虎山山南有泉极清甘名大宝泉
句余山县西南二十五里句章余姚在此山之东西盖因山以名县也山海经云此山多金锡少草木
戍溪山县西南三十五里晋孙恩卢循据岭表作乱繇海道入寇刘牢之御之屯兵于此故其山以戍为名也
东澄山县西南二十五里
五马山县西南六十里
三女山县西南六十里耆老相传云昔有三女浴于江次忽为霆击化为三峰亭亭相望因以名之
大隐山县南三十里夏侯曾先地志云大隐山口南入天台北峰为四明东足乃谢康乐炼药之所也晋虞喜三召不就遁迹此山因以为名
三过山县南十五里山势孤峻下临江滨潮水萦洄舟人理棹常倦于经过虽一过犹三过焉故以名也
鳖子山县南五里山形似鳖
抱子山县东南十里山势宛转如龙蛇抱子之状
横山县东南十里
骠骑山县东三十里会稽典录云汉世祖时张意为骠骑将军其子齐芳历中书郎尝隐于此故以为名俗呼为马鞍山乃州之后坐山也
阚峰县东北二里吴太子太傅阚泽居其下取其姓以名之
香山旧名大蓬山又名达蓬山县东北三十五里山峰有岩高四五丈状如削成有石穴深三丈其岩有三佛迹或云上多香草故以为名又云秦始皇至此欲自此入蓬山故号达蓬 【山下有智度寺石湖范居士尝有诗云抖擞轩裳一哄尘任教空翠滴乌巾老身已到篮舆上处处青山是故人】 
桑屿山县北六十五里
东向山县北六十里
黄牛山县北六十里
算屿山县北六十里
茗岙山县北六十里
浪港山县北六十里
石塘山县北四十五里
向头山县西北八十里海滨亦名西龙尾东望伏龙山与龙头迩龙头以东属定海龙尾以西属余姚各有海塘塘每为潮所损二山扞潮其中涨涂与山相接古有海塘闸柱屹然中存今尽为渔盐之地已成畎亩者禾黍菽麦弥望昔以海邑之冲欲于此置寨屯兵寻以舟楫难于出入故寝
鸣鹤山县西北六十里耆老相传云昔有鹤栖于此山一旦飞鸣冲天而去
渔溪山县西北五十里
五磊山县西北三十五里上有五峰磊磊相比如聚米所成人谓五磊云兴则雨常以为候
朱墓山县西六十里宋台州刺史朱夔葬于此
埋马山县西六十里夏侯曾先地志云秦始皇游海至此马毙埋之故以为名
雨微山县西五十五里旧名龙山上有云气即降雨泽邑人常以此为候或云本是雨征山避庙讳故改征为微
夜飞山县西四十五里其山生甘草仙药耆老相传云此山自蜀夜飞而来蜀客见而识之因以为名
凤凰山县西四十五里丈亭之东其形如凤与龙山对峙
龟子山县西四十里山形似龟
城门山县西三十里宋城门校尉会稽从事陈咏葬此山田以为名
虎胛山县西三十里山形耸踞如虎胛隋大业中尝令凿山西南断迹犹存
凤岩山县西三十里山形似凤
仙鸡山县西二十五里夏侯曾先地志云上有石井石床又有铜瓶非人力所能举旁有石鸡俗云是扶桑鸡飞下因以为名
赭山县西八里土色正赤故曰赭山

　　叙水
　　　水
慈溪县南三十里与大隐接本曰大隐溪里有董黯生后汉时性笃孝母寝疾好饮此溪之水每思之恐不常得黯遂筑室溪滨板舆就养厥疾乃痊因名溪曰慈溪后乃以名县
江源于绍兴余姚之太平山东来至丈亭乃分为二大江由咸池历西渡经府治之北入海小江贯县中出东郭至西渡又与大江会率随潮进退大江乘潮多风险故舟行每由小江
文溪县东北十五里受众山之水色清如文故以为名溪上有小市舟行通定海
渔溪县西四十五里旧说有清潭虚阔竹木连绕清澄彻底鳞介不能潜其形渔者利之故名
蓝溪县西南六十里自发源流出江际夹岸藤萝色深可染因以名之
普济湖县东北一里唐开元令房管开凿之以溉民田吴太子太傅阚泽德润居之谓之德润湖近岁宝谟阁学士杨简敬仲居之谓之慈湖
花墅湖县东南一十里古有小塘潴水唐贞元十年刺史任侗劝民修筑灌溉田畴中有小墅春花明媚多于众山故名湖多鱼及莼菱并湖之人资以为利
姜湖县东南十里本姜氏舍田一顷以为湖民资灌溉
孙湖县东南一十五里西屿乡溉田颇多或谓湖多香荪故名荪湖讹而为孙
杜湖县西北六十里古有湖趾唐刺史任侗重加浚筑鸣鹤一乡之田仰灌溉俗号第二重天皇朝庆元初主簿周常募众开筑湖岸修治（石契）闸为利尤博著作郎倪思记之
白洋湖在鸣鹤乡唐景龙中余姚令张辟疆修筑鸡鸣湖在金川乡昔又谓之仙鸡湖任侗修筑今废为田
云湖在金川乡任侗修筑今废为田
凤皇湖在金川乡今废
永明湖县西二里今废
大宝泉县西二里永明寺西山下水性轻清味甘色白宜烹茶大旱不涸新昌石麟之尝铭其异代郡毕仲荀篆书字画奇古为时所重
永昌潭旧名广茂潭县西南四十里至道宫之上唐天宝二年明皇遣使投金龙密以朱笔记其左肋继而雨降明皇目睹行雨龙左肋下有朱画及有大宝永昌四字谓臣寮曰此四明山所投之龙暨使回奏投潭之始即泛出黑漆木板尺余有金书大宝永昌四字遂赐宫名大宝潭名永昌 【余见至道观】 潭之北五里有狮子潭祷雨必应上有石室一所有狮子足迹并仙人药曰潭下有石台三层高数丈乡名石台以此
湍水岩潭在石台乡溪上近白岩院曩时因旱祷雨未获有老父坐水滨石上语行人曰曷不于此祈请令张义和亟祷之得小蛇以归雨随至其后县家祷祈多应遂建龙王祠有记
北雪潭县之德门乡去县三十里
乌石潭县之西屿乡去县十里
白龙潭县东南七里花墅湖上水出山石闲
天井潭县西北二十里
以上诸潭皆祷雨灵应之所

　　　渠堰（石契）闸
　　　　德门乡
金墩堰　　　　沈忠堰　　　　前庄堰
茆风堰　　　　风林堰　　　　方盈堰
新堰　　　　　丁堰　　　　　齐拱堰
唐支堰　　　　王沙堰　　　　李溪堰
倪家堰　　　　默林堰　　　　李家浦堰
猪栏堰　　　　清林堰　　　　鳜浦堰
大杜湖堰　　　虞庄堰　　　　詹家堰
胡卿堰　　　　小杜湖堰　　　祝家堰
塘头堰
李溪闸潴文溪香山之水以溉民田隳废岁久绍熙四年通判陈耆寿邑簿胡大猷募民重建为利甚博尚书汪大猷记之

　　　　西屿乡
彭山闸彭山堰县之西北有水出群山闲迤而东来未至县五里所抵彭山而入于江濒江有闸潴水以备水旱霖潦则泄之岁久闸废水无所蓄潮入河淤淳熙十三年主簿赵汝积劝率乡人凡田于西者亩出钱三百撤故闸址悉以石为之长十有一寻广四寻中阔丈有二尺扃以层板使便启闭西乡之田受利既博复修斗门比旧基有加焉通下流贯邑中因旧河而浚之广一丈五尺深七丈中广二丈六尺深如之舟楫通行邑下之田亦资灌溉
横山堰　　　　梨木堰　　　　抱子闸
胡家港闸　　　上下南洋闸　　虞氏白洋堰
沈家堰　　　　门家堰　　　　孔家堰
岑径堰　　　　徐家堰　　　　戴家堰
枝浦堰　　　　徐洋闸　　　　砖窑堰
马安堰　　　　洪家堰　　　　坛林堰
陈童堰　　　　梁家桥堰　　　茅砧（石契）

　　　　石台乡
沈婆闸　　　　沈婆堰　　　　麻车闸
石甃闸　　　　谢家堰　　　　薛家堰
新河堰　　　　朱童堰　　　　桩浦堰
邵径堰　　　　应堰　　　　　葛塔堰
金家堰　　　　蚬浦堰　　　　东堰
则水新堰　　　余家堰　　　　廊墅堰
鸟山堰　　　　张押直堰　　　洪家堰
周家堰　　　　杨家堰　　　　牛栏堰 【十五都】 
沈家堰　　　　施虎庙堰　　　沈家渡堰
牛栏堰 【十六都】 　　　　　茶浦堰　　　　蔡家堰
朴木堰　　　　茭茎堰　　　　洪庄堰
下洋西堰　　　戴家堰

　　　　金川乡
西湫闸　　　　新界堰

　　　　鸣鹤乡
古窑闸
双河塘鸣鹤乡与余姚之上林乡同一河上林之水泛溢则流入鸣鹤每年苦涝干道元年里人曹闶捐钱二千缗倡率乡豪益以二千缗创建双河界塘六百余丈自是截断西流鸣鹤之田遂为膏腴
大理渠县南五里通积水灌高乡之田
戴邻堰元在花墅湖
海塘石（石契）闸滨海为塘以御风雨水之泛溢则决之于海既决复塞民费且劳皇朝嘉佑二年县令游烈尉成立率民为闸潴泄以时民得耕稼自是一乡无复水旱之患

　　　桥梁
骢马桥 【有屋三闲在县南一里唐开元二十六年令房管建先是管为监察御史故邑人以是名之皇朝治平三年令于存修建炎毁于兵绍兴十四年令张光重建后复摧圮近岁邑人募众修饰如旧观】 
德星桥 【县西南二里半有屋二闲南北有亭唐贞元九年建以密迩大宝山名大宝桥后改今名皇朝熙宁元年令于存修建炎毁于兵绍兴十四年令张光再建复圮绍熙元年沈氏尼重修如初】 
无择桥 【县之金川乡招义村唐孝子张无择庐父墓日建后人因以名之今呼为吴石桥声之讹也】 
开禧桥 【旧名夹田在县东南三里接驿路往来之冲皇朝皇佑二年建绍兴八年令林定重建邑士李瑞民记久复圮开禧元年令赵希观易而大之遂即改元之号以为名】 
鲍约桥 【县之德门乡五代末有鲍侍中约居此建桥后人因以为名】 
王子桥 【县西十里金川乡云山里以故老相传后汉王修之子建遂以为名】 

　　　津渡
黄墓渡 【县西南石台乡去县三十里】 
李溪渡 【县东南德门乡去县四十里】 
青林渡 【县东南德门乡去县三十五里】 
任家渡 【县东南西屿乡去县二十五里】 
鹳浦渡 【县南西屿乡去县一十五里】 
赭山渡 【县南西屿乡去县一十五里】 
沈家渡 【县西□石台乡去县三十五里】 
丈亭渡 【县西南金川乡去县五十里】 
吴翁渡 【县西南金川乡去县五十五里】 
蜀山渡 【县西南金川乡去县六十里】 
东南渡 【鄞县西渡续江相距十五里】 
城山渡 【县西南十五里】 
车厩渡 【县西南四十里】 

　　叙产 【已见郡志】 

　刊误
 【[沿革论]】 　析句章置姚州 【州下脱鄞州二字】 
 【[境土]】 　鸬鹚 【卢本下有浦字】 
 【[县令]】 [朱堂]　十一月到任 【卢作四月十一日到任核之前任是也】 
 【[官僚]】 [丞]　各系双官 【各上卢有旧字】 
 【[驿铺]】 [丈亭馆]　是老尉廨宇 【是上卢有丈亭二字】 
 【[山]】 [抱子山]　山势宛转 【转下卢有盘洎二字】 

　补遗
 【[公宇]】 [丽泽亭]　建炎兵毁绍兴三十一年令锺确重建宝庆三年圯于风令周符重建 【二十七字卢在即前案也之下】 

四明志卷第十七
宋元四明六志弟二十九
宋罗浚　等　撰
　慈溪县志卷第二
　　叙赋
　　　乡村
西屿乡县东南管里三村二
上牛里　　　石刺里　　　安仁里
飞凫村　　　德星村　　　
金川乡县西管里四村三
云山里　　　太平里　　　大川里
求贤里　　　
太平村　　　招义村　　　千金村
石台乡县南管里二村二
望江里　　　孝顺里
句余村　　　光德村
德门乡县东管里二村二
清水里　　　黄山里
鄞水村　　　雁门村
鸣鹤乡县西北管里一村一
小山里　　　西村

　　　镇市
丈亭镇 【今废】 
镇市镇市门溪市 【德门乡门溪一作文溪】 
大隐市 【石台乡】 
黄墓市 【石台乡】 
蓝溪市 【石台乡】 
车厩市 【石台乡会稽地志云昔句践于此置厩停车（禾未）马迹趾犹存】 
渔溪市 【金川乡】 

　　　田亩
旧额四十六万九千一百五十八亩二十九步

　　　户口
主客户通计大小口一十五万六千三百八十

　　　夏税
绢一万七百一十六匹一丈五尺六寸五分六厘
正税五千一百七十二匹一丈五尺六寸五分六厘
和买五千五百四十四匹
紬二千六百八十三匹二丈八尺六寸八分
正税一千二百九十七匹二丈八尺六寸八分
和买一千三百八十六匹
绵二万六百七十二两三钱七分四厘
折变
折帛钱
绢二千三百一十匹计钱一万五千三百三十八贯五百文
正税六百四十七匹每匹七贯文计四千五百二十九贯文
和买一千六百六十三匹每匹六贯五百文计一万八百九贯五百文
紬一千六百八十二匹计钱一万一千二百一十九贯五百文
正税五百七十三匹每匹七贯文计四千一十一贯文
和买一千一百九匹每匹六贯五百文计七千二百八贯五百文
绵八千四百三十两每两四百文计钱三千三百七十二贯文
折麦
绢一百一十六匹二丈三尺三寸
紬三十三匹二丈二尺五寸
绵五百二十三两八钱七厘五毫
以上三项共折麦六百四十二石三升三合四勺
正五百八十三石六斗六升六合七勺
义仓五十八石三斗六升六合七勺
亭户折盐
绢一百一十四匹三丈二尺二寸五分九厘
紬七十二匹八尺八寸二分五厘
绵一千八十八两九厘
实催本色
绢八千七十五匹一丈四尺八寸八分 【比元额增一丈四尺七寸八分三厘补所亏紬数】 
紬八百九十五匹二丈二尺五寸 【亏一丈四尺七寸八分三厘入绢数】 
绵一万六百三十两五钱五分七厘五毫

　　　秋税
苗米二万四千五百六十八石九斗五升七合三勺
折变
糯米二千六百三十六石九斗五升三合折苗米二千六百八十二石四斗一升七合
亭户折盐九百七十六石七斗四升三合
实催本色二万八百八十九石七斗九升七合三勺

　　　酒 【以宝庆三年为准】 
省场
本柄钱四千七百七十二贯六十八文
糯米七百三十四石一斗九升每石价钱三贯九百九十文计二千九百二十九贯四百一十八文
曲麦一百七十七石九斗五升每石价钱三贯六百文计六百四十贯六百二十文
夫食物料钱一千二百二贯三十文
造曲五十一贯三百二十文
造生煮酒五百六十六贯八百四十六文
袋紬九匹二丈五尺每匹四贯文计三十七贯文
箍缸打灶一百二十贯文
官吏巡脚夫食糜费轻空渗漏四百二十六贯八百六十四文
收息钱六千一百八十五贯九百七十六文
诸司六千八百二十一贯二百七十七文
经总制司三千五百五十二贯四百九十二文
籴本司二千六百二十四贯九百七十五文
移用司六百四十三贯八百一十文
本府亏本柄钱六百三十五贯三百一文 【填纳诸司】 
糟钱一百六十三贯三百九十文
诸司四十八贯八百九十四文
经总制司二十六贯五百二十六文
移用司二十二贯三百六十八文
本府一百一十四贯四百九十六文
人户买扑酒坊三十一所
大隐坊　车厩坊
招义坊　渔溪坊
蓝溪坊　鸣鹤坊
雁门坊　黄墓坊
芦山坊　卢慈坊
贵胜坊　黄杨坊
施岙坊　栅浦坊
相岙坊　芦江坊
石步坊　蜀山坊
圣井坊　杜湖坊
杜郭坊　下洋坊
徐都桥坊　浦口坊
石桥店　镵头店
郭宅店　屿山店
狄岙店　江边店
庄径店
净息钱四千八百五十九贯二百二十七文
常平司三千七百九十五贯四百九十九文
本府一千六十三贯七百二十八文

　　　商税 【以宝庆元年为准】 
岁额钱二千七百贯文
诸司一千三百九十一贯五百二十七文
经总制司六百四十三贯八百三十九文
籴本司七百四十七贯六百八十八文
本府一千三百八贯四百七十三文于内除豁诸司头子钱六十四贯四百四十八文实收一千二百四十四贯二十五文

　　　杂赋
免役钱两料共一万二千一百三十贯九百三十二文【实催到一万二千四十六贯六百二十六文外补支发八十四贯三百六文】 
县吏支五千七百二十六贯一百九十六文
本府八百七十二贯四文 【解发减省人吏钱在京官员雇钱及支府吏钱并在内】 
经总制司四千八百贯文
官户不减半七百三十二贯七百三十二文
茶租钱四百一十九贯五百一十九文
水脚钱七百四十八贯二百五十文
租堰钱三十贯文
房廊钱五十贯六十四文
河渡钱六百五十六贯七百九十九文 【专隶常平司】 

　　　职田
米一千四百三十五石 【元额一千四百六十九石四升三合一勺于内豁除逃荒砂塞复还民业米有今额】 

　　叙兵
　　　弓手
县尉司额八十人今七十六人

　　　土军
鸣鹤巡检司额九十人今七十三人

　　叙人 【见郡志】 

　　叙祠
　　　神庙
　　　　灵应庙
县东一里即鲍郎庙也事迹见郡志民既神之故所在皆立祠焉

　　　　董孝子纯德君庙
县东北一里慈溪因孝子得名而旧无祠宇附祀于城隍皇朝建炎闲县令林叔豹即灵应庙之西建祠堂迁其像而祀之有题跋刊于孝子碑阴祠宇尚卑陋绍兴三十二年郡户曹董邻摄邑遂于普济寺之西建庙久而圯庆元二年令朱堂增修帅同僚与邑之士夫上巳重阳行三献之礼里士毕集祀罢饮福于普济寺至今不替尚书楼钥记之

　　　　张孝子祠
孝子讳无择唐人事父至孝父死葬县之金川乡虎胛山庐于墓侧朝夕哀慕七日绝浆三年不栉感芝草醴泉之瑞其后仕至中散大夫终和州刺史白乐天志其墓皇朝嘉定十四年邑人请于县立祠宇于纯德董君庙侧春秋配享著作郎张虙记

　　　　灵感庙
在县西北七十里地名向头山皇朝建炎四年敕封灵应侯

　　　　东西五圣庙
一在县东南一里一在县西南一里

　　　　东岳行宫
在清道观之西去县三里

　　　　骠骑将军庙
在县东南二十五里会稽典录云汉世祖时张意为骠骑将军后隐于山遂立庙以祀之

　　　　祠山张王行祠
在永明寺开禧初县尉施子升始建祠宇宝庆二年令周符尉庄镐募众增广从屋水旱疾疫邑人必祷焉

　　　宫观
　　　　清道观
县东南三里唐天宝八年建后废皇朝绍兴三十年道士叶景虚重建又于其右建东岳行宫尚书楼钥扁其入观之路曰列仙游观

　　　　大隐山至道宫
县西南四十里下有龙潭唐天宝二年遣使投金龙祷雨泛出黑漆木板有金书大宝永昌四字雨随应乃赐潭名曰永昌建观潭上名大宝 【详见叙水】 地卑湿皇朝大中祥符闲一夕疾风大雨拔木发屋观屋忽运于溪南高爽处人号为神运殿治平二年赐今额世传为葛仙翁谢康乐等修炼之所宫侧有药臼石台皆仙迹也宝庆元年道士董成真具其事闻于朝有旨命祠官典领且给降楮券三清殿圣宝阁钟楼方丈厨库廊庑皆一新之仍创亭三闲少卿汪立中扁以环碧其大隐山则楼宣献公旧扁也府仍给据与免和役非泛科敷

　　　　崇寿宫
县西北五十里属鸣鹤乡定海县东海王庙守香火道士尝请崇寿为其观额此宫遂改天宁观又改天宁万寿观后有旨东海王庙改为渊德观绍兴元年道士王太素陈乞于朝复旧额

　　　寺院
　　　　禅院六
　　　　　香山智度寺
县东三十五里山旧名达蓬以其自此可达蓬莱真应大师惟宝道场也惟宝姓汤生于唐开元十二年从善慧禅师出家学道复从宗本禅师受微旨天宝十四年振锡至县之若屿山夜梦神人告曰达蓬名山可居翌日得其处石壁闲隐然有佛迹遂结庵焉宝应元年海寇袁晁散掠浙东数百人突庵暴侮宝据石瞑坐贼舁巨石塞其洞口宝喑呜作声以一掌举之贼惊顾辟易宝谕以善信各礼谢而去广德二年宝乃即山麓开基建寺大历八年刺史裴儆奏圣迹在石岩谷流香乞以香山为寺额诏从之贞元二年十二月宝趺坐而逝葬寺之巽隅咸通十四年有途人负漆器五百入寺曰汤和尚于浙西丐缘先遣至此和尚濯足溪边随至矣众趋出迎惟见草径濡迹直抵坟塔遗履在旁发塔视之髭发秀长神色如生奉以归寺干宁三年有睦州陈氏至曰幼子久婴沈疾值汤僧得更生约十六年还解于此升堂见僧像愕然自是水旱疾疫无嗣续者争来祷晋天福七年吴越王赐号常寂大师钱亿为州牧迎致府庭以针刺其肤飞血如线亿大悔谢欲致城中之兴国寺举者莫前遂遣还山后有尼为削髭发未释刀似有坏相始加漆饰彩绘皇朝天圣元年赐寺额元丰三年守王诲以祷雨有验闻于朝更常寂之号曰真隐常住田一千二百三十二亩山二千一百亩

　　　　　芦山普光院
县西南二十五里唐干元二年置皇朝治平二年赐额大观闲中书侍郎刘逵记本院轮藏云清泰开基元丰革律绵历绍圣三世禅居其山堆青拥翠秀拔鹤洲凫渚之上物情万状皆出其中此亦一方佳景也谓之清泰开基则在唐必废而复兴矣 【石湖范居士集有送举老归芦山偈云二千里往回似梦四十年今昔如浮去矣莫久留桑下归欤来共煨芋头】 常住田五百一十亩山六百三十九亩

　　　　　定水寺
县西北五十里近鸣鹤山唐干元二年建名清泉世以为虞世南故宅皇朝改今额绍兴七年更为禅剎寺有泉甘寒宜煎煮暑月汲之久停不腐有大藏经殿唐京兆韩杍材记常住田九百七十亩山六百三十九亩 【庐陵僧德璘尝住寺以蒸木犀香送诚斋杨文节公公遗之五诗一云春得鄞江信香从定水来今年有奇事正月木犀开二云万杵黄金屑九蒸碧梧骨诗老坐雪窗天香来月窟三云山童不解事着火太酷烈要输不尽香急换薄银叶四云传语双峰老汝师是如来如何一瓣香却为杨诚斋五云谁言定水禅入定似枯木飞入广寒宫收得香万斛】 

　　　　　五磊普济院
县西北三十里旧名灵山禅院唐文德中令頵禅师建皇朝大中祥符初改赐今额知吉州太和县林肇记常住田二百六十四亩山七百四十亩

　　　　　石门山饶益院
县西南六十里唐景福二年置曰石门旧以石门山得名皇朝治平元年改赐今额常住田八十七亩山二千六百亩

　　　　　凤岩寺
县西四十里金川乡唐开成元年建皇朝隆兴初主僧宗晓刺血书大般若经六百卷翰林学士冯楫题跋常住田三十亩山五亩

　　　　教院十一
　　　　　定香院
县西六十里晋天福八年置名太平皇朝治平二年八月改赐今额常住田八十七亩山一百三十四亩

　　　　　宝岩院
永明寺之北皇朝景佑中置号天台教院鄞宰虞大宁记嘉定十年主僧如理陈于朝赐今额常住田一百三十五亩山无

　　　　　赭山清果院
县西南十里周显德六年置名赭山皇朝治平二年改赐今额常住田二百二十五亩山四十二亩

　　　　　云湖庆安院
县西北一十五里周显德四年置名保安皇朝治平元年改赐今额常住田三百亩山二百二十七亩院本以湖得名今湖废矣院之前有古松夹道绵亘数里望之如云其一最巨而奇蜿蜒如龙飞偃如盖临池上院之后有流泉潺湲出于深山穷谷中僧用巨竹连筒引行数里入香积厨以供用其流汇于松下石池溢而出于溪龙图阁学士舒亶有诗曰门前屏嶂绕潺湲付与林僧夜定还松盖作云连十里竹龙行雨出千山白公香火莲开后谢氏池塘草碧闲我亦凤皇台上客图闲却笑未能闲邑长沈时升有造舟之役睥睨兹松将斤斧焉里士文学马輗作诗曰寒松一干老苍苍古寺门前岁月长匠伯偶图舟楫利禅翁方患斧斤伤得全此日同齐栎勿翦他年比召棠可但与公期久远相将俱列大夫行且述舒亶诗以遗松赖以不伐僧遂并二诗刊于石

　　　　　五峰山广福院
县西北三十里旧名五峰院唐元和元年置皇朝大中祥符元年改赐今额常住田七十亩山七百四十一亩

　　　　　禅于山吉祥院
县西南四十里晋天福八年置曰禅于院皇朝治平二年八月改赐今额常住田二十三亩山一百四十亩

　　　　　云溪广福院
县西南三十里唐光化元年置名寿圣隐士杨适尝记之绍兴三十二年改赐今额常住田六十亩山三十三亩

　　　　　补陀院
县东北十里唐大中六年置名大中观音院皇朝治平二年改赐今额常住田四十四亩山二百六亩

　　　　　普济院
县东北一里本普济律院之子院也皇朝嘉佑中建僧正宗记今为十方教院常住田五十亩山无

　　　　　白岩院
县西南六十里皇朝干德四年置天圣中赐今额常住田一十四亩山无

　　　　　妙应院
县东德门乡皇朝治平四年置为观音殿建炎兵乱独免于火绍兴四年僧悟諲增屋三十楹右宣教郎主管台州崇道观朱习记本甲乙住持嘉定中改为十方教院久浸圯宝庆三年僧文会重修宣教郎新特改差知婺州浦江县李知退记常住田一百六十七亩山无

　　　　十方律院六
　　　　　三峰山广福院
县西南七十里唐会昌元年置曰三峰院皇朝熙宁元年改为寿圣绍兴三十二年改赐今额常住田二百二十六亩山五千二百七十亩院有智交律师塔黄州教授曹粹中铭

　　　　　华严院
普济寺之西南隅皇朝端拱二年建吏部郎中陈时举记宣和初改为十方禅院绍兴二十年本府保奏赐今额复为律院常住田一百二十亩山无

　　　　　佛迹宝岩院
县东北四十里唐天宝元年置曰佛迹院以山下有佛迹而得名皇朝治平元年十一月改赐今额常住田一百一十亩山八百四十亩

　　　　　资国广福院
县西南六十里唐咸通五年建名资国院皇朝熙宁元年十二月改名寿圣绍兴三十二年改赐今额常住田四十亩山二十五亩院有藏殿颐庵居士刘应时记后寺僧元实兴建佛殿三门僧堂慈川逸民刘叔温记

　　　　　吉祥广福院
县东一十里唐文德二年置名吉祥皇朝治平二年八月改赐今额常住田一十亩山二百八十一亩

　　　　　灵龟山福源院
县西六十里名永安唐广明元年建皇朝宝元二年改赐今额景佑二年县尉宋演记院之东南有基法师骨舍利石塔内翰杨亿尝为真赞中丞舒亶游此寺有诗云一桥云借路双沼月分秋后更禅剎今改为律院常住田二百一十七亩山一百五十亩

　　　　甲乙律院十六
　　　　　永明寺
县西二里唐仪凤二年邑大夫吕珂舍宅为之原号禅林院高宗赐名大宝院天宝中改为大宝寺会昌中废毁皇朝大中祥符元年改赐今额常住田二百四十亩山无唐李华撰左溪碑铭云明州大宝寺僧道源纯得醍醐饱左溪之道味道源乃此寺名僧也寺有亭曰四香县令盛次仲为赋四绝 【一云扰扰红尘为底忙僧家白日自舒长朱帘着地寂无事百刻青春一炷香二云四围老绿夏阴凉一枕南风睡思长梦里不知身似蝶等闲飞入白莲香三云霜晴却见湖山好境静方知日月长陶令醉多难入社时来采菊饮秋香四云趁雪看山坐小床白云影里玉虹长不知砌下梅花发只怪开帘有暗香】 

　　　　　普济寺
县东北一里本吴太子太傅都乡侯阚泽书堂后舍为寺历代毁废唐大中二年县令李楚臣复立为德润院以泽字德润故取名之干符中敕赐应天德润寺僧文义大师清宴铭于石皇朝大中祥符元年改赐今额常住田二百五十一亩山无寺有僧遂端诵法华经昼夜不辍唐咸通十二年趺坐而逝口出青莲华七茎既窆二十余年冢闲屡有光发众开视之形质如生即迎真身归院加以漆饰装严而奉之左街僧录赞宁为之传 【寺之东冈有松如龙石如虎皇朝元丰中令盛次仲有诗云一松偃蹇苍龙盘一石巉岩怒虎踞漫来题作龙虎轩只恐风云卷将去因以龙虎名轩松奇怪秀特晚忽枯悴先是邑士登第者不绝后二十举寂无人此松既枯登第复相踵丙辰尤盛或以秀气为松所夺今复还焉轩之北有亭曰邻月元丰八年令崔熙重建今废寺之前德润湖之心有亭旧名清音天圣九年余姚令孙籍记大观二年县令唐昌期改名涵碧】 

　　　　　觉林院
县西六十里唐景福二年置名保德皇朝治平二年改赐今额镇东军节度推官项晞记常住田三十四亩山一百二十三亩

　　　　　金绳院
县西四十里唐天佑中慧孜法通二僧以古华严寺址刱之后唐清泰二年钱氏名以护国皇朝大中祥符闲改赐今额观察推官关杞记院有韶国师所得隋文帝感应舍利一颗主僧德升建砖浮图于院前以奉之常住田一百五十二亩山一千七亩

　　　　　金仙院
县西北七十里唐干元二年置名福林皇朝治平二年八月改赐今额有藏殿蜀僧宝昙记常住田一十六亩山一百六十四亩

　　　　　度门院
县西六十里唐广明元年置曰西峰以西峰山得名皇朝治平二年八月改赐今额常住田无山一百八十亩

　　　　　证心院
县西五十里晋天福七年置名新庆皇朝治平二年改赐今额辽西项传记常住田一百六十四亩山三百八十八亩

　　　　　甘露院
县西南六十里唐开元二十八年置曰上福龙山以山名名之皇朝治平二年八月改赐今额常住田一百三十四亩山一百九十四亩沙门遵式铭于石

　　　　　定慧院
县西南六十里晋开运二年置名支山皇朝治平元年改赐今额常住田二十五亩山一百八十亩

　　　　　法莲院
县东南一十五里吴越宝正二年置名莲花皇朝治平二年改赐今额常住田六十亩山五十亩

　　　　　白龙慈化院
县东南十里五代汉干佑中僧师辩结宇于此日诵华严经尝有白龙矫首室外皇朝建隆二年置院因号白龙治平元年改赐今额常住田四十亩山无

　　　　　精进院
县东三十里旧名灵山保国唐广明元年置皇朝治平二年改赐今额

　　　　　定林院
县东二十五里旧名峰山院晋天福二年惟宝禅师开基皇朝天圣五年改赐今额贡士邵宾旸记常住田八十二亩山一百亩

　　　　　妙峰院
县之石台乡皇朝建中靖国中置常住田五十亩山二百四十亩

　　　　　广济院
常住无

　　　　　宝庆院
县之青林渡旧曰青林庵嘉定十五年赐今额越二年改元适与寺额合

　　　　废院一
　　　　　太平院
县西太平村唐天复二年置僧居遂记

　　　　尼院一
　　　　　永寿尼院
县北二十里嘉定初移赐今额

　　叙遗
　　　存古
古句章县在今县南十五里面江为邑城基尚存故老相传曰城山旁有城山渡西去二十五里有句余山又有句余村郭璞谓句余山在余姚北句章南二县因以为名其实山在余姚东句章西旧经古句章城在鄞县南六十里今鄞县之西南有句章乡然按汉书地理志句章渠水东入海则所谓城山渡即其渠也晋刘裕东讨孙恩实戍句章每战陷阵贼乃退还浃口 【今定海县大小浃口是也】 是时孙恩泛海出没御之当据要冲而今句章乡乃在山闲必非戍守之地乡名句章特以其地素隶句章县故尔句章旧读为句今读为章句之句
太平村在县西六十里届绍兴府余姚县一百里按唐欧阳询艺文类聚山部载太平山云孔皋会稽记曰余姚县南百里有太平山山形似伞四角各生一种木木不杂姚江源出太平山东至浃江入海齐孔稚珪游太平山诗曰石险天貌分林交日容阙阴涧落春荣寒岩留夏雪晋孙绰太平山铭曰嵬峨太平峻踰华霍秀岭樊缊奇峰挺崿上干翠霞下笼丹壑有士冥游默往寄托肃形枯林映心幽漠亦既见止涣焉融滞悬栋翠微飞宇云际重峦蹇产回溪萦带被以青松洒以素濑流风伫芳翔云停霭因其地有太平山故以名村焉
千人坛在县西南十五里高数仞其上可容千人耆老相传云昔秦始皇东游会稽登山望秩以求神仙至此见群峰连延东入于海乃命方士徐福立坛祈祷因以为名
后汉鄞县令王修墓在县西十里事迹见郡志叙人
晋虞瑶墓在五马山县西南六十里虞氏谱云瑶博学强识当时所称累迁至伏波将军
晋虞冑墓在横山县东南十里虞氏谱云冑好学不怠仕至散骑常侍尝居此山死因葬焉至今呼为常侍墓
宋朱夔墓在朱墓山县西六十里宋书云朱夔字秀整吴人也州举秀才历中书郎转台州刺史有林壑之志卜居此山死因葬焉
梁虞荔墓在鸣鹤山县西北六十里梁书云荔会稽上虞人也以博识闻举宏词累迁中庶子卒于官归葬此山
梁虞孜墓在东澄山县西南三十五里孜举秀才累迁至散骑常侍着内典要三十卷
梁建威将军虞骜墓在渔溪山县西北五十里
梁东海太守虞野人墓在戍溪山县西南三十五里
隋金紫光禄大夫陈咏墓在城门山县西南十三里隋书云咏字休宁仕为怀安令迁城门校尉会稽从事属隋初多故因留葬此遂以名山
唐张孝子父司马墓在虎胛山县西三十里事迹见郡志叙山
旧志载晋虞喜墓在亶洲山县东北四十五里今县无此山详见郡志叙山

四明志卷第十八
宋元四明六志弟三十
宋罗浚　等　撰
　定海县志卷第一
　　叙县
　　　沿革论
定海县东南北三方距海中央微隆形如伏龟秦会稽郡句章县地也 【越句践欲置吴王甬东杜预云句章县东海中洲也海中洲今昌国是已在定海之东则定海为句章地可知】 晋安帝时孙恩寇上虞刘裕戍句章出战贼退还浃口即今县之大小浃是已隋开皇九年并余姚鄞鄮入句章唐武德四年析句章置鄞州八年废鄞州为鄮县则今定海地乃为鄮县之望海镇元和十四年浙东观察使薛戎奏弃望海镇不属明州从之 【详见郡志】 钱镠奄有吴越复以隶明州更名静海镇寻置望海县梁开平三年也未几改曰定海鄮亦改为鄞皇朝熙宁十年割鄞县之海晏灵岩太邱三乡隶本县元丰元年割本县之金塘乡隶昌国定为上县凡七乡

　　　境土
东西二百九十里南北二百五十七里
东至昌国县界以本县崇邱乡青山屿接海面号鲛门山为界县东至海岸三里自海岸至鲛门山约半潮折三十七里计四十里自界首至昌国县约一潮计二百里
西至鄞县界五十里以本县清泉乡西陈渡浦桥北为界自界首至鄞县一十五里
南至鄞县界三十五里以本县灵岩乡河头铺育王山陇为界自界首至鄞县三十五里
北至本县岸二里即是海面直连至平江府海洋为界但以潮下行舟约一潮折二百二十里其分界处系大海
东南到本县海晏乡乌崎山海洋为界计一百一十里本县至海洋一百五里自海岸至乌崎山五里其分界处系大海
西南到鄞县界三十五里以本县崇邱乡褚浦堰东为界自界首至鄞县三十五里
西北到慈溪县界一百二十里以本县灵绪乡东墟步为界自界首至慈溪县三十里
东北到本县岸二里即是大海直接至昌国县界以潮下行舟约半潮至昌国县金塘乡折一百五十里自金塘至昌国县二百里

　　　风俗
带江濒海之地蛮舶之贾于明明舟之贩于他郡率由此出入鲛门虎蹲可以舣缆谓之泊潮县御前水军云屯数千灶人物阜繁鱼盐富衍士习相承皆诗书礼义之训而山谷之民耕桑乐业有老死不识县邑者俗多醇厚云

　　　县令
吴文质 【以主簿兼令尉太平兴国四年四月到任五年十月得替赴铨】 
姚中和 【以主簿兼令尉太平兴国五年十月到任八年十一月得替赴铨】 
李齐 【以主簿兼令尉太平兴国八年十一月到任雍熙三年四月省罢赴铨】 
梁雄 【守县令端拱元年四月到任五月冲替】 
张又□ 【以太子左赞善大夫知端拱元年十月到任淳化元年七月冲替赴阙自是始差京朝官知盖本县置市舶司故也】 
尹文化 【以将作监丞知淳化元年七月到任转著作佐郎四年五月冲替】 
张巽 【以太府丞知淳化四年五月到任五年改太子洗马都大钤辖本州岛市舶司】 
冯琏 【以将作监丞知至道元年正月到任咸平元年迁著作佐郎二年正月冲替赴阙】 
王穆 【以大理寺丞知咸平二年正月到任四年十月满】 
王曙 【以著作佐郎知咸平四年十一月到任景德元年四月满】 
刘谨 【以大理评事知景德元年四月到任四年四月满】 
杨峄 【以光禄寺丞知景德四年四月到任大中祥符元年转著作佐郎二年四月满】 
王皋 【以殿中丞知大中祥符二年到任三年四月就移知封州】 
阮昌龄 【以殿中丞知大中祥符三年八月到任四年七月迁太常博士十月在任致仕】 
吕仲奇 【以大理寺丞知大中祥符五年四月到任六年三月就移知窦州】 
李杭 【以著作佐郎知大中祥符六年七月到任七年十二月就移知窦州】 
李宋卿 【以太常寺太祝知大中祥符八年七月到任九年五月就移知循州】 
桑衍 【以著作佐郎知大中祥符九年十月到任天禧元年八月就移通判桂州】 
杨文友 【以大理评事知天禧元年十二月到任三年十二月满】 
张士宗 【以卫尉寺丞知天禧三年十二月到任干兴元年四月转太子洗马是月满】 
栾沂 【以大理寺丞知干兴元年四月到任天圣二年八月满】 
张革 【以著作佐郎知天圣二年八月到任四年七月转秘书丞十一月满】 
吴昭允 【以大理寺丞知天圣四年十二月到任六年正月转太子中舍七年四月满】 
王淳 【以大理寺丞知天圣七年四月到任九年六月满】 
乔文睿 【以太子洗马知天圣九年六月到任九月转殿中丞明道二年转国子博士当年十一月满】 
王正民 【以卫尉寺丞知明道二年十一月到任景佑元年十二月转大理寺丞二年十一月满】 
成元吉 【以国子博士知景佑二年十一月到任四年十一月转虞部员外郎五年二月冲替赴阙】 
刘伸 【以卫尉寺丞知景佑五年二月到任宝元二年八月转大理寺丞康定元年正月满】 
赵拯 【以殿中丞知康定元年正月到任庆历元年十一月转太常博士三年三月就移知封州】 
徐沆 【以大理寺丞知庆历三年四月到任四年九月丁忧】 
马元康 【以秘书丞知庆历五年四月到任七年四月满】 
袁穆 【以太常博士知庆历七年四月到任八年十二月致仕】 
马用 【以太常博士知皇佑元年三月到任二年九月转屯田员外郎三年十一月满】 
姚程 【以大理寺丞知皇佑三年十一月到任四年二月就移监泗州转般仓】 
章隐之 【以太常寺太祝知皇佑四年四月到任至和元年正月转大理评事二年四月满】 
郑洙 【以殿中丞知至和二年四月到任嘉佑二年正月迁国子博士三年四月满】 
李孝杰 【以大理寺丞知嘉佑三年四月到任四年八月移知信州贵溪县】 
谭昉 【以大理寺丞知嘉佑四年十一月到任六年五月迁太子中舍十二月满】 
郑谔 【以殿中丞知嘉佑六年十二月到任八年三月迁国子博士六月覃恩迁虞部员外郎治平元年十二月满】 
富随 【以光禄寺丞知治平元年十二月到任二年九月改大理寺丞四年三月覃恩转太子右赞善大夫当年十二月满】 
李茂立 【以尚书虞部员外郎知治平四年十二月二十七日到任熙宁四年二月三日满】 
李公绰 【以大理寺丞知熙宁四年二月初三日到任六六年十月转太子中舍七年四月二十八日满】 
陈湜 【以秘书丞知熙宁七年四月二十八日到任当年七月十九日丁忧】 
崔稹 【以太子中舍知熙宁八年四月十八日到任元丰元年四月满】 
裴士谔 【以尚书比部员外郎知元丰元年四月二十七日到任至二年六月内转尚书驾部员外郎三年□月改朝请郎四年四月满】 
朱敏功 【宣德郎元丰四年四月二十八日到任七年五月十三日满】 
练定 【宣德郎元丰七年五月十三日到任八年四月二十五日丁忧】 
周瑊 【奉议郎元佑元年四月二十八日到任三年三月寻医】 
钱洵直 【右宣义郎元佑三年八月十一日到任七年三月十二日转右宣德郎】 
盖士宣 【右宣德郎元佑七年七月二十六日到任八月二十四日致仕】 
赵士香 【左朝请郎元佑八年四月十二日到任绍圣二年十月初二日满】 
张辅之 【通直郎绍圣二年十月初二日到任三年三月二十日转奉议郎】 
王（山扈）【承议郎绍圣三年十二月初一日到任元符三年八月十七日满】 
徐禋 【宣德郎崇宁元年八月初五日到任四年五月二十六日转通直郎】 
尤绚 【通直郎崇宁四年十二月三十日到任大观二年十月十六日转承议郎】 
张逸 【朝奉郎大观三年四月初一日到任政和元年七月十二日转朝散郎】 
陈抃 【承议郎政和二年六月二十九日到任十二月十四日丁忧】 
叶安节 【朝请郎政和三年四月二十五日到任七年八月二十八日满】 
王大亮 【宣教郎政和七年八月二十八日到任宣和四年七月初二日满】 
林正 【奉议郎宣和四年七月初一日到任十二月初五日丁忧】 
江少虞 【宣教郎宣和五年八月十九日到任七年八月二十三日改授耀州教授】 
张澭 【承议郎建炎二年正月二十四日到任三年八月内转朝奉郎四年五月初七日满】 
盖大渊 【右承议郎建炎四年五月初七日到任绍兴二年五月十三日满】 
诸葛行敏 【右奉议郎绍兴二年五月十三日到任三年十二月初八日丁忧】 
郑僖 【右朝奉郎绍兴四年二月十四日到任五年十月初九日满】 
章汝翼 【右宣教郎绍兴五年十二月十四日到任八年六月十四日转右通直郎十二月十四日满】 
苏德秀 【右宣教郎绍兴八年十二月十四日到任九年四月初二日转右通直郎十一年十二月二十七日满】 
叶（王玉） 【右宣教郎绍兴十一年十二月二十七日到任十二年正月二十五日转左奉议郎】 
毛亶 【右宣教郎绍兴十三年十一月二十五日到任十四年二月二十九日转右通直郎十七年二月初二日满】 
吕晋夫 【右奉议郎绍兴十七年二月初二日到任二十年正月十一日转右承议郎二月初六日满】 
赵沔 【右通直郎绍兴二十年二月初七日到任二十三年二月二十七日任满】 
郭镇 【左承议郎绍兴二十三年二月二十六日到任十一月十四日转右朝奉郎二十六年四月二 十日满】 
林椿 【右承事郎绍兴二十六年五月初十日到任二十八年十一月十五日转右宣义郎二十九年二月十一日丁忧】 
吕柔中 【右通直郎绍兴二十九年正月二十四日到任三十一年九月改差监潭州南岳庙】 
葛世显 【右通直郎绍兴三十一年十二月二十九日到任覃恩转奉议郎磨勘转承议郎干道元年正月十八日满】 
潘旦 【左从政郎以令兼丞干道元年正月十八日到任四年四月二十四日满】 
胡杰 【右通直郎干道四年四月二十四日到任磨勘转奉议郎】 
沈畤 【右宣教郎干道六年八月初四日到任磨勘转通直郎】 
唐铨 【右通直郎干道九年正月十一日到任两经磨勘转承议郎淳熙二年三月十二日满】 
刘嗣忠 【宣教郎淳熙二年三月十二日到任十一月二十五日离任】 
陈公亮 【宣教郎淳熙三年四月初五日到任次年磨勘转奉议郎五年四月初八日满】 
杨克忠 【宣教郎淳熙五年四月初八日到任六年十一月磨勘转奉议郎八年七月初五日满】 
苏光庭 【宣教郎淳熙八年七月初六日到任九年七月二十七日差监潭州南岳庙】 
钱孜 【通直郎淳熙九年十月二十七日到任磨勘转奉议郎十三年二月十四日丁忧】 
曾梁 【通直郎淳熙十三年四月二十三日到任磨勘转奉议郎十四年七月十六日避亲离任】 
唐叔翰 【通直郎淳熙十四年十二月十五日到任不及考差监潭州南岳庙】 
赵釴夫 【宣教郎淳熙十六年六月二十三日到任磨勘转奉议郎绍熙二年七月初二日满】 
陈造 【宣德郎绍熙二年七月初二日到任磨勘转奉议郎五年七月初十日满】 
韩永德 【宣教郎绍熙五年七月初十日到任覃恩磨勘转承议郎】 
秦泽 【宣教郎庆元三年七月三十日到任不及考致仕】 
徐杲 【奉议郎庆元四年八月二十五日到任五年九月十五日避嫌离任】 
王百揆 【朝奉郎庆元六年正月初九日到任该磨勘转朝散郎嘉泰三年三月初三日满】 
商逸卿 【宣教郎嘉泰三年三月初三日到任磨勘转奉议郎开禧二年四月十四日满】 
赵奇夫 【通直郎开禧二年四月十四日到任嘉定元年八月初八日因事离任】 
崔端学 【通直郎嘉定元年十一月初三日到任五年二月初一日满】 
蒋纶 【通直郎嘉定五年二月初一日到任次年磨勘转奉议郎赐绯七年十月初四日满】 
钱宪邦 【宣教郎嘉定八年六月二十九日到任十一年八月初四日满】 
赵珌夫 【宣教郎嘉定十一年八月初四日到任】 
施廷臣 【宣教郎嘉定十四年九月初六日到任宝典磨勘覃恩转承议郎十七年十一月二十五日满】 
赵汝（目监） 【通直郎嘉定十七年十一月二十五日到任覃恩磨勘转承议郎宝庆三年十二月十九日满】 
陈缵 【通直郎宝庆三年十二月十九日到任】 

　　　社稷
坛在县西一里开禧元年令商逸卿修

　　　城隍
庙在县东南七十步梁贞明二年建

　　　学校
皇朝雍熙二年主簿李齐始建先圣殿于县东二十步至道元年令冯琏增修崇宁中诏天下行三舍法因增广为学宫建炎四年毁于兵绍兴八年令章汝翼改建于县东北半里庆元元年令韩永德重建大成殿历三令始备讲堂曰明伦久亦圯嘉泰四年令商逸卿撤新之邑人胡大任黄君中益地以拓学区嘉定四年令崔端学乃创立四斋曰育英曰养贤曰升俊曰达材米有廪祭有库迭石为泮水桥设重门于桥之外戟门内新立两庑八年摄守程覃捐缗钱四百委主簿摄县事戴栩于明伦堂之前护以仪门后立直舍三闲辟小学斋曰求益环泮水之岸皆甃之十二年赵珌夫宰邑相继拨官产以埤学租旧租之湮没者核实而附于石养士始仅足矣商与崔之所建皆商实记之
祭器商逸卿修
祭服阙
御书
绍兴御书 【淳熙十六年颁降】 
宝庆训敕士风御笔二轴 【一轴漕司颁降一轴本府颁降】 
官书
史记 【二十四册】 　　两汉书 【四十八册】 
唐书 【四十册】 
右开禧元年令商逸卿置
通鉴要览
右嘉定四年令崔端学置
钱粮 【旧收米谷几八百石职掌不明遂多湮没嘉定十二年令赵珌夫增置学租且驱磨旧租之数刻于石而湮没之久者追寻未竟今以见管数纪之】 
米五百九石九斗九升八合
谷五十四石五斗
租钱六十贯文

　　　城郭
县城周环四百五十丈壕三百余丈世传钱氏开邑时置

　　　坊巷 【嘉定八年主簿戴栩摄邑始立门牌各以坊市旧事建立】 
通利坊　乘安坊　景福坊
荣桂坊　淑孝坊　富德坊
亨济坊　柔远坊　栖凤坊
孝行坊　和丰坊　保定坊
善庆坊　上安坊　清晏坊
洪化坊　僊桂坊　神秀坊
宝山坊

　　　仓库务场等
仓 【县城内】 
库 【县廊】 
酒税务 【县东南一百五十步天禧五年置】 
澥浦税场 【县西北六十里】 
清泉盐场 【县南十三里崇邱乡觉海院东】 
龙头盐场 【灵绪三都去县一百里开禧元年置】 
穿山盐场 【海晏二都去县九十里干道中立为清泉子场开禧二年改为正场】 
长山盐场 【灵岩二都石湫（石契）下去县四十里旧隶清泉嘉定四年改为正场】 
居养院 【县东一百三十五步元符二年置】 
安济坊 【与居养院相邻崇宁元年建久而皆圯嘉定十四年令赵珌夫重建安济院】 
漏泽园 【县西一里一百八十步崇宁三年建】 

　　　公宇
县厅 【梁贞明二年立皇朝雍熙元年主簿李齐修建炎四年毁于兵绍兴元年令盖大渊重建淳熙四年三月令陈公亮再建县门其上为敕书楼绍熙五年楼圯于风六年令韩永德重建】 
静安门 【县前】 
迎恩门 【嘉定八年主簿戴栩权县立】 
海光阁 【旧名多稼亭在县厅西北嘉定四年二月令崔端学重建】 
清辉轩 【海光阁前嘉定十三年令赵珌夫立】 
永赖亭 【淳熙十年新迭石湫海塘六百余丈十六年通判林桷作亭临之在水军第一将营之后】 
海晏亭 【嘉定十五年增砌石塘五百二十丈又建亭于统制衙后名以镇海宝庆二年守胡矩改扁今名】 
航济亭 【县东南四十步元丰元年建为丽使往还赐燕之地建炎兵毁遂废】 
柔远亭 【县南五十步旧名巨川崇宁二年令徐禋重建更名建炎四年毁于兵】 
迎麾亭 【县西三里靖康二年权县徐遹成建今废】 

　　　官僚
丞 【听事县东一百二十步崇宁五年建】 
主簿 【听事县东南一百步旧本水陆管界巡检寨嘉佑八年令郑谔奏请移寨于澥浦以其地盖簿厅厅侧有淮海楼为秦少游作也建炎四年毁于兵庆元五年主簿陈广孙重建攻媿楼钥记之怪淮海集题咏不及定海其实少游尝在浙东帅程辟馆中程辟之为定海簿而竟不至记文谓调是官而未始至后人遂借公为重而名斯楼斯言得之】 
尉 【听事县东八十步淳熙元年建】 
监酒 【听事县东南一百步自水军抱认酒息钱省罢监官听事遂为水军酒务】 
监税 【听事县东南一百步柔远亭之侧】 
海内东寨巡检 【梁贞明二年置驻札迎宾院皇朝天圣中置土军一百人建听事于县东九十步建炎四年毁于兵有旨土军并就西寨官省】 
海内西寨巡检 【听事旧在县西南三十步嘉定七年摄守程覃奏请移军屯乌崎头八年五月十七日并听事移建】 
白峰巡检 【建炎四年置就诸寨拨土军隶于海晏乡真修院慈湾院驻札防捍海道后缘海寇剽劫苔浦绍兴二十六年守王俣奏降为海内巡检下指使立寨午栖跳至今就海内寨拨隶土军】 
水陆管界巡检 【听事本今簿厅之址嘉佑八年移建澥浦在县西北六十里】 
青泉监盐
龙头监盐
穿山监盐
长山监盐 【四盐官听事各在本场去县远近己见本场注龙头长山二场自宝庆二年提盐余铸奏选辟文资】 

　　　驿铺
济川馆 【县南三十步旧名利涉崇宁三年火绍兴八年令章汝翼重建改名济川淳熙初令唐铨重修久而圯嘉定元年三月令赵奇夫重建易亭曰馆崔端学继之始落其成】 
西门铺 【县郭南至清水铺二十五里北至县五里】 
清水铺 【清水坊前南至鄞县桃花铺三十五里】 
河头铺 【育王河头西至鄞县桃花渡五十五里东至芦浦铺五十里】 
芦浦铺 【穿山（石契）东渡海洋至昌国县】 

　　叙山
　　　山
候涛山县东北八里一名招宝山耆旧相传山下有蚌生明珠往来波涛之闲渔人或得之即光耀逼人骇浪继作舟不可行投之乃止
巾子山县东北八里与候涛山形势相控为潮水出入之障蔽邑无水患者两山之力非二山障蔽不可为邑矣
金鸡山候涛山外海口世传山内有金鸡正镇海门
鲛门山县东四十里一名嘉门其山环锁海口出鲛门则大洋也
虎蹲山县东二里屹立海口象形而名之
游山县东二里海中
印山县东一里
梓荫山县东一里统制冯柄夷而筑之上建屏山堂
竹屿山县东南一十二里
青岙山县东南一十五里
乐家屿山县东南二十五里
芦山县东南石湫浦
鬼屿山县东南石莲湾好事者易名宝屿山
小三山县东南四十五里
启霞山县东南七十里
柏香岩启霞山下
紫石头山县东南八十里以石色得名
云雩山县东南八十里
瑞岩山县东南九十里山有十二峰皇朝大中祥符五年有芝草生于青松峰之下守臣康孝基奏奉敕奖谕云和气所蒸灵苗载育时惟珍物着厥祥经省览贡陈良增嘉悦想宜知悉诏牌具存
大蓬山县西北一百里
乌崎山县东南一百一十里
大榭山小榭山县东南一百二十里
盘岙山县南七十里水遶太白山阴而出凡三十六盘
灵岩山县南四十里
陈山县南一十五里
饭山县南三十里
剡岙山去县十五里下有泗洲堂
长山县南十五里
南山县南十里
东山县南十里与南山对峙
龙山县西南三十五里形势如龙
慈岙山县西南九十里耆老相传左慈尝隐此山故以为名
算屿山县西七十里
新妇山县西北六十里
石坛山县西北七十五里其山有石如坛
伏龙山县西北八十里一名箬山其山跨东海西海之门宛若龙头龙尾之形又若龙赴海之状因名伏龙山内有刺史门石坛乳井产（木患）子木水产紫菜独胜他所著名伏龙菜饼

　　叙水〔渠堰（石契）闸桥梁津渡附〕
　　　水
海环县之东南北山势盘旋潮泥积淤善经理之皆可为田稍失堤防风潮冲击则平田高岸悉为水乡淳熙十□年令唐叔翰与水军统制王彦举统领董珍申府闻于朝支降钱米效钱塘江例迭石甃塘岸六百二丈五尺嘉定十五年接连增甃五百二十丈盖府荐有请朝廷续赐费也其工役县尹施廷臣水军统制陈文分董之塘有峻阪捍御甚固本县又准行下于石塘尽处再筑土塘三百六十丈以续之有永赖海晏二亭临石塘之上经始之难后来者不可忽
大浃江县南一里与鄞江通
小浃江县南一十五里
富都湖县南五十五里又曰万金湖周环三十里溉民田二百余顷
彭城湖县南四十五里溉民田一百余顷夏侯曾先地志云墙下湖周环一十里即此湖也
杨溪县南三十五里
章家溪县南三十里
新妇潭县南三十五里有娘娘祠
石湫县东南三十里水源出太白王荆公经行记所谓下灵岩浮石湫之壑是也郑瓒黄中有诗云一水玻璃似苕霅群山俎豆胜方壶
华家汇县东南二十五里
石莲湾县东南三十五里
朱家浦县东南四十里
槎浦县东三十里
东泉池在县东泉有二脉其东之脉咸其西之脉甘甘泉常盈虽遇旱暵不耗竭咸者多涸有时而出味未尝杂皇朝嘉佑三年令郑洙以石甃四旁其广二十余丈其长居广之半其深得长四之一邑人至今蒙其利
凤浦湖县北七十里
沈窖湖县北一百里溉民田数百顷
清水浦县西三十里

　　　渠堰（石契）闸
通山（石契）县东南海晏乡一百里庆历七年荆国王公安石宰鄞县时凿山为之
张监（石契）县西五里
石湫（石契）县南三十五里
黄满堰县南十五里
大博堰县南三十里
坉埭堰县南三十里
杨木堰

　　　桥梁
善庆桥 【县侧半里】 
嘉定桥 【县东一里】 
曹家桥 【县东一里】 
市西桥 【县西二里唐开元中建】 
通利桥 【县西二里】 
双桥 【县西二里】 
小浃江桥 【县南一十五里熙宁六年建】 
和尚桥 【县南十八里】 
大明洋桥 【县南二十里嘉定中重建】 
卫家桥 【县南二十五里】 
双纤桥 【县南二十五里】 
童家桥 【县南二十五里】 
蒋博桥 【县南二十七里】 
石湫市桥 【县南三十里宝庆二年重建】 
四柱桥 【县南三十里】 
师姑桥 【县南三十五里】 
呈圣桥 【县东南五十里】 
撞山桥 【县西二十里】 
三石桥 【县西三十五里唐贞元八年建】 
孔浦桥 【县西五十里汉干佑元年建】 
骆驼桥 【县西五十里建隆元年建】 
澥浦桥 【县西北六十里唐大和二年建】 
石桥 【县西南三十里皇佑年中建】 

　　　津渡
大浃渡 【县南一里】 
小浃渡 【县南一十五里】 
东江渡
朱家渡
胡江渡
芦浦渡 【县东一百里乘半潮可抵昌国县】 

　　叙产 【见郡志】 

四明志卷第十九
宋元四明六志弟三十一
宋罗浚　等　撰
　定海县志卷第二
　　叙赋
　　　乡村
清泉东乡县西管里一村三
上湖里
山下村　　　黄泥堰村　　　金川村
清泉西乡县西管里一村三
光政里
梢木村　　　鸬鹚村　　　孔浦村
灵绪乡县西北管里一村五
达礼里
庄北村　　　桥北村　　　伏龙村
筋竹村　　　东墟步村
崇邱乡县南管里一村四
长陈里
泥湾村　　　小浃村　　　樟桐村
韩屿村
灵岩乡县南管里一村三
金泉里
樱豆村　　　河头村　　　嘉溪村
太邱乡县东南管里一村四
富都里 【古曰慈奥里】 
富都村　　　栗湖村　　　亭子堰村
小榭村
海晏乡县东南管里一村九
太宁里
小门村　　　紫石村　　　太平村
大明村　　　马婆村　　　芦江村
大涂村　　　小涂村　　　大榭村

　　　镇市
澥浦镇县西北六十里 【澥浦即古所谓渤澥西有昆仑之山东有渤澥之岛俗讹为蟹浦】 
城西市县西五里
江南市县东七里
石湫市县东南三十里

　　　田亩
田三十五万六千七百五十亩三角河涂不与

　　　户口
主一万七千四百七十一户计四万九千九百五十一口
客一千六百四十八户计六千五百四十一口

　　　夏税
绢九千五百三十一匹九尺八寸三分
正税四千七百八十二匹九尺八寸三分
和买四千七百四十九匹
紬二千三百二十九匹二丈七尺九寸八分
正税一千一百三十一匹二丈七尺九寸八分
和买一千一百九十八匹
绵一万八千六百六十一两四钱六分
折变
折帛钱
绢二千二十二匹计钱一万三千四百四十一贯五百文
正税五百九十七匹每匹折钱七贯文计四千一百七十九贯文
和买一千四百二十五匹每匹折钱六贯五百文计九千二百六十二贯五百文
紬一千四百五十五匹计钱九千七百六贯文
正税四百九十七匹每匹折钱七贯文计三千四百七十九贯文
和买九百五十八匹每匹折钱六贯五百文计六千二百二十七贯文
绵七千三百九十两每两折钱四百文计二千九百五十六贯文
亭户折盐
绢一百七十二匹二丈一尺三寸一分
紬六十一匹二丈五尺六寸一分
绵五百九十二两九钱一分
蠲免清泉乡下户绢一百六匹 【淳熙十年指挥详见郡志】 
实催本色
绢七千二百三十匹三丈八寸九分 【比元额增二尺三寸七分补所亏紬数】 
紬八百一十三匹 【比元额亏二尺三寸七分人绢数】 
绵一万六百七十八两五钱五分

　　　秋税
苗米二万一千六百一十五石五斗五升
折变
糯米五百二十五石折苗米五百三十三石九斗三升二合
亭户折盐米九百六十七石三斗四合
实催本色二万一百一十四石三斗一升四合

　　　酒
水军库抱认省务净息岁额一万九千三百一十贯文 【省务元差官监当支降本柄造卖继因本县屯驻水军置立犒赏酒库搀夺课利干道中守赵伯圭闻于朝罢官监并令水军承抱开禧元年军兴复为省务二年水军承抱如旧初立息额二万四千四百一十七贯五百八十文其后赶办不敷绍熙二年水军乞减价卖酒裁定今额均月解府】 
诸司一万四千六百八十三贯四百七十六文
本府四千六百三十一贯九百八十八文
醋息钱一百八十贯文
人户买扑酒坊一十六所
凤浦坊　沈窖湖坊
青屿坊　长山坊
灵绪坊　贾奥坊
芦江坊　小榭坊
慈奥坊　清水浦坊
石湫坊　澥浦坊
骆驼坊　粟湖坊
莆陈坊　梢村坊
岁额净息钱八千一百九十七贯五十五文
常平司六千七百一十八贯一百五十一文
本府一千四百七十八贯九百四文

　　商税 【以宝庆元年为准】 
岁额钱二万七千六百贯文
诸司一万四千二百二十四贯四百八十八文
经总制司六千五百八十一贯四百九十六文
籴本司七千六百四十二贯九百九十二文
本府一万三千三百七十五贯五百一十二文内豁除诸司头子钱七百一十贯一百二十七文实收一万二千六百六十五贯三百八十五文
 【[按曰]右所载即郡志所称定海税场者而郡志复载定海县有澥浦税场前卷亦云澥浦税场在县西北六十里此独不书岁额必为传写者所脱今按郡志合载七场除六场外澥浦场岁额钱应得一千五百三十贯文内诸司应得一千七十一贯文本府应得四百五十九贯文诸司中例分经总制籴本二司郡志未晰无从查核又按郡志云自嘉定六年以来澥浦场添认本府钱三百五十贯则本府当共实收八百九贯文】 

　　　杂赋
免役钱两料一万八百五十二贯四百四十八文
县吏支四千九百九十五贯四百一十二文
本府四百七十二贯文 【解发减省人吏钱在京官员雇钱及支府吏钱并在内】 
经总制司五千五十二贯四百八文
官户不减半二百二十七贯六百四文
提举司头子钱一百五贯二十四文
茶租钱五百八十九贯九百二十三文
水脚钱六百五十二贯五百八十七文
租堰钱四十四贯五百八文
租渡钱五百四十一贯三百六十八文
房廊钱一十九贯八十文
城基钱一百四十一贯四十八文
河渡钱二百二十三贯七百四十文 【专隶常平司】 

　　　职田
米额六百一十七石九斗八升一合二勺 【除坍江事故出豁外实催四百六十八石五斗三升七合七勺】 

　　　盐
清泉场岁额四千九百八袋
龙头场岁额一千八百七十七袋二石
穿山场岁额三千袋
长山场岁额三千袋

　　叙兵
　　　水军
御前军驻札定海凡四千人营在县后五里
统制衙在县东一里本末已见郡志兹不复详

　　　弓手
县尉司额六十五名

　　　土军
水陆管界寨额一百二十人今一百七十人 【澥浦镇】 
海内寨额二百四十人今一百五十人 【本海内白峰二寨各管领一百二十人后白峰止作海内巡检下指使至今系海内寨拨隶土军海内寨在乌崎头白峰寨在午栖跳】 

　　叙人 【已见郡志】 

　　叙祠
　　　神庙
　　　　东海助顺孚圣广德威济王庙
在县东北五里皇朝元丰元年左谏议大夫安焘起居舍人陈睦奉使高丽还十一月请建庙敕封渊圣广德王 【按续通鉴安焘言东海之神已有王爵独无庙貌乞于明州定海昌国两县之闲建祠宇往来商旅听助营葺从之仍令为屋百区今考本庙累封诰敕自干道前并无东海字盖焘之言如此然是时实有东海广德王庙在莱州不可谓无故封诰不尽如焘言也】 崇宁二年赐额崇圣宫大观四年加封助顺二字仍建风雨二神殿于左右宣和三年又加显灵二字封风神曰宁顺侯雨神曰宁济侯且拨赐官田五顷皆因高丽使回奏请也庙碑知制诰邓润甫撰知明州王诲书建炎四年车驾幸海道二月十日有旨改封助顺佑圣渊德显灵王庙毁于兵绍兴二年重建干道五年九月二十四日敕赐今封四海神于祀典甚尊国朝淳化二年因秘书监李至言祀东海广德王于莱州南渡以来莱州道绝干道诰书加东海二字于封爵之上正祀典也每岁春秋及郊祀告报必降祝文书嗣皇帝某谨遣臣某官某昭告于某神非常祀比矣初赐宫额本以奉神岁度道士俾主香火宣和五年道士乃请渊德观额绍兴重建遂祀神于廊庑以观为主而神附之甚失朝廷崇奉之意会道士告观庑将圯郡为闻于朝宝庆三年守胡矩以飓风猛雨交作又举唐孔戣荐馨南海故事申请专置庙宇得祠牒一十有五郡增给缗钱且劝率士夫民旅助之统制司辍濒海房廊十五闲之址拓筑海涂面东迎洋立殿三闲翼以夹室风雨神列殿前之东西拜谒有庭献官有位门闬高宏拱护严翼时绍定元年也

　　　　东岳行宫
县东北五里直招宝山下皇朝绍兴八年建

　　　　助海显灵侯庙
县西五里侯姓孔象山县童翁浦人行第七志操刚烈为乡里所惮咸不敢斥其名侯死有富都监巡吏刘赞梦侯告曰上帝录吾生平之善命为此境神姓名已籍于水府而吾尸泛滥沙浦君能收而穸之且创数楹俾有栖托必为民利赞访其尸果如所梦乃即所居地葬而祠之钱氏有吴越静海镇将以排筏航海惊涛危甚梦侯许以冥佑顺风而济既归乃立庙于镇兵部侍郎皮光业记之皇朝建炎中车驾幸海道赐号显灵

　　　　洋山庙
县东北五里山在昌国县之东北海中唐大中闲黄洽记其庙以为隋炀帝建炎四年车驾幸海道加封其二妃曰惠曰顺夫人曰明德此别庙也是年毁于兵绍兴五年重建

　　　　忠嘉威烈惠济广灵王庙
县西北三百步皇朝宣和五年方腊之乱郡邑岌岌赖神助得免邑人于是请立庙后毁于兵绍兴六年重建

　　　　昭利庙
县东北五里宣和五年侍郎路允迪给事傅墨卿出使高丽涉海有祷由是建庙毁于兵绍兴五年重建

　　　　觉海威显侯庙
县南一十里旧号山仙庙建炎中车驾幸海道赐今额开禧二年令商逸卿修建新阁且记之

　　　　陈山忠应侯庙
县南一十五里旧号陈相公庙建炎中车驾幸海道赐封

　　　　云雩三公庙
县东南八十里与鄞境接庙不知所自始其神冕而九旒垂黈纩被山龙黼黻为旱祷辄应主簿永嘉戴栩记之谓谷梁氏所谓应乎上公而通乎阴阳者也

　　　宫观
　　　　渊德观
县东北五里皇朝元丰元年始建渊圣广德王庙委道士奉香火崇宁二年户部侍郎刘逵给事中吴拭使高丽回奏岁度道士一名三年诏天下建天宁万寿观以本州岛崇寿宫改置四年知县事徐禋因请其额寘本庙宣和五年改今额

　　　寺院
　　　　禅院七
　　　　　开善院
县东南九十里唐景福二年置名瑞岩皇朝治平二年改今额常住田一千九百六十亩山八千二百七十八亩

　　　　　云岩山旌教院
县南四十里唐广明年中置皇朝大中祥符元年赐今额常住田九百二十一亩山二千八百九十六亩 【宣献公楼钥有题云岩诗云但见云生谷初无石似岩得名非旧观买地作精蓝境胜环修竹门深拥翠杉禅林自佳趣莫问后三三】 

　　　　　崇梵院
县东南七十里唐天复元年置名启霞皇朝宝元元年改今额常住田三百二十六亩山四千八百七十亩

　　　　　明慧院
县东南七十里唐干宁三年置名保安皇朝治平元年改今额常住田二百二十八亩山三百四十亩

　　　　　资圣院
县东南六十里唐大顺二年置名资福皇朝治平元年改今额常住田二百三十亩山九十亩

　　　　　本觉院
县东南一百二十里旧名弥勒周显德六年置皇朝治平二年改今额常住田一百八十五亩山三百六十亩

　　　　　妙胜院
县西三十里后唐清泰年中置名永安皇朝治平二年改今额常住田五百亩山无

　　　　教院六
正觉院县西北六十四里周广顺元年置名回峰皇朝治平二年改今额常住田二百四十四亩山九十亩 【院有清风轩王（桓去木）诗云海风拍枕灯初暗山雨扛窗人正寒料得此轩秋更好怒涛推月上阑干】 

　　　　　永宁院
县西十五里旧名宁波晋天福中置皇朝治平元年改今额常住田六百六十亩山无

　　　　　观音院
县东北一里皇朝皇佑中建常住田二百一十二亩山无

　　　　　妙音院
县西二里皇朝元丰年中置建炎元年徙本州岛妙音院额以为额常住田二百七亩山无

　　　　　觉海院
县南一十三里唐会昌二年置名清海皇朝大中祥符元年改今额常住田三百七十二亩山二百二十五亩

　　　　　幽栖院
常住田六十二亩山无

　　　　十方律院五
　　　　　净居院
县南二十里唐干宁元年置名龙明皇朝治平元年改今额常住田三百五十八亩山七百亩寺之青林山旧有鳗井久而湮嘉泰中旱令商逸卿访故迹而祷之即获甘澍商信之笃政成抔土以往后守南剑因旱取土置水祈而得鳗遂雨岂至诚所感固如是耶

　　　　　惠寂院
县南七十五里晋开运年中置名芦浦庵皇朝治平元年改今额常住田一百一十九亩山二百八十亩

　　　　　息云院
常住田二十亩山无

　　　　　广福院
县西北八十里伏龙山闲旧名咸通伏龙禅院唐咸通三年置皇朝熙宁中改寿圣绍兴三十二年改今额寺有一井冬夏常温应潮增减名海眼泉常住田二百六十亩山一千六百四十八亩

　　　　　泗洲院
县南三十里后唐清泰四年有石佛因水自山流下僧青立因立精舍常住田三十一亩山无

　　　　甲乙律院十三
　　　　　寂照院
县南九十里梁正明中置名保安皇朝治平二年改今额常住田一百六十二亩山七百三十四亩

　　　　　真修院
县南一百里唐大顺三年置名门浦报恩皇朝治平元年改今额常住田五十三亩山七百一十四亩

　　　　　总持院
县东北一里唐干宁三年置名护境皇朝大中祥符元年改今额常住田六百二亩山无

　　　　　崇法院
县西一十五里旧名回向院皇朝建隆三年置治平元年改今额常住田三百三十二亩山无

　　　　　慈济院
常住田四十三亩山一百亩

　　　　　灵峰院
县南四十里周广顺元年置名保安皇朝治平元年改今额常住田二百三十亩山七百八十亩

　　　　　兴善院
县南五十里唐天成二年置名保安皇朝治平二年改今额常住田六十亩山无

　　　　　净岩院
县南三十里汉干佑二年置名练盆皇朝治平元年改今额常住田一百三十亩山一百五十一亩

　　　　　慈化院
常住无

　　　　　显教院
常住无

　　　　　能仁院
常住无

　　　　　崇光院
常住无

　　　　　永福院
常住无

　　叙遗
　　　车驾巡幸 【已见郡志】 

　　　纪异
碁子泙在候涛山半山之闲有小沙滩其下通海出石碁子人欲取之先以白米或黑豆撒其中翼日得碁子各随其色
县南四十里有壶山土常赤世传葛仙翁炼丹之处
淳佑二年夏六月县产粟一茎双穗者三四穗者一时所未见时添倅赵体要沿檄至县得之以遗郡守陈垲邦人皆以为丰年之瑞守图其状揭之郡斋以验邦人之言 【[按曰]此条后守续增】 

　　　存古
虞世南墓在澥浦镇灵绪乡山北

四明志卷第二十
宋元四明六志弟三十二
宋罗浚　等　撰
　昌国县志全
　　叙县
　　　沿革论
昌国县在唐为翁山县秦汉时地属会稽郡句章县初越句践灭吴获夫差王欲使居甬东君百家杜预云句章县东海中洲即此是也 【国语以为甬句东注云句章海口外洲今鄞县有甬东厢遂概呼明州曰甬东非古所谓甬东也县有甬东村乃古名】 隋开皇九年并余姚鄞鄮入句章唐武德四年析句章置鄞州八年废鄞州为鄮县则昌国地属鄮开元二十六年置明州析鄮县置翁山大历六年废于袁晁之乱五代时改鄮为鄞则地又属鄞皇朝端拱二年置为盐场有巡检同监熙宁六年用部使者言蓬莱安期富都三乡与县隔海乃诏置尉以主斗讼盗贼之事已而创县赐今名盖丞相王安石尝宰鄞悯其剧故分之元丰元年益以定海县之金塘乡为下县绍兴十三年户部员外郎沈麟编类民籍户计万余而丁口再倍诏升望县县居海心北控登莱海密东捍三韩日本始创时轺车有按部者骇于风潮遂罢巡历

　　　境土
东西五百里南北三百里西南至州驿三百五里旧志云然然海面际天本不可以里计也
东五潮至西庄石马山与高丽国分界
南五潮至隆屿与象山县分界
西一潮至交门山与定海县分界
北五潮至大碛山与平江府分界
东南三潮至韭山与象山县分界
西南二潮至三山与定海县分界
东北五潮至神前壁下与海州分界
西北三潮至滩山与秀州分界

　　　风俗
海岛之地俗多醇厚鱼盐虽富而亦轻财岩谷之民有老死不识城郭者自熙宁创邑至绍熙癸丑百有二十载而应傃登进士第诗书文物浸盛矣

　　　县令
熙宁置令以涉海为难诏得替合该磨勘更与转一官不该磨勘与循一资仍与堂除其俸免折支圭田过六顷用万户令格也元丰吏部令循资而已犹许堂除元佑元年闰二月八日易以占射后并除之嘉定初复许占射自郑伯谦始也
张懿文 【熙宁八年建学】 
张节 【元丰八年】 
张如晦 【政和六年重建学】 
陈远 【从事郎绍兴元年到任】 
韩晦 【从政郎绍兴三年到任】 
孙遹 【从政郎绍兴六年到任】 
徐嘉言 【从政郎绍兴八年到任十一年满】 
张前 【从事郎绍兴十一年到任十五年满】 
胡吉 【从政郎绍兴十五年到任十八年满】 
王稽中 【从政郎绍兴十八年到任二十一年满】 
韩昼 【从政郎绍兴二十二年到任二十四年满】 
叶邦翰 【从事郎绍兴二十四年到任二十七年致仕】 
朱思 【从政郎绍兴二十七年到任三十年满】 
王存之 【文林郎绍兴三十年到任隆兴元年正月初十日覃恩循儒林郎三月二十八日奉圣旨就任磨勘改官再任十月十七日循资转承直郎磨勘改奉议郎】 
白仲赒 【从政郎干道二年到任】 
霍辀 【文林郎干道六年到任】 
李（王常） 【从事郎干道八年到任】 
张钧 【从事郎淳熙二年到任】 
詹嗣庆 【文林郎淳熙五年到任】 
韦能问 【从政郎淳熙七年到任】 
赵善训 【宣教郎淳熙九年到任十年磨勘转通直郎十三年满】 
卢胜非 【从政郎淳熙十三年到任遇庆典转文林郎】 
王阮 【承议郎淳熙十五年到任覃恩转朝奉郎赐绯鱼袋磨勘转朝散郎绍熙元年通理筠州新昌县】 
钱棣 【文林郎绍熙元年到任四年满】 
宋清卿 【文林郎绍熙四年到任五年覃恩循儒林郎庆元元年赈济循承直郎二年致仕】 
汤涓 【承直郎庆元二年到任六年满】 
应振 【儒林郎庆元六年五月二十二日到任八月二十八日致仕】 
富琡 【承直郎庆元六年到任嘉泰二年丁母忧】 
葛洪 【从政郎嘉泰二年到任开禧二年满】 
芮德言 【从政郎开禧二年到任嘉定二年满】 
王正卿 【儒林郎嘉定二年到任四年致仕】 
钱闻远 【儒林郎嘉定五年到任七年离任】 
江辉 【承奉郎嘉定七年到任九年离任】 
郑伯谦 【宣教郎嘉定九年到任十一年满】 
闻韶 【宣教郎嘉定十二年到任十四年磨勘转奉议郎十五年遇宝玺恩转承议郎】 
赵大忠 【承议郎嘉定十五年到任在任转朝散郎宝庆元年十二月二十八日满】 
沈刚孙 【奉议郎宝庆元年十二月二十九日到任二年十二月七日致仕】 
詹仁泽 【承议郎宝庆三年四月十六日到任绍定元年六月十六日致仕】 

　　　社稷
坛在县西南一百步嘉定末年令赵大忠修

　　　城隍
惠应庙县南城内世传庙神茹侯本邑人今茹侯村其所居也英烈忠毅生有殊绩没而人祠之建炎四年车驾巡幸赐今额绍兴三十年县令朱恩重修且记之淳熙九年赵善训更新焉乡贡进士薛寘记

　　　学校
熙宁八年令张懿文初建学于县东一百步中为大成殿元丰八年令张节记于石元佑七年簿尉顾复经又徙而东四十步崇宁中废士附籍于邻邑政和六年令张如晦重建主簿詹之纲记淳熙十六年令王阮徙于县南之芙蓉洲嘉泰开禧闲令葛洪建讲堂曰申义攻媿楼公钥书其扁而记之置田养士自绍兴五年令韩晦始嘉定令郑伯谦闻韶赵大忠相继增益之学校始具体矣
祭器
一百六十七件
祭服
三副
御书
宝庆训敕士风御笔二轴 【一系漕司颁降一系本府颁降】 
官书
经史子集一十八部计一百六十九册
钱粮
水田五百六十亩二角二十五步
山地屋基竹（木养）九百一十三亩一角四十三步
岁收
米一百九十七石二斗
租钱三百二十七贯七百八十四文

　　　城郭
县城周广五里

　　　坊巷
惠应坊 【城隍庙巷】 　　　　　　旌孝坊 【状元桥东为张超孝行立】 
联桂坊 【上荣为赵氏兄弟联名登第立】 

　　　仓库场务等
济民仓 【嘉定末年令赵大忠建慈湖杨简记】 
库
正监盐场 【县东南一百八十步唐曰富都十监之一也以丧乱废皇朝端拱三年八月十五日复建又有子场曰甬东】 
东江盐场 【县东八里又有子场曰晓峰在县西十二里晓字本避英宗皇帝庙讳更名屯田郎官柳永耆卿尝为监场有长短句题壁因兵火失之】 
岱山盐场 【县北海中一百五十里熙宁六年置】 
高南亭盐场 【高亭南亭二甲元隶岱山场相阻一岭舟行则经大海嘉定元年立为正场】 
芦花盐场 【县东十三里本曰东监为西监子场其敖寓于谢浦岁久勿治淳熙十五年监官鲍渭新之嘉定五年置为正场】 
居养院 【旧在县东北一百八十步皇朝崇宁元年十一月置政和二年七月移置县北二百九十步】 
安济院 【县东北一百八十步皇朝崇宁二年八月建政和二年七月移建县北二百九十步】 
漏泽园 【县北一里皇朝崇宁三年四月建】 

　　　公宇
县厅 【镇鳌山下山自北来为龙蜿蜒南走屹为一小峰县治据其麓熙宁六年八月十九日创】 
宣诏亭 【县治前】 
鳌峙亭
净香亭
斸云亭
廉泉亭 【以上皆在县治之后】 
冰壶亭 【城南芙蓉洲环以芰荷旧名清远干道六年主簿赵善誉易之】 
待潮亭 【舟山】 
恩波亭
大生堂 【主簿王子亨建令赵大忠记与恩波亭相迩乃祝圣寿放生之所也】 

　　　官僚
主簿 【初置县以簿兼尉隆兴元年守臣韩仲通请置武尉乃诏卫闳中专主簿事听事在县东乃尉厅为之】 
尉 【熙宁六年先令而置凡三乡斗讼盗贼之事得专焉惟情状隐伏始以属邑已而置令诏正兼簿隆兴元年五月一日易以西班簿与之并置而廨舍圭租皆与簿分之】 
三姑都巡检 【治在三姑山县西北八十里】 
指使两员 【一治冽港一治岑江三姑山系北洋冲要之地凡海舟自山东放洋而南欲趋浙之东西必自此分道绍兴闲置都巡检寨又于岑江冽港置两指使子寨以为犄角其后三姑寨移驻冽港殊失初意嘉定七年提刑程覃摄守请于朝以三寨土军听定海水军统制节制每岁拨二百五十人同水军五十人各三百人出戍三姑以十月朔往三月朔还授以舟船器甲给以添支钱米就军中择将佐拨发训练官以部之即山上建寨屋并厅屋二十闲射亭二闲俾之更番休息阅习于其内夜则归船宿泊防守北洋要冲自是控扼始严其详又见郡志叙兵】 
岱山巡检 【治岱山县北海中二百五十里熙宁以前昌国监有巡检兼监盐既置县则移巡检于岱山驻札仍兼监岱山盐场主管烟火公事巡捉私茶盐香等后别置监盐巡检止守本职】 
西监监盐二员 【一文一武初谓芦花为东监正监场为西监凡五场皆西监统之其后四场相继为正场各置监官则与本场并列为五矣】 
东江监盐武一员
岱山监盐押袋武二员
高南亭监盐武一员
芦花监盐文一员 【宝庆二年提盐余铸奏选辟文资】 

　　　驿铺
依憩馆

　　叙山
　　　山
　　　　翁山
一名翁洲县东三十里徐偃王所居也今城址犹存抱朴子论古仙者之药以登名山为上而以海中大（上鸟下山）屿若会稽之东翁洲之类者次之干道闲耕者于其下得铜鼎一无足而有耳耳亦不穿中可容斗余而底之埃墨犹在以归进士陈节谓炼丹之遗器

　　　　补陀洛迦山
在东海中佛书所谓海岸孤绝处也一名梅岑山或谓梅福炼丹于此山因以名有善财岩潮音洞洞乃观音大士化现之地唐大中年西域僧来即洞中燔尽十指亲睹观音与说妙法授以七色宝石灵迹始着海舶候风于山下谓之放洋瞻礼惟谨名公亦多游之绍兴初给事中黄龟年为之赞十八年史越王以余姚尉摄昌国盐监三月望偕鄱阳程休甫由沈家门泛舟风帆俄顷而至诘旦诣洞一无所睹炷香烹茗但碗面浮花而已晡时再往一僧指岩顶有窦可以下瞰公扳缘而上忽见金色身照曜洞府眉目了然程所睹亦同惟公更见双齿如玉云天将暮有一长僧来访云将自某官历清要至为太师又云公是一好结果底文潞公它时作宰相官家要用兵切须力谏后二十年当与公相会于越遂告去送之出门不知所在干道戊子以故相镇越一夕典客报有道人称养素先生言旧与丞相熟不肯通刺疾呼欲入谒亟命延之貌粹神清谭论锋起索纸数幅大书云黑头潞相重添万里之风光碧眼胡僧曾共一宵之清话遽掷笔不揖而行公大骇遍遣兵吏寻觅不复见追忆补陀之故始悟长身僧及此道人皆大士现身也淳熙己酉公正位太师自道本末云尔洞前嵂崒嵌嵚措足无地僧德韶凿石甃桥六年始成祷谒者便之嘉定七年宁宗皇帝亲洒宸翰为扁曰大士桥 【史越王事见补陀寺壁记及会稽志】 

　　　　东霍山
在东北环以大海世传徐福至此山有石苍盘修竹环之风枝扫拂常无纤尘若有使之者又相传以为仙而旧志所谓虎豹龙蛇人所不到者妄也

　　　　桃花山
在东南世传安期生炼丹之所尝以醉墨洒石成桃花纹山因以名

　　　　马迹山
在东北安期生洞在焉

　　　　石弄山
在东北山石玲珑故以名

西兰山 大箬山 
柽岸山 浡涂山 【旧名浮涂】  
□石山 滕岙山 
岝峉山 【已上并在南】  小竿山 
大竿山 兰山 
昆斗山 麻隩山 
蛟山 登部山 
黄公山 马秦山 
黄砂山 徐公山 
双屿山 石珠山 【已上并在东南】
东句曲山 石马山 
石牛山 隩山 【已上并在东】  
兰山 浪港山 
深水山 莆隩山 
蛇山 竹山 
洋山 东兰山 
元霍山 西枯山 
东晓山 东枯山 
桑子山 【旧名桑石】  石蜀山 
东胊山 川石山 
北壁山 西须山 
须皓山 落华山 
青（外门内石）山 【已上并在东北】  大碛山 
东乳山 东岱山 
西胊山 大洋山 
吊屿山 【已上并在北】  回峰山 
西良山 长涂山 
三姑山 滩山 
长白山 西岱山 
正策山 吴农山 
如岸山 横子山 
册子山 西桑山 【已上并在西北】  
嘉门山 晓峰山 【已上并在西】  
小茆山 三山 
大茆山 砂罗山 【已上并在西南】  
外有藿山黄石鸡鸣东豸西豸碓砧大板洋横秀山马乳宜山汐屿烈表五屿虎头方横白踏大桑云屿青屯黄屯龟鳖丁兴黄隆杨岸昼栲门小碛黄罗门大小板绿狮大小镯庙址等山皆海中有名者人迹所罕到姑附于后

　　叙水〔桥梁津渡附〕
　　　水
海环四方县若洲岛然
放生池在南芙蓉洲也
东龙潭在东当延福万寿之中有龙祠焉凡祷先此
泄潭在东北三十六里潭据山腰深浅不可测宣和中旱簿尉刘佖投以诗曰未跃天衢卧寂寥碧潭流溢海山腰埋藏头角虽多日鼓动风雷在一朝既若有心成变化岂能无意泽枯焦神踪许为苍生起愿击香车上九霄诗沈而雨时人异焉
岑江潭在西小岑江上遇祷而应蜥蜴出焉
惠泉井在北一里深二丈端拱二年所凿也大旱不枯闲有白蛇出现井之灵也
富都湖在东北八十里旧名万金周广三十里今皆为田潴水之所狭甚而泉涌其闲旱车辐凑未尝少减

　　　桥梁
监桥 【城南熙宁元年建日中之市哄集其上久而欹毁绍熙元年令王阮新之】 
晓峰桥 【城西淳熙十五年西监监盐鲍谓侈大之】 
状元桥 【市心绍熙元年令王阮创立于两边石栏刻二句云人从石上行状元此时生后遂以状元名之宝庆元年令沈刚孙建亭五闲干上二年圮于风】 

　　　津渡 【潮渡已见境土上】 
舟山 【去县五里趋城由此涂出令赵大忠新创堤岸临江校官应（彳繇）记自县至府涉海洋有风波盗贼之虞本府原有大渡船二只委江东寨兵分番撑驾各支小券钱米应过渡人每名止收钱五十文足县属之尉府属之都税院批历点放不许过有乞□亦不许装发私货然水军不受昌国统辖往来卒不如期每遇解发官钱专挟私商殊失当来济渡民旅之意且船久已敝宝庆三年守胡矩捐楮券五百缗有奇新造二船视旧加广行下昌国委三姑寨兵主之人给券食属都税院与县尉点放如故仍照浙江官渡例过渡人各给一牌收钱批历为照有容私者许定海务检核过渡人陈告其两处所收渡钱遇月终解赴军资库以备修船之用】 
竿缆
金塘

　　叙产
郡志已详所未载者岝峉山之艾叶肥大如本草所述兰山之兰绿叶紫茎如楚骚所云二种各盈山特地险远难致黄山谷云海岸孤绝处补陀洺迦山译者所谓小白花山子疑此即山矾不然何以观音老人坚坐而不去也今洛迦山无山矾乃有一种花如瑞香而色白香之清冽似之皆其异者也海族则岱山之鲎酱独珍他所虽有之味皆不及此

　　叙赋
　　　乡村
富都乡距县半里总九都管里二村二
德行里　　　鼓吹里
甬东村　　　茹侯村
安期乡县东南海中一百里总三都管里一村三
三山里
桃花村　　　马秦村　　　扶桑村
金塘乡在县西南海中一百里总四都管里一村二
湖上里
大奥村　　　冽港村
蓬莱乡在县东北海中二百五十里总五都管里一村二
岱岸里
岱山村　　　胊山村　　　北界村

　　　镇市
岱山镇 【县北海中】 

　　　户口
主七千六百六十五户计二万三千一十四口
客五千八百七十六户计一万八千四百八十八口

　　　夏税
绢二千五百五十八匹三丈一寸二分
正税九百六十四匹三丈一寸二分
和买一千五百九十四匹
紬六百二十五匹三丈九尺六寸七分
正税二百四十五匹三丈九尺六寸七分
和买三百八十匹
绵一万七百二十二两六钱二分
折变
折帛钱
绢五百八十六匹计钱三千八百六十三贯文
正税一百八匹每匹七贯文计七百五十六贯文
和买四百七十八匹每匹六贯五百文计三千一百七贯文
紬三百九十七匹计二千六百二十七贯文
正税九十三匹每匹七贯文计六百五十一贯文
实催本色
绢一千八百七十三匹三尺四寸 【比元额增一十六匹二尺四寸八分系人户续增围田及补所亏紬数】 
紬一百九十四匹 【比元额亏二丈四尺七寸七分入绢数】 
绵五千二百六十九两四钱二分

　　　秋税
苗米三千六百八十九石一斗三升三勺 【元额二千六百三十三石一斗三升三勺续添新收人户围田米五十六石】 
折变
亭户折盐四百四十四石五斗二合
实催本色三千二百四十四石六斗二升八合三勺

　　　酒
人户买扑酒坊一十五所
翁山坊　白泉坊
大芦坊 【大舟店附】 　翁浦坊
马秦坊　昆斗坊
中界坊　岑江坊
岱山坊　北界坊
防海坊　小砂坊
厉奥坊　册子坊
金塘坊 【□□店附】 
岁额净息钱一万九百二十七贯一百八十八文
常平司九千七百九十四贯四百文
本府一千一百三十二贯七百八十八文

　　　商税 【无】 
砂岸税钱四千贯文

　　　杂赋
免役钱两料共六千八百贯三百八文 【实催到六千六百三十七贯四百七十八文本县补支发一百六十二贯八百三十文】 
县吏支五千七百三十四贯六百九十二文
本府一百九十一贯四百六十四文 【解发减省人吏钱在京官员雇钱及支府吏钱并在内】 
经总制司七百七十二贯八百二十四文
官户不减半二十九贯三百二十八文 【常平司】 
头子钱七十二贯文
茶租钱一十三贯五百文
水脚钱二百四贯四百六十文

　　　职田
米五百一十四石一斗三升二合七勺 【每年申府支豁】 

　　　盐
正监额一万二十六袋一石一斗九升二合五抄
岱山场额一万四千六十袋一石一斗
东江场额一万二十六袋一石九斗九升六合二勺五抄
高南亭场额三千六百袋
芦花场额三千六百袋

　　叙兵
　　　弓手
尉司额七十三名

　　　土军
三姑寨额六百三十八人今五百四十人 【岑江冽港二寨就本寨内拨隶】 
岱山寨额一百二十人今一百三人

　　叙人 【见郡志】 

　　叙祠
　　　神庙
　　　　黄公祠
在东海中晋天福三年建旧图经虽有之其实未详按晋贾充问会稽于夏统统曰其人循循有大禹之遗风太伯之义逊严光之抗志黄公之高节而会稽典录亦称人材则有黄公洁己暴秦之世然则四皓之一也至西京杂记乃曰东海人黄公少能幻制蛇虎尝佩赤金刀及老饮酒过度有白虎见于东海黄公以赤刀厌之术不行为虎所食故张平子西京赋曰东海黄公赤刀奥祝冀厌白虎卒不能救挟邪作蛊于是不售按据不同今两存之

　　　　岱山庙
在北海中其神名棱姓陈氏字长威庐江襄安人隋大业中航海击流求国俘斩颇众事见隋史庙以端拱二年建号陈将军庙绍兴十七年重修进士施知微记胊山亦有祠

　　　　烈港庙
东北海中广德军广惠庙也绍兴二十年都巡检使李全建教授高誾记

　　　　徐偃王庙
在县东地名翁浦俗呼为城隍头十道四蕃志云徐偃王城翁洲以居其址今存按史载偃王之败北走彭城武原东山下以死疑非此海中而韩文公为衢州庙碑乃记或者之言曰偃王之逃战不之彭城之越城之隅弃玉几研于会稽之水则十道四蕃志或可信矣

　　　　洋山庙
东北海中唐大中四年建黄洽记云海贾有见羽卫森列空中者自称隋炀帝神游此山俾立祠宇建炎四年车驾幸海道以炀帝不可加封特封其二妃为惠妃顺妃夫人为明德夫人敕藏于庙近方刻石知衢州袁甫记 【绍熙元年令王阮修县志谓神游之说不经然寇之欲掠也必卜焉弗吉即散并海之民赖之故久而不废或又云炀帝迹不至此陈棱伐流求国庙于胊山岱山或因其臣祀其君如长沙祀定王而并祀高文二帝也】 

　　　宫观
　　　　道隆观
县南本东岳庙宣和二年赐观额守臣楼异所请也

　　　寺院
　　　　禅院十
　　　　　九峰山吉祥院
县北六十里唐开元中高僧惠超居是山香柏岩草衣木食遂开此山其岩高峻不可到时闻钟磬声而已汉干佑二年号曰崇福皇朝治平元年赐今名熙宁中始建轮藏其神灵甚邑人有祷必归焉建炎初给事中黄龟年施辟支佛牙长四寸阔一寸舍利盈缀时见五色绍兴十八年主僧法宁建大阁藏之刻石以记常住田一千五百六十六亩山三千七百七十九亩

　　　　　普慈院
县北五里旧名观音唐大中十四年建皇朝治平元年赐今额世传东晋韶高僧隐于此常住田九百一十八亩山三千一百二十亩

　　　　　万寿院
县东北三十里旧名永福皇朝建隆元年建治平元年赐今额常住田九百六十亩山八千六百六十亩

　　　　　保宁院
县东南海中旧名保安晋天福元年建皇朝治平二年赐今额常住田一百四十九亩山一千二百二十九亩

　　　　　祖印院
县东北海中旧名蓬莱晋天福五年建皇朝治平二年赐今额常住田二百八十亩山一千二百九亩

　　　　　延福院
县东四十里旧名罗汉唐光化二年僧法融建皇朝大中祥符元年赐今额淳熙十四年更律为禅从守臣岳甫请也常住田六百三十五亩山三千三百八十亩

　　　　　梅岑山观音宝陀寺
在县东海中梁贞明二年建因山为名寺以观音着灵使高丽者必祷焉皇朝元丰三年有旨令改建赐名宝陀且许岁度僧一人从内殿承旨王舜封请也绍兴元年郡请于朝革律为禅嘉定七年宁宗皇帝御书圆通宝殿四大字赐之且给降缗钱一万俾新祠宇常住田五百六十七亩山一千六百七亩

　　　　　回峰院
县西皇朝建隆元年建常住田九百四亩山一千一百二十一亩

　　　　　兴善院
县西三十里后唐天成二年建名小善皇朝治平元年赐今额常住田四百四亩山一千二百六十三亩

　　　　　广福院
常住田四百二十四亩山九百九十八亩

　　　　教院六
　　　　　超果院
县东海中旧名资福晋天福二年建皇朝治平二年赐今额常住田三百七十二亩山二百二十五亩

　　　　　化城院
县西海中旧名罗汉汉干佑元年建皇朝治平二年赐今额常住田五十亩山一百八十亩

　　　　　资福院
县东北海中晋天福八年建常住田三十三亩山无

　　　　　华云寺
县东北海中旧名香兰周显德七年建皇朝治平元年改赐空王建炎三年再赐今额常住田一百三十亩山四百四十亩

　　　　　封崇院
县东海中旧名资福又名资国周广顺元年建皇朝大中祥符三年赐今额常住田一百六十七亩山五百一十二亩

　　　　　接待观音院
常住田五亩山无

　　　　十方律院一
　　　　　潭石广福院
县东南海中旧名崇寿皇朝端拱二年建熙宁元年赐名寿圣绍兴三十二年改赐今名常住田五十八亩山一百八十七亩

　　　　甲乙律院六
　　　　　翠萝院
常住田一百八十一亩山三百九十亩

　　　　　隆教院
县东北四十里汉干佑二年建名降钱皇朝大中祥符元年赐今额常住田三百六十六亩山一百六十一亩

　　　　　保安院
县东北海中汉干佑二年建常住田九十八亩山一百七十亩

　　　　　梵慧院
县西海中唐咸通中建汉干佑二年立名寿圣皇朝开宝二年改赐超果治平二年再赐今额有佛殿记临川晏 【从享从文】 复撰常住田三百亩山一百三十亩

　　　　　普济院
县西海中旧名山门汉干佑元年建皇朝治平二年赐今额常住田八十五敦田一百一十亩

　　　　　普明院
县西北海中古泗洲堂也窣堵波二以铁为之世传阿育王所铸钱氏忠懿王寘之于此皇朝大中祥符中赐院额绍兴十八年僧昙解侈大之高丽入贡候风于此

　　叙遗
　　　车驾巡幸 【已见郡志】 

　　　纪变
乌石塘三一在马秦岙一在下塘头千步砂一在桃花岙昔皆大洋也百年之闲或卷砂以为堤或堆石以为塘中成膏腴不以人力然则沧海变桑田非虚言也

　　　存古
安期先生洞在马秦山世传安期生隐于此因以名乡焉
查浦在东夏侯曾先地志云吴伐越次查浦深入至此宜句践不能忘也
鼓吹峰在翁浦中其山之阴曰战洋曰马岙其对即偃王祠也世传孙恩之窜亦在此按恩自其叔泰以罪诛即窜海岛史虽不指岛名以地考之隆安四年夏四月寇浃口入余姚五年二月丙子又自浃口攻句章及沪渎海盐之败自浃口复窜于海浃口盖今定海昌国之闲虎蹲交门之侧也迹其出没皆由于是则其巢穴容有在此者矣今之遗址为偃王为恩未可知也
须河古城去县七八里世传始于此筑城建邑以土轻移就镇鳌今城基尚存
又新校一叶

　新校
 【[山]】 [补陀洛迦山]　旧与丞相熟 【熟上脱接字】 
 【[神庙]】 [洋山庙]　封其二妃 【据二老阁郑本妃下为惠顺夫人明德夫人】 

四明志卷第二十一
宋元四明六志弟三十三
宋罗浚　等　撰
　象山县志全
  　叙县
　　　沿革论
象山县在秦汉时为会稽郡鄞县地晋析临海县之北与鄞县之安化乡置宁海县属临海郡 【临海县本会稽郡回浦县地后汉改回浦曰章安吴太平二年析章安置临海县赤城志云晋武帝太康元年析临海之北置宁海县宁海士风志云县本汉回浦鄞二县地太元三年裂鄞之八百户安化乡二百步置宁海县】 隋开皇九年废鄞入句章属会稽郡废宁海入临海属永嘉郡唐武德四年析句章置鄞州析临海置宁海七年省宁海县入章安县属台州八年废鄞州为鄮县属越州永昌元年复置宁海神龙二年析宁海及鄮置象山县属台州开元二十六年置明州于鄮县广德二年以象山属明州海曲有山形如象故曰象山县始置时监察御史崔皎奏于山之东麓彭姥村立县治以山名名之三垂皆海惟西南有路通宁海县贞元中为中县有五乡皇朝景德三年并为三乡九域志为下县

　　　境土
东西二百里南北二百五里县治西北距府城驿三百七十一里
东至鄞县界八十里以东殊山为界
西至台州宁海县一百里以磕苍山□为界
南至台州宁海县界一百九十里以秋卢门海港为界
北至鄞县界一十五里以屿山为界
东南到海六十里
西南到台州宁海县界一百十五里以渔溪海港磕苍山脊为界
东北到鄞县界四十里以鄞港中流翁山为界
西北到奉化县界二百四十五里以鄞港中流白石山为界

　　　风俗
土狭而人尚俭讼稀而赋易办宦游者谓之海东道院士夫安于恬退庸庶勤于耕垦少蚕织多渔盐无巨室无巨商淳厚有古之遗风焉

　　　县令
杨宏正 【唐大中元年修栖霞观】 
陈偓 【皇朝太平兴国三年】 
李士龙
谯居实 【端拱元年令兼簿尉】 
阎道化 【淳化二年】 
宋去华 【淳化四年令兼簿尉】 
杨逢奖 【淳化五年】 
李显 【至道二年定海县主簿兼令尉】 
朱照 【咸平元年】 
何萧 【咸平三年】 
胡昼 【咸平六年】 
司空禧 【景德二年】 
张陶 【景德三年】 
董京 【大中祥符元年】 
朱文郁 【大中祥符四年】 
赵可及 【大中祥符六年】 
李士宁 【大中祥符九年】 
邢譔 【天禧三年】 
郭昭华 【干兴元年】 
杜宏 【天圣三年】 
杨圭质 【天圣七年】 
宁轲 【明道元年】 
陈良 【景佑二年】 
慎晏 【宝元元年】 
东方觐 【康定元年】 
李符 【康定二年】 
任永德 【庆历四年治石（石契）以捍海见刘攽西谷记】 
张积 【庆历八年】 
郎洞 【皇佑二年浚河蓄水以备旱见刘攽西谷记】 
魏师中 【皇佑五年】 
张仲羲 【至和二年】 
顾方 【嘉佑三年有治绩踰年而死民哀而祠之见刘攽西谷记】 
陈玠 【嘉佑六年】 
林旦 【治平元年刘攽西谷记曰以文学为政邑人宜之尝大病民有刲股肉以疗者吾闻其通海西港以利涉板筑县城而正社稷夫子之位堂宇壝埒皆应古典既知所务矣修治西谷益植花卉因其老木修竹作为亭榭以眺望沧海而想蓬莱非其有余力而暇及此哉】 
江朴 【治平四年】 
黄颜 【熙宁二年】 
杜调 【熙宁六年】 
滕宝臣 【熙宁九年】 
程渐 【元丰二年】 
苏澣 【元丰五年】 
叶绶 【元佑元年】 
彭育 【元佑四年】 
章允文 【元佑七年】 
丁执文 【绍圣三年】 
裴公冕 【元符元年】 
祝粹 【元符三年】 
王劭 【崇宁元年】 
徐敏求 【崇宁元年】 
朱戬 【崇宁四年】 
李崌 【大观二年】 
李承 【大观三年】 
江翃 【政和二年】 
翁范 【政和七年】 
钱（土庶） 【宣和元年丞摄邑】 
彭洵 【宣和七年】 
王治 【建炎三年】 
周秘 【建炎三年】 
赵举之 【建炎四年】 
毛柽 【绍兴三年】 
宋砥 【绍兴七年】 
王莘 【绍兴十年】 
马希哲 【绍兴十三年】 
左邵 【绍兴十六年】 
谢徽 【绍兴十九年】 
慎知柔 【绍兴二十二年】 
沈元寿 【绍兴二十五年】 
俞光凝 【绍兴二十八年】 
范嗣蠡 【绍兴二十九年以司户摄邑】 
晏解 【绍兴三十年】 
胡琦 【隆兴元年】 
叶榆 【干道二年】 
褚伯起 【干道五年】 
张安中 【干道八年】 
高子莫 【淳熙三年】 
苏森 【淳熙五年以定海尉摄邑】 
许知新 【淳熙五年】 
蒋鹗 【淳熙九年】 
徐褣 【淳熙十一年】 
王椿 【淳熙十一年】 
胡矩 【淳熙十四年以监比较务摄邑】 
李孟传 【淳熙十五年】 
朱光朝 【绍熙二年】 
唐士列 【绍熙五年以监昌国盐场摄邑】 
赵善与 【庆元元年】 
沈球 【庆元三年以监比较务摄邑】 
韩元礼 【庆元四年】 
赵潭夫 【嘉泰元年】 
张拭 【嘉泰四年】 
周褎然 【开禧三年】 
施季豹 【嘉定三年】 
袁一之 【嘉定五年】 
王怿 【嘉定七年以定海丞摄邑】 
汪贤举 【嘉定八年】 
赵崇贺 【嘉定十年以定海丞摄邑】 
赵善（上臸下曰） 【嘉定十一年】 
王度 【嘉定十五年】 
赵希鲁 【嘉定十六年以昌国簿摄邑】 
季齐愈 【嘉定十七年】 
李仁明 【宝庆三年】 
曹泳 【绍定元年以司法摄邑】 
毛遇顺 【修职郎绍定元年八月初七日到任】 

　　　社稷
坛在县西二百步治平中令林旦修

　　　城隍
庙在县西南二百四十步唐神龙二年建

　　　学校
至圣文宣王庙与学同建于唐会昌六年在县东南一百步前乡贡三传王关记皇朝嘉佑中令顾方修缮讲肄尤盛刻前记于石治平中令林旦重修建炎兵毁隆兴元年令胡琦重建且记之久而圯讲堂四斋以及门庑庆元六年令韩元礼所更新也大成殿嘉定十一年令赵善臸曰所更新也殿成校书郎张虙记之昌国簿赵希鲁以十六年来摄邑事创亭曰攀桂
祭器 【主簿方东置】 
祭服 【阙】 
御书
宝庆训敕士风御笔二轴 【一轴漕司颁降一轴本府颁降】 
钱粮
谷二百八十二石四斗
租钱二十七贯四百文
海涂税钱一百五十贯三百五十文 【元纳本府嘉定四年
守王介截拨下县学养士】 

　　　城郭
县城周回一百五丈治平中令林旦筑河水环之东门曰登瀛西门曰登台

　　　坊巷
蓬莱坊　明伦坊　袭庆坊
三瑞坊　遗爱坊　兴孝坊
绿埜坊　裕民坊　联桂坊
晏清坊　凤跃坊　太平坊
闻弦坊　应真坊　丛桂坊
望僊坊　崇仁坊　拱星坊
兴文坊

　　　仓库务场等
仓 【县西十步】 
义廪 【嘉定六年主簿赵善干置分顿三乡寺院以便赈籴】 
库 【县廊】 
酒务 【县西南一百八十步】 
教场 【近县尉厅】 
玉泉盐场 【绍兴初置县东北三十里又有子场曰瑞龙曰东村】 
玉女盐场 【县南九十里本玉泉子场以监官往来迂远嘉定四年立为正场】 
居养院 【皇朝建中靖国元年四月以百姓缪贵户绝屋为之崇宁四年十月以地里遥远移县东一百五十步】 
安济坊 【县东一百五十步皇朝崇宁三年六月建】 
漏泽园 【县东北三里皇朝崇宁三年六月置】 

　　　公宇
县楼门 【庆元四年令韩元礼重建】 
宣诏亭 【县楼外东宝庆元年县令季齐愈建】 
颁春亭 【县楼外西宝庆元年县令季齐愈建】 
敕书楼 【嘉定十四年令赵善晋重建】 
厅 【淳熙四年令高子莫重建】 
堂 【淳熙十五年权县胡矩重建】 
厅轩 【庆元四年令韩元礼重建】 
西厅三瑞堂 【嘉定十三年令赵善晋重建】 
东厅 【宝庆二年令季齐愈建】 
待贤亭 【县东门里】 
迎麾亭 【县西门里】 
无量寿亭 【嘉定十三年县令赵善晋于放生池北建内有无量寿佛像】 
绿埜馆 【县南一百步直前皆洋田后临放生池嘉定十二年县令赵善晋重建】 
观澜亭 【县北一里象潭山之趾治平中县令林旦置左丞许将有诗】 
应真亭 【县西一里炼丹山顶治平中县令林旦置绍兴中县令俞光凝重建嘉定十三年县令赵善晋移置于仙掌岩之前】 
濯缨亭 【县西一百步溪侧西谷桃源径之闲治平中县令林旦置】 
灌木亭 【县西一百步山闲西谷之南治平中县令林旦置其侧有曲水亭竹闲亭射圃】 
升浮亭 【仙掌岩之下庆元初县令赵善与建】 
照香亭 【就县治西墙为之俯瞰酴醾县令赵善与重建】 
香风亭三友堂更好亭芥庵竹篱茅舍站台桃岭望稔楼 【皆在县治西圃庆元初县令赵善与建】 
涤尘亭又名东谷泉亭 【县东北四里有泉泓然虽旱不枯往来便于汲饮嘉定十二年县令赵善晋置亭于侧】 
方壶亭 【县西北一里凤跃泉之南林木荫翳岩崖欹峭仅容一亭下睨清湍嘉定十二年县令赵善（上臸下曰）置】 
圆峤亭 【县东三里东谷桃花蹊之南四山盘旋前挹松萝下俯石涧嘉定十二年县令赵善晋建】 

　　　官僚
主簿 【听事县治之东宝庆三年主簿姚时雍重建平易堂嘉定六年主簿赵善瀚建主簿徐侨书　月（豕生）堂嘉定五年主簿方东建宣献公楼钥书后易为五桂堂主簿赵汝遇书　登瀛台石曼卿书久废】 
尉 【听事县东一百步隆兴初置武尉以蓬莱驿为之】 
监酒
玉泉监盐 【听事县南五里绍兴初有监官二员文武通差一押袋一催煎其瑞龙东村玉女溪三汤兼领之嘉定四年分玉女溪为正场以押袋为监官催煎为玉泉监官兼领瑞龙东村二场】 
玉女溪监盐 【听事本场】 
东门寨巡检 【寨在县南一百里东门山侧当海道之冲舟舶多舣于此嘉定二年置寨官一员于定海拨水军六十人更戍之十四年臣寮奏寨兵扰民竟罢】 

　　　驿铺
蓬莱驿 【县东一百步今为县尉廨宇】 
西溪驿 【县西南四十里久废】 
应真馆 【县东一百四十步久废】 
陈山驿 【县东北一十五里久废庆元元年县令赵善与复置】 
后倚驿亭 【县西四十里海际嘉定十六年智门院住持僧师哲建】 
西砂岭驿亭 【县西三十里嘉定十六年智门院住持僧师哲建】 
铺 【乘海潮往来府县故不置】 

　　叙山
　　　山
象山县北半里山形如象因以名焉山腰有水曰象潭唐干符二年凤皇翔于山之巅故又名凤跃峰
玉几山县南十五里县治对之为案山
炼丹山又名蓬莱山县西一里众山隐映圆秀其巅平夷有丹灶及炼丹亭址陶隐居尝炼丹于此更上有峰巍然号大炼丹海上望之层峦杰嶂如画邑人逢春登览号为胜概其侧有仙掌岩掌迹隐然
鼓吹山县东八里其峰崒然孤峻天将雨云雾先起有声轰轰如鼓吹焉故名
仙迹岩县东十五里地名杉木（木养）长七尺许广三尺指跟了然岩洞阔于屋数闲洞内有石佛像颇多洞前之石平夷阔三丈许成五彩文有石狮子如羊犬蹲踞圆岩上
圣娘山县南十里世传昔有一女在山上隐见如神
南岩又曰千头岩县南五十里三岩参天如列笋而中尤峻拔
道士岩县南五十里迭石高数十丈特立路旁冠貌俨然宛类道士
东门山汉书地理志所谓天门山也 【奉化县亦载天门山象山奉化皆古鄞县地也姑两存之】 高二百丈周回二十五里两峰对峙其状如门阔一百五十余步下有横石如阃潮退湍泻惟风平浪息乘舟可渡蕃舶商船必经从之潮未平或有风涛则蚁聚泊舟山下此海道之冲要也
（同瓦）瓦山状如（同瓦）瓦因以名岩上有一仙迹长一尺余
版场坑山岩上有仙迹长尺三寸深半寸
师娘奥山旧有农人垦地获一古钟
三萼山有三峰春时杂花交发绮丽可观
于绾山古有渔人于绾卒于此
东西涛山四面皆风涛未尝暂息人迹少到
担子山状如曲担
阳大屿山
秋卢门山
大门山
石坛山 【以上皆县南海中】 
佛头岩县东南二十五里岩高十余丈上如佛首中断如蜂腰岌然欲摇动又谓摇岩环岩远近皆薝卜花遇夏花开弥望如雪香闻十余里
锯门山县东南二十五里其山中对如门
面现山与县相望无山闲隔因以为名
大睦山
秋闬山
韭山
大薤山 【以上皆县东南海中】 
鸡笼山县西南五里圆秀望之如鸡笼山麓有白鹤庙
伍师山县西南四十里上有白龙潭旧有五僧修道于上
台明屿县西南海中两山相对一台山一明山此台明分界之所
马鞍山两头起峰宛如马鞍
双泉山上有二穴出泉味甘可饮过舟常汲之
东殊山 【以上皆县东海中】 
天印岩县西七里大岙其岩如六花印
化气岩县西三十里又号蒙顶山夏旱验之有少云气自岩窦出必雨
西殊山县西海中
金鸡岭县东北二十五里岭上小大之石皆有鸡爪距迹
珠岩山县东北三十里世传番舶自海中见此山有宝气因至寻之不获而去半岩有古桧奇怪人莫能取或传常出白垩
郑行山县西北十里山尤高耸上产灵草佳茗旧有郑行结庵于上
新罗岙山县北七里耆旧相传新罗国人尝泊舟于此

　　叙水〔渠堰（石契）闸桥梁津渡附〕
　　　水
海环三垂东南皆大洋北则巨港东曰钱仓南曰大睦西南曰东门皆蕃舶闽船之所经自钱仓而北则定海自东门而南则台温此大洋也其北港则陈山渡舟之往来东达于洋西距鲒埼由陈山渡一潮至方门再潮至乌埼三潮可至府城下
放生池县南百步
白马湖县东南十里初县之东塘山有王气凿之有白马飞入湖中因以为名
旧河在县之南合三十六涧灌上洋田六万亩十里流于朝宗（石契）又五里西至灵长（石契）
瑞龙河千有余丈在县之东
千丈河在县之西二河皆淳熙五年令许知新创开以灌下洋之田
龙洞县东南二十五里锯门山之趾也世传五龙聚会之所洞瞰巨海中如石屋阔数丈每岁上巳邑人俟潮汛退舣舟入洞观之岩花石乳缤纷悬坠下有白黑棋子石布于沙碛更入四五丈岩回洞深汹涌澎湃寒阴凛然不可进矣天将大雨水如雷鸣声闻十余里岁旱投以朱书铁简则雨立应
东摄潭县西七十里层峦峭壁扪萝而登有小瀑布流下于潭为岁旱祷得鹤龟则雨随车至鹤龟其甲尺许嘴如鹦鹉尾长八九寸鳞甲炯然
白龙潭县南三十里伍师山巅为旱祷雨多应
清潭县西南十里山木阴翳上有石溜注水于潭石壁多菖蒲主簿陈震尝为旱祷甫下山而雨作
涌泉潭县西南十五里潭清浅人谓龙穴亢旱则斩鹅祭之铙鼓方鸣泉即涌出或有得云母石于潭侧者
瀑布泉县西南四十里泉泻于灵岩之上飞流溅沫迨百余丈有猿藏岩中时出没于瀑布之闲邓仁宪廉布吴说诸公尝有题咏相传岩端生奇花枯桧仍有舟船碇石之迹
双窦又名巨穴潭县东南二十里有二穴深不可测其水随潮升降下通龙洞
玉泉县东北三十里广福院前泉深三尺味甘色白烹茶为胜立夏后则泉溢立秋后则泉涸有怪松偃蹇覆于上
海眼县西南五里白鹤庙前虽旱不枯
金蛤潭县东北三十五里珠岩之巅其潭晴雨皆涸特沙碛耳上有石壁遇旱祷之则有水如珠从石壁中迸出须臾盈潭游鳞蜿蜒中有金蛤呼之有声应则雨山东南之潭为大金蛤
平石潭县西南二十五里
白蟹潭县西南三十五里
金松潭县南二十五里
大门潭县南八十里
青峰潭县西南二十五里绍兴闲主簿袁逵祷雨随应

　　　（石契）闸
朝宗（石契）县南十里绍兴七年县令宋砥修处州录事参军廉布记隆兴元年主簿赵彦逾重修置寨屋于其侧每岁官差僧行居之视水旱以为启闭轮人户兼管且修其（石契）板
灵长（石契）县西南十五里其地势稍高常筑而不泄非暴涨则不起
理川（石契）县南十五里
会源（石契）县东南十七里久废邑人以水暴涨朝宗灵长二（石契）泄之不及且于阴阳家风水有妨诉县乞开此（石契）嘉定十二年县令赵善晋为造石（石契）以代朝宗启闭朝宗既筑水大至则听其从（石契）闸上泄之

　　　桥梁
县东桥 【东半里皇朝景德三年置】 
县西桥 【西一百七十步】 
县市桥 【县南七十步】 
中路桥 【县西南一百三十步】 
保德桥 【县东北一十里】 
惠政桥 【县南一里绍兴闲编木为之久废嘉定十三年令赵善晋重建易之以石】 
支桥 【县西南四十里】 
大桥 【县南四里绍兴闲置】 
汤家后门桥 【县东南五里】 
东溪桥 【县西南六十里】 
下林溪桥 【县东北八里】 
陈雅洋桥 【县西三十里】 
大溪桥 【县西八里】 

　　　津渡
陈山渡 【县东北一十五里自陈山发船折二百里经两潮至奉化县东宿登岸旧皆民船私载时遭风涛海寇之患隆兴元年主簿赵彦逾刱造船二只皆面阔一丈六尺朝夕互往两船篙手共二十人每名月支常平钱一贯二百五十文自此民旅无虞损则官修或重建】 
袁村渡 【同在陈山海岸发船两潮至奉化县袁村登岸旧皆私船时遭劫溺后县自造官船抱纳常平司钱以其余为修陈山二船之用及月拨十千助学】 
姜屿渡 【旧名吴七娘渡在县西北五十里津头乃本邑吴七娘之地因以为名至奉化东宿登岸】 
湖头渡 【县东北三十五里旧为陈山子渡自本邑田下潮长登舟平潮至鄞县东湖头登岸】 
白查渡 【县南四十里】 

　　叙产
土产已载郡志畜之品有白羊府所以供御者于邑取之花之品有红木犀最奇邑士史本初得此种因接本献阙下高宗皇帝雅爱之曾画为扇面御制诗题其上以赐从臣荣薿诗日月宫移就日宫栽引得轻红入面来好向烟霄承雨露丹心一一为君开复古殿又题曰秋入幽岩桂影圆香深粟粟照林丹应随王母瑶池晓染得朝霞下广寒自是四方争求之岁接数百本史氏以此昌其家今惟邑境所植色深而香烈移之四方则色香少损此地气然也 【今制使胡公矩旧尝以监比较务摄象山赋诗云碎琼揉香作肌骨霁日吹红染肤色人闲何处有此葩一种风流初未识东隅月户编三千夜修玉阙瀛洲前拂摇桂子偶坠此雨露培植开韶妍史翁移根出葱蒨雕斛持归翠微殿一朝丽质冠百昌御墨分题落团扇何年流转江南乡一本奚翅千金偿分枝接叶色已浅纵有此花无此香绝爱西山佳丽地蔼蔼修林倚清吹宁论斜日杏花酣未许熙春海棠睡是时金气初高明宇宙轩豁澄埃氛青霞绛雪互点缀浓芬剩馥飘氤氲鹫峰繁黄今不数破祴山僧练裙女试看香御拥红云肃奉虚皇游碧宇携持宝镜吹波金寒光万顷空人心烦君控取红鸾住便恐香魂夜飞去　忠定史越王见而次韵云粟蕊搏金叶凝碧独在秋林逞颜色岂知东溟史氏居别有奇标人不识姮娥侍女盈万千一一姿貌皆无前为嫌此花忒淡薄渥丹乞与春争妍露滴胭脂霜染蒨植根只向广寒殿凡尘俗韵不可干清凉惟许秋风扇何幸移到蓬莱乡巨万索直谁敢偿盘纡栏槛久不曜一目名飞并国香豪贵争看期缩地载酒迟来烦鼓吹园丁闻之竞采撷夜深不使花神睡接枝换骨离四明飘飘爽气排妖氛遂令禁（上竹下御）成真赏余馨剩馥常氤氲芙蓉寒菊不足数包羞正似无盐女从渠摇落动秋声独步惟兹遍寰宇我尝对此倾葵金却思四海状元心殷勤劝花宜且住寒士人人折得去　胡公再次韵云雾隐森森小山碧不嫁春风矜国色流芳端自蕊珠仙曾是先皇亲拔识一身便足当三千气韵乃在黄香前聊同蕖菊领秋色不与桃李争春妍日幄云幢护青蒨丹霞为台月为殿露滋韶艳染猩袍风引清芬吹雉扇结根只合帝子乡价重未可琼瑶偿济川小试舟楫利作醴更助椒兰香仙籍英声在丹地紫殿名高非滥吹影斜遥汉玉蟾寒香渡锁窗金鸭睡运际千龄遭圣明气使万里开尘氛一枝昔已擅风采五方今正传氤氲后尘江梅谁比数独抱孤根对青女幸分余馥沾后来一吐寒花照霜宇伫看一诺轻千金嫣然顾笑舒丹心愿公千秋长在广寒宫里住容我骖鸾共来去　忠定史越王再次韵云鄮峰老子双瞳碧已悟人闲空是色群花四季作芳菲一笑观之如不识有时斗酒沽十千狂歌烂醉群花前红红白白自妖艳谁曾着口论（女□）妍唯闻丹桂藏青蒨清芬正满姮娥殿却思一见无缘由但写奇标在团扇忽闻移本下吾乡此愿端知合得偿园工玉斧与换骨坐使凡种皆天香先皇得之植禁地饫赏钧天动仙吹高烧凤蜡类星繁正恐夜深花欲睡于今哀戚遍幽明鼎湖仙驾超尘氛遗髯注想文王囿玉阑佳气徒氤氲胡君真材一二数他日补天慕娲女正欲攀枝效郄诜会看声名飞海宇雄篇掷地如锵金俊逸清新洗我心怪底斯人掉头不肯住明年射策君门去】 

　　叙赋
　　　乡村
政实乡负郭管里一保十二 　　　美政里 　 
　　乌石保 【县西北二十里】  　白石保 【县南五里】  
　　弦歌保 【县西五里】  　　　保德保 【县东北十里】  
　　考坑保 【县东北五里】  　　延德保 【县北五里】  
　　陈山保 【县北十五里】  　　下史保 【县南五里】  
　　黄溪保 【县西北十里】  　　西沙保 【县西二十里】  
　　淡港保 【县西三十五里】  　姜屿保 【县西五十里】  
归仁乡县南十五里管里一保十 　崇仁里 　 
　　九顷保 【县南十五里】  　　马江保 【县南二十里】  
　　东溪保 【县西南四十五里】  青部保 【县西南八十里】  
　　后门保 【县南一百里】  　　周岙保 【县南七十里】  
　　松岙保 【县南三十五里】  　管溪保 【县西南二十五里】  
　　西溪保 【县西南四十五里】  马岙保 【县西南七十里】  
游仙乡县东七里管里一保十 　　和顺里 【旧名三山里】  　 
　　竺山保 【县东北二十五里】  柘溪保 【县东七里】  
　　钱仓保 【县东三十五里】  　夹屿保 【县北二十五里】  
　　东村保 【县东北三十五里】  朱溪保 【县东北四十里】  
　　涂雌保 【县东北三十里】  　雀溪保 【县东十二里】  
　　赤坎保 【县东南二十里】  　大徐保 【县东北十五里】  

　　　镇市
象山镇 【旧在县西南一里久废】 
弦歌市 【在政实乡美政里市心县南七十步】 

　　　田亩
民田一十三万一千九百二十亩二角

　　　户口
主户九千七百五十六口二万八千九百二十八
客户三千六百二十四口一万四千八百九十二

　　　夏税
绢二千七百二十七匹三丈九尺三厘
正税一千八十七匹三丈九尺三厘
和买一千六百四十匹
紬七百一十八匹二丈六尺
正税三百七十五匹二丈六尺
和买三百四十三匹
绵五千五百九十二两
折变
折帛钱
绢六百二十三匹计钱四千一百一十五贯文
正税一百三十一匹每匹七贯文计九百一十七贯文
和买四百九十二匹每匹六贯五百文计三千一百九十八贯文
紬四百四十匹计钱二千九百四十三贯文
正税一百六十六匹每匹七贯文计一千一百六十二贯文
和买二百七十四匹每匹六贯五百文计一千七百八十一贯文
绵二千三百二两每两四百文计九百二十贯八百文
亭户折盐
绢三十六匹二寸三分六厘
紬一十一匹二丈一尺九寸一分五厘
绵二百五十四两一钱七分三厘
实催本色
绢二千六十九匹二尺八寸五分二厘 【比元额增四尺八分五厘补所亏紬数】 
紬二百六十七匹 【亏四尺八分五厘入绢数】 
绵三千三十五两八钱二分七厘

　　　秋税
苗米三千四百九十七石一斗五升九合三勺
折变
亭户折盐一百三十石七斗二合
实催本色三千三百六十六石四斗五升七合三勺

　　　酒 【以宝庆三年为准】 
象山务系籴买场
本柄钱二千九百二贯六百五十八文
糯米九百六十二石六斗四升一合四勺从例递年每石豁除价钱二贯六百五十文计一千六百九十七贯六百九十九文
曲麦一百一十七石四斗四合每石价钱三贯六百文计四百二十二贯六百五十四文
夫食物料钱七百八十二贯三百五文
造曲三十一贯三百六十五文
造生煮酒二百七十六贯二百二十二文
袋紬八匹每匹四贯文计三十二贯文
箍缸打灶六十贯文
官吏巡脚夫食糜费轻空渗漏赁坊基等三百八十二贯七百一十八文
收息钱七千八百九十贯四百一十三文
诸司四千六十八贯四百七十七文
经总制司五百八十五贯四百八十六文
移用司三十六贯五百七十八文
正名宽剩一千八百九十七贯五百五十文
五分净利九百一十四贯七百九十三文
籴本司六百三十四贯七十文
本府三千八百二十一贯九百三十六文
糟钱一百九十一贯一百七十二文纳本府
醋息钱六十贯文纳本府
人户买扑酒坊五所
东溪坊　　　西溪坊
西砂坊　　　东村坊
青部坊
岁额净息钱五百四十三贯三百五十一文
常平司三百八十八贯五百五十一文
本府一百五十四贯八百文

　　　商税 【无】 
淳熙四年有旨续置砂岸并除罢庆元二年陈景愈于爵溪赤坎后陈东门等处刱置税儿县令赵善与以扰民白府罢之提刑李大性摄府与除免所抱之钱嘉定二年杨圭冒置分布樊益樊昌等为海次爪牙郑宥等诉之主簿赵善瀚历陈其害五年守王介申朝廷除罢毁其五都团屋版榜示民宝庆元年胡逊柳椿假府第买鱼鲜之名私置鱼团郑宥等又有词仓使齐硕摄府杖其人而罢之

　　　杂赋
免役钱两料共七千七百一十五贯二百七十四文
县吏支五千一百六十八贯四百三十四文
本府八十四贯文 【解发减省人吏钱任京官员雇钱支府吏钱并在内】 
经总制二千一百七十一贯三百二十八文
官户不减半二百九十一贯五百一十二文
茶租钱一百九十七贯七百八十四文
水脚钱一百九十九贯四百七十一文
河渡钱二百八十贯八百文 【常平司】 

　　　职田
米一百七十七石一斗二合
知县一百八石五斗一升四合
主簿三十一石六合
县尉二十九石二升
司户七斗
奉化县丞七石八斗六升二合

　　　盐
玉泉场额五千二百二十袋
玉女场额一千六十袋

　　叙兵
　　　弓手
尉司额八十名

　　叙人 【见郡志】 

　　叙祠
　　　神庙
　　　　东岳行宫
县西南二百五十步栖霞观之侧大观中建

　　　　主山昭应庙
县西北一百四十步旧名圆峰祠唐会昌中王关撰文宣五庙记有云自圆峰祠历城隍庙则此祠其来尚矣或以为县主山形圆故名之一日亭午自其旧祠飞片瓦止于今庙之基邑人姜皋因迁焉境内尝岁饥濒海窘籴忽有乘大舟抵岸者出告邑人曰昨日中流有扁舟载酒果招吾米者自云居县西山下既往访之乃庙也睹神像惊愕且拜即平价尽粜众赖以济建炎四年金寇至海盗乘之猖獗由昌国至白峰将抵邑境邑方戒严海民忽报阴雾陡变中有舟楫旗帜甲兵冲突出港风雹大作贼舟沈溺遁去刘帅大兵至邑先往西溪屯驻后军使臣冉进未发欲于簿厅阁下纵火为乱帅恍惚见一急足告变验之果然乃斩冉等于庙侧是岁有旨赐昭应庙额水旱疾疫有祷必应远迩争奉香火每岁以六月七日为生辰会累封灵泽孚佑昭贶显济侯

　　　　冲应真人祠
县西南二百五十步蓬莱山之下透瓶泉之北与栖霞观同建真人姓陶讳宏景旧封贞白王钦若灵验记云梁朝真人修药于蓬莱观自写真于东壁有居观侧者晨起必望观瞻礼常贩于天台一旦随舟渡海将及县步飓风大作舟欲倾没同舟六七十人见一道士乘云隐约黄色光芒中以羽扇约风曰陶真人相救毋怖畏言讫风息既济其人引同党至观见真人像如舟中所睹遂相率修饰其观宇以答焉后治平中袁观渊又记云祥符元年京师营昭应宫自永嘉抡巨材浮海至邑之南风涛几溺舟人于空中见道士谓曰吾象山蓬莱观陶真人也且救汝须臾安济庆历中道士郑日微更造殿宇而壁闲所写真遂泯其徒尝以缣素摹留副本有诚祷者则幅巾黄服隐然现壁闲淳熙末令王椿为旱祷像现而雨上其事于朝锡今封

　　　　普济庙
县东南三十五里旧名锯门庙

　　　　祚圣庙
本东门庙在县南一百里世称其神曰天门都督按天门山在南海中而接宁海之东境故号东门下有石阃潮汐冲撞最为湍险 【详见东门山注】 舟舶往来必致祷焉唐贞观闲有会稽贩客曰金林数经从荐牲醴唯谨舟行每得所欲一日祭毕误持胙肉去解缆行十余里欻然逆风复漂至庙下不得前舟人恐甚乃悟所误亟还置加祈谢即反风安流而济永徽闲会稽又有工人曰蔡藏自泉州造佛像回获缗钱数百祀祷少懈舟发数里而覆惟篙师仅免是知庙之建置久矣谓之天门都督者尊之如方伯也皇朝建炎四年赐今额

　　　　白鹤庙
县城内神姓赵名炳字公阿东阳人能为越方事见东汉书方术徐登传没于章安台州人祠之甚谨象山旧为台属邑故亦祠焉祈祷辄应嘉佑六年令陈玠铭于石

　　　　顾长官祠
在县城内长官名方字正夫丹阳人皇朝皇佑末登进士第再调明之象山令视事日召邑人父老询民闲利害及境内士民善者召而劝之恶者谕而戒之又建学舍率子弟之秀者教之亲为讲解诱掖使进于善逾年民大化服俄而方病邑民率钱诣塔庙祈祷者千人方竟不起百里之内号泣思恋如失父母相与立祠以时祀之丹阳钱君倚毘陵胡完夫皆记其事刻石祠中士大夫以诗颂追美者不可胜纪事见皇朝类苑今祠有碑见存上饶何籀撰

　　　宫观
　　　　栖霞观
县西南二百五十步蓬莱山之下旧名蓬莱观秦徐福梁陶宏景皆隐迹于此隋大业元年废唐天宝十三年台州刺史袁仲宣复置大中元年令杨宏正告于明州刺史李敬方重修孙谏卿记皇朝治平二年改赐今额淳熙末道士迁其观于山之西嘉定十三年道士张大原于旧址重建

　　　寺院
　　　　禅院九
　　　　　凤跃山等慈院
县西北一里旧名凤跃院宋元嘉二年置皇朝治平二年改赐今额方预譔释迦殿记县令季齐愈譔僧堂记常住田三百十八亩山二百七十亩

　　　　　瑞云峰延寿院
县北七里旧名龙寿院汉干佑二年置王说记皇朝治平二年改赐今额常住田九百一十四亩山二百七十亩

　　　　　智门院
县西二十五里旧名保安院周显德四年置皇朝治平二年改赐今额常住田六百六十四亩山二千二百四十四亩

　　　　　常乐院
县东北三十里唐干宁中刺史黄晟建皇朝干德二年赐号宝庆院久而圯嘉佑八年易为十方僧道相文应重修治平二年改赐今额庐江县主簿楼郁譔十方记常住田五百三十一亩山九百四十亩

　　　　　太平广福寺
县西南五十里皇朝建隆三年置熙宁元年赐额俞观能譔佛殿记常住田四百五十三亩山一千五百七十亩

　　　　　蓬莱山广福院
县西南三十里旧名蓬莱院汉干佑元年置皇朝熙宁元年改名寿圣权婺州永康县刘渭记绍兴三十二年改赐今额常住田四百八亩山一千八百九亩

　　　　　护境广福院
县东北二十里皇朝建隆二年置熙宁元年加赐寿圣二字绍兴三十二年改赐今额常住田二百亩山三百九十六亩

　　　　　灵岩广福院
县西南四十里皇朝太平兴国二年僧智（王舀）建进士俞让记熙宁元年加赐寿圣二字绍兴三十二年改赐今额常住田八十五亩山六百十亩

　　　　　仙岩院
常住田九十九亩山一百一十二亩

　　　　教院三
　　　　　宝梵院
县东北一百三十步旧名东禅院皇朝建隆二年置治平二年改赐今额常住田一百五十六亩山一百九十九亩

　　　　　保宁广福院
县西南二十里旧名保宁院周显德五年置皇朝熙宁元年加赐寿圣二字绍兴三十二年改赐今额常住田一百七十七亩山无

　　　　　玉泉广福院
县东二十里皇朝干德二年置熙宁元年加赐寿圣二字绍兴三十二年改赐今额常住田三百一亩山一千四十三亩

　　　　甲乙律院四
　　　　　普明院
县南十五里梁天监元年置名涌泉院皇朝治平二年改赐今额御史台检法官王庭秀譔方丈记常住田四百四十五亩山一百十五亩

　　　　　瑞龙广福院
县东十五里皇朝干德四年置熙宁元年加赐寿圣二字绍兴三十二年改赐今额常住田六百四亩山三千亩

　　　　　新安院
县南八十里周广顺三年置常住田五百三十三亩山一千八百亩

　　　　　伍师院
县西南三十里周广顺三年置常住田三十五亩山二百亩

　　叙遗
　　　纪异
淳熙三年县之西南陇中有麦一茎两歧令高子莫献于郡皇子魏王图上于朝孝宗皇帝御札褒美魏王有诗刻于石
嘉定十四年中元日云现于县西山之上五彩闲错光华灿然父老惊叹目所未睹邑令赵善晋绘以为图好事者形之歌咏自是五谷屡丰

　　　存古
孔侯墓县之童翁浦侯姓孔行第七失其名即此浦人也性刚志烈义不苟合乡里敬而惮之唐咸通中有富都巡吏刘赞梦侯告曰予平生以忠义处世今死矣上帝录吾之善姓名已籍水府真录然吾尸犹泛滥于沙浦闲子能收而穸之且创数楹俾吾有栖托必为民利赞访得尸果如所梦乃敛葬于此立祠以祀之今定海县有助海侯庙兵部侍郎皮光业记即侯也