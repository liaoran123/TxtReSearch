赐书楼藏钞本    梁公九谏 [宋]佚名  
嘉庆丙寅士礼居开雕
    
 
    
　　序
    
　　唐中宗皇帝，姓李，讳哲，高宗皇帝之子，母曰则天顺圣皇后，姓武氏。先是高宗在位久，多苦风疾，不能视朝，百司奏事，皆委则天详决。则天素多计智，兼涉文史，自此内辅国政，威势与帝无异。当时称二圣。高宗崩，中宗即位，未及一月，为裴炎所僭，废为庐陵王，贬均州。明年又徒房州。则天女主冠冕，法服临御，以治天下，改唐称周二十年。于是悉封诸武为王，杀唐之子孙殆尽，坚欲传位与侄武三思。当时之时，诸武之势焰如烈火，李唐之族冷如寒灰，何心不随，何力可回?且中宗岂有复返者乎，且不死为！幸尔赖我粱公贞社稷之臣，舍死不顾，直言极谏，屡以母子性天之道为言，使则天感悟，遂遣使往房州召还，立为皇太子。故中宗得复帝位，而唐祚不移者，皆粱公之也。昔吕温颂曰：取日虞渊洗，光咸池潜授。五龙夹日以飞，忠心与日月同。明本传与天地同其久然，而世有《粱公九谏》词者，即赵歧所谓外堂也。传述既久，旧本多谬，与本传互有同异，观者不能无憾。今三复参考，订其讹而补其阙，不愆不忘，率由旧章，倘博古君子别求明本而正诸，不亦宜乎！
    
 
    
　　第一谏
    
　　则天皇帝临御，废东宫太子为庐陵王，遂贬房州千里。却立武三思为储君。一日，会朝，问诸卿等意是如何，诸大臣尽皆拜舞谢勅，山呼万岁，皆称贺得人矣，惟有宰相狄公不拜。则天问狄相曰：『策立武三思之事诸大臣尽皆拜舞谢勅，惟有卿不拜，朕想卿必有异议，纵有异议，岂胜得殿前八十二员大臣？』狄相奏曰：『不然。若得殿前八十二员大臣见解，似鹤鸠抱卵岂知鸾凤之志，蝼蚁攻土岂知晦朔之朝？磨砖作镜焉可鉴容，鈆锡为刀岂堪琢玉？狐狸似犬愚者养之，苦蒌似瓜愚者食之。臣观诸臣何以异于此？』则天问曰：『卿策立之事，卿如何将此比并诸大臣？』狄相奏曰：『且如紫微之殿不是陛下所居之殿，陛下是武家宗祖，唐家国后，缘太子年幼，权请陛下主国，太子长成，社稷合归唐家枝叶。今诸大臣未有一人劝陛下以母而立子，却贺陛下以姑而立侄，是大臣所见不胎，陛下所用非贤，故以此事比并诸大臣。据愚臣见解，能斩武三思仰祭奉天干陵大帝东宫之位，合立庐陵王为储君。若立武三思终当不得。』
    
　　第二谏
    
　　又一日，则天受朝，狄相奏曰：『太子何罪远贬房州千里？图立姑之位臣上观干象，且无异主之文，中察人心，未厌唐家之德。』则天谓狄相曰：『卿是一个人，争（怎）知天下人心？』狄相奏曰：『昔陛下在长安之日，有北方単于冠扰唐邑，缘何先帝存日不与交战？彼时兵寡故不与敌。遂将两库金帛，命梁王武三思招召要军千万与单于战。前后十余月招召人数不满千百，及庐陵王伐之，不经旬日计兵千万。单于探得，不战自退。以愚臣见解，度量天下人心，未厌唐家之意。东宫之位，合立庐陵王勺储君，武三思终当不得。』
    
　　第三谏
    
　　又一日，则天问狄相曰：『卿云上观干家且无异主之文，朕自为君以来，有什么圣明，有什么无道？』狄相奏曰：『陛下为君以来，圣明似不少，无道亦绝多。陛下在长安之日有龙凤来仪，麒麟来现。岱州进表有八百里地，方麦麸金。长安元年十二月上旬花发，驾幸东都，有凤现。回纥进五色龟，日南进二角犀，藕州进鳄兽，西方佛足现光宅。二年，洛河泛涨，漂出一石，函函内有铁札，篆书金字，云武后登万万年。』则天问曰：『上观干象且无异主之文，惟复是朕登万万年，惟复是武家子孙登万万年？』狄相奏曰：『臣闻古人有言：有闻必先，有兆必应。天地现相，阴阳泄机在乎人自应之耳。愚臣不敏，试论年代应万万之数，陛下为判。陛下在长安之日，改元嗣圣元年，又改垂拱元年，又改□□元年，又改永昌元年，又改天授元年，又改如意元年，又改长寿元年，又改光宅元年，又改延载元年。东都有五凤现，又改五凤元年，又改万岁通天元年，又改神功元年，又改圣历元年，又改久视元年。西方佛足现，又改大足元年，又改万岁登封元年，又改长安元年。以愚臣见解，陛下即位以来，改元之中有两个万岁元年，暗合万万年之数足矣，定东宫之位非庐陵王不可，立武三思的然不得。』
    
　　第四谏
    
　　则天问狄曰：『卿云朕自为君以来圣明亦不少，前言亦备矣，无道亦绝多，试与朕说之。』狄相奏曰：『太子何罪？远贬房州千里，拟立武三思为储君。陛下是女主，争（怎）断得三从五逆？』则天问曰：『何名三从五逆？』 狄相奏曰：『三从者，在家从父，出嫁从夫，夫殃从子。五逆者，在家不从父，出嫁不从夫，夫殃不从子，是三逆，陛下亲儿远贬房州是四逆，立侄为储君是五逆。愚臣直奏，轻触龙颜，东宫之位非庐陵王不可，立武三思终当不得。』
    
　　第五谏
    
　　则天闻狄相所奏,即命武士撮出，放大臣散，遂凭玉案略睡，少旹乃得一梦，见湘轮水上流，车向壁上行，忽然惊觉。次日受朝问门下侍郎张易之：『朕昨日略凭玉案，略睡少时，忽得一梦，见湘轮水上流，车向壁上行，此梦如何？』 张易之曰：『助陛下好梦，轮者周流不息，干道也，上应乎天，为陛厂治世之象。水者，阴道也，是陛下之命；上流者大吉之兆，永保千秋。又梦车向壁上行，缘陛下圣朝，盖代四夷，来降八表，朝天下贡献至多。道路隘阼，感这车向避上行。』则天大悦，颜动龙颜，赐易之珠金重宝，诸臣山呼万岁，惟有狄相不拜。则天乃问狄相曰：『卿何不拜朕，所梦家俬事莫不见否？』狄相奏曰：『臣只见陛下邦国事，不见陛下家俬事。陛下所梦湘轮水上流，车向壁上行，张易之园梦云，轮是陛下身，水是陛下命，乃曲媚取容，苟图金宝，臣圆此梦于国不祥。去水者，阴道也。水望低流本性也。车同轨，公道也。今水不望下而堂上流，是阴气上盛，而逆其天也。车向壁上行是无道也。陛下亲儿远贬房州，拟立武三思为储君，此实为无道也。东宫之位非庐陵王不可，立武三思决然不得。』
    
　　第六谏
    
　　则天睡至三更，又得一梦，梦与大罗天女对手着棋，局中有子旋被打，将频输天女，忽然惊觉。来日受朝问诸大臣其梦如何？狄相奏曰：『臣圆此梦于国不祥。陛下梦与大罗天女对手着棋，局中有子旋被打，将频输天女。盖谓局中有子不得其位，旋被打，将失其所主。今太子庐陵王贬房州千里，是谓局中有子不得其位，遂感此梦，臣愿东宫之位速主庐陵王为储君，若立武三思终当不得。』
    
　　第七谏
    
　　则天不豫，狄相入阁门问疾，则天曰：『我梦鹦鹉双翅折，其梦如何？』狄相奏曰：『武者陛下之姓，相王、庐陵王乃陛下之双翅也，今皆远贬，遂感此梦。』时武三思在傍，怒发赤色。则天令武士撮出朝门，乃问侍臣曰：『狄相与卿等意何如？』张易之奏曰：『狄相家贫，若多赐金宝便可策立武三思为储君。』则天遂赏色罗十东，珠金两床，御衣百箱，排于殿前，令武士召狄相入朝。则天曰：『为子逆父，为臣逆君，祗缘策立之事，卿每偏执苦谏于朕，朕甚耻之，卿若不改见前解，只这殿前是卿死处，若改见前解，取此赏物。』狄相奏曰：『不然。忆昔太宗大帝在日，经纶四海，勇灭大隋，收王世充，戮窦建德八十二处草贼，鞍不离马，背甲不离将身，亲冒矢石以定天下，皆为后世子孙，可不为李家枝叶。臣意宏道元命，先帝临崩之夜，以爱子托陛下，以社稷嘱付大臣，臣今受此赏物却立外姓，是臣卖却唐家社稷，臣往九泉之下无面可见高宗大帝，臣惟守直而死，不可邪佞而生。东宫之位合立庐陵王为储君，若立武三思的然不当。』
    

　　第八谏
    
　　则天令武士于殿前置油锅，宣狄相入朝。则天问狄相曰：『若改见前解，则与卿长保富贵；若不改见前解，这殿前油锅，是卿死处。』狄相奏曰：『臣当年迈，佐陛下邦国不得策立之事，便合依从，不合违赦。据臣罪愆，合当万死。容臣征古，死亦不迟。』则天曰：『征古之事，如何?』狄相奏曰：『征古者，以太子天下根本，本以摇而天下皆动。陛下以一心之欲，轻天下之动哉！且姑之与侄，孰近子之与母更亲？宁学寒蝉洁饥，不学螳螂戏饱，乍立庐陵王而死，不立武三思而生，陛下长如今日，则万事绝言若也。万岁之后，将武三思为储君，只将武家宗祖于太庙享祭，自古宗庙无附姑之礼，陛下有何干预?若立庐陵王为储君，陛下万岁之后，四时祭奠无亏，如此，姑之与侄孰近，子之与母孰亲？东宫之位，合庐陵王为储君，立武三思终当不得。』复前奏曰：『臣既不得策立太子，即以死报先帝。复愿陛下以老臣之言熟思之，以万世无疆之计。』言讫，褰衣大步，欲跳入油锅。则天连声叫武士执其裾曰：『联从今日起依卿所奏。』
    

　　第九谏
    
　　则天因此感悟，遂遣中使往房州密召庐陵王为嗣。庐陵王引咎韬晦，久处房陵，胜得民情，举届不放，遵佯为放鹰，队仗出城。至于南山，矫衣而入，坐于中宫，外人无有知者。又遣黄门宣狄相入朝，赐坐于帘外。则天谓曰：『我欲立武三思，群臣无有异议者，唯卿不从，几欲致卿于死地。前日见卿所奏，朕心豁然，方见利害，已依卿所奏，遣使已招庐陵见到中宫，与卿相见。』命左右褰帘，命庐陵王拜公。公见太子，谓二十余年不见太子，动静虽杀身成仁，不审大位果能正否，及见太子呜咽流涕，殒绝于地。则天命左右起之，以手拊公背曰：『岂朕之臣，乃杜稷之臣也。』而顾谓太子曰：『今日国老与汝作天子。』狄相奏曰：『未可，陛下当年贬太子往房州，天下人知。今太子归朝，宰相尚有不知者，还宫无仪，知是谁立?』则天曰：『据国老所见，如何得立？』狄公奏曰：『伏请太子往龙门望降，召发亲王宗正相率百官备礼以迎，便可策立。』则天曰：『依卿所奏。』庐陵王因狄相策立为唐家第四帝后，庙号中宗。
    

　　跋
    
　　梁公九谏一卷，赐书楼藏旧钞本，此载诸读书敏求记中者也。今此本有赐书楼图记，字迹又旧，则其为述古堂物无疑。赐书楼未知谁氏，余所藏张无崖集，宋阙钞补者。每叶板心皆刻赐书楼所钞。字迹审是明人书。未知即此家否？此本卷中首叶有辨之印。此姑余山人沈与文也。尾叶有一印，其文曰『姑苏吴岫家藏』。吴方山也。皆吾郡中人。二人皆明嘉靖时人。皆藏书家。则此书之珍重由来已久。偶为他邑所得，而仍归郡中物之流传。固自有异然更得也。是翁一番记述。不愈足引重乎！嘉庆癸亥三月朔，黄丕烈书题书纪事诗。久绝响矣。即欲为三益联吟之续，而良友弗聚异书不来意兴。殊索然也。闲窗检点旧藏。出此《粱公九谏》一卷，仍用旧例，独吟新诗，亦聊为破寂之助云尔。
    
　　九谏词犹在。文章振李唐。
　　安危资柱石。举废得津粱。
　　气挟雷霆万。心争日月光。
　　名臣传表奏。应比赐书藏。    
    
　　荛翁