家谱　第一　
家谱序　第一
合抱之本，起于毫末；万倾之洋，成于积水。夫万民之众者，必有其宗祖；血脉之继者，必有其源流。人远行而思其亲，远交而念其故，子久传而忆其先。邓氏子孙，传至今日，凡百多代，因家谱散轶，其间多不可考。予之一脉，其先环县洪德杏儿铺邓氏也，曰洪德之邓氏，洪德之邓氏，曰四川之邓氏，其余尽不知。
昔在夏时，帝仲康有子孙封邓国，后世子孙以国为氏，遂称邓氏。夏之始祖大禹为姒姓，故邓姓出自姒姓，此其一也。或曰出自子姓或曼姓。商之始祖为子姓。黄帝之孙颛顼高阳氏，曾赐少昊金天氏有功之子为曼姓，殷时为侯国，春秋时因与楚为敌，为楚所灭，邓侯子孙思故国，改姓邓，遂称邓姓为正宗，此其二也。其三者曰出自李姓。五代十国时，南唐为宋所灭,太宗下令缉拿南唐宗室,李煜之孙李天和出逃,以其父封地为氏,其后世遂称邓氏。其父乃李煜第八子李从镒也，受封为邓王。此三者，纷论而莫一。然天下邓姓，多出南阳，后渐周迁，遍于各地。 “文革”以降，天下家谱、家信几于毁灭殆尽。予访祖父以求其要，略以记之，备我曹及后世念其祖。 
            家谱　第二
谱系图　第一
 
家谱　第三
列辈传　第一
治国治家之父传　
其名不详，有子二，长曰治国，次曰治家。其事今亦不闻，世居洪德杏儿铺。
家谱　第四
列辈传　第二
治国治家传　
治国，排行第一，妻苏氏，其子一，女一，名不详。治国为浪人。其在少时，因家贫，遂与乡人结伴至新疆西口外澄金子，与一妇姘居。欲归，言于姘妇曰：“吾将归，视妻儿，汝为我备干粮。”姘妇佯诺。及夜，乃阴匿巫人于治国枕下，治国遂卒，乡人归。
治家，排行第二，有二子，长曰友福，次曰友生，其事不详，世居洪德杏儿铺。
家谱　第五
列辈传　第三
海云之父及友福友生传　
海云之父，排行第一，妻王氏邦英，世居洪德杏儿铺。其子一，女二，一女嫁李氏。海云之父少时为脚客，以驴从定边往西峰驮盐，与众脚客结伴行。养家糊口，系其一人。是年正月初八（九），语其妻曰：“吾将出，汝为我烙饼，以备途中食。”因无薪火，遂外出负薪，归，心口剧痛，五日后乃卒，年不逾三十。至此有南迁之举，举凡九人。海云之父世居洪德杏儿铺。其妻邦英南迁之后改嫁李家原王氏。葬李家塬。
友福，排行第二，无子。友生，排行第三，养子曰海晏。二人生平事不详。友福及妻与友生及妻俱在南迁之列。
家谱　第六
列辈传　第四
海云海晏传　
海云,民国八年即一九一九年十月十一日生,属羊。其妻齐氏，民国十二年即一九二三年三月二十八日生，属猪。其子一，曰连科，其女二，长女嫁卖粮山杨茂学，次女嫁王山王刚。民国十七（八）年二月十三日，举家南迁，时年海云九岁，亦在其中。九人者，苏氏，王氏邦英，友福及妻，友生及妻，海云及其二姊妹。海云为人谨慎，有辨才，不识字，然长珠算之术。后于“文革”时受人之诬，惧，自缢于堡子沟大杏树上。未几，文下，白其冤。初葬挪山，其妻齐氏卒于一九九一年正月，与海云合葬与大路山。
海晏，友生养子也，居裴大岔，其事不详。
家谱　第七
列辈传　第五
连科传　
　　连科，民国二十七年即一九三八年八月二十八日生，属虎。其妻周爱魁，民国三十二年即一九四三年九月十三日生。其子一，曰志洲，其女一，曰粉梅。