南台备要　　（元）刘孟保等 撰  

　　●目录

　　永乐大典卷之二千六百十 【七皆】
　　永乐大典卷之二千六百十一 【七皆】

　　●永乐大典卷之二千六百十 【七皆】 

　　台 【御史台五】 

　　○台 【御史台五】

　　元南台备要

　　南台类纪者。以纪南台之事而作也。至元十四年。宋既平国家。以疆域广远。照临或有未及。爰立行台于维扬。以式三省。以统诸道。即今江南诸道行御史台之在集庆者也。建官设属。委任责成。与中台如一。迨于累朝。明扬旧章。率循惟谨。其形诸诏旨。播之天下者。灿如日星。中台尝并其官属之名氏。除拜之岁月。合为一书。刊布中外。所谓宪台通纪是已至正癸未藳成。董公守简。由中台侍御史。授湖广行省左丞。未任来为中丞视事。未几告诸同寅曰。窃观通纪。固为嘉书。然在我台。事多未悉。宜别为载籍。以备观览。同寅曰善。乃命掾属刘孟琛。率其肄业生。刘敏。杨暹钱适。王仲恒。披牍历案。稽核故实。裒辑成编。自有行台以来。典章制度。与夫随时制宜者。罔不毕备。至若治所之变迁。官联之除擢。属道之废置。亦皆秩然昈列于斯所考矣。或曰。是编之载。顾与通纪迭见层出者多。不亦赘乎。应之曰。夫物有本末。圣贤名言。今多同于通纪者。台之典章制度也。其所不同者。事之系于行台者也。典章制度。本也。事。末也。语其末。必推其本。遗之其可乎。继自今凡我有官君子。读是书者。兼本末而求之。可以一览而尽得。由是而思所以称其职业。庶不负圣天子委任责成之意矣。奉直大夫江南诸道行御史台都事索元岱谨序。　立行御史台。命相威为御史大夫制。

　　至元十四年。钦奉圣旨。谕行中书省宣慰司。都元帅府招讨司。管军万户府。诸管军官。随路达鲁花赤。管民官。管匠官。打捕鹰房应管公事诸色人等。遍谕的圣旨。天可怜见得了南宋也。所委去的大小官吏。恐勾当其间里百姓每根底没体例。科取差发。非理搔扰。凡有公事。看觑面皮。如今大小公事里。倚付去的官人每根底。拣那阿谁是的不是的体察行者。相威为头。行御史台倚付了也。钦此。　立行御史台于扬州。至元十四年。省台官钦奉圣旨。迤南设立行御史台。八道按察司事。拟于扬州置台。钦此。　立行御史台条画。　至元十四年七月。钦奉圣旨。今南宋平定。委相威为头行御史台事。所有合行条画。逐一区处如后。　弹劾行中书省宣慰司。及以下诸司官吏奸邪非违。刷磨案牍。行省宣慰司。委行台监察。其余诸官府。并委提刑按察司。　自行御史台到任日为始。凡察到诸职官赃罪。追问是实。若罪至断罢停职。咨台闻奏。其余盗官财者。虽立行台已前。并行紏察。诸官司刑名违错。赋役不均。户口流亡。仓廪减耗。擅科差发。并造作不如法。和买不给价。及诸官吏侵欺盗用。移易借贷官钱。一切不公等事。并仰紏察。　边境有声息不即申报者紏察。　大兵渡江以来。田野之民。不无扰动。今已抚定。宜安本业。仰各处正官岁时劝课。如无成效者紏察。随处镇戍。若约束号令不严。衣甲器仗不整。或管军官取受钱物。放军离役。并虚申逃亡。冒名代替。私自。占使商贩营运。或作佃户。一切不公。并行紏察。　管军官不为约束军人。致令掠卖归附人口。或诱说良人为躯。一切侵扰百姓者紏察。　管军官申报战守功劳。循私不实者紏察。　诸色官吏私使系官船只诸物者紏察。　官贵权豪之家。较固山林川泽之利。及妄生事端。恐喝小民田宅诸物。或恃势侵夺者紏察。　诸官员除正合破使人数外。占使军民者紏察。　守土官司火禁不严。以致疎失者紏察。仍须常切申明火禁。　管屯田营田。官司不为用心措置。以致无成者紏察。　管军官起补。逃亡军人。存心作弊。搔扰军户。军前不得实用者紏察。　枉被囚禁。及不合拷讯之人。并从初不应受理之事紏察。　诸罪囚称寃。按验得实。开坐事因。行移元问官司。即行归结改正　朝廷所行政令。承受官司稽缓不行。或虽已施行而不复检举。致有废弛者紏察。　钞法茶盐酒ˉ。各处官司禁治不严。及沮坏诸色课程者。并行紏察。　蝗蝻生发。官司不即打捕申报。及申检灾伤不实者紏察。诸监临之官。知所部有犯法不举劾者。减罪人罪五等。紏弹之官。知而不举劾者。亦减罪人罪五等。　诸鞠勘罪囚。连职官同问。不得专委本厅司吏弓兵人等推问。违者紏察。　诸罪囚应枷锁散禁之例。各以所犯轻重斟酌。干连之人不关利害。及虽正犯而罪轻者。召保听候。囚无家属。官给口粮。病则差医看治。无致非理死损。违者紏察。　刑名词讼。若审听不明。及拟断不当。释其有罪。刑及无辜。或官吏受财。故有出入。一切违枉者紏察。　司狱司直隶本台。非官府不得私置牢狱。　诸承取合审重刑。及应照刷文案。漏报者紏察。　诸诉讼人先从本管官司。自下而上经理陈告。如有寃抑经行中书省理审不当者。许行御史台紏察。　各处官员为治有方。能使讼简政平。民安盗息。一方镇静者。即听保举。其有贪暴不谙治体。败坏官事。蠹害百姓。及年老衰病不胜职者。并行紏察。　诸公事行下所属。而有枉错者。承受官司。即须执申。若再申不从。不报者紏察。　提刑按察司官。比至任终以来。行御史台考按。得使一道官政肃清。民无寃滞。为称职。以苛细生事。闇于大体。官吏贪暴。民多寃抑。所察不实。为不称职。皆视其实迹。咨台呈省。　诸违行御史台指挥。及上行御史台诈不以实者。并行断罪。　凡可以兴除利害。一切不便于民。必当更张者。咨台呈省闻奏。其余该载不尽。应合紏弹事理。比附已降条例斟酌彼中事宜。就便施行。　立江南提刑按察司条画。

　　至元十四年七月。御史台钦奉圣旨。今南宋平定。拟立提刑按察司。合行条画区处如后。　随处重刑。每上下半年。提刑按察司官。亲行参照文案。当面审视。若无异词。行移本处官司。依例结案。仍具审过起数开申行台。其有番异。及事涉疑似者。即听推鞠。若干人众卒。难归结者。许委附近不干碍官司。再行磨问。更有可疑。亦听复审。毋致寃枉。其余罪囚。亦亲录问。其各处司狱并隶提刑按察司。　府州司县。凡遇鞠勘罪囚。须管公座圆问。并不得委公吏弓手人等推勘。外据捕盗人员。如遇获贼。略问情由。即便牒发本县一同审问。若无寃枉。尽申本管上司。据设定弓手。专一捕盗廵防。本管官员。不得别行差占。如违并仰紏察。其应监禁之人。除官府正设牢禁外。并不得擅置牢狱。违者并行紏治。　守土官司。常切觉察。毋致盗贼生发。或有贼人起于不意。实时申报上司。并行移邻近官司。并力捕捉。如申报稽迟。及有失觉察。致令滋蔓结成羣党者紏察。　诉讼人先从本管官司。自下而上依理陈告。若理断不当。许赴提刑按察司陈诉。其越诉及诬告者。亦仰治罪。　除去南方官员。与就用归附。官相参联署勾当。宜尽心力。共成事功。若所见不同。开申合属上司定夺。不得妄生争竞。违者视其曲直紏察。　随处铺驿。及关津渡口。舟楫桥梁。若修治不如法者。及刁蹬行旅。一切违枉等事。并仰紏察。　随处凶徒恶党。不务本业。以风闻公事。妄构饰词。论告官吏。恐喝钱物。沮坏官府。此等之人。并行究治。　诸衙门应起铺马站船。每季具起数。行移提刑按察司。内有不应者。即便紏察。　诸出使人员。若非理搔扰。各处官司。因事取受钱物者。仰提刑按察司体究得实。申行御史台施行。　提刑按察司官。若遇分轮廵按。并听驰驿。经行去处。须差弓兵防送。不致疎失。其所到处。若有改正。并移问公事。报本司照验。如或不当听。还司会议后。官廵按所见不同者。亦如之。事涉疑难。申行御史台详酌。本司所行之事。司官有异见者。亦准此。　提刑按察司官所至之处。劝课农桑。省察风俗。问民疾苦。勉励学校。宣明教化。若有不孝不弟。乱常败俗。豪猾凶党。及公吏人等。紊烦官司。侵凌细民。皆紏而绳之。其利害可以兴除。及一切不便于民。必当更张者。开申御史台施行。　提刑按察司行移。与宣慰司转运司。往复平牒。各路三品官司。今故牒回报。牒呈上四品以下。并指挥回报申。若诸衙门相关事务。除蒙古军马约会本管头目外。其余不须会约。仰提刑按察司依例施行。　应合紏弹官吏。违枉不公等事。自行御史台。按察司到任日为始。吏员有犯。从本司就便断决。职官有犯。每季类申行御史台。合速申者。逐旋申覆。诸官府文案。权拟指卷照刷。若有该载不尽。应合按治事件。照依已降条例。就便施行。其事关利害者。申行台定夺。　行御史台官吏品秩。　御史大夫一员从二品。月俸中统钞贰百捌贯叁钱叁分。　御史中丞二员从三品。月俸员中统钞壹百陆拾陆贯叁分。　侍御史二员正五品。月俸员中统钞柒拾柒贯陆钱叁分。　治书侍御史二员。从六品。月俸员中统钞伍拾伍贯。　都事二员从七品。月俸员中统钞肆拾贯。　架阁库管勾一员。月俸中统钞贰拾伍贯。　承发司管勾一员。月俸中统钞贰拾伍贯。　令史十人。月俸人中统钞叁拾贯。　译史二人。月俸人中统钞贰拾伍贯。　通事二人。月俸人中统钞叁拾贯。　知印二人。月俸人中统钞叁拾贯。　宣使十人。月俸人中统钞贰拾贯。　典吏三人。月俸人中统钞壹拾贰贯。　库子一人。月俸中统钞捌贯。　察院监察御史十员秩七品。月俸员中统钞伍拾贯。　察院书吏十人月俸人中统钞壹拾贰贯。　行御史台印。并各官职印。　行御史台行使银印一颗。　御史大夫银职印一颗。　御史中丞职印一颗。　侍御史职印一颗。　治书侍御史职印一颗。　都事印一颗。　监察御史印一十颗。　刷卷条印一十颗。　承发司印一颗。　架阁库印一颗。　八道按察司道分。　江北淮东道淮安置司。　淮西江北道庐州置司。　山南湖北道荆南置司。　浙东海右道绍兴府置司。　江南浙西道临安府置司。　江东建康道建康府置司。　江西湖东道隆兴府置司。　岭北湖南道潭州路置司。　提刑按察司官吏品秩。　使二人三品虎符。　副使二人四品金牌。　佥事二人五品金牌。　经历一人七品银牌。　知事一人。　书史四人。书吏十二人。　蒙古必阇赤一人。　通事一人。　奏差八人。　典吏一人。　提刑按察司印信。　司印一颗。　使职印二颗。　副使职印二颗。　佥事职印二颗。　经历司一颗。　浙西按察司移平江。

　　至元十四年十二月。御史台钦奉圣旨。扬州剏立行御史台。按治江南各道按察司。于酌中处立司。内淮东一道。扬州最为酌中。当时为行台在扬州。将淮东按察司于淮安州设立。即目钦依圣旨。江淮行省行台。移置杭州。若将淮东道按察司移于本道。扬州置司。浙西道按察司却移于本道。平江府置立。各辖路分酌中伺候行省起移。一就各各起移。似为便当。　侍御史以上。台官皆得言事。至元十九年十二月十六日。御史台官崔中丞奏。御史台自侍御史以上。不特置押监察弹文。至于国家政事得失。王公将相。或有不法不公。皆得紏而绳之。今后侍御史以上。台官各以已见陈言国事。共议可否闻奏。其下化之。为监察者。谁敢缄默。伏取圣裁。钦奉圣旨。这言语说的是有。你说道俺每有的不是呵也说。么道这言语道的是。你每说的是呵行者。不是呵休行者。不是呵也那里肯交损着你。俺根底说呵。别人根底怎肯放过。这言语只不是今日说。已前多说来。索甚么多说。这的你每省的也者。钦此。　立广东道按察司。改广西福建两道名字。　至元二十年三月十六日。御史台咨。正月二十七日。奏过事。内一件。年时节上都。奏准圣旨。交广东剏立提刑按察司。如今改作海北广东道名字。却将福建按察司。改做福建闽海道名字。广西按察司改做广西海北道名字。这新立了底按察司。依别个按察司体例。今降圣旨条画外。改名字的按察司官人每换授宣命与呵怎生。钦奉圣旨。恁和省家官人每商量来那不曾回话。俺商量来。圣旨那般者。钦此。　提刑按察司增设察判。　至元二十年十月三十日。御史台官奏。俺的按察司里六个官人。有刷卷行踏呵人少。有他每那里头减了一个副使。两个察判。小名的添呵。一个月里多五两俸钱。有却添一个人便当。有和中书省家官人每。一处商量来。有体例么道你就便奏者奉圣旨。我不理会的有那的是你底勾当。有依着你每底言语者。钦此。　行台移杭州。

　　至元二十一年。五月二十九日。御史台启过事。内一件。扬州有底行御史台为行省。扬州有底上头那里坐来。如今行省杭州坐地者。么道圣旨了也。俺商量得行御史台依着那体例里杭州坐地呵。怎生么道。启呵奉令旨那般者。敬此。闰五月初九日。奏奉圣旨那般者。钦此。　行台移江州。　至元二十二年。三月二十五日。于大口北虎皮察只儿里御史台官。对安童丞相阿必失。阿平章。卢右丞。撒的迷失参政。不鲁迷失海牙参政等。奏罢了行御史台底勾当。俺题说来。圣旨到大都里问省官人每么道。道来奉圣旨。问省家为甚么罢来。安童丞相奏说。台官家人每说。有江南盗贼几遍生发。这行台镇遏来。我也俺伴当每根底说来。罢了呵不宜的一般。圣旨依着您底言语。教行御史台移去江州立者。钦此。　行台复移杭州。　至元二十二年。五月十九日。大安阁里有时分御史台官奏。在先卢右丞。奏过交罢行台有来。后头俺众人商量了酌中处。江州立么道奏来。如今忙兀歹省里说将来。蛮子田地宽。有百姓多。有钱谷大。交行台江州去呵不中。依先体例。交行台杭州省一处有呵怎生么道。题说将来。俺台官伴当和省官一处商量呵。是有上位奏者么道。说将来奏呵。奉圣旨那般者。钦此。　行台升正二品。　至元二十七年六月十一日。准御史台咨。承奉尚书省札付。至元二十七年三月十七日。奏过事内一件。在先这里的御史台印信。从二品有来。在后奏了做正二品来。行台的印信。见只依在先体例。从二品。有今倒换与正二品的印信呵怎生么道。奏呵那般者么道。圣旨了也。钦此。　治书侍御史升资品。至元二十七年八月初三日。准御史台咨来。咨本台升充正二品衙门。治书侍御史。若升五品。换授相应。咨请照验准此。照得比咨已前。奏准贵台。治书侍御史。合得资品。具呈尚书省。依例颁降宣命外。今准前因。咨请照验准此。　福建省并入江西省。及行台不呈行省。　至元二十八年三月二十一日。准御史台咨承。奉尚书省札付。至元二十八年二月初五日。议拟到下项事理。于初六日闻奏过奉圣旨。节该依恁商量来的。钦此除外。都省合下仰照验钦依施行。　蛮子田地里有的四个省根底。合并做三个省。俺商量得江淮湖广这两个省根底。依旧有者。福建省合并入江西省。福建合立宣慰司。　行台里相威一般的人。合委付行省里。文书不交行移的。俺商量呵。依在先立行台的体例里行省里。不呈为头儿的相威。一般的人交去的上位识者么道。这言语奏呵。依恁商量来的者么道圣旨了也。钦此。　行台再移建康。

　　至元二十九年。二月十七日。御史台奏过事内一件。行台扬州有来。如今属了南京省也。行台交江南里。建康府去淮安州。有底廉访司。交扬州住呵怎生奏呵。那般底我那里理会得依你便当处者么道圣旨了也。钦此。　体察声迹。　元贞元年三月二十一日。御史台奏过年例。外头外省文卷。照刷者么道。差监察每去着。就着监察去的。其间远处近处有的廉访司官人每令史每。行的好的行的歹的。依在前圣旨体例。委监察每时常体察行的是的不是的。明白说来呵。俺分拣了合替换的拟定奏呵。怎生么道。奏呵那般者么道圣旨了也。钦此。　立行台名字。　大德元年十月初三日。御史台承奉中书省札付。大德元年四月初四日。奏准整治御史台事内。行台除授官员。集会翰林院官。议行建康行台。为江南诸道行御史台。京兆行台。为陕西诸道行御史台。大德元年五月十九日。奏准海南道廉访司。并入广西道。大德元年九月初六日。准御史台咨。大德元年七月十四日。奏过事内一件。广西廉访司根脚里立时分。直按治到海南来。世祖皇帝时分。阔里吉思海外勾当呵。提奏来那里另立廉访司来。近间省台官商量廉访司官呵。这海南是最远田地。百姓少更诏书里交减并衙门。将这海南廉访司罢了。并入广西廉访司。依着旧体例委付八个官人廵按呵。便当一般商量来奏呵。那般者圣旨了也。钦此。　整治台纲。　大德元年四月初四日。省台官一同圆议定奏准整治台纲。内一件阿老瓦丁说在先行台官。分着各省廵按去来。在后这般行的内台官奏了罢了来。如今依在先体例里台官内。将引合用的伴当。各省里廵按去呵。怎生如今他每根底。有一颗分台印。更索着一颗印。有俺众人商量来。行台官分台按治的台官每奏准罢了来。如今也不须每年分台出去。果有台官。必合亲去整治的勾当呵。休做体例。将着已有的印信斟酌出去行呵。怎生听读过奏文呵。奉圣旨您这商量来的勾当每都是也。依着您商量来的行者。钦此。　准设台医。　大德元年八月十三日。准御史台咨来。咨台医刘瑞考满。除已选取建康路。医学教授李元章补填前缺外。请照验事呈奉中书省札付。该本台回呈。照得至元十六年七月二十五日。台官奏扬州行台里。勾当的人每。都是迤北来的。不服水土。病的多有。诚恐悞了勾当。如今行省家。见设着六个医人。俺比附行省体例。设两个医人。奉圣旨就那田地里。拣好医人要两个者。钦此。已呈都省照验。具呈照详得此。都省合下仰照验依上施行。承此。咨请照验依上施行。准此。　命彻里为南台御史大夫。大德二年。三月十七日。御史台奏中书省家。俺根底与将文书来。江南行台里。有底两个大夫。里头一个罢了者么道。圣旨了也么道说将来俺商量来依体例。彻里为头是哥哥。有彻里合行。有阿老瓦丁他也说有依体例。我是兄弟。我合出去么道。说有奏呵。彻里交行者。阿老瓦丁出去者么道圣旨了也。钦此。　移台事。

　　大德四年十二月二十日。御史台奏过事内一件。杭州省里高平章。行台交来杭州呵。便当么道奏呵。交俺商量者么道。圣旨有来。如今彻里等。那里的每说将来。江南地面里。御史台三处行省的勾当紏治。有杭州去呵。一壁偏有依在前建康府便当么道。说将来奏呵。依前建康府有者么道圣旨了来。钦此。　行御史台官吏禄米。　大德七年六月。准御史台咨。承奉中书省札付。大德七年五月二十八日。奏过事内一件。前者为内外勾当里。行的官吏俸钱少的上头。俺省官台官并老的每。一处商量了。添与俸米者么道。奏了行了圣旨来。荅刺罕丞相大都省官人每。与学士每一处商议定奏。将来但是无职田的。请十两以下俸钱的。依着先定来的。小吏俸米例每一两与一斗米。十两以上至二十五两与一石。这的之上。不拣请多少俸钱的。十两加与一斗俸米呵。内外官吏一年。约该二十八万余石米。有这般与呵。上都等处。山后州城甘州等处。河西州城。并和林不系出米去处。从着各处事宜。与价钱并口粮。更迤南州城。若无见在米呵。与价钱的。拟将几个分例米。有俺与完泽太传右丞相众人商量来。请三锭以上俸钱的。不与米。三锭以下俸钱的。依着大都省官人每。与学士每一处定将来的与呵。怎生取自圣裁奏呵。奉圣旨依着您商量来的与者。钦此。咨请钦依施行。准此。除本台御史大夫。御史中丞。月支俸钞俱系三锭以上。钦依不支俸米。外据其余官吏合支禄米。拟自大德七年七月为始。放支者。奉此。　侍御史二员。每员月支禄米一石八斗七升六合。　治书侍御史二员。每员月支禄米一石五斗。　经历一员。月支禄米一石三斗五升。　都事二员。每员月支禄米一石一斗五升。　照磨一员。月支禄米一石。　管勾二员。每员月支禄米一石。　令史一十三名。每名月支禄米一石五升。　蒙古必阇赤三名。每名月支禄米一石五升。　通事二名。每名月支禄米一石五升。　知印二名。每名月支禄米一石五升。　宣使十名。每名月支禄米一石。　台医二名。每名月支禄米一石。　典吏五名。每名月支禄米一石。　库子三名。每名月支禄米八斗。　察院监察御史二十八员。每员月支禄米一石二斗五升。　察院书吏二十八名。每名月支禄米一石。　裁减吏员。

　　大德八年。准御史台咨。该钦奉诏书内一款。官冗吏繁。扰民害事者从省台合并裁减。承奉中书省札付。坐到内外两台。并各道廉访司。合减人员数目。除外。咨请依上施行。准此。　本台立案依上裁减。开坐于后。　本台合减六名。　令吏元设一十六名。存设一十三名。减去三名。　宣使元设一十名。存设八名。减去二名。　典吏元设五名。存设四名。减去一名。　淛西道廉访司。　书吏元设二十二名。存设一十八名。减去四名。　奏差元设六名。存设五名。减去一名。　江东等九道廉访司。　书吏元设二十名。存设一十六名。减去四名。　奏差元设六名。存设五名。减去一名。　照刷盐运司文卷。　大德八年九月二十二日。御史台承奉中书省札付。大德二年五月初六日。奏准节该盐运司。年终照刷文卷呵。教腊月一月照刷了。再休照刷者。不曾限定十一月为头。至次年正月。这三个月。其间照刷文卷者。那其间运司勾当也得空便。有其余事理。依已降运司圣旨体例行呵怎生。么道别帖木儿根底商量来。照刷文卷的。自十一月为始至正月三个月其间照刷呵遍了者。其余事理。依圣旨体例里行者。别帖木儿那般说来教那般行呵怎生。商量来奏呵奉圣旨则那般行者。钦此。又大德七年二月二十四日。奏过事内一件。台官每说一句言语。有盐课勾当里行的官吏人等。做贼说谎呵。到年终问者道来。若倏年终问呵。影蔽了做贼说谎的。若拿住他每做贼说谎的呵。不候年终便拿着问呵怎生。这般说有俺回说在先。这勾当不是不曾行来。为办大课程。其间好生有窒碍的上头。在前官人每多曾递互闻奏。终不曾定体来。如今依着您的言语。许您便交拿着问呵。这其间整治军人气力。并其余支持用钱处。多有每年收的钱盐课办着多一半大课程亏兑了呵。在谁身上有这般说呵。台官每不曾回言语来。俺众人商量定。只依在先圣旨体例行呵怎生。奏呵奉圣旨那般者。钦此。　廉访司名字不改。

　　大德九年。御史台奏。前者省官每。俺根底传圣旨。台官人里火你赤以下都交替者。更行台阿里马之下都换者。廉访司改做详刑观察司。官吏都换者。么道传圣旨来。如今俺与省官每商量来。火你赤之下合替的官人每。替头里达达侍御。淛西道廉访司监司。脱脱木儿汉儿。侍御河间路总管于明安荅儿色目。治书省左司郎中。乌都刺汉儿。治书汴梁廉访司副使王仲安。么道又秃赤大夫。俺每商量来。俺伴当每未完里。行台官廉访司官。只依在前体例勾当里交行者。廉访司名字不交改。只依那名儿行者。奏呵奉圣旨那般者么道。圣旨了也。钦此。　人众委问。大德十年九月。御史台议得。今后若有干碍人众事理。须要慎加选拣。品级相压廉正官员追问。庶革前弊。其或蹈循旧弊。委官失当。岂惟不能厌服公论。抑亦有伤肃清之治。遍行依上施行。　戒饬。　大德十一年七月二十四日。御史台奏过事内一件。内台外头两个行台。各道廉访司官。月日满了也么道。勾当里不做伴疑惑行的有也者。那的每根底依在先体例。用心向前教行呵。怎生奏呵。奉圣旨那般者。依在先体例行者。钦此。　廉访司。取问行省令译史。　至大元年七月二十九日。御史台官脱欢丞相等。奏过事内一件。薛禅皇帝时分。行省官首领官没体例勾当做呵。台里说将有来。蒙古汉儿必阇赤宣使人等。没体例要肚皮勾当做呵。廉访司官他每就便问有来完者。笃皇帝时分阿忽歹八都马辛等。不教廉访司官问。教监察每问者么道。完者笃皇帝根底奏着。交行文书有来。这般行呵。大勾当里窒碍有做贼说谎的人。每多了有也者。可怜见呵。依着在先薛禅皇帝行来的圣旨体例里教行呵。怎生么道奏呵。奉圣旨那般者。钦此。　整治台纲制。

　　至大二年三月二十二日。宣谕圣旨。世祖皇帝立御史台。自中书省为头。内外但凡勾当里。委付着的人每。使见识无体例勾当做呵。体察者。肃清风俗。照刷诸司文卷者么道行呵。于国便民来。如今只儿哈即也儿吉。你两个为御史大夫。整治台纲者么道。委付了也。不以是何大小勾当里。委付着的官吏每。更近行的每。不拣是谁军民站赤。系官钱粮差发造作。中间做贼说谎。要肚皮觑面皮行。无体例勾当。交百姓每生受的。监察每肃政廉访司官。用心体察者又做罪过来的人每根底。使见识休问者放了者么道一面词休奏者。内外委付着的每。近行的人每。自已其间影蔽着系官钱粮里克落要了的。做无体例勾当的每根底。御史台官人每休问者。他自己其间里问者么道。与来的执把圣旨革了者。御史台官人每监察每廉访司官人每依先体例里问者。应有印信衙门每的文卷都照刷者监察每廉访司官人每勾当里。用心谨慎的。添与名分。他每根底与赏也者。他每做无体例的勾当呵。告的人每依在先圣旨体例里。御史台里告者。这的每勾当。其间不拣谁休入去者。这般宣谕了。别了圣旨呵。有罪过者每。却别了体例行呵。不怕那甚么。凡有合行事理。照依初立御史台以来。累降条画圣旨行者。钦此。　职当体察。

　　至大二年三月御史台奏过事内一件。中书省将文书来。亦刺马月传奉圣旨。海里做买卖的船来也么道。昨前委着人市舶物内合纳官的。教人取去呵。他每好物不将来。为将歹物底上头。如今省里台里泉府司里。差好人和那里根着的人每。一处抽分着。要了呵。和那里省官一处明白封了。教送将来么道。圣旨有来。如今行台家。与将文书来。监察每廉访司官。似这般勾当。差使的无有么道说。有俺商量来。他每说的是有。不拣有甚么勾当呵。合体察有可怜见。依着先的体例里察呵。怎生么道奏呵。奉圣旨那般者。钦此。　整治台纲制。　至大三年八月初二日。钦奉圣旨。世祖皇帝立御史台。自中书省为头。内外但凡勾当里。委付着的人每。使见识无体例勾当做呵。体察呵。肃清风俗。照刷诸司文卷者么道行呵。益国便民来。如今忽剌出厘日。两个为御史大夫。整治台纲者么道。委付了也。不以是何大小勾当里。但凡委付着的官吏每。更近行的每。不拣是谁军民站赤。系官钱粮差发造作。中间做贼说谎。要肚皮觑面皮。无体例做着。交百姓每生受的。监察每肃政廉访司官。体察者。又做罪过来的人每根底。不拣要了甚么。使见识休问者。放了者么道。一面词休奏者。内外委付着的近行的每。自己其间影蔽着。系官钱粮里克落要了的。做无体例勾当的每。根御史台官人每。休问者。他每自己其间里问者么道。与来的执把圣旨。革罢了者。御史台官人每。监察每。廉访司官人每。依着在先体例里问者。应有印信衙门。文卷都照刷者。监察每廉访司官人每勾当里。用心谨慎行的。添与名分也者。他每无体例做了。更监察每。廉访司官人每。俺根底枉问来么道告的人有呵。依在先圣旨体例里。御史台里告者。怎生合问的根底问者。是实呵。被告的官吏每根底。依体例要罪过者。若虚呵。告的人每根底。加等断罪者。这的每勾当。其间不拣谁休入去者。休沮坏者。这般宣谕了呵。别了的人每有罪过断没者。他每却别了体例行呵。不怕那甚么。凡有合行事理。照依初立御史台以来。颁降条画圣旨体例里行者么道。众人每根底宣谕的圣旨行了也。钦此。　行御史台官吏俸给。 【二条】 

　　至大三年二月初七日。准御史台咨。该奉尚书省札付。钦奉诏书内一款。节该官吏禄薄。不能养廉。以致侵渔百姓。治效不修。尚书省从长计议颁给。钦此。送户部照拟到各项事理。至大二年十二月二十八日奏。天下诸衙门官吏俸钱不敷的上头。交俺商量了添与者。么道行了诏书来。俺众人商量来。随朝衙门官员。并军官每。如今见请的俸钱内减了加五。改换与至元钞住支俸米。外任有职田的官员。三品的每年与禄米一百石。四品的六十石。五品的五十石。六品的四十五石。七品以下的四十石。俸钱改支至元钞。将职田拘收入官。又外任宣慰司军官杂职等官。俸钱十分中。减去三分。余上七分。改支至元钞两。随朝衙门。行省宣慰司的吏员。俸钞减去加五。其余钞数。与至元钞。至元钞十两以下。每月与俸米五斗。外任行的小吏每的俸钞。依数改作至元钞。俸米依旧与呵怎生。奏呵奉圣旨那般者。钦此。议得在都随朝官吏。俸秩截自至大三年正月为始。钦依支付。所据在外行省。同随朝衙门官员。并外任俸给。拟自文字到日为始。支付都省。除外。仰照验钦依施行。承此。咨请钦依施行。除钦遵外。议得在都随朝衙门俸给。在前增添加五。今次减去元添之数。改与至元钞两。住支俸米。所据在外行省行台官吏俸给。在前不增加五添支。未审合无一体剏减加五。及有本台合设医人二名。每名月支俸钱。中统钞一十八两。亦合依例支付至元钞两。诚恐差池。移咨御史台照详去讫。今照勘到本台。并察院官吏。至大三年二月分。旧有新收。开除实在员数。覆蒙宪台。议得本台官吏人等俸给。比及咨准御史台回降以来。拟自文字到日。二月为始。权且减去加五扣筭。其余钞数改支至元钞两。送照无差。札付建康路。依例放支施行者。奉此。　御史大夫一员。元例月支俸钱中统钞四锭八两三钱三分。今俸钞减去加五。该除中统钞一锭。一十九两四钱四分四厘。其余钞二锭。三十八两八钱八分六厘。改支至元钞两。　御史中丞二员。每员元例月支俸钱中统钞三锭。一十六两三分。今俸钞减去加五。该除中统钞一锭五两三钱四分四厘。其余钞二锭一十两六钱八分六厘。改支至元钞两。　侍御史二员。每员元例月支俸钱中统钞二锭一十二两六钱。米一石八斗七升六合。今俸钞减去加五。该除中统钞三十七两五钱三分四厘。其余钞一锭二十五两六分六厘。改支至元钞两。住支俸米。　治书侍御史二员。每员元例月支俸钱中统钞一锭二十五两。米一石五斗。今俸钞减去加五。该除中统钞二十五两。其余钞一锭。改支至元钞两。住支俸米。　经历一员。元例月支俸钱中统钞一锭一十两。米一石三斗五升。今俸钞减去加五。该除中统钞二十两。其余钞四十两。改支至元钞两。住支俸米。　都事二员。每员元例月支俸钱中统钞四十两。米一石一斗五升。今俸钞减去加五。该除中统钞一十三两三钱三分四厘。其余钞二十六两六钱六分六厘。改支至元钞两。住支俸米。　照磨一员。元例月支俸钱中统钞二十五两。米一石。今俸钞减去加五。该除中统钞八两三钱三分四厘。其余钞一十六两六钱六分六厘。改支至元钞两。住支俸米。　管勾二员。每员元例月支俸钱中统钞三十五两。米一石。今俸钞减去加五。该除中统钞八两三钱三分四厘。其余钞一十六两六钱六分六厘。改支至元钞两。住支俸米。　令史一十三名。每名元例月支俸钱中统钞三十两。米一石五升。今俸钞减去加五。该除中统钞一十两。其余钞二十两。改支至元钞两。住支俸米。　蒙古必阇赤三名。每名元例月支俸钱中统钞三十两。米一石五升。今俸钞减去加五。该除中统钞一十两。其余钞二十两。改支至元钞两。住支俸米。　通事二名。每名元例月支俸钱中统钞三十两。米一石五升。今俸钞减去加五。该除中统钞一十两。其余钞二十两。改支至元钞两。住支俸米。　知印二名。每名元例月支俸钱中统钞三十两。米一石五升。今俸钞减去加五。该除中统钞一十两。其余钞二十两。改支至元钞两。住支俸米。　宣使八名。每名元例月支俸钱中统钞二十两。米一石。今俸钞减去加五。该除中统钞六两六钱六分七厘。其余钞一十三两三钱三分三厘。改支至元钞两。住支俸米。　台医二名。每名元例月支俸钱中统钞一十八两。今俸钞减去加五。该除中统钞六两。其余钞一十二两。改支至元钞两。　典吏四名。每名元例月支俸钱中统钞一十二两。米一石。今俸钞减去加五。该除中统钞四两。其余钞八两。改支至元钞两。即系十两以下。每月俸米五斗。　库子三名。每名元例月支俸钱中统钞八两。米八斗。今俸钞减去加五。该除中统钞二两六钱六分七厘。其余钞五两三钱三分三厘。改支至元钞两。即系十两以下。每月俸米五斗。　察院监察御史二十八员。每员元例月支俸钱中统钞一锭。米一石二斗五升。今俸钞减去加五。该除中统钞一十六两六钱六分七厘。其余钞三十三两三钱三分三厘。改支至元钞两。住支俸米。　察院书吏二十八名每名元例月支俸钱中统钞一十二两。米一石。今俸钞减去加五。该除中统钞四两。其余钞八两。改支至元钞两。即系十两以下。每月俸米五斗。

　　至大三年五月。准御史台咨。为本台官吏俸给事。除已具呈尚书省照详外。咨请钦详元奉圣旨事意施行。准此。　减本台监察御史四员。　至元四年九月二十六日。御史台奏。西台官人每。文书里说将来。俺提调着四省的勾当。管的地面宽远。先设着二十个监察有来后裁减了四个。南台管的地面和俺一般。如今南台二十八个监察。有那监察里头摘那与俺四个呵便当的一般。俺众人商量来。他每说的是有南台二十八个监察。内减做二十四个。西台添做二十个呵。怎生奏呵那般者么道圣旨了也。钦此。　赴台称寃。　皇庆元年四月十二日。御史台奏过事内一件。节该如今讷昔儿等。三起人每称寃的上头。奉圣旨。刑部里台里差人分拣者么。道省家俺根底与将文书来。这人每。又违了圣旨。将赦前勾当。告沮坏台纲。待做干净人么。道这般上位根底告来。这告的事。都是赦前的勾当。有刑部家。也说道省家合回奏么。道省里与了文书。有俺商量来似这般勾当。若问呵做贼说谎的人。厮仿学台家事。也有窒碍。依着已了的圣旨。革拨了呵怎生。今后称寃的人有呵。教台里告外头的有呵。教行台里告依着圣旨体例里分拣呵怎生奏呵。歹人每有您说的是那般者么。道圣旨了也。钦此。　行御史台官俸给。　皇庆二年三月初九日。准御史台咨呈。奉中书省札付。至大四年。十月二十九日。李平章特奉圣旨。御史台俸钱。依宣徽院的体例与者。他每推辞呵。恁每也与者么。道圣旨了也。钦此。本台官员俸给。已蒙比依宣徽院官俸给。逐月帮支。各处行省官员俸秩。亦与都省官俸例相同。本台官员既已钦依圣旨。比例放支外。据江南陕西行台衙门。元系二品。今亦改升从一。所据月俸。宜与内台一体添给相应。具呈照详得此。送据户部呈。移准吏部关。大德十一年九月初九日月赤察儿怯薛。第二日别不花平章奏。前者皇太子御史台。与枢密院一般交。从一品呵。怎生么道奏呵。明日题者么。道圣旨有来。他每根底添与名分气力呵。行勾当里也行的好。他每也谨慎体察么。道奏呵是有与了从一品。宣他每根底疾早铸与印者么。道外头两个台里的印拘收了呵怎生么。道奏呵那般者么。道圣旨了也。钦此。礼部关。大德十一年九月。铸造陕西江南行台从一品印二颗。今奉前因。本部议得内台行台品级虽同。却缘元定俸例不一。以此参详行台官。见请俸钞。拟合照依内台官所添分数添给。自都省许准咨文到日。放支相应。具呈照详得此。都省除外。仰照验依上施行。承此。咨请照验依上施行。准此。　行台官新旧俸例。　旧支俸例中统钞。御史大夫。月俸四锭八两三钱三分。御史中丞。月俸三锭一十六两三钱。侍御史。月俸二锭一十二两六钱。治书侍御史。月俸一锭二十五两。至元钞。御史大夫。月俸二锭三十八两八钱八分。御史中丞。月俸二锭一十两六钱八分。侍御史。月俸一锭二十五两六钱。治书侍御史。月俸一锭。今次比依内台添支俸例。拟到行台官。合支俸给。御史大夫。月俸至元钞三锭五两。御史中丞。月俸至元钞二锭四十四两。侍御史。月俸至元钞二锭二十五两。治书侍御史。月俸至元钞二锭一十八两。　紏门行宣政院官吏。

　　延佑六年十一月。准御史台咨来。咨江南浙西道廉访司申。参详行宣政院文卷。既系监察御史照刷。行院官首领官。令译史。宣使人等。有犯非违。合无比同行省。一体究问。申乞照详得此。咨请回示。准此。延佑六年十月十五日。拜住怯薛。第一日文德殿后。鹿顶殿内。有时分速古儿。赤乞儿。吉歹黑厮。黑汉失宝。赤买纳等。有来本台官秃秃哈。大夫帖木儿不花。大夫咬住侍御纳赫枢。治书帖木哥殿中等。奏过事内一件。南台官人每。备着浙西廉访司文书里说将来。杭州立了行宣政院衙门。文卷交监察每照刷。有官人每。首领官做无体例勾当。依着行省官首领官犯罪的例。台里着文书说将来者。其余但有俸人每。做无体例勾当呵。交廉访司他每根底。依着体例亦就追问么。道说将来有依着他每说将来的。交行的上位识者么。道奏呵那般者么。道圣旨了也。钦此。咨请钦依施行。准此。　振举台纲制。

　　至治三年正月。钦奉圣旨。谕中书省以下。内外诸衙门官吏人等。中书省总理庶政。御史台紏劾百司。犹股肱耳目。体用相助。近命拜住为中书右丞相。整治省事。已尝诏示天下。今命御史大夫帖实振举台纲。同心协力。弼成治功。期于奸贪屏息。中外乂安。式副委任责成之意。所有台察。合行事宜条列于后。　一方今治化更新。凡政令未便。刑赏失宜。臣下之奸邪。民间之疾苦。御史台监察御史。肃政廉访司官。皆得具实紏言。于事切当。量加迁赏。　一张官置吏。本以为民。若抚字乖方。贪纵不法。以致军民困苦。监察御史肃政廉访司。严加禁治。　一学校作养人材之地农桑生民衣食之本。仰肃政廉访司。督责有司。勉励劝课。务要实効。　一内外诸司。各有攸职。风宪之任。专以紏察。非奉特旨。诸衙门不得奏。委监察御史肃政廉访司官。一同追问公事。　一除内府文卷外。其余内外大小诸衙门。凡行文案。监察御史肃政廉访司。并行照刷。其不该刷卷官吏人等。有犯取受不公。亦仰依例按问。承追合问人数。毋得占吝不发。违者究治。　一肃政廉访司官。所责非轻。能使一道镇静。官吏畏服。乃为称职。苛细生事。闇于大体。纪纲废弛。庶务不修。是不胜任。岁终具行过事迹报台。以言事大小。定为升降。仍委监察御史。廵历体察声迹不佳者。随即注代。　一监察御史。肃政廉访司官。分司廵历去处。毋令有司官吏人等。远出迎送。妨废公务。饮食供帐。不得过分。　一诸人陈告职官俸吏。取受不公。监察御史肃政廉访司官。亲行追问。不得转委有司。若事干人众。地里窵远。未及亲到者。听依旧制。　一举善荐贤。为治之要。今后监察御史。肃政廉访司官。每岁各举所知职官一员。称其材器堪充何职。以备选用。须开着明政迹。不得泛言其善。并仰独员保举。覆察将来。不如所举。或犯赃私。其举察之官。斟酌轻重黜降。怀才抱德隐晦不仕者。亦听荐扬。　一御史台监察御史。肃政廉访司。行事之际。应管公事。大小官吏。及各投下诸色人等。毋得侵犯沮扰。违者治罪。　一诸官吏人等。被问其间。不得摭拾元问监察御史。肃政廉访司官。如有违犯之人。依例究治。　一诸被问官。不得推称事故。擅自赴上。近侍人员。亦不得狥私朦胧题奏。宣唤侥幸脱罪。犯者以违制论。　一风宪官吏。不先正已。何以责人。凡在台察。并宜公勤奉职。廉慎律身。无忝清要。严行约束。吏属毋令擅作威福。若犯非违。罪比常人加重。　一该载不尽。合行事理。照依世祖皇帝立御史台。行御史台。提刑按察司。肃政廉访司。及累朝颁降圣旨。条画事意施行。　开言路制。

　　至治三年五月十二日。钦奉圣旨。中书省枢密院御史台官人每根底。行中书省行御史台官人每根底。内外有的诸衙门官人每根底。众百姓每根底。宣谕的圣旨。拜住题世祖皇帝。立御史台以为耳目。紏察奸邪来。我也想着开言路有责任。官府本。为安抚军民。做好勾当。交天下生民得济来。若体着咱每的意。行的好的荐扬。歹的合戒饰紏劾有今后御史大夫帖实为头台官每。监察御史廉访司官。似咱委付来的本意。一般用心体察着。行于国家大体例上头。但凡有得济便益的好勾当。频题说者。有可采的言语呵交行。不可采的言语有呵饶也者。台纲正要有气力。好生行呵官吏也不做贼说谎。即渐的行好勾当。交众百姓每得安也者圣旨。　整治台纲。　泰定二年十一月十三日。钦奉圣旨中书省为头内外。大小诸衙门官人每根底。军官每根底。军人每根底。各枝儿头目每根底。众百姓每根底。宣谕的圣旨。天的命福里。自登宝位以来。悯恤天下军民。都教得安。不拣甚么事务。依着世祖皇帝定制行么道。几遍行了诏书圣旨来。御史台官职膺耳目。自中书省为头。内外大小诸衙门。但凡行的勾当。若有差池。不公不法。依圣旨体例。紏弹按治者么道。委付着。有近年台事失宜。迤渐废弛。命中书省左丞相。倒刺沙与纽泽两个为御史大夫。御史台合行事理。并依世祖皇帝定制拯治者庶道。委付了也。在先若有行过不应事理。如今都教依着世祖皇帝圣旨体例行者。内外台察廉访司里。委付着的官人每。监察御史等。不拣甚么合紏弹按治的勾当里。好生用心谨慎行者。若有合题说的言语呵。尽心题说。台官每奏者。干碍台纲勾当。其间诸王驸马。并各衙门官员近侍人等。不以是谁休入去者。休沮坏者。这般宣谕了。违别了的人每。有罪过者。这的每宣谕了也么道。行无体例勾当呵。他每不怕那圣旨。　作新风宪。

　　天历元年九月二十五日。御史台官奏。近日委付俺交整治台纲者么道圣旨有来。俺商量的合整治的勾当。有几件合题奏有。一钦奉世祖皇帝累朝圣旨御史台勾当。其间诸人不得入来搅扰沮坏。圣上初登宝位。凡有诸人转行托请近侍等官闻奏。索要风宪名分。赃罚钱物的人有也者。那般人有呵。与在先体例。不厮似有。今后台里大小一切事务。禁止诸人不许入来搅扰风宪名分。赃罚钱物。亦不得奏索这般行呵。皇帝大福荫里。风宪肃清台察的事行的也者。俺与省家文书。照依在先体例行呵。怎生奏呵。那般者么道圣旨了也。钦此。一自立台以来。委付都事呵。于各道廉访司佥事内选用有来。曾授宣的。除各道副使授勅的。止除佥事有来。近年授宣的。授勅的。教做都事委付了呵。不论他每月日。便除做各道副使。有似这般呵。窒碍选法。都想望着要做都事的多去也。今后依在先体例。曾授宣的。除副使。授勅的。除佥事呵怎生奏呵。奉圣旨授勅入来的。出去的呵。佥事里除者。授宣入来的。出去的呵。副使里除者。资品不到的。除副使呵。广里除者。圣旨了也。钦此。又特奉圣旨。台经历有根脚资品散官到的。监司里除者无根脚资品不到的。副使里除者更资品散官不到的呵。除监司交远方去者委付台都事呵。秀才吏道内各用一员者么道圣旨了也。钦此。一初设立各道廉访司。特奉世祖皇帝圣旨。委付的官员。蒙古畏兀儿河西回回这四等人。与汉人相参着。委付有来。近年以来。不依在先体例。一色人内。委付两个三个的上头哏坏事有。今后只依世祖皇帝定制。蒙古色目内各用一员。与文字汉人相参。委付依在先体例行呵。怎生奏呵奉圣旨。正蒙古人重委付一个呵也。中其余各色目内止用一员者。圣旨了也。钦此。一台里蒙古必阇赤怯列马赤月日满了呵。事上行的好呵。除行台监察御史的也有来。汉人充蒙古必阇赤怯列马。赤的。也有将他每一例除做监察呵。写不的弹章。刷不的文卷。于事上好生不便。当有。今后除蒙古色目外。汉人不通儒吏的月日满呵。俺呈与省家依体例定夺与他的勾当呵。怎生奏呵。奉圣旨那般者。又奏初立廉访司时。分革了四个书史。改做一员照磨管勾。专管架阁库文卷。收掌赃罚钱物。文资相应入内选用来。近年以来。于台宣使知班并色目人内。一槩委付。有与初立廉访司事意不同。今后各道照磨有阙呵。依着在先例。通晓儒吏相应入内委用做体例行呵。怎生奏呵。奉圣旨那般者。钦此。一昨前奉圣旨。各道廉访司书吏。于职官路吏教授。下第举人内教行者。游学岁贡秀才休用者么道。有圣旨呵。俺商量来。各道书吏额设着一十六名。今后有阙呵。于终场下第举子内用四名教授。内用四名路司吏内用四名通吏。职官用四名。须要无过犯。行止廉慎。通达政务。照依旧例委文资正官试验相应。方许收补。如所举不当。或不依例选取从监察御史紏弹。罪及举官。似这般选取做体例行呵。于风宪便有奏呵。奉圣旨是有。用终场下第举子四名。教授二名。路司吏五名。通吏职官五名。其余依您奏的。今后做体例用者么道。圣旨了也。钦此。一自世祖皇帝以来。廉访司官书吏犯赃呵。交断没当房家产有来。次后奉完泽笃皇帝圣旨。廉访司官吏有罪过呵。比之常人加等要罪过者么道。说来不曾革了断没的体例。近年各道官吏犯赃。玷坏风宪的。也只加等断罪呵。比世祖皇帝圣旨。不厮似。有南台几遍。合依着世祖皇帝定制行么道。咨将文书来有。俺商量来如今整治。其间依着南台题说将来的。今后廉访司官吏但犯赃呵。依着世祖皇帝圣旨要了。合得罪过断没他每的当房家产呵。不坏了风宪。犯赃的少也者。奏呵是有那般行者么道。圣旨了也。钦此。　振举宪章制。

　　元统二年四月十五日。钦奉圣旨。中书省枢密院。内外百司官吏人等根底。宣谕的圣旨。世祖皇帝立御史台。弹劾中书省已下。内外官吏奸邪非违。廉问风俗。审理寃滞。刷磨案牍益国便民有来。今命金紫光禄大夫荅刺罕太平王。昭功万户都总使。就带已降虎符龙翊侍卫亲军都指挥使兼管龙翊侍卫亲军千户所达鲁花赤。唐其势银青荣禄大夫。就带已降虎符总管。高丽女直汉军万户府达鲁花赤。马扎儿台并为御史大夫肃清风纪。振举宪章凡军站民庶。诸色户计。所在有司。失于抚治。囚狱寃滞。不为伸理。官吏侵盗赃污。一切不公不法。朘剥吾民者。仰监察御史。肃政廉访司。殚心紏治。务在政举民安。有能恪尽乃职。量加升赏。曾经监察御史廉访司追断。紏劾官吏人等。不得摭拾陈告。元问元言官吏。果有寃抑。在内赴御史台。在外赴行御史台陈告。被问之际。推称事故。欲逭官刑。近侍人员。因而题说。宣唤不拣是谁休奏者。朦胧奏的人有呵。重行治罪。凡朝廷得失。军民利病。监察御史廉访司极言毋隐。其余合行事理。并遵世祖皇帝。立台以来圣旨条画事意施行。这般宣谕了呵。台察勾当里入来沮坏呵。要罪过者。内外风宪里行的人。不守常宪。恃此妄行。宁不知惧。广海分司出还日期。

　　至元元年九月。准御史台咨。准陕西行御史台咨。云南廉访司申。广海地面。多系烟瘴。又值变乱以来。生民百无一二。虽有郡名。无州县之实。若与中原一体八月中分廵。次年四月中还司。正当烟瘴肆毒之时。出廵官吏。多系中原。不服水土。刷按已毕。不敢辄回。坐待日期。虚吃祗应。久处瘴乡。致有因而感冒成疾。死于边荒。诚可哀悯。今后以十月初间分廵。次年二月末旬还司。不惟首思省久之费。抑亦分司官吏。免烟瘴之害。咨请闻奏施行。准此。元统三年七月十八日。笃怜帖木儿怯薛第三日。洪禧殿后。鹿顶里有时分。速古儿赤汪家奴浑秃帖木儿。必阇赤沙剌班怯薛官人。笃怜帖木儿等有来。本台官马札儿台大夫等。圆商量了呵察赤大夫。亦只里不花治书忙哥不花。经历蒙古必阇赤蔡明安荅儿等奏。大都台官。准西台备着云南廉访司。文书说将来。云南广海地面。多系烟瘴。又经值变乱以来。生民百无一二。虽有郡名。无州县之实。若与中原一体八月中分廵。次年四月中还司。正当烟瘴肆毒之时。其出廵官吏。多系生长中原。不服水土。刷按已毕。他每不敢回还。坐待日期。虚吃着祗应。久在瘴乡。因而感冒成疾。死于边荒。诚可哀悯。今后至十月初间分廵。二月末旬还司。首思省久之费。分司官吏。免烟瘴之害么道。说将来有。俺商量来依着他每说将来的交行呵。怎生奏呵。奉圣旨那般者。钦此。除钦遵外。咨请钦依施行。准此。　首振台纲。

　　至元二年四月。钦奉圣旨。谕中书省枢密院。御史台。内外百司。大小官吏。军民诸色人等。惟我世祖皇帝。肇建御史台。为耳目之寄。紏劾奸贪。肃清风俗。宣明教化。审理寃滞。刷磨诸司案牍。益国便民有来。永为纲纪之崇。式选忠良之助。今命知枢密院使帖木儿不花。中书平章政事撒迪。为御史大夫。首振台纲。委付了也。凡军民站赤。诸色户计。所司不务抚治。致使吾民困苦。钱粮选法。刑名造作。及官吏赃污。一切不公不法。仰监察御史肃政廉访司。用心体察。台宪之官。职应言路。凡朝廷得失。军民利病。果能尽心题说。量加升擢。但凡风宪勾当。其间诸王驸马。不拣谁休入去侵扰沮坏者。又内外勾当里行的并近侍人等。做了罪过。巧使见识。欲逭官刑。教上来者。台察官休问他每自问么道。似这般今后不拣谁休奏者。传来的圣旨有呵。休行者别了的人。每要罪过者。这般宣谕了呵。风纪之司。恃此妄行。宁不知惧。自今伊始。恪守宪章。务在必行。毋为文具。所有合行事理。条列于后。一在内立御史台。弹劾中书省枢密院等。内外百官。奸邪非违。刷磨案牍。在外立行御史台。弹劾行中书省宣慰司以下。诸司官吏。奸邪非违。刷磨案牍。并依旧制。一各道廉访司官。果能照刷尽公。按治有法。官吏畏服。一道肃清。乃为称职。若专务苛细。闇于大体。是不胜任。仰廵行监察御史实紏呈。书吏奏差。尤当慎选。若斁坏风纪。不守宪规。从司官就便黜退。行能无取。不许呈贡。一方今治政更新。凡政令未便。刑赏失宜。臣下奸邪。民间疾苦。仰监察御史肃政廉访司。具实紏言。凡察出诸衙门公事。除行省官首领官申台。其余合追问者。所司即便发遣。毋得。占吝违者究治。一内外百司。各有攸职。风宪之官。职专紏察。诸衙门不得奏委监察御史。肃政廉访司。一同追问公事。收捕盗贼。一各道廉访司。按治去处。督责有司。务要公事办集。钱粮成就。及一切合行便民条例。若有奉行不至。随事紏弹。一监察御史。肃政廉访司。每遇分廵照刷文卷。审理罪囚。务要尽心。毋致寃滥。一内外百司官吏人等。曾经监察御史。肃政廉访司。紏问不公不法。无得挟雠摭拾元问元言官吏。违者加重断罪。一犯赃经断官吏。若以赃证不明。按问失当。内赴御史台。在外赴行台陈告。如勘会不实者。加等断罪。革后称寃。并仰革拨。一诸诉讼人等。先从本管官司。自下而上陈告。或理断不当。迁延不与归结。在内经由省部。在外赴行省宣慰司陈诉。监察御史。肃政廉访司紏察。若越诉及诬告者。依条治罪。一凶徒恶党。累曾经断之人。事非干已。风闻公事。妄构饰词论告官吏。沮坏官府。仰监察御史肃政廉访司。并行究治。一蒙古汉人。学校为育材之地。农桑乃衣食之源。近年以来。鲜有成効。葢因有司奉行不至。风宪失于劝勉。以致如此。今后仰监察御史。肃政廉访司。督责所司。务要有成。毋为文具。一比年以来。台察之官。所举廉能。官员虑未尽用。若不严责实效。何以激劝将来。今后仰监察御史。肃政廉访司。应保廉能最官。及五事全备。有异政才堪风宪者。开具着明实迹。并覆察官姓名。结罪申呈。以备擢用。但犯赃私。连坐举官。所举得人。量加升擢。一其余该载不尽事理。并依世祖皇帝立御史台以来。累降圣旨事意施行。　保举官员。蒙古色目汉人相参覆察。

　　至元六年三月。准御史台咨。据监察御史呈。尝谓立法任人。乃为政之本。赏善罚恶。实风宪之纲。葢任人非难。而知人为难。立法非难。而守法为难。故善恶分。则人人知劝。贤才进。则治具毕张。会验到至元三年。十二月十一日。宪台奏过事内一件。监察御史言。节该路府州县所任之职。犹且惩励勤怠。考核臧否。以凭黜陟。以严遴选。况风宪之官。为郡县之仪刑。寄朝廷之耳目。彰善瘅恶。赏功罚罪。悉皆委之。所用之人。尤当慎选。得其人。则维持风纪。匡辅治化。非其人。则斁坏宪纲。挠乱国政。故凡择之必精。用之必当。职务因而修举。纪纲由是振扬。苟非其才。轻于委用。彼自狼藉。人谁惧服。何以表率诸司。按临郡邑。使有司之中。虽有善者。亦莫能伸其才志。而为恶者。愈得肆其贪邪。其于治道恐有未便。以此参详。今后已膺风宪官。每行廵监察御史体覆得声迹不佳。闇于大体者。依例黜退。凡保举所居。风宪有司之官。必须开写任内行过着明实迹。元举覆察官姓名。其在京官员。曾任有司者。一体举察。如未任有司官。止许从实结罪。举其始末历仕行止。廉慎行能可取。众所推服者。以凭选用。于以广布贤才。作新风宪。庶不负圣朝委任责成之意。么道说有。俺商量来。依着监察每说来的为例。遵守行呵。怎生奏呵。那般者么道圣旨了也。钦此。除钦遵外。切惟圣朝汲汲于求贤。孜孜而图治。然而立法。虽已尽善。而守法者。不能举行。欲人才进而治道隆也难矣。今后凡遇保举德。行才能。可居风宪之人。监察御史。并各道廉访司官。所举之人。须要开写出身历仕行过着明实迹。直言所长结罪荐举。御史呈台司。官移牒总司。候承准札付牒文。依例令蒙古色目汉人相参。覆察相同。然后申呈宪台。以备区用。如此将见朝廷得有用之才。风宪增纪纲之重。公道幸甚。宜从宪台明白闻奏。移咨两台。札付各道廉访司。遵守相应。具呈照详得此。至元六年正月二十日。也可怯薛第二日玉德殿西耳房里有时分。速古儿。赤秃赤云都赤赤老温殿中不花察儿等。有来。别怯里不花大夫。脱脱大夫。教化中丞韩治书。王都事。蒙古必阇赤。阿鲁威等奏。监察御史。俺根底文书里说。尝谓。立法任人。乃为政之本。切惟圣朝汲汲于求贤。孜孜而图治。然而立法。虽已尽善。而守法者。不能举行。欲人才进而治道隆难矣。今后凡遇保举德。行才能。可居风宪之人。监察御史。并各道廉访司官。所举之人。须要开写出身历仕。行过着明实迹。直言所长结罪荐举。御史呈台司官移牒总司。候承准札付牒文。依例令蒙古色目汉人相参。覆察相同。然后申呈宪台。以备区用。历道俺商量来依着监察每说的行呵。怎生奏呵。奉圣旨那般者么道。当月二十七日。教火者秃满迭。太皇太后前启呵。那般者么道。传懿旨来。钦此。除外咨请照验。钦此。施行准此。　监察御史。不许连衔并署。

　　至正元年二月。准御史台咨。据监察御史呈。尝谓置官风纪。朝廷寄耳目之司。给印同文。柄用表威权之重。洪惟我世祖皇帝。肇建官制。中外立三台分。廉访司二十二道。欲其振扬风采。而肃清民俗也。然三台设御史。七十有四人。各有印执法之象。上应太微。政所以示职任之专。而临事得以自便也。夫何近年以来。或选非才。寖讹旧典。劾一官则众人共署。保一人则阖院同佥。议论之间。高下其事。一堂之内。自相矛楯。乖争陵犯。必吹毛求疵。并及其人。至于几事不密。则又互相紏弹。执罗诬罔。靡所不为。殊失朝廷设官之意。大伤风宪用人之公。卑职以谓今后监察御史。除分省出廵守院。得以同事外。凡弹劾保举建言。及其余一切章疏。既各有印信。不许连衔并署。以昭体统之大。而着礼分之宜。以彰司宪之严。而增纪纲之气。若然则登是职者。彼此相规。人人自勉。庶几有以合朝廷初设台察之旧制。公道幸甚。缘系为例事理。具呈照详得此。至正元年正月初七日。笃怜帖木儿怯薛第二日。兴圣殿东鹿顶里有时分。速古儿赤云都赤脱欢不花等有来。伯撒里大夫。舌纳刺侍御。何治书锁南班。经历史都事。蒙古必阇赤。阿鲁威等奏。监察御史常泰等。文书里说有。尝谓置官风纪。朝廷寄耳目之司。给印同文。柄用表威权之重。洪惟我世祖皇帝。肇建官制。中外立三台分。廉访司二十二道。欲其振扬风采。而肃清民俗也。然三台设御史七十有四人。各有印执法之象。上应太微。政所以示职任之专。而临事得以自便也。夫何近年以来。或选非才。寖讹旧典。劾一官则众人共署。保一人则阖院同佥。议论之间。高下其事。一堂之内。自相矛楯。乖争陵犯。必吹毛求疵。并及其人。至于几事不密。则又互相紏弹。执罗诬罔。靡所不为。殊朝廷建官之意。大伤风宪用人之公。卑职以谓今后监察御史。除分省出廵守院。得以同事外。凡弹劾保举建言。及其余一切章疏。既各有印信。不许连衔并署。以昭体统之大。而着礼分之宜。以彰司宪之严。而增纪纲之气。若然则登是职者。彼此相规。人人自勉。庶几有以合朝廷初设台察之旧制。公道幸甚的说。有俺商量来。依着监察御史每说来的交行呵。怎生奏呵。那般者么道。圣旨了也。钦此。除外咨请照验。钦依施行。准此。　掾译史人等职官相参。

　　至正二年六月。准御史台咨。中书省奏。内外诸衙门。额设掾译史。通事。知印。宣使。奏差。补用之法。内职官一半相参。具有成宪。比年以来。所司失于奉行。徃徃违例。补用侵塞职官名数。岁积月增。官冗事弊。其于选法。不无壅滞。俺商量来。今后内外诸衙门所设掾译史通事知印宣使奏差。并依今次立定等第职官一半相参。掾令史相应。文资流官选取。译史。选识会蒙古畏吾儿文字语言。通事。精通译语。及知印并于流官内选取。宣使奏差。于蒙古色目汉人。无粘带职官内。依例相参取补。上项各色合用人数。须于任回有解由。已除未任。不系急阙。并见任有注代职官内选。俱要历及一考。除宣慰司。廉访司。依例减资。其余等衙门。验应得资品升一等。不许就役升转。止除元任地方。有过并杂职不预。其初满类选换授人员。在内衙门不许取用。须要任回依例取补。违者当该首领官吏断罪。摽附合行事理。俺定拟了也。依着定拟来的行呵。怎生奏呵。奉圣旨那般者。钦此。除外都省合下仰照验就行。钦依施行。承此。除外咨请照验。钦依施行。准此。一行省行台廉访司。行省行台掾令史。正从八品。文资职官内选取回回掾史。一体参补。须要识会亦思忒非文字。译史通事。于正从八品职官内选取。知印于正从八品职官内选取。宣使于正从九品职官内选取。廉访司书吏。于正从九品文资出身。职官并儒学教授内选补。考满职官减一资历教官。理本等月日。通事译史。职官与相参者递进。　禁紏言旧官长。

　　至正八年三月。准御史台咨。至正七年。十二月二十四日。御史台特奉圣旨。在前一个衙门里厮该来的首领官吏人等。为行事中间差的上头。后来风宪里行呵。记雠动文书紏言旧官。长的禁了来。在后御史每言着。却交紏言有我寻思来。薛禅皇帝圣旨。俺有的不是也说呵。是求言纳谏的勾当。有首领官吏人等。不交言在前厮该着的官长。是厚风教的事。有与求言纳谏的勾当。不厮似有。如今恁遍行文书教禁了者么道。圣旨了也。　风宪不用乐人。　至正八年四月。准御史台咨。至正八年。二月二十二日。御史台奏。风宪里委付来的官吏人等。休教唤歌唱的者么道。禁的圣旨有来。近来衙门里不用。却于私家或别处。指以筵会为由。却用么道。就里玷污风宪有。今后除天寿节正旦迎接诏书呵用者。其余不拣那里。毋得呼唤做杂剧。并弹唱的妇人每者。若别了的人每根底。要了罪过。风宪里不用呵。怎生奏呵。似这般歹行止的每根底。紏言者么道。圣旨了也。　分廵违期。

　　至正八年五月。准御史台咨。至正八年。四月十二日。御史台奏。俺根底山东等处。体覆官吏。声迹去的。监察御史脱火赤楚惟善。文书里说将来。山东佥事刺思八朵儿只禀性虽厚。莅事荒疎。本官至正七年。八月十五日。前徃益都等处分司出廵。至正八年三月中还司。又据寿光县人户李德口告田赋。所冯提领司吏徐吉安等。因事取受钱物。为是分廵官不曾到来。本县根访至昌邑等处。知得已行还司。以此前来。就赴总司陈告。其分廵佥事剩思八朵儿只畏惧廵行失宜。止于置司处接受李德告状。切详益都分司。按临州县数多。地里窵远。比年以来。水旱相仍。官府失治。盗贼蜂起。民物凋耗。本官职司风宪。分治一方。不能遵守成宪。依期遍历。以惩官邪。以究民隐。顾乃倦于勤劳。安于怠惰。先期一月之前。无故违例还司。合行公事。尚未结绝。声迹略无所闻。据此行为有乖宪体。拟合奏代么道。说有俺商量来。依着监察御史每题说来的行呵。怎生奏呵。奉圣旨说的是有整治勾当。其间似这般恣意违期。先行还司。合整治勾当不做。那得这般体例来。恁自家整治的。是有行与各处文书。今后有这般行的呵。教监察御史每紏言者么道。圣旨了也。　照刷宣慰司卷。

　　至正八年六月。准御史台咨。至正八年五月二十二日。御史台官根底。特奉圣旨。各道宣慰使司都元帅府文卷。廉访司照刷有来。体覆各道廉访司声迹的。监察御史每。到彼住二三日回来呵。有司官并廉访司官的。行止好歹如何。便得知道。如今宣慰使司都元帅府的文卷。休教廉访司家照刷。内台按治地面。交内台监察御史每照刷者。两行台按治地面里。教行台监察御史照刷者。这般缓慢行着照刷呵。官吏行止好歹的知道也者。今后为例遵守行者么道。圣旨有来第二日。御史台奏俺寻思来。监察御史每。照刷各道宣慰使司都元帅府家文卷时分。宣慰使司都元帅府官吏人等。一切不公不法等事。监察御史每紏问也者。若监察御史事毕。回还之后。宣慰使司都元帅府官取受有呵。教廉访司紏察其余首领官吏人等。取受教廉访司依例取问呵。怎生奏呵。奉圣旨那般者。　书吏奏差犯赃。　至正八年十月。准御史台咨。至正八年九月二十二日。御史台奏。俺根底南台备监察御史拜瑚秃鲁哈刺台赫斯忙古歹。安明德。李焕文。李敏中。刘真。李从政。与将文书来。尝谓风宪之职。紏察贪污。肃清风化。固贤能之是尚。亦清白之为先。苟或犯于赃私。实有玷于风纪。欲励廉明。宜严约束。故犯赃加等。断罪籍没。赃重流远。已有定制。近年以来。江南各道廉访司书吏奏差。间有不务守慎。恣尚贪饕。如福建道书吏。周舜臣取受吴天锡等。中统钞二百余锭。招赃明白。侥幸遇原。乃与常例。一体革拨。滋长奸恶。废坏纪纲。若不严为立法。无以激劝将来。以此参详书吏奏差。因事受赂。犯在革前。发在革后。赦书未到。取讫招状。罪虽革拨。既系风宪人员。以赃败露。理合不拘常例。加以除名不叙。发还元籍禁锢。籍没当房财产。其或受状。勾问已证相同。未有招涉。虽遇革拨。而贪迹既彰。岂容仍复元役。亦当黜退。风宪永不录用。如此则贪墨者绝觊觎之心。败赃者无侥幸之免。纪纲肃清。公道幸甚。么道说将来。有俺商量来。依着南台家说将来的遍行为例遵守呵。怎生奏呵。那般者么道。圣旨了也。　分司擅还。

　　至正九年七月。准御史台咨。至正九年四月二十七日。御史台奏俺根底。监察御史蒙速思。文书里说奉台札。山北道廉访司。辽阳分司佥事。燕帖木儿。按治至懿州路。元患积气举发。于至正八年十一月二十五日还家。奏奉圣旨。差监察御史体覆取问。钦依前去山北道。责到招伏。看详佥事燕帖木儿。所招职居风纪。承准总司牒辽阳等处分廵。未曾遍历。因为患病。弗及百日。擅自回还大都。原其所犯。拟合究问。宜从宪台区处闻奏。俺商量来风宪里。管得事重似这般擅自离职了。事上不便当有。燕帖木儿根抵便要罪过呵。近年为因循着究问上头。似这般回来了的也。有如今将他黜退了。依着至正三年例。风宪再不录用。今后台察除授人员患病的。依例守候。百日外。如有必合离职缘故。须候宪台回准明文。方许回还。如违依着有司官。擅自离职例要罪过。遍行文书为例遵守呵。怎生奏呵。那般者么道。圣旨了也。　整治台纲。　长生天气力里大福荫。护助里皇帝圣旨。谕中书省枢密院。内外百司官吏人等。朕惟台谏之官。执宪中朝。纪纲治道。古今所重。我世祖皇帝。肇立御史台。总司耳目。紏察奸邪。垂法示训。粲然有章。列圣继统。罔不克绍。厥犹政肃民安。令行禁止。于兹有年。朕自即位以来。益崇斯任。屡尝作新。播告中外。尚虑言路未通。民生未遂。知枢密院事也。先帖木儿。刚方直亮。世笃忠贞。三处台端。誉望素着。出镇南服入居宥密。克尽厥心。朕实嘉之。今复命为御史大夫。首振台纲。弼予于治。咨尔大小臣僚。恪供乃职。敢有玩法自私。循默是保者。国有常刑。宁不知惧。今有风宪合行事宜。条列于后。一中书省枢密院。及百司庶府。有奸邪蠹政。非法不公者。仰御史台紏劾。在外行中书省宣慰司。并以下衙门。有违法病民。挟私害公者。从行御史台廉访司紏劾。务协至公。毋为顾忌。一台官中丞以下。及监察御史廉访司官。各以已见言事。载诸宪章。今后凡时政得失。军民利害。直言无隐。以备采择。一荐拔贤才。责在风纪。近年限以越道。不得举人。致有遗贤之叹。今后三台监察御史。各道廉访司官。除紏言不许隔越外。但有所知材堪风宪者。不限远迩。悉听举扬。一监察御史。体覆廉访司官声迹。以凭黜陟。不为不重。比者徃徃轻听浮言。不加询访。以致毁誉失真。淑慝难辩。今后须要据实呈报。如蹈前非。并依旧制黜退。一各处罪囚起数。每季申达廉访司。已有定制。其监察御史廉访司官。重加审理。本欲析寃决罪。不使人淹囹圄。死于非命。有伤和气。比闻有司官吏。不体此意。惟恐按临所至。预将囚徒非理致死。以图自便。诚可哀悯。今后监察御史廉访司官。审理去处。虽报无囚。必须遍历。若有非理死损者。严加究治。一各道廉访司官。责任至重。务在宣明教化。劝课农桑。兴举学校。其于益国便民之事。分所当为。有能恪尽厥心。处事平允者。不次升擢。其或苛虐生事。释其有罪。刑及无辜。仰监察御史紏言黜退。一各道总司检举分司文卷。已有定制。近年以来。上下相容。视为文具。今后总司苟有似前容情废法者。仰廵历监察御史。体察紏言。一各道廉访司官。分廵时月。已有定例。近年以来。多不遵守。托故徃返。廵历不周。以致讼繁政弛。甚失委任之意。今后廵历未遍。及出还不依期者。听监察御史紏言黜退。一比者台察廉访司官。往往妄称事故。及托故不行赴任。若加论罪。有乖宪体。今后如有托故不行赴任。及妄称事故离职者。风宪不许再用。一监察御史分廵守省。体覆声迹。若令照刷各处宣慰司元帅府文卷。地里窵远。难于遍历。今后宣慰司元帅府文卷。并依旧制。令拘该廉访司照刷。一台察之设。紏绳奸慝。言路通塞。有关治道。曾经弹劾被问。经断之人。无得摭拾元问元言官吏。违者究治。一官吏贪婪。病民为甚。廉访司职。当追问不得转委有司。已有定制。比闻分司所至之处。遇有告言取受。往往惮于追问。巧为沮遏。吾民重困。寔在于斯。仰廵历监察御史。悉心体访。违者紏劾以闻。一该载不尽事理。并依世祖皇帝立御史台以来圣旨。条画事意施行。　体覆灾伤。

　　至正十年二月。准御史台咨。照得近准行台咨。并各道廉访司备路府申。至正九年。灾伤病及于民。不为不重。今乃视为泛常。其有司不为用心检踏。廉访司不行依期出廵。以致百姓灾伤。躭延弗与依例体覆。至于申报之际。往往违期。使民失所。深为未便。今后各道分司。须要八月中出廵。凡遇灾伤。随即体覆。如是似前因循违慢。钦依究治施行。　体覆守令声迹。　至正十年二月。准御史台咨。中书省奏俺根底。吏部呈路府州县。任回守令。例合督摄。所属俱治者升一等。及半者减一等。俱不治者降一等。其路府州已保守令任回。俱有所辖县分。即系督摄所属治否人员。今次却以六事俱备缴连。宪司牒文。别无考核督摄。所属明文。与例不同。又兼到任中间相该所属前后。年月不齐。难议黜陟。以此参详上项守令给由。廉访司体覆牒文未完。拟合行移本道。依乃核及已完。而所属给由未到者。俱将各官姓名。于守令簿内明白附写。候考核牒所并所属给由到部。至日通行。依验升降。所有各官应得资品。先行类选。庶不淹滞人难。么道说有俺商量来。路府州县守令。上下相维。各有定分。若督摄专责于路。则是府州无督摄之责矣。今后守令督摄之格。路督摄府。府督摄州。州督摄县。如所属直隶路府州者。就便督摄。各道廉访分司。每岁廵历之际。就行体覆不亲民。路府州达鲁花赤。总管知府知州。任内行过实迹。比及还司。明具各官声迹美恶。及所属治否。先行移牒总司。须要年终申台呈省。置司处所并三台。监察御史按治去处。依上呈报。委吏部正官。首领官。提调明白附簿。以凭黜陟。各官任满给由到部。验应得资品。先行类选照勘。逐年报到声迹美恶。所属治否。斟酌除授。其升降等第。须侯所属任满考核牒文俱到。验相该月日。通行定夺。外据亲民守令。依旧任满考核。六事缴连。牒文申达省部。依验等第升降。然任官选才。内外通融。轻重迭用。乃选法之良规。其在任二三年未有成效者。有选衙门不得取用。其余事理。并依至正四年。至正八年。圣旨事意行呵。怎生奏呵。奉圣旨那般者。　出使官员俸给。

　　至正十一年二月二十四日。准御史台咨。承奉中书省札付。户部呈奉省判本部呈。尝谓臣子有行役之劳。国家有优崇之典。或扈从上京。或出使远方。此行役之劳。亦臣子当为之事。然预借以俸。则行李有从容之乐。室家无反顾之忧。其优崇亦可谓至也。切照本部职司金谷。出纳惟谨。缘近年以来。在京各衙门被差人员。无问地里远近。事务轻重。槩以出使为由。辄使预借俸钞。合得禄米于本衙门通俸内。逐月放支。其余各衙门不许预借。如此则行役足得以优游。而钱粮不至于泛滥。如蒙准呈。宜从都省照会各衙门。札付本部。就行依上施行。具呈照详得此。覆奉都堂钧旨。连送户部。再行照拟呈省。奉此本部再行议得。今后各衙门年例。预借上都俸禄。依例全拟支付。其或出使边远重事。并岭北甘肃云南者。止许预借俸钞禄米。于本衙门通俸内。逐月放支。其余各衙门不许预借。如此则行役足得以优游。而钱粮不至于泛滥。合依已拟。如蒙准呈。宜从都省。移咨各省照会。枢密院札付御史台。本部就行依上施行。具呈照详得此。除外都省合下仰照验就行。依上施行。承此。咨请依上施行。

　　均禄秩　至正十一年。三月十二日。准御史台咨。承奉中书省札付。至正十年十一月十八日。钦奉诏书内一款。节该肃政廉访司。职专紏劾。责任尤重。岁颁禄秩。理宜从优。今后各道廉访使。岁给中统钞陆伯锭。广东广西云南海北。俱系边远重地。比与腹里江南不同。其廉访使岁给钞捌伯锭。上路达鲁花赤。总管每岁各给钞肆伯捌拾锭。下路达鲁花赤。总管各给钞肆百贰拾锭。都水庸田使。江西茶运使。河间山东河东。两淮两浙。福建盐运使与上路同。四川茶盐运使与下路同。其余四品以下官员。验其品级。岁给钞锭。具有等差。钦此。至正十年十一月二十二日。也可怯薛第二日。延春阁后寝殿里有时分。速古儿赤哈麻云都赤朵儿赤。殿中那海。给事中塔海帖木儿等有来。脱脱太傅。右丞相定住。平章搠思监。平章韩镛。参政帖理帖木儿。参议悞良哈台。参议杜秉彝。参议乌古孙良祯。参议边公佐。郎中锁住。员外郎李稷。员外郎伯帖木儿。都事田复。都事武祺。都事蒙古必阇赤也。先不花等奏。云南省所辖路府州县等官。所无拨到职田。见请俸钱。已是倍支。再难添给。合后并依旧例。预为申索钞锭。须要按月支付。庶使官获养廉。上付圣天子。一视同仁之意。么道奏呵。奉圣旨那般者。钦此。除钦遵外。都省议得上项官员禄秩。拟自至正十一年。正月为始。于各处诸名项钱内。按月验数支给。如是不敷。预为申索。外据元支俸钱。随即开除。仍将四品以下官员。合得禄秩开坐前去。合下仰验就行。钦依施行。承此咨请照验。钦依施行。一各道廉访副使。岁给钞肆伯锭。佥事。叁伯锭。经历贰百锭。知事壹伯伍拾锭。照磨壹伯锭。其广东广西。海北云南四道副使。岁给钞伍伯锭。佥事肆伯锭。经历叁伯锭。知事贰伯锭。照磨壹伯伍拾锭。一上路同知。岁给钞贰伯肆拾锭。治中壹伯捌拾锭。府判壹伯伍拾锭。推官壹伯贰拾锭。经历壹伯贰拾锭。知事玖拾锭。案牍陆拾锭。一下路同知。岁给钞贰伯壹拾锭。府判。推官。经历。知事。案牍。与上路同。一散府达鲁花赤。知府岁给钞叁伯陆拾锭。同知壹伯捌拾锭。府判壹伯贰拾锭。推官知事案牍。与下路同。一上州达鲁花赤。知州岁给钞叁伯锭。同知壹伯伍拾锭。州判壹伯贰拾锭。知事案牍与散府同。一中州达鲁花赤。知州岁给钞贰伯肆拾锭。同知壹伯贰拾锭。州判玖拾锭。都目叁拾锭。一下州达鲁花赤。知州岁给钞壹伯捌拾锭。同知州判与中州同。一上中下县达鲁花赤。县尹岁给钞壹伯贰拾锭。县丞玖拾锭。主簿陆拾锭。县慰陆拾锭。一录事司达鲁花赤。录事各给钞玖拾锭。录判陆拾锭。一各处廵检狱丞司狱。岁给宝钞陆拾锭。一江西茶运司都水庸田使司。河间山东河东两淮两浙。福建盐运司。与上路同。四川茶盐运司。与下路同。　守令　至正十一年三月二十六日。准御史台咨。承奉中书省札付吏部呈。照得近奉省判。至正八年四月初九日。奏准选举守令内一款。选举守令。已尝定制。今六部宣慰司。廉访司。每岁举才堪守令者一人。后以天下郡县之广。所举者不足充数。复令内外三品以上流官。依上岁举近考所举之人。多涉未精。若凭一槩除擢。诚恐转为民病。今后在内六部司农司。集贤翰林国史。太常礼仪院。秘书崇文。国子都水监侍仪司。在外宣慰司。廉访司。并各路府达鲁花赤。总管知府。到任三月以里。各举才堪守令者一人。州已下达鲁花赤。州尹。知州。县尹录事。到任亦限三月以里。各举一人。自代从中书斟酌注用投下。不。与所举守令。每季类报腹里。江南陕西不过次季仲月。两广四川甘肃福建不过次季。季月以里。须要咨申省部。各官任满。仍于解由内开写所举姓名。或惮于连及过期不举者。三品以上罚俸标附风宪。合罚俸给。移文御史台。一体施行。已下人员。于再除之际。削降散官一等。若举年近致仕。素有痼疾。不应入流。及见任守令。度朝廷必不准用之人。量事轻重。黜罚应举。守令官员礼任之日。即将到任日期。各申所属上司。转达省部考核黜陟之法。并依至正四年定制。钦此。除钦遵外。照得先为此事。累经遍行各处。应举守令。并自代官员。多不依期举保。本部议得除腹里路分。各道宣慰司。另行外。上项事理。宜从都省移咨各省札付御史台催督。钦依施行。具呈照详得此。除外都省合下仰照验钦依施行。承此。咨请照验钦依施行。　沙汰减并。

　　至正十一年。三月二十六日。准御史台咨。承奉中书省札付。至正十年十一月十八日。钦奉诏书内一款。即该中书省。枢密院。御史台。内外大小诸衙门内。度其事务繁简。合并衙门壹伯壹拾处。沙汰冗官员陆伯肆拾伍员。裁减吏额贰阡玖伯叁拾贰名。钦此。至正十年十一月二十二日。也可怯薛第二日。延春殿后寝殿里有时分。速古儿赤哈麻。云都赤。朵儿只。殿中那海。给事中塔海帖木儿等有来。脱脱太傅。右丞相定住。平章搠思监。平章韩镛。参政帖理帖穆尔。参议悟良哈台。参议杜秉彝。参议乌古孙良祯。参议边公佐。郎中锁住。员外郎李稷。员外郎伯帖木儿。都事田复。都事武祺。都事蒙古必阇赤也。先不花等奏。昨前为减并衙门。沙汰冗官。均职田的。开读诏书来。沙汰冗官陆伯肆拾伍员。裁减吏额贰阡玖伯叁拾贰名。如今行与各处文书官员。随即给由求仕。掾译史知印怯里马。赤司吏人等。候历俸考满离役。及升转事故。歇下名缺。验职官吏员相参。裁去人数。再不收补呵。怎生奏呵。奉圣旨那般者。钦此。除钦遵外。都省议得上项。合并衙门官吏。随即革去。合裁官吏。除都护府太医院等处。照依坐去员数裁去。其余衙门从下裁减。合下仰照验就行。钦依施行。承此。除外咨请就行。钦依施行。御史台裁减吏等捌拾捌名。　本台并各道贰拾玖员。掾史叁名。医人壹名。　殿中司通事壹名。　各道捌处吏等贰拾肆名。　山北廉访司叁名。书吏贰名。通事壹名。　燕南廉访司叁名。书吏贰名。通事壹名。　河南廉访司叁名。书吏贰名。通事壹名。　河东廉访司叁名。书吏贰名。通事壹名。　山东廉访司叁名。书吏贰名。通事壹名。　山东廉访司叁名。书吏贰名。通事壹名。　淮东廉访司叁名。书吏贰名。通事壹名。　淮西廉访司叁名。书吏贰名。通事壹名。　南台吏等叁拾玖名。　本台伍名。令史叁名。译史壹名。医人壹名。　各道十处。吏等叁拾肆名。　江东廉访司叁名。书吏贰名。通事壹名。　江西廉访司叁名。书吏贰名。通事壹名。　浙西廉访司叁名。书吏贰名。通事壹名。　浙东廉访司叁名。书吏贰名。通事壹名。　湖南廉访司叁名。书吏贰名。通事壹名。　湖北廉访司叁名。书吏贰名。通事壹名。　广东廉访司叁名。书吏贰名。通事壹名。　广西廉访司伍名。书吏肆名。通事壹名。　海北廉访司伍名。书吏肆名。通事壹名。　福建廉访司叁名。书吏贰名。通事壹名。　西台吏等贰拾名。　本台陆名。令史肆名。宣使贰名。　各道肆处。吏等壹拾肆名。河西道廉访司伍名。书吏肆名。通事壹名。　汉中廉访司叁名。书吏贰名。通事壹名。　四川廉访司叁名。书吏贰名。通事壹名。　云南廉访司叁名。书吏贰名。通事壹名。　建言职官。

　　至正十一年四月初五日。准御史台咨。承奉中书省札付。照得近据吏部呈该。为建言职官。一半相参补用。　事得此。移准奏事房付。至正十年十二月二十日。阿鲁图怯薛第三日。兴圣殿。东鹿顶里有时分。速古儿赤拜住。云都赤。金刚宝殿中那海。给事中塔海帖木儿等有来。脱脱太傅。右丞。相太不花。平章玉枢虎儿吐华。右丞脱列。参政韩镛。参政帖理帖木儿。参议悟良哈台。参议杜秉彝。参议乌古孙良祯。参议脱火赤。郎中李稷。郎中董钥。员外郎伯帖木儿。都事田复。都事直省舍人远世普花完者帖木儿。蒙古必阇赤都儿迷失海牙也先不花等奏。至正二年奏准内外诸衙门。额设掾译史。通事知印。宣使奏差。补用之法。于内职官一半相参。具有成宪。在后至正八年。奏准上都留守司。并在京三品以上衙门。果有应补职官。依例选取。如或不敷。许于相应入内。依例取用。俺商量来。若依至正八年奏准事例。三品以下衙门职官不敷。许于相应人内补用。有碍选格。拟合钦依。至正二年事例。须要一半相参补用呵。怎生奏呵。奉圣旨那般者。钦此。付请钦依施行。准此。除外都省合下仰照验就行。钦依施行。承此。除外咨请照验就行。钦依施行。

　　永乐大典卷之二千六百十

　　●永乐大典卷之二千六百十一 【七皆】

　　台 【御史台六】 

　　○台 【御史台六】 

　　元南台备要

　　建言烧钞。　至正十一年五月初二日。准御史台咨。承奉中书省札付。江西省咨。平章卜颜帖汉而荣禄建言。本省控制江广。提调一应军机庶务。所设正官平章左右丞。参知政事。时常员缺。每遇烧毁昏钞。便行妨职以致省务壅滞。除广东一道。江西壹拾壹路。南丰州各季昏钞。系隶本省。摘委省官一员。宪司官不妨本职一同烧毁。原其各路州倒到一季昏钞。动以数万之计。纵日逐烧毁。不下一月余日。才方了毕。倘或司官公务。不能摘离。省官坐待旬月。方可约会监烧。若行请回兼署省事。缘例所拘。比之在京。监察御史。断事官。各部官轮番交换本省官员。迁除不常。又无以次可以轮更之官。况值不测。调遣。及抽分番货。提调叚疋钱粮等事。实与在京不同。然止令省官妨职。专以烧钞。不无迟悞事机。莫若今后监烧昏钞。逐季轮番更替不妨本职监烧仍复署押省事。庶得公务均济。两无躭悞。实为便益。准此。宜从本省移咨中书省。详酌施行。咨请照验准此。看详上项事理。如准平章卜颜帖汉而荣禄所言。官府便益。咨请照详。希咨回示。准此。送据户部呈。行据诸路宝钞提举司申。参详烧钞之官。例皆妨职。然而内外事理不同。似难一例拘之。各处行省宣慰司官。近年员数。多不齐备。倘遇烧钞。官既缺员。若拟妨职。恐于政事有所窒碍。若不妨职。却与旧例相违。拟合令后行省宣慰司烧钞去处。若不缺官。所委人员。依例妨职。果是缺员。别无以次。合准所言。通署其事。相应申乞照验。得此。本部议得江西省平章卜颜帖汉而言。监烧昏钞官。不妨省事。公务均济。两无躭悞。宝钞提举司申。在外行省宣慰司。烧钞去处。若不缺官。依例妨职。如果缺员。通署其事。以此参详。合准所拟。如蒙准呈。宜从都省可否闻奏。遍行各省札付御史台。照会本部。依上施行。具呈照详得此。至正十一年正月十一日。也可怯薛第二日。光天殿后寝殿里有时分。速古儿赤。朵儿只。云都赤。金刚宝殿中那海。给事中塔海帖木儿等有来。省官每商量来。定住平章。普化平章。帖理帖穆尔参议。直省舍人达世普化完者帖木儿。蒙古必阇赤忙古儿等奏。俺根底江西省官。备着本省平章卜颜铁汉而文书里。与将文书来本省控制江广。时常缺员。每遇烧毁昏钞。便行妨职。以致省务壅滞。莫若今后监烧昏钞。逐季轮番。不妨本职监烧。仍复署押省事。庶得公务均济。两无躭悞。实为便益么道。与将文书来的上头。交户部定拟呵。今后行省宣慰司烧钞去处。若不缺官。所委人员。依例妨职。果是缺员。别无以次。合准所言。通署其事。闻奏遍行。各省札付御史台的。说有依部家定拟来的行呵。怎生奏呵。奉圣旨那般者。钦此。除外都省合下仰照验钦依施行。承此。除外咨请钦依施行。　整治钞法。

　　至正十一年六月十七日。准御史台咨。承奉中书省札付户部呈。检会到至元十九年御史台咨。承奉中书省札付。先为民间有不堪行使钞数。许令赴行用库倒换。每两克除工墨三分。如有私下倒昏钞之人。告捉到官。将犯人所赍钞数。给付告人充赏。累行禁治。今捉获交钞提举司。转嘱库官人等。私下倒换昏钞。除对问断决外。又体知得街市。专有一等不畏公法窥利之人。结揽昏钞。恃赖权势。抑逼库官倒换。及有库官库子人等。通同将关到钞本。推称事故。刁蹬百姓。不行依例倒换。私下结揽。妄分料钞择钞市钞等第。多取工墨接到使。诸人不得倒换。据大都在城。已经委官。及札付御史台体察。并出榜禁治。如有违犯。许诸人首捉。将所赍钞数。给付告人充赏。犯人断五十七下。中间却有妄告。恐吓钱物之人。亦仰依上断罪。除已札付户部。遍行禁治外。仰下各道按察司体察施行。又一欵至治二年五月。刑部与户部议得内外设立行用库。例换昏钞。本以流通钞法。便于交易。库官司库攒典人等。徃徃结构小倒之人。及与官豪势要通同结揽。商贾行铺昏钞。暗地倒换。多取工墨。提调官不为用心钤束。致使库官人等。推称检闸为名。故意不行开库。今后各处行用钞库。须要每日平明开库。库官亲临监视司库人等。先尽小本细民。过徃客旅。次及行铺之家。不限多寡。尽数倒换。未时后收计。即将昏钞编类成料。提调官常切用心钤束。如监临至守官吏人等。诡计作弊。多取分例。并计赃以枉法科断。知情者减犯人罪二等。失览察者减三等。钞主决五十七下。其钞没官。仍追中统钞伍锭付告捉人充赏。提调官失于钤束。量情究治。任满解由内开写。从监察御史廉访司常加体察。都省准拟本部议得各处有司。提调官及库官库子人等。多不奉公。纵令公使人等。及权豪势要。街市无藉之徒。通同结揽小倒。自五门。顺承等门。羊市角。钟楼前。枢密院。东十字街。人民辏集去处。徃徃羣聚。公然倒换。昏钞拾两内。除壹两。或壹两伍钱。甚至贰两者有之。以致民间行用。掯除搭头钞两。沮坏钞法。良由于此。且以库官止取工墨三分。而百姓不徃倒换者。葢由库官库子人等。刁蹬留难之故。街下小倒掯除加倍。而小民争先慱易者。为无迟滞淹留之患。是致废国家惠民之善政。徒资无藉贪婪之奸党。伤公败私。沮坏钞法。若不申明旧章。严加禁治。深为未便。拟合令实钞提举司就行。在京六行用库。须要每日开库。从朝抵暮。依例倒换。毋致留难。刑部大都路。多出文榜。严加禁约。但有权豪势要。街市无藉之徒。通同结揽小倒。多取工墨街市行使。掯除搭头钞两。许诸人捉拿到官。依条断罪。仍令廵视仓库司。许官常川廵绰。毋致违犯。如蒙准呈。宜从都省移咨各省。札付御史台体察。刑部本部依上施行。具呈照详得此。都省准拟除已札付刑部。多出文榜于人烟辏集去处张挂。仍行所属严加禁约。敢有似前小倒昏钞多取工墨街市行使。掯除搭头之人。许诸人捉拿到官。依例断罪。仍将所赍钞两。给付告人充赏外。其余行省腹里去处。亦仰一体禁约。合下仰照验依上施行。承此。除外咨请照验依上施行。　建言烧钞。

　　至正十一年六月十七日。准御史台咨。承奉中书省札付。陜西省咨奉元路申。西台札付。监察御史范勿丞直呈。于至元九年七月二十七日。与陜西省参政温中奉。一同监督奉元路总管冯太中。差倩行人将行用库子王谅。至正七年夏季昏钞肆阡柒百伍拾叁锭。叁拾玖两肆钱内。剔下不堪短少壹百伍拾肆锭玖两玖钱。照得元配料内。俱有合用印帖。一切于上开写行用库子王谅配料钞锭于后。次行玄字几号。至元贯伯壹料壹阡张。二行盛宁县。杂物行人某本名下画字。次三行配料官三原县主簿不严达实。库子王谅贴库门谅各于本名下画字。年月日下攒典蒲亨附追究得勘合簿。系库使王瑛收掌。比对料号。配料官库。贴行人姓名相同。钞料别无行人关防。止是库官库子配料官封记。呼唤行人辩验。簿贴勘合。别无争差。惟检闸得剔下不堪钞数。并不是元检之数。堪烧昏钞背上。却有行人小印记事。葢由库官库子。配料官等。虚置簿帖。明视关防。暗作窥弊。以致奸伪日滋。钞法涩滞。其余去处钞库。谅同一体。以此参详。今后倒下昏钞垜料之际。许令库官如前勘合关防。及令检闸上料行人。各于料号掩头上。如法封记。成料布袋。外令贴库同封。箱篓之外。库官配料官。用印封记。须要提调官躬亲监视装封。凡遇烧毁。令元检垛料行人各验元封相同。然后开检。庶望少革前弊。钞法通行。宜令合干部分。定拟遍行为例遵守相应。具呈照详。得此除外。宪台合下仰照验就申陜西行省。依上施行。申乞照验本省。看详上项事理。如准监察御史所言。宜令合干部分。定拟为例遵守相应。咨请照详。回示。准此。送据户部呈。议得陜西省咨。监察御史范勿。监视奉元延安二路。至正七年。春夏二季昏钞。剔下不堪短少钞壹百伍拾肆锭玖两玖钱。元配料内。俱有合同印帖。开写库子行人配料官贴库姓名。各于本名下画字。比对姓名相同。不堪钞锭。行下辩验得并不是元检之数。葢由库官库子等。虚置簿贴关防。今后倒下昏钞垛料之际。许令如前勘合关防。及令检闸行人料号上。如法封记。成料布袋。外令库贴同封。箱篓之外。库官配料官。用印封记。须要提调官躬亲监视装封。凡遇烧毁。令元检垛料行人各验元封相同。然后开检。庶望少革前弊。以此参详各处行用库倒换昏钞。设立行人库子库官人等。眼同检数。勘合簿贴。关防奸弊。务欲画实倒换真昏。前项所言事理。合准所拟相应。如蒙准呈。宜从都省移咨各省。札付本部依上施行。具呈照详。得此除外。都省合下仰照验依上施行。承此。除外咨请照验依上施行。　建言盐法。

　　至正十一年七月十六日。准御史台咨。承奉中书省札付。据江北淮东道肃政廉访司申。准淮安等处分司牒。该准副使姚太中牒。尝谓致治必澄其本。救弊必塞其源。不揣其本而齐其末。欲行去其弊。未之有也。切覩朝廷立法。甚为允平。有司奉行。常患不至。法不披详。人多寃枉。伏覩国家以盐课为重。比因各处私盐生发。葢因拘该有司。失于关防。以致侵衬大课。廵案至淮东路。据本路牒报到见禁罪囚数内。盐徒四起。一起郭老九等。状招不合于至正八年四月十六日。各出本钱壹拾锭。于安东盐仓河下。卞纲头买讫私盐。大小肆拾陆袋。一起包和尚。状招不合于至正八年五月初五日。用钞壹拾壹两伍钱。买到庙湾场灶户蒋海驴私盐壹伯捌拾斤。一起戚都保。状招不合于至正八年九月十八日。同徐子中等四名。各出本钱。共肆拾伍锭。于调字纲。卞纲头处。买到私盐捌拾伍蒲包。一起许季保。状招不合于至正八年七月初六日。用钞壹拾两。于五佑场。广盈团蒋六三处。买到私盐壹百余斤。除录另行外。切详凡私盐及犯界盐货。止理见发之家。不得展转指攀平民之例。谓如甲私盐被获到官。招指此盐。系乙处所属。乙又不招。复指于丁。是为展转指攀。令郭老九等。明供所犯私盐。于调字纲。卞纲头庙湾场灶户蒋海驴。五佑场广盈团蒋六三处。买到多至万余斤。少者数拾引。本系各场元煎官盐。为因场官纲官。通同廵盐军官军人。纵令灶户纲头。恣意盗卖。比与小民煎熬展转。攀指人数不同。此等之人。处心侥幸。货盐则收利于已。事发则归罪于人。捕获之际。盐徒指出各场偷卖官盐之家。其路府州县。必须移文合该场分。并申牒运司取发。皆以止理见发。不得展转攀指。及以起火时月。有妨办课为词。徃徃狥私占吝。一槩置而不问。是致猾吏。得以肆其奸。盐徒得以长其恶。使愚民枉受役配之刑。场纲人等。坐享丰厚之利。苟免犯卖之愆。甚失朝廷立法之初意。又恐日就月将。大启幸门。为弊滋甚。今后除小民自行煎熬。依例止理见发。如此不惟用法允平。抑且盐课易办。而斯民亦免枉罹刑宪之苦也。当司牒请照验转达施行。准此看详。如准副使姚堉太中所言。诚为允当。申乞照验。得此具呈照详。得此。批奉都堂钧旨。送刑部照拟连呈。奉此本部议得御史台呈。淮东道廉访司副使姚太中言。凡私盐及犯界盐货。止理见发之家。不得展转指攀平民。本系元煎官盐。为因场官纲官。通同廵盐军官军人。纵令灶户纲头。恣意盗卖。捕获之际。盐徒指出各场偷卖官盐之家。其路府州县。必须移文合该场分。并申牒运司取发。皆以不得展转指攀。及以火起时月。有妨办课为词。徃徃狥私占吝。一槩置而不问。是致猾吏得以肆其奸。盐徒得以长其恶。今后除小民自行煎熬私盐。止理见发之家。外据贩卖盐徒。指出场官。总催。纲头。灶户。工丁人处买到官盐者。不计多寡。拟合并依正犯私盐例。一体科断。难同止理见发。不惟用法允平。盐课易办。以此参详私盐。止理见发。不得展转指攀平民。已有定例。其场官。总催。纲头。灶户。工丁。通同廵盐官军。将煎办官盐私地卖与盐徒。事发供指到官。难同指攀平民。对问是实。拟合随事追问。依例科断相应。如蒙准呈。宜从都省移咨各省。札付御史台。本部依上施行。户部遍行为例遵守。相应连呈照详。覆奉都堂钧旨。送刑部约会户部。一同照验连呈。奉此。刑部与户部一同议得淮东道廉访司。副使姚太中建言。凡获私盐。及犯界盐货。止理见发之家。不得展转攀指平民。如甲犯私盐。指系乙处所买。乙复指于丁。是展转攀指。郭老九等。明供所犯私盐。于调字纲。卞纲头等三处。买到多至万余斤。少者数十引。本系元煎官盐。为因场官纲官。通同廵盐军官军人。纵令灶户纲头。恣意盗卖。比与小民煎熬。展转攀指人数不同。此等之人。处心侥幸。货卖则收利于巳。事发则归罪于人。捕获之际。指出各场偷卖官盐之家。其路府州县。必须移文合该场分。并申牒运司取发。皆以止理见发之家。不得转指及以起火时月。有妨办课。置而不问。猾吏肆奸。盐徒长恶。日就月将。大启幸门。今后除小民自行煎熬。依例止理见发。外据贩卖盐徒。指出场官。总催。纲头。灶户。工丁人处买到官盐者。不计多寡。拟合并依正犯盐徒例。一体科断。难同止理见发。用法允平。盐课易办。以此参详各处运司。地方有异。风土不同。情弊多端。难拘一律。谓如淮淛二司。盐场无不毛之地。悉皆开垦种莳。若催煎运司官场司官吏人等。煎办之际。用心设法关防。廵场军官军人。昼夜严加廵绰。使灶插工丁人等。将给本煎办盐袋。尽实秤盘入官。则私盐何从而出。又山东河间二司。盐场多在濒海煎造。其在海大船。每岁入场。通同场官灶户人等。公然买卖。亲给本巳煎官盐。贱如粪土。每船少者买贩数百引。多者阡余引。运至扬州路管下。崇明州地面。石牌镇杨子江口转卖。此间边江拨脚铁头大船。结■〈舟宗〉运至上江发卖。拒敌廵哨军船。杀害军官人等。岁岁有之。比走透官盐。致有亏煎兑卖。廉副姚堉所言。切中弊情。今后除小民自行煎熬。榷货器具明白者。依例止理见发。所据河海贩盐。并陆地十引之上。盐徒指出场官。总催。纲头。灶户。工丁等处。买到盐数。合准所言。难同止理见发。并听随事追问。如此庶几盐无走透。课易办集。如蒙准呈。宜从都省移咨各省。札付御史台。依上施行。照会刑户二部。为例遵守相应。具呈照详。得此。除外都省合下仰照验依上施行。承此。除外咨请依上施行。　公差人员。

　　至正十二年正月二十一日。准御史台承奉中书省札付。各省使呈。照得都省统领万机。总裁庶务。凡无直省宣使人等通报事。办集公务。徃徃推称缘故。及托病不经由元行站道。辄乘站船。恣意远转。探觑亲戚。迁延岁月。不行回还。以致公事迟慢。若不立法。深为未便。今后公差人员。出使四方。照依水陆路程。徃回给限。果有病疾。拘该有司令医看治。开写患病缘由。痊可日期。明白具印信文解申达。以凭稽考。若违元限。验日数远近定拟罪名。不惟使人知所警畏。庶得公务早为办集。以此参详上项事理。宜从都省札付。合干部分定拟遍行各处。为例遵守相应。具呈照详。得此。送据刑部呈。检会到至正条格内一欵。至正十四年四月。湖广省咨。本省译史姚朵鲁朵海因押运曲乐回还。至南京。不由正道。驰驿却与温迪罕参政。稍带家书衣服。经由襄阳府水站还省。都省拟四十七下罢役。一欵天历二年九月二十四日。中书省奏。中书省纲维百司。总裁庶政。其余大小诸衙门里。委付的人每。合遵守中书省节制行。有近间省官每。上位根底奏过。众人商量定各处。为钱粮等事。被差的人。关讫铺马。圣旨差札推称事故。不肯去的也有。若便取问呵。罪经释免。如今遍行文书。今后但凡中书省差使里。如无缘故不去的记了他的名字。上位根底奏呵。怎生奏呵。奉圣旨受宣的咱每根底奏者。受勅的恁就要罪者。钦此。本部议得各省使臣。公差人员。凡差直省舍人。宣使人等。通报事情。办集公务。徃徃推称缘故。及托病疾。不行经由元去站道。辄乘站船探亲。迁延岁月不行回还。以致公事迟慢。若不立法。深为未便。今后公差出使人员。照依水陆路程。徃回给限。果有病疾。拘该有司。开写患病缘由。痊可日期。具印信文解申达。以凭稽考。若违元限。验日数远近。定拟罪名。以此参详。今后诸衙出使人员。果有营干巳事。故托患病稽违程限。失悞公事。拟合停俸取问。照勘明白。依例治罪。庶几人知警畏。事免稽违。如蒙准呈。遍行为例遵守相应。连呈照详得此。除外都省合下仰照验依上施行。承此。除外咨请依上施行。　佥补站户。

　　至正十二年二月二十六日。准御史台咨。承奉中书省札付御史台。呈据监察御史福安刘绘。检会到至正条格内一欵。大德六年八月。兵部议得逃亡消乏站户。合令亲管州县保勘。具申总管府委不干碍五品以上管民官。亲行体覆是实。开具元佥增损。目今实有丁差。申覆省部定夺。监察御史。廉访司体察。但有不实。将保勘体覆等官验数多寡责罚。标附过名。任回降等迁叙。主典人吏。勒停都省准拟。又泰定四年五月。兵部议得各处。水旱站赤消乏。有司迁延。不肯保勘。廉访司以体察。例不回文。徃复数年。不能补替。致将同甲贴户。一并靠损。参详站户消乏。例合随即佥补。虽有呈准通例。令亲管官司保勘不干碍五品官体覆。监察御史廉访司体察。为无所立程限。徃覆淹延。民受其害。今后拟合自动文字日为始。至监察御史廉访司体察了毕。通理不出一年。须要完备。若有限外不完去处。从监察御史廉访司常加体察。都省准拟承此。依奉宪台札付。廵历京畿东道至三河县。照刷出本县文卷内一件。夏店驿站户赵信刑运成等。贰拾肆户陈告贫难消乏。累经数载。迁延不与从公保勘体覆。又檀顺二州平谷昌平等县。似此事理。迟慢者众。已将随处官吏。量情责罚外。切详比年以来。水旱站赤。葢因诸衙门给驿泛滥。使客频繁。以致逼临日渐消乏。及至陈告到官。各处亲管州县官司。以保勘不完为由。故行迁调徃复。动经数年。不能随即补替。致使站户愈加靠损。其中质男鬻女。应役者有之。抛家弃业。逃亡者有之。灼其民病。莫甚于斯。虽有旧章。不出一年。须要完备。多不遵守。葢为别无定立限外罪名。因而拘该有司。视同泛常。徒为文具。今既呈准。虚申站户。消乏逃避。保勘不实。并将贫下小户。虚捏事产。妄作富实人户佥充。巳有关防所定罪名。遍行各处。并大德六年任回降等。主典人等勤停通例外。其出违程限一节。若不严立科条。必致年复一年。踵习前弊。又系前日虚文也。今后站户果有消乏逃亡。从各户赴当该站役官司告称。端的不能当站。贫乏缘由。及或有在逃人户。不行应役。津纳同甲贴户差发。实时行移元籍官司。照依该载事例扣筭首尾。不出一年。须要保勘体覆完备。随即飞申本管上司。于相应户内。依例从公佥补替换。若有出违程限去处。当该亲管州县正官首领官。比例照依户数多寡坐以责罚罪名。标附其拘该上司。并不干碍体覆等官。如果限外迟慢。临时详情究问。从监察御史。廉访司严加体察。非惟站赤少苏。亦且官吏知畏。事无迟滞。所据罪名等第。宜从宪台具呈都省。令合干部分。明白定拟遍行。为例遵守相应。具呈照详得此。送据兵部呈。本部议得监察御史建言。逃亡消乏站户。亲管官司。保勘不干碍体覆等官。出违程限。定立罪名等第。已有呈准定例。遍行各处。别难再拟。如蒙准呈。宜从都省札付御史台。本部依上施行。具呈照详得此。已经札付本台照验。依上施行。去讫。又据御史台呈。监察御史福安刘绘元言。今后站户。果有消乏逃亡者。各户赴亲管站役官司告称。端的不能当站。贫乏缘由。及有在逃人户。不行应役。津纳同甲贴户差发。实时行移元籍官司。照依该载事例扣筭首尾。不出一年。须要保勘体覆完备。随即开申本管上司。相应户内。依例从公佥补替换。若有出违程限去处。当该亲管州县正官首领官。比例照依户数多寡。坐以责罚罪名。标附其拘该上司。并不干碍体覆等官。如果限外迟慢。临时详情究问。从监察御史。廉访司体覆。今奉照到通例。止是虚申站户逃亡消乏。元申体覆官司。各各不实罪名。具呈照详得此。送据兵部呈。议得建察御史刘绘等建言。水旱站赤。比年以来。诸衙门给驿泛滥。使客频繁。以致逼临。日渐消乏。及至陈告到官。亲管州县以保勘不完。故行迁调徃复。动经数年。不能补替。致使站户愈告靠损。其中质男鬻女。应役者有之。抛家弃业。逃亡者有之。询其病民。莫甚于斯。虽有旧章。不出一年。须要完备。多不遵守。葢为别无定立限外罪名。因而视同泛常。徒为文具。若不严加科条。必致年复一年。踵习前弊。以此参详监察御史所言。整治站赤。事关急务。今后水旱站户。果有端的消乏贫难。或有逃亡。委无亲族同户丁产者。并听当该站官受理。随即行移元籍。亲管州县委官体勘。不出两月。不干碍五品官体覆。不过三月申达省部定夺。一年之内。须要于相应户内。依例佥补了毕。毋致躭悬歇役。若过违程限。本年事不结绝者。亲管州县。每一户至五户。正官罚俸半月。首领官罚俸一月。司吏笞决七下。五户以上至十户。正官罚俸一月。首领官笞决七下。司吏一十七下。十户以上至二十户。正官七下。首领官一十七下。司吏二十七下。二十户之上。罪止正官一十七下。首领官二十七下。依旧勾当。司吏三十七下。革役别叙。其不干碍五品官。或引本厅司吏。承管公文。顾忌违程。不行体覆回报者。验户多寡。与亲管州县官吏一体论罪。如拘该本管上司路府州县。准所属申解。苟延不依程限催行。以致相L站役。逼临见户代当者。正官罚俸一月。首领官笞决一十七下。司吏二十七下。通行标附。从监察御史廉访司官。严加照刷。体察究治。庶几站赤少苏。而官吏知所警畏。如蒙准呈。宜从都省移咨各省。札付御史台。本部遍行为例遵守相应。具呈照详得此。都省准拟除外。合下仰照验就行。依上施行。承此。除外本台咨请依上施行。准此。　奏事。

　　至正十二年七月初十日。准御史台咨。承奉中书省札付。至正十二年三月二十四日。笃怜帖木儿怯薛第三日。兴圣殿东鹿顶里有时分。速古儿赤朵儿只云都赤朵儿只。给事中忻都等有来。脱脱荅刺罕太傅。右丞相。特奉圣旨。世祖皇帝时分。不分诸色人等。有才学的选择着勾当里委付有来。近间将南人省院台里。不曾委付上头。偏付的一般。有天下四海之内。都是咱每百姓。有如今依着世祖皇帝时分用人例。南人内有才学的好人有呵。省院台里交用者么道圣旨了也。钦此。除钦遵外。都省合下仰照验就行。钦依施行。承此。咨请钦依施行。　译史人等。　至正十二年七月初十日。准御史台咨。承奉中书省札付。至正十二年闰三月十六日。咬咬怯薛第三日。明仁殿里有时分。速古儿赤不荅失里。云都赤。朵儿只等有来。脱脱荅剌罕太傅。右丞相定住。平章月鲁不花。平章普化。平章帖理帖穆尔。参政偰哲笃。参议脱火赤。参议汝中栢。郎中伯颜帖木儿。员外郎完者帖木儿。都事等奏。各衙门译史怯里马赤。知印宣使奏差职官相参用者么道。奏着为例行了来。各衙门职官阙里用了白身人。有要罪过呵。经革了。有即目行事之际。各处差使用人有。如今至正十二年正月二十一日已前职官阙里参了的。译史怯里马赤宣使奏差勾当。差使去办事的不为例。自公参月日为始。与他每准设。今后职官阙内再参补不应人呵。依例要罪过呵。怎生奏呵。奉圣旨那般者。钦此。除外都省合下仰照验就行。钦依施行。承此。咨请钦依施行。　开读。　上天眷命。皇帝圣旨。惟天惟祖宗。混一函夏。全付眇躬。朕承丕基。兢兢图治。罔敢暇逸。不谓近者河南反贼。乘此承平之久。诬惑愚民。弄兵构难。剽掠城邑。荼毒黎元。是用将司捕擒获渠魁。戮以狥众。余党狂猘。尚逋严诛。亦尝肆宥。开以自新。怙终不悛。致烦师旅太傅右丞相脱脱。勋旧忠贞。朕所眷倚。爰自贼发。迄今屡请董师致讨。重以心膂之亲。固难其请。而期于自效。诚恳益坚。朕惟事体之大。付托实难。匪资匡济之材。孰胜戡定之任。乃命依前以荅刺罕太傅中书右丞相。慎简官属。分省于外。督制诸处军民。爵赏有功。诛杀有罪。修举庶政。辑安斯民。绥顺讨逆。悉听便宜从事。枢密院御史台各分官属。从行禀受节制。毋或有违。务使将帅一心。士卒用命。廓清妖沴。永底隆平。于戏太傅实左右朕躬。其行在安靖天下。故分总揆之重。属以讨贼之劳。尚克钦承。懋建丕绩。咨尔多方。体予至意。故兹诏示。想宜知悉。　剿捕反贼。

　　至正十二年五月二十二日。准御史台咨。承奉中书省札付。至正十三年闰三月二十五日。也可怯薛第三日。嘉禧殿里有时分。速古儿赤不答失里。云都赤。阿八赤。殿中燕赤不花。给事中忻都等有来。脱脱荅刺罕太傅。右丞相伯撒里。知院定住。平章众家奴。知院搠思监。天夫月鲁不花。平章普化。平章贾鲁。左丞朵儿只。中丞福寿。同知哈麻。同知帖理帖穆尔。参政乌古孙良祯。参政不颜帖木儿。副枢悟良哈台。副枢札撒兀孙。侍御阿蓝答儿。佥院偰哲笃。参议脱火赤。参议王敬方。参议李稷参议伯帖木儿。郎中周璇。郎中完不花。员外郎刘绘。员外郎安明德。都事直省舍人安童。蒙古必阇赤忙哥帖木儿等奏。如今江浙省地面谋反贼徒。烧毁城池。杀掳人民。调兵剿捕之际。行省官。凡有轻重事务。若是一一咨禀。诚恐缓不及事。俺省台院众人商量来。若不交他每从便行事呵。躭悞了勾当有。如今江浙省里一应合行的事。交本省官好生用心行。凡有调遣军情重事。及创动官钱不须咨禀。就与纳麟大夫处商量了。交他每从便区处。其供给军储召募把截。一应军需等事。所司若有怠慢呵。四品以上取招。咨禀五品以下。就便究治呵。怎生奏呵。奉圣旨那般者。钦此。除已差直省舍人。浑秃帖木儿。赍文前去江南诸道行御史台江浙省。及照会枢密院就行。钦依施行外。都省合下仰照验就行。钦依施行。承此。本台合行移咨请照验钦依施行。　完者帖木儿。　至正十二年三月十九日。准御史台咨。承奉中书省札付。至正十二年三月二十二日。咬咬怯薛第三日。嘉禧殿里有时分。速古儿赤不荅失里。云都赤。迭里必失。殿中阿不花。给事中塔海帖木儿等有来。脱脱荅刺罕太傅。右丞相伯撒里。知院定住。平章搠思监。大夫普化。平章贾鲁。左丞朵儿只。中丞帖理帖穆尔。参政乌古孙良祯参政札撒兀孙。侍御童子。治书偰哲笃。参政脱火赤。参议王敬方。参议李稷。参议伯帖木儿。郎中周璇。郎中孛罗帖木儿。参议马马硕理。经历刘绘。员外郎咬住。都事安明德。都事直省舍人安童。蒙古必阇赤忙哥帖木儿等奏。山南廉访司官。将分司副使完者帖木儿取回总司。委领千户壹员。将壹阡名军人壮丁前去。与反贼迎敌呵。副使完者帖木儿于正月二十六日。迎见反贼。不行迎敌。当日避走骑坐铺马。经由四川陜西省来。到这里有行事之际。似这般怠慢了避走的。若不整治呵。怎惩戒多人。俺省院台官众人商量来。如今完者帖木儿根底。取了招伏。将他杖断壹百柒下。追夺所受宣勅不叙。发去海南常川安置呵。怎生奏呵。奉圣旨那般者。钦此。除外都省合下仰照验钦依施行。承此。除外本台合行移咨请照验钦依施行。　剿捕反贼。

　　至正十二年三月十八日。准御史台咨。承奉中书省札付。至正十二年二月初九日。脱脱怯薛第三日。嘉禧殿里有时分。速古儿赤朵烈。帖木儿。云都赤。朵儿只。殿中燕赤不花。给事中塔海帖木儿等有来。省院台众人商量了。普化平章朵儿只。中丞哈麻。同知蛮子。参议燕帖木儿。员外郎直省舍人完者帖木儿。蒙古必阇赤释家奴等奏。俺根底孛罗不花。镇南王与将文书来。为反贼过江徃湖广省所辖地面里。刼掳人民有么道说将来。有俺省台院众人商量来。江南三省是紧要地面。有紧关隘口。若不把截呵怎中。如今交江浙省平章伯颜帖木儿。江西省平章星吉。南台中丞蛮子海牙等。疾早起程镇守江州。于两省所管军马内。交他每从便斟酌。调遣及召募壮丁民义等。于沿江两岸紧要关津渡口。好生用心把截。整点军马完备。前去湖广并力剿除反贼呵。怎生奏呵。奉圣旨那般者。钦此。除已移咨江西省平章星吉。江浙省平章伯颜帖木儿。钦依召募民义壮丁人等。于长江两岸上下水洼冲要紧关去处。牢加把截。整点军马完备。前去湖广须要日近并力剿除。及咨湖广江西江浙行省。照会枢密院。钦依施行。外。都省合下仰照验就行。依上施行。承此。本台合行移咨请照验就行。依上施行。　剿捕海贼。　至正十二年六月初二日。准御史台咨。承奉中书省札付。准中书省咨。至正十二年四月三十日。也可怯薛第一日。皂角纳钵马上来时分。速古儿赤哈麻。云都赤。朵儿只。殿中阿不花。给事中朵儿只等有来。脱脱荅刺罕太傅。右丞相定住。平章普化。平章悟良哈歹。参政脱火赤。参议伯帖木儿。郎中咬住。都事等奏。昨前南台侍御。左荅纳失里。做江浙省左丞总兵。剿捕海贼者么道有圣旨来。俺根底南台大夫纳麟说将来。左荅纳失里在芜湖太平等处。好生谨慎把截关津隘口。与贼相敌。即目交江浙省参政保哥等。剿捕海贼去了有。交左荅纳失里。依前把截芜湖太平等处。关津隘口的说将来有。俺众人商量。如今交左荅纳失里休去。依前各分把截芜湖太平等处关津隘口。交恩宁普浙东去呵。怎生奏呵。奉圣旨那般者。钦此。除已移咨江浙行省照会枢密院。札付御史台。及南台侍御左荅纳失里恩宁普就行。钦依施行外。咨请钦依施行。准此。除已移咨江浙行省。照会枢密院就行。钦依施行外。都省合下仰照验就行。钦依施行。承此。本台合行移咨请照验钦依施行。准此。　剿捕反贼。

　　至正十二年正月十七日。准御史台咨。承奉中书省札付。兵房付南台中丞蛮子海牙呈。钦奉圣旨。剿捕反贼。钦此照得近奉中书省札付。摘委江西平章星吉。南台中丞蛮子海牙。率领官兵民义。直抵小孤山等处。就管在彼元军荅刺罕民义人等。日夜严加把截。克复江州。救援江西。仍差人前去催督各处官军。作急前进。依上施行。奉此。依上与江西平章星吉。宽彻不花太子。并官军沿江两岸。剿捕红巾反贼。于小孤山江岸住札。仍督责各处官军人等。日夜严加把截。及沿江廵哨。至正十二年九月二十日巳时。据廵哨头目赵国用报说。哨见三江口有红巾反贼。乘胜大小船只万余。顺流前来。并江两岸步行贼徒。不计其数。水陆相接。卑职听知。同江西平章星吉。宽彻不花太子。统领怯薛丹官军丁壮人等。驾船迎敌。不期前贼。火船冲突入阵。卑贼等与贼奋敌。贼势退散。至次日天明。据江西平章元领怯薛丹。锁南藏卜不花帖木儿等告称。至正十二年九月二十日辰时。有贼人数万余众。分住三队下流。放烧火船火筏。不计其数。差江州路同知也孙帖木儿。龙兴路同知赛都鲁丁。怯薛丹不花帖木儿等。同南台中丞宽彻不花太子。并镇抚按摊不花。都事木八剌沙。掾史宗椿。并怯薛丹不花等。各枝儿丁壮人等。与贼对敌。贼势浩大。官军失利下流。混战相及一更。其时月黑。彼我不认。至二十一日早。见怯薛丹朵儿只。说称我根随大人平章。夜来杀过小孤山。大人被贼弩射壹箭正中左膊。又杀至小孤山下。被贼人围遶各船着火。平章及怯薛丹锁南朵儿等壹拾名。镇抚按■〈土难〉不花。都事木八剌沙。俱各对阵不存。掾史宗椿等。不知下落。各官元起马。圣旨并勅牒。俱于船内。危急不能救取。我浮水出来了。得此。照得元委理问完者帖木儿所申。总兵官江西平章星吉。与贼对阵不存。本省元领军马正在径进之际。一时不可缺官统领。即与宽彻不花太子商议。就令委理问完者帖木儿。龙兴路同知赛都鲁丁。权行统摄军兵。　详上项事理。系关军机重事。宜从选委重官前来总制。今差怯薛丹哈马赍呈前去。乞赐早为遴选大将前来总制。并力剿捕施行。具呈照详得此。一呈至正十二年十月初二日。调遣怯薛丹荅刺罕僧伽等。哨见红巾贼人。乘坐船大小三千余号。在于吉阳洑下。安庆地面稍泊。当时即同宽彻不花太子调兵。至初三日与贼对敌。贼势猖獗。官军数少。致使官军突■〈舟宗〉。若不差人作急飞报。早差总兵官将引快便船只。及借拨钱粮前来救援。并力剿捕。事在危急。今差宣使苫思丁赍呈告禀。具呈荅刺罕太傅丞相。早赐作急救援施行准此一呈据所委江西理问完者帖木儿等呈。权行统摄见在官军人等。于安庆路山口镇住札。若便前进。切缘官军义兵人等。日支粮米。并无颗粒。亦无分文钞锭。若不作急差委重臣总兵。及添拨钱粮军器。免致失所。有悞军机。今差临安路治中孛兰奚。赍呈前去。具呈太傅荅刺罕右丞相照验。具呈照详得此。至正十二年十一月初五日。也可怯薛第二日。兴圣殿东鹿顶里有时分。速古儿亦朵列。帖木儿云都赤阿八赤。殿中燕赤不花。给事中秃鲁帖木儿等有来。脱脱荅刺罕太师。右丞相定住。平章搠思监。平章忽都海牙。平章哈麻。右丞悟良哈台。参政乌古孙良祯。参政杜秉彝。参政朵来。参议汝中栢。参议王敬方。参议锁住。郎中咬住。员外郎刘绘。员外郎荅儿瓦荅思。都事哈刺罕。都事訾复理。直省舍人阿速台等奏。教江浙省平章教化。将元领军马剿捕饶信等处谋反贼徒去来。他近到江浙省反贼经申昱岭关到江浙近了也么道。南台大夫纳麟等。前后累次差人催督去呵。教他迁延七日不行前进。却回去到嘉兴的上头。以致贼人突入江浙了么道。俺差人前去体覆呵。他不与贼人相敌。回到嘉兴是实有。如今将教化委付做江西省平章。这里差人前去取了他怠慢招伏。星吉替头里交做总兵官。与南台中丞蛮子海牙。一同剿捕小孤山等处反贼。若他向前剿捕反贼有功呵。上位识也者。又与教化一同径进去的。董搏霄等官处取将招伏来呵。怎生奏呵。奉圣旨那般者。钦此。除外所据钱粮。付请依例应付施行。准此。施行间。又准兵房付。准江浙省平章卜颜帖木儿荣禄咨。至正十二年十月初四日。据益都奕万户李荅里麻失里申。十月初三日。卑职廵哨至乌沙夹。见江内有大小船不计其数。从上下流前来。差千户八思不花等。哨问得数内一人称系老老廵检。说称这船。俱系安庆路南门外河下驻札。民船并杨柴洲和尚平章水寨船只。被上江红巾反贼。水陆前来。攻打安庆城池。为是贼人浩大。俱各奔走下流避难。得此。除已严加把截。昼夜用心廵绰。遇贼并力剿捕外。得此。又据湖广省所委八番顺元等处。宣慰司副使脱列秃鲁迷失呈。至正十二年八月二十四日。承奉本省札付。差委前去安庆路与淮西元帅也里坚住。一同剿捕反贼。遵依九月十四日到于安庆。有也里坚住先行病故。卑职督并军民官兵人等。日夜牢固把截。八月二十七日。有反贼五六万众到来安庆城。与贼对敌。至十月初三日未时。贼众增多。不能抵敌。被贼突入西门。放火烧毁残破。本路官军民义溃散。初四日到于池口稍泊。得此。参详池州路。与安庆唇齿之地。相离五六十里。蕞尔孤城。数百军壮。拒捍无边之贼。诚恐朝不保夕之状也。宜从太慰御史大夫。俯念危急。矜悯生灵。早赐促起元帅帖木迭儿。所领民义壹阡叁伯名。及多拨达达军马。摘附近军壮。星夜前来救援剿捕。以解黎民倒悬之急。伏请早赐添拨军马。更乞催督摘拨军兵民义。星夜前来救援剿捕施行。准此。又一咨准南台中丞蛮子海牙咨。该剿捕反贼。至正十二年十月初三日。贼人乘坐大小船约叁阡余只。在于安庆地面。江岸稍泊。进兵与贼迎敌。被贼火船火筏。冲入行伍。官船失■〈舟宗〉。至夜到长枫沙夹地面驻札。咨请于所统军马内。多差官军船只。及借拨钱粮发来救援。一同并力剿捕施行。准此。已经差拨广德奕千户伯颜不花。将引百户二员。军人肆拾壹名。民义贰伯伍拾玖名。斗子边江船贰拾柒只。并在上梢水人等。前去听从中丞调用。及支拨官粮叁阡石。于军需钱内借拨中统钞壹阡锭。并军器等物。若发中丞收管支用。除已移咨太慰大夫。早赐将元帅帖古迭儿荅罕不花。所领元募民义壹阡叁伯名。及摘拨达达军马。多拨附近军壮发来救援。及咨南台催促起遣外。咨请照验。乞赐添拨军马前来救援施行。准此。又据江浙省参政呵儿浑沙二呈。俱为此事。除已移咨本省平章卜颜帖木儿。多设方畧。于紧关水陆隘口。严加把截堤备。遇贼并力剿捕。勿致失机悞事。外所据多拨钱粮接济一节。付请依例应付施行。准此。　建言驼赃头疋。

　　至正十三年八月十一日。准御史台咨。承奉中书省札付。刑部呈。河东盐运司申。准分司牒。本司判官歪哥奉议牒呈。尝谓除奸止恶。赖法令之得宜。劝善化民。在行为之多效。伏念卑职。叨居佐贰。职专廵警。累有浅见。未敢缄默。会验至正条格内一欵。节该天历二年九月。刑部议得捉获私盐。其载盐船只。知情受顾者没官。不知情者给主。都省准拟。钦此。照得本司行盐地面。兴元凤翔庆环宁源泾邠及温吉辽沁州府。所辖县分。败获盐徒。每岁不下千百余起。赃盐数万余斤。源源不绝。较数若等。原其所犯私盐。未曾货卖者。例同买食科断。盛于赃盐布袋鞍屉等物作价没官。另项已解省部。外据驼赃驴马给付盐徒。切详无赖之徒。本以贪图厚利。恃赖有司。科断中间。因循又以驼赃头疋。不在没官之数。全无忌惮。亦不悛改。构集人众。执把器杖。再行赶喝驴马。动者不下百十头疋。畧买到私盐。却来本境。公然贩卖食用。每岁督令奏差把截盘捉逃避者。不胜其数。食用何可计言。及沁州武乡县捉获魏那孩等四名。违犯私盐五百余斤。拒捕致伤弓手。即目盐袋涩滞。又不能出场。况兼载渡私盐船只。尚且没官。般驼私盐头疋。却行给付赃主。观其所以。实为不伦。若不惩约。俾令盐徒狥意违犯。徃徃侵衬亏兑大课。今后但有捉获私盐。将元驼赃盐头疋。与盛赃物件。比依前例一体没官。回易作偿。年终另项通行起解。如此不惟禁诫愚民。不至轻犯宪章。具于转运之方。似为少助。缘事干为例。牒呈转达施行。准此。牒请照详。准此。看详诸凡私盐。驼赃头疋。如准判官歪哥奉议所言。与般载私盐船只一体没官。似为少除奸弊。盐法。易为办辑。卑司除外。申乞明降遵依施行。得此。本部与户部。一同议得河东盐运司判官歪哥言。本司行盐地面。兴元凤翔等州府。并所辖县分。捉获盐徒。每岁不下千百余起。赃盐数百余斤。赶喝驴马。公然贩卖。盛放赃盐布袋鞍屉等物。作价没官。已解省部。其私盐贼徒。载盐船只。尚且没官般驼头疋。却行给付赃主。实为不伦。以此参详上项事理。系干大课。合准所言。今后捉获私盐贼徒。但犯驼载私盐头疋等物。拟合比依载盐般只例没官。回易作价。另项起解相应。如蒙准呈。宜从都省移咨各省。札付各部为例遵守相应。具呈照详得此。都省议得上项事理。除顾觅他人头疋般载。中间果不知情。依例给主。余准部拟除外。合下仰照验依上施行。承此除外。本台咨请照验施行。依上施行。

　　△乌台笔补

　　至元改元之五年秋七月。宪台肇建。于以配肃天德。用诏太微执法之象。诏前平章政事塔察公为御史大夫。曰中丞。曰殿中侍御史。以帖赤木八刺拨灰贰焉。曰侍御史。曰治书。曰监察御史。纯用汉人。一切事宜。率循旧典。其里行十有二人。令各各举所知以充员数。侍御史太原高公。乃以相人梁贞。前翰林修撰左司都司恽。俾膺遴选。方朝廷向治。思有以重之。其监察到台。特诏庭见。以肃其气。优禄稍以励其严。朱衣象板。虽以七品就列秩望。清峻天下事。无非所当言者。其出使四方。佩金符。分属掾。驰驿传中外。具瞻凛然。耸绣衣直指之望。至有恨其崇资。不得与之同事者。内则号下台。通论驳设。六察画坊厢纵游。詧小大事。月限以数。于是腾章抗状。纷番迭作。霜逐简花。风声动台阁矣。仆偎厕里行。颇收薄用。比受更凡三十有二月。尸素既久。具藳纷然。并以外台纲书记事状时务等篇。总一百五十余章。厘为五卷。题之曰乌台笔补。客有览而诮予者曰。昔人谏草。徃徃削而去之。子今是举。不几于自用昭晰以章时事之非乎。予曰。客何以见之晚也。里行言责也。人与言虽卑而微。其见于此者。皆本台巳行底至而不遗者也。故书之策。正欲表夫朝廷。宽忌讳。重台谏。顾惟荛言。曾不少弃。见乎微。其至可知已。可知已。至于政责有恒。辞尚体要。予虽不敏。中或有一得焉。是又不可因已陈而废之也。客唯而退。于是乎书以为序。

　　古今名号更易。　御史大夫。 【秦】 　大司空。 【汉】 　太司宪。 【唐】 　御史府。 【汉】 　宪台。 【后汉】 　兰台。 【魏晋宋齐】 　左右肃政台。 【唐】 左右御史台。 【唐】 　员数品从。　唐制。　大夫正三品。 【百官志一员。六典二员】 　中丞二员。 【百官志正四品。六典正五】 　侍御史。 【百官志六员从六。六典四员正六】 　殿中侍御史。 【从七。百官志九员。六典六员】 　主簿一员。 【从七】 　监察御史正六。 【百官志十五员。六典十员】 　录事二员。 【从九】 　金制。　大夫一员从二。　中丞一员从三。　侍御史二员从五。　治书侍御史。二员从六。　殿中侍御史二员。正七。　监察御史十二员。正七。　典事二员从七。　检法四员从八。　三院人数。　唐制。　台院。　令史七十八人。　书令史二十五人。　亭长六人。　掌固十二人。　殿院。　令史八人。书令史十八人。　察院。　计史三十四人。　令史十人。　掌固十二人。　金制。　狱丞一员。　架阁库管勾一员。　令史一十人。分掌名头。上台机密房掌察到应干公事。　下台机密房掌同上台。谓监察紏到公事申台。　吏户礼兵刑工房斟酌繁简。 【分掌刷案】 三院例。　一曰台院。其僚曰侍御史。呼端公知杂事。谓之杂端。非知杂者号散端。　二曰殿院。其僚曰殿中侍御史。呼侍御。新入者知右廵。以次左廵。号两廵使。　三曰察院。其僚曰监察御史。亦呼侍御。每公堂会食。杂端在南榻。主簿在北榻。皆绝笑言。　台门例。　旧日御史台。在宫阙西南。其门北开。取阴杀之义。　置狱例。　旧台中无狱。有须留问寄禁大理。若寻常之狱。推讫断于大理。唐李干佑为大夫。请于台置。狱虽按问为便。而增鞠狱之弊。至开元间。御史大夫崔隐甫奏罢之。须留问者。寄禁大理。　班簿例。

　　治平元年闰五月。诏御史台合门。十日一具细书班簿以进。自今天书为册。月上之。　两台发使例。　旧例两台岁发使八人。春曰风俗。秋曰廉察。以四十八条察州县。　受事例。　旧例只日台院受事。双日殿院受事。　职官始置。　御史大夫秦官位。上卿银印青绶掌副贰丞相。其监察御史掌监郡。　弹奏进止例。　旧例弹奏皇帝视事。□御史奏之。景龙后皆先进状。听进止。许则奏之。不许则止。　同诘寃狱例。　凡为三司。同诘三司为御史大夫。中书门下省。大事奏裁。小事专达。　衣冠例。　秦御史冠柱后惠文。葢用铁为柱。取其审固不挠。唐大夫中丞。遇大事。押奏冠法冠。 【谓豸冠也】 衣朱衣纁裳白纱中单以弹之。小事常服而已。　大礼例。　国有大礼。则乘辂车为之前导。　审覆例。　若有制使覆案囚徒。则刑部参择之。　三司理事例。　则与给事中。中书舍人。更直于朝堂受表。　中丞与皇太子。三公相遇例。　元魏朝故事中丞出。与皇太子分路三公。皆遥驻车。去□轭于地。以待其过。其或迟违。则前驱以赤捧捧之。　六职例。　一曰奏弹。　二曰三司。　三曰西推。　四曰东推。 【东西朝堂】 　五曰赃赎。　六曰理匦。　侍御史五曹例。　汉皆用公府掾属高第者为之。　一曰。令曹掌律令。　二曰。印曹掌刻印。　三曰。供曹掌斋祠之事。　四曰。慰曹掌廐马之事。　五曰。乘曹掌护驾之事。新除有罚例。　旧例新除者。未晓制度有罚。至罚有逾万钱者。若议罚则询于杂端。　侍御等里行例。

　　唐龙朔元年。置侍御里行。殿中里行。监察里行。武后文明。后颛以里行名官。长安二年。复置内供奉官。　供奉例。　旧例掌殿庭供奉之仪式。每朝与侍御史随仗入位在中丞下。给事中。中书舍人后。　持书故事。　持书侍御史者。本汉宣帝元凤中。因路温舒上书。宜尚缓刑。帝深采览之。季秋清谳时。帝幸宣室斋居而决事。令侍御史二人持书。故曰持书侍御史。　四推莅太仓。左藏出纳例。　旧例以殿中侍御史第一人。同知东推莅。太仓出纳第二人。同知西推莅。左藏出纳号四推御史。　大朝会例。　凡冬至元正大朝会。则具服升殿。若皇帝郊祀郊廵省。则服从旌门徃来检察。视其文物之有亏阙。则紏之。　衔署例。　凡弹劾之事。御史言于大夫。若遇大事则方幅奏弹。小事则署名而已。　监察不得供奉例。　旧例监察正门。无籍非因奏事。不得入至殿庭。开元间。勅并令随仗而入。不得供奉。　监察例　九冬至祀圆丘。夏至祀方丘。孟春祈谷。季夏祀明堂。季冬祀神州。五郊迎气。及享太庙。则二人共监之。朝日夕月。及祭社稷。孔宣父。齐太公蜡百神。则一人率其官属。阅其牲牢。省其器服。辩其轻重。有不修不敬。则劾之。　会议例。　尚书省监司。七品巳上官会议。先牒报台。亦一人徃监。若据状有违。及不委议意而署名者紏弹。凡有勅令一御史徃监。即监察受命而行。亦监其过谬。　监斋例。　凡京都忌斋日。则与殿中侍御史分察寺观。七品巳上清官。皆顾行香。不到。则牒送法司。　监决囚徒例。　凡决囚徒。则与中书舍人。金吾将监之。　在京监察例。　分知左右廵。各察其所廵之内。有不法之事。谓左降流移。停匿不去。及妖讹宿霄。蒲慱盗切。狱讼寃滥。诸州纲典。贸易隐盗。赋敛不如法式。诸此之类蔽匿者。则量其轻重。而坐所由御史。　监察御史杂例。　分察百僚。廵按郡县。紏视刑狱。肃政朝仪。朝廷有不肃钦者。御史则紏而劾之。每二人五日分知东西朝堂。　边功例。　凡将帅战伐。大克杀获。数其俘馘。审其功赏。辩其真伪。　门直例。　凡自监察御史巳上。每日一人于本司当门直。以检察台中出入。及令史领词讼过大夫之事。若缘词讼事。须推勘者。大夫便委门直御史以推之。　风闻例。　旧日御史台。不受诉讼。有通词状者。即于台门候御史。御史径徃门外收采。知可弹者。畧其姓名。皆云风闻访知。　相遇例。　凡御史已下。遇长官于路去戴下马。长官敛辔止之。　监围例。　旧例搜狩。则监围察断绝失禽者。　监选例。　旧例吏部将除定员数。及拟到州县付之监察。于吏部别置监察一幕。御史阅数。临视而已。若中间或有资历先后。品从高下。及不应等事。许授除官陈告御史即推究根因与之改正。　进帖例。　监察旧例所进帖子。止是今呈子样。但内为腰封。其囊上用黄纸作帖。黄上书奏帖二字。下书臣某谨封。　照刷例。　旧例照刷所司。先具事目到台。其文卷后粘连刷尾。具公事本末。赴台照刷。监察御史于正位坐。阅朱销簿。台令史一人在傍亦坐。执掌具到事目。其当该人员。引卷通读。若系筭数文卷。更设帐科司吏一名。与台令史一同刷磨。其中但有违错稽迟。监察将文卷收讫申台。量情治罪。余无违错者。即令大程官于刷尾。骑缝近下先用刷讫铜墨印。然后葢以监察御史朱印。及于朱销簿上结尾后。亦用刷讫铜墨印。　督军御史。　晋书职官志。光武建武初。征伐四方。始权置督军御史事竟罢。东晋孝武太元六年复置。隋炀帝时监军御史。符节御史。　西汉书百官表。其治书符玺者。印绶比二百石以上皆铜印黄绶。汉官仪尚玺四人。掾史赵尧为符玺。御史尚玺者也。晋书职官志。符节御史。秦符玺令之职也。汉因之位次。御史中丞掌绶节铜虎符。竹使符。及泰始中。武帝省并兰台置符节御史。掌其事焉。　防禁御史。　按魏晋官品令。又有防禁御史等七品。兰台之职也。　汉六条。　汉官仪部刺史周行郡国省察治状。黜陟能否。断如治寃狱。以六条问事。非条所问即不省。　其一条曰。强宗豪右。田宅踰制。以强凌弱。以众暴寡。　其二条曰。二千石不奉诏书。遵承典制。背公向私。旁诏守利。侵渔百姓。聚敛为奸。　其三条曰。二千石。不恤疑狱。风厉杀人。怒则任刑。喜则淫赏。烦摇刻暴。剌截黎元。　为百姓所病。山崩石裂訞。讹言。　其四条曰。二千石选署不平。苟阿所爱。蔽贤宠顽。　其五条曰。二千石子弟恃怙荣势。请托所监。　其六条曰。二千石违公下比阿附豪强。通行货赂。割损政令。　廵案官选判官支使例。　旧例十道廵案。则选判官二人为之佐。如本道务繁。得量差官人历清干者。号为支使。　廵案出入例。　汉监者每三岁一更。常十一月奏事。三月还监焉。唐廵案使。率三月已后出都。十一月终入奏事。宰相李峤请率州置御史一人。以周年为限。　廵案州县例。　诸监司每岁分上下半年。廵案州县。具平反寃讼案访利害。及荐举循吏案劾奸赃以闻。案察所部有犯。　诸案察官知所部官有犯。若事理重者。躬亲廉察。 【部民诉讼县令同】 余事听先委不干碍清强官。体究有无实迹。结罪保明申所委官司于案。章内明坐所差官体究到事因。并不得出榜召人首告即犯赃私罪。虽已离任被告论。或因事彰露者。听案治。　具发摘过赃吏例。　诸案察官每岁终。具发摘过赃吏姓名。置籍申尚书省。　廵案许见宾客例。　诸监司廵案。许接见宾客。惟不亲谒。　直指使。　汉直指使。持斧衣绣衣。 【直指者。为指事而行无阿私也。衣以绣衣。尊宠之也。出讨奸猾治大狱】 　知班受百官及命妇入宫帖子例。　旧例百官入朝。知班一人于宫门受百官。及命妇入宫帖子。其止书某官某职某爵。上用职印。令执事人受知班。葢使知其百官。是日有疾病有故者。其所告状为之曹状。　知班紏弹例。　殿中侍御史下。设知班十人。如百官朝会。知班四人于四方临视。如有失仪堕简者。知班向其人前。问何姓氏。然后具状紏弹。　主簿例。　隋大业三年始置。隋二员。唐省一员。掌印绶事。发辰勾检稽失。及管辖台中臣集承诏。再拜稽首而言曰。我皇元之始受天命也。建旗龙漠。威令赫然。小大君长。无有远迩。师征所加。或克或附。于是因俗以施政。任地以率赋。出其豪杰而用之。禁罔疏阔。包荒怀柔。故能以成其大。制作之事。葢有待也。世祖皇帝圣繇天纵。神武不杀。智诎羣策。取善无方。定天下而一之。乃考帝王之道。酌古今之宜。建国纪元而着令典焉。立官府。置郡县。各有其职。而上下相承。内外相维。联属贯通。以通功成务。丞相中书以统之。上承天子出政令于天下。较若画一。莫敢踰焉。其或任焉而非人。令焉而非法。近焉而弗察。远焉而弗达。交修其非。以辅其所不逮。则责诸风宪。它官虽贵且重不得预。况乎朝廷百执事郡县小大之吏。作奸犯科为不善者乎。是故使其君子。安焉以尽心。使其小人。惧焉而迁善。而天下之治成矣。此其官所以不可一日阙欤。今上皇帝以武皇之亲子。久劳于外。入正统绪。罪人斯得。功成不居。克让大位。故其观乎事变之极。而知患得患失者。必至于无所不至。察乎民庶之隐微。知其蠹弊深刻。而无所告愬。故慨然当宁兴叹。而属意于斯者。岂偶然哉。谨按御史台。至元五年置秩从二品。二十一年升正二品。大德十一年升从一品。台有大夫一人。后增一人。中丞二人。后又增二人。随复故侍御史二人。治书侍御史二人。殿中侍御史二人。治朝着之事。典事二人。掌莫府文书之事。后改为都事三人。后又以都事之长。蒙古若色目一人为经历。检法二人。后废管勾三人。其一人兼照磨。监察御史十二人。后增至十六人。皆汉人。又增蒙古色目人。如汉人之数。今三十二人。

　　至元十四年。既取宋置南行台。二十七年专莅江南之地。号江南诸道。行御史台官秩如内台。而监察御史。今二十四人。西行台初由云南廉访司升行台。大德元年移治陜西。号陜西诸道。行御史台。莅陜西甘肃四川云南之地。延佑间暂废。随复其官秩如南台。而监察御史今二十人。至元六年初置各道提刑按察司正三品。有使副使。佥事。察判。经历。知事。二十八年改肃政廉访司使。副使。佥事。各二人。大司农奏罢各道劝农司。以农事归宪司。增佥事二人。经历知事照磨各一人。今天下凡二十二道。始建台时大夫则塔察儿也。今六十年。继居其官者。名氏拜罢岁月。则有掌故在。谨记。　察院题名记。　审官之法既坏。仕者杂出。而天下始不治矣。或因缘时贵以取进。或多赀以交结。变易诡诈。佞媚侧辟。一朝居位临民。民乌得偿其积贪乎。世祖皇帝至元五年。立御史台。设监察御史。振肃庶民。紏劾贪邪。以绳吏积。以除民瘼。当是时。宋尚未纳王。馈饟供。给羽书四驰。中原数十百州。日以飞挽为事。自汉唐之主观之。当以军府为急矣。而我世祖皇帝。忧民方深。不俾瘝官。毒我黎庶。则虽尧舜之明四目。达四聪者。岂是过哉。列圣相承。成法具在。天历皇帝登极。顾御史大夫帖木儿不花。若曰内外非台察。则官以墨败者无由而知。贪何以惧。奸何以发乎。汝可以台院。殿院。察院。刻石以题名焉。呜呼。天历皇帝。丕承世祖之谟烈。诏台臣三院题名者。臣马祖常。才虽谫薄。不识帝王之度。要非夸以乐人。必劝之以善。而惩之以不善也。名既刻题名记。后天历初。有制命御史台。具石题名。圣言浑灏。有训有戒。天聪民达。照物知情。而文字简易。盖尧舜都俞之音也。夫天地之大。日月之明。何德以象之。臣赵世延既承诏为文。至顺三年九月日。台臣等谨敷宣德意。列载如上。维时长贰曹属之次。仍列于下。后之来者。尚微于始而继之也。且人之善恶咸在。是亦惩劝之义而不可废也。呜呼慎哉。　殿中司题名记。　国朝官制御史台。立殿中侍御史。虽王府大臣奏事。殿中先相关白大朝会。则知百官序班于庭。在台则百官有故。三日各令曹属报状云。官独简贵。平居无文书。出则秉宪节为使一道。故职是者。必国人世臣之冑。必由监察御史以次进。他人不与也。天历皇帝在位顾台臣。若曰殿中侍御史题名。无刻不宜尔。可令自今已上。制官之始咸刻之。于其署殿中侍御史唆南孛罗。诏侍御史马祖常言记。治书侍御史二人。殿中侍御史二人。治朝着之事。典事二人。掌幕府文书之事。后改为都事三人。后以都事之长。蒙古色目一人为经历。检校二人。后废管勾三人。其一人兼架阁照磨。监察御史十二人。后增至十六人。皆汉人。又增蒙古色目人。如汉人之数。今三十人。

　　至元十四年。既取宋置南行台。二十七年专莅江南之地。号江南诸道。行御史台官秩如内台。而监察御史今二十四人。西行台初由云南廉访司升行台。大德元年。移治陜西。号陜西诸道行御史台。莅陜西甘肃四川云南之地。延佑间暂废。复其官秩如南台。而监察御史今二十人。至元六年。初置各道提刑按察司正三品。有使副使。佥事。察判。经历。知事。二十八年改肃政廉访司使。副使佥事各二人。大司农奏罢各道劝农司。以农事归宪司。增佥事二人。经历知事照磨各一人。今天下凡二十二道。始建台时大夫则塔察儿也。今六十年。继居其官者。名氏拜罢岁月。则有掌故者在。后来者有目为材御史者。有否者则为御史者。可不慎哉。臣祖常相曰。尔为御史时。且以尔尝学古文。是记尔宜为之是。为是而知天历皇帝。帝王之度也。守院御史脱脱王德欣请曰。石既具矣。请以尔言为察院题名记。起自至元五年。至至顺三年。监察御史姓氏咸列于左云。元许有壬至正集上都分台题名记。　官署题名。旧制也。司马公记谏院。其较著者焉。世祖建御史台。劾省院。百司非违。谏议言詧实总之。省若院鼎足立台。政则省院无与。其雄峻古所不及。大驾岁幸上京。则分台从大夫二。必大贵近。不去左右中丞下分员行。夏莅秋还。机务常沓至外是未遑也。分台旧无题名。至顺癸酉始榜堂颜。元统甲戌大夫银青公。既入视事。谓木不能。年且积久。徧厅壁不称具瞻。而上京难石。请于上得陛材砻而画之。为十八年地并其阴为三十六年。徃者兹无从征。且不胜书。断自癸酉托始。今天子即位年书之继者貤勤其下。若稽建台昉至元戊辰。责大寄重。有识共知六十七年。章程具悉。无庸赘。及惟先哲言官事如家。若近寔远。今夫齐民构屋作器。必欲终其身。及其子孙而勿坏。政治之瘝。有官之治。其事不能如齐民之治其家也。事去乎。则已为岁月计者。且不多得。况有为世计者乎。公之心可谓周已推此心也。一事不如法。一人不得平。其肯因循而不恤乎。继者又能推公之心。由三十六年。至于百千年。感激率兴。有功风纪。其可量耶。而某正某邪。观者得以指议知所择从。则又司马公之意也。斯石也。其亦有补于风纪者乎。　勅赐重修陜西诸道行御史台碑。　至正丁亥十一月庚戌日。南至皇帝燕延春阁。御史大夫臣纳麟等奏。陜西行御史台。岁久屋弊。既撤而新。拟御史中丞臣有壬文其故于石。制可。臣有壬承诏。谨按其状。而笔其槩曰。台治位。今奉元城之艮隅。且五十年。罅不即填。桡不即易。驯玩将不可支。岁辛巳都事樊执敬言。行台据雄镇。具瞻重威。废乃若此。今不亟修。后费滋甚。乃移文中台。再阅岁始报可。于是市材。秦陇得木。山积瓦甓。百需靡不具集。而寻引斧斤。稽而不用。乙酉冬十月中丞韩嘉讷。莅止按视。储木暴露。不衰朽已过半。慨然率作。俄复召入。累迁为御史中丞。奉元无良梓人圬者。以告中台。中丞为请诸尚方。择精其艺者。乘传而徃。侍御史沙班。李好文。都事朱守谅辈。得以僝其功焉。丙戌五月庇工。六月中丞笃思弥。实治书侍御史老老。至九月正堂暨幕署告成。且辍且作。中丞赵德寿。侍御史庆善。继之。明年四月。韩嘉讷复来。为御史大夫。八月侍御史沙剌班至。后先协恭。迤逦就绪。入冬而落焉堂扁至公仍其故也。袤深五寻有二尺。广九寻。挟以翼舍。丽以雨厦。贯以修廊。属以圆堂。东西曹局。各二十六间过厅前峙照磨所附。其西位置秩秩察院。若掌故帑藏。不易旧贯。佗悉一新。庖传概枥。各底坚好。堂北伐土泉涌。因浚为池。益以龙首渠水。构亭其上。池阴东西。各为亭基城。东北作屋以备登览。前三其门。引映峻邃。先是出入委巷。狭隘迂折。民居直其冲者。愿输为道。倍直酬之。辟为通衢。如砥如矢。是役台官总于上。僚属奉于下。举尽恪恭。毫厘之费。皆出台储。以故工不知劳。民不知扰。考室度功。名虽曰修。而实则剏矣。我世祖皇帝。至元戊辰。建御史台。以清风俗。以正百司。而政之布报。地之逖迩。有不齐焉。丙子平宋。明年立南行台总十道。以按三省。云南则提刑按察司治之。寻升行台。以按边徼。边徼既宁。相地之宜。以大德丁酉四月。移治京兆。是为陜西诸道行御史台。按陜西。甘肃。四川。云南四省。总陜西。河西。西蜀。云南。四道廉访司而节制于中台焉。关中东控中夏。西南北极边陲。树之行台。俯制部属。崇严之势立。则敬畏之心生。敬畏之心生。兹用不犯矣。此其小者尔。若夫消奸邪于未萌。轧豪猾不敢喘气。使山川失险。里巷不惊。台与地亦重矣哉。臣有壬考其岁月。因有以观政焉。廨弊已久。始有修葺之议。又七年始有成其不至倾圯几希。今也坚足以待岁月。密足以庇风雨。崇足以詟部属。为政之道。岂外是哉。建台杂务。公廨厨库。检督令史奴婢。配勋散官职事。每食则执黄卷。书其谴罚。　五使例。谓廊下使。入阁监食使。监香使。掌国忌行香二使。临时充。乃谓之五使。　三京留司御史台。　元和十三年后。但以侍御史殿中。侍御史。监察御史。共主留务。三院御史。亦不常备焉。　宋朝西京于分司官内。差一员权阙。即差官权掌南京。止令留守通判权掌。后北京置台专差官。

　　天禧四年以翰林学士承旨。兵部侍郎知制诰。晁逈为工部尚书。集贤院学士。判西京留司御史台。他官止云权。而逈云判者。以三品故也。中书堂事纪旧日监察所行。　差监察例。本台且以三人为率。本台备具本官脚色。作奏日进呈。御笔点差。假如首先一人。是台家注意者。御笔或点却次者第三者。　无故入御史台杖六十。挝皷者先杖八十。　台谏检院皷院。台既六。余皆合行。皷院在掖门东。检院在掖门之西。　旧来监察照刷。止是彻卷看读。但有稽迟。即有杖罪。如违错等事。更不消说。监系取招讫。送法断定。然后决罚。据勾当限次。如疮未愈。勾当疮已愈不出。又是罪及照阅朱销簿。　金国省院台为三省。　旧有六台六院。　上下台大夫。中丞为上台。侍御史以下为下台。　治书侍御史。乃是台奏事官为制。一台事也。　报午时省即起。然后台起。六部视台起。然后部起。　按察兼运使。其意已为按察中间。一切欺隐不公事。则不敢犯。早辰先与书史判按察司事。次乃与同知副使判运司事。　旧日监察如某吏行止不修。及赃滥者。监察于本人门。或帖子。或粉壁书云。某人行止如此。身事便索废却。台有三台。上台。下台。外台。　旧日监察出使。带牌起驿马。　监察有急事至撒。合门纳帖子。无问早晚。自宫中传入。奉御传于门娘。转于承御。承御闻奏。上如熟寝。承御直夜者。不敢声言。击所悬之玉。为之袭声。既寤。进读某人奏到帖子如此等事。若上即裁决。令承御批送省部台上。用小方玉印印之。所司得旨。登时勾当明日朝奏对。　旧日监察外路。有体究公事。差部官一员。并部令史。事得其实官。　台吏人杖一百已下皆决之。若有大叚公事。台司覆察得实。关所该部。分差部官。与监察一同致勘。如所察不实。监察所得罪。止是罚俸赎铜。　旧日三品已上官有罪。监察体究得。申台呈省闻奏。若宣勘本官。不问虚实。即便承伏。如中间实有寃枉。令家属告登闻。检院不理。然后檛皷以闻。

　　永乐大典卷之二千六百十一