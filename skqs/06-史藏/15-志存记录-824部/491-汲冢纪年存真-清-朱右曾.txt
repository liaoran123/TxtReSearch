汲冢纪年存真

朱右曾辑录《汲冢纪年存真》

2.1〔五帝〕
2.1.1昌意降居若水，产帝干荒。
2.1.2帝王之崩曰陟。
2.1.3黄帝既仙去，其臣有左彻者，削木为黄帝之像，帅诸侯朝奉之。
2.1.4黄帝死七年，其臣左彻乃立颛顼。
2.1.5颛顼产伯鲧，是维若阳，居天穆之阳。
2.1.6帝尧元年丙子。
2.1.7尧有圣德封于唐。梦攀天而上。
2.1.8后稷放帝朱于丹水。
2.1.9舜耕于历。梦眉长与发等。遂登庸。
2.1.10命咎陶作刑。
2.1.11三苗将亡，天雨血，夏有冰，地坼及泉，青龙生于庙，日夜出，昼日不出。
2.2夏后氏
2.2.1禹
2.2.1.1禹都阳城。
2.2.1.2黄帝至禹，为三十世。
2.2.1.3夏禹未遇梦乘舟月中过而后受虞室之禅。
2.2.1.4禹立四十五年。
2.2.2启
2.2.2.1启曰会。
2.2.2.2益干启位，启杀之。
2.2.2.3九年，舞《九韶》。
2.2.2.4二十五年，征西河。
2.2.2.5二十九年陟，年九十八。
2.2.3太康
2.2.3.1太康居斟鄩。
2.2.3.2乃失邦。
2.2.3.3羿居斟鄩。
2.2.4仲康
2.2.5相
2.2.5.1后相即位，处商邱。
2.2.5.2元年，征淮夷、畎夷。
2.2.5.3二年，征风夷及黄夷。
2.2.5.4七年，于夷来宾。
2.2.5.5相居斟灌。
2.2.6少康
2.2.6.1少康即位，方夷来宾。献其乐舞。
2.2.7帝杼
2.2.7.1帝杼居原。自原迁于老邱。
2.2.7.2柏杼子征于东海及三寿，得一狐九尾。
2.2.8后芬发
2.2.8.1后芬发即位，二年，九夷来御。曰畎夷、千夷、方夷、黄夷、白夷、赤夷、元夷、风夷、阳夷。洛伯用与河伯冯夷。
2.2.8.2后芬立四十四年。
2.2.9后荒
2.2.9.1后荒即位。元年，以元珪宾于河，〔命九东〕狩于海，获大鱼。
2.2.9.2后芒在位，五十八年陟。
2.2.10后泄
2.2.10.1王亥托于有易、河伯仆牛。殷王子亥，宾于有易而淫焉。有易之君臣杀而放之。故殷上甲微假师于河伯以伐有易，灭之，遂杀其君臣。
2.2.10.2后泄二十一年，命畎夷、白夷、赤夷、元夷、风夷、阳夷。繇是服从。
2.2.10.3陟。
2.2.11不降
2.2.11.1不降即位。六年，伐九苑。
2.2.11.2六十九年其弟立。是为帝扃。
2.2.12帝扃
2.2.13帝廑
2.2.13.1〔帝廑一名胤甲〕。
2.2.14允甲
2.2.14.1允甲即位，居西河。
2.2.14.2允甲在位四十岁。天有祅，十日并照于东阳。其年，允甲陟。
2.2.14.3本有十日迭次而出，运照无穷。
2.2.15〔孔甲〕
2.2.16后昊
2.2.16.1后昊立三年。
2.2.17后发
2.2.17.1后发一名后敬，或曰发、惠。
2.2.17.2后发即位。元年，诸夷宾于王门，冉保墉会于上池，诸夷入舞。〔其子立为杰〕。
2.2.18后桀
2.2.18.1居斟鄩。
2.2.18.2畎夷入居豳岐之闲。
2.2.18.3不窋之晜孙。
2.2.18.4后桀命扁伐岷山，岷山庄王女于桀二人，曰琬，曰琰。桀爱一人女，无子焉，斲其名于苕华之玉，苕是琬，华是琰。而弃其元妃于洛。〔曰末喜氏〕。
2.2.18.5筑倾宫，饰瑶台，作琼室，立玉门。
2.2.18.6末喜氏以与伊尹交，遂以闲夏。〔筑倾宫〕，〔饰瑶台〕。
2.2.18.7社坼裂。
2.2.18.8汤遂灭夏，桀逃南巢氏。
2.2.18.9凡夏自禹以至于桀十七王，有王与无王，用岁四百七十一年。
2.3商
2.3.1汤
2.3.1.1汤有七名而九征。
2.3.2外丙
2.3.2.1外丙胜即位，居亳。
2.3.3仲壬
2.3.3.1仲壬即位，居毫，命卿士伊尹。
2.3.3.2伊尹祠桐宫歌曰：「日月有常，星辰有行。四时从经，万姓允诚。于予论乐，配天之灵。迁于圣贤，莫不咸听。鼚乎鼓之，轩乎舞之。精华以竭，褰裳去之。」
2.3.3.3仲壬崩，立大甲。伊尹放大甲于桐，乃自立。
2.3.4大甲
2.3.4.1伊尹即位。〔放大甲〕。七年，大甲潜出自桐，杀伊尹，乃立其子伊陟、伊奋。命复其父之田宅而中分之。
2.3.4.2伊尹年百有五岁。
2.3.4.3大甲十二年陟。
2.3.5沃丁
2.3.5.1沃丁绚即位，居亳。
2.3.6小庚
2.3.6.1小庚辩即位，居亳。
2.3.7小甲
2.3.7.1小甲高即位，居亳。
2.3.8雍己
2.3.8.1雍己冑即位，居亳。
2.3.9大戊
2.3.10仲丁
2.3.10.1仲丁即位。元年，自亳迁于嚣。
2.3.10.2征于蓝夷。
2.3.11外壬
2.3.11.1外壬居嚣。
2.3.12河亶甲
2.3.12.1河亶甲整即位，自嚣迁于相。
2.3.12.2征蓝夷，再征班方。
2.3.13祖乙
2.3.13.1祖乙滕即位，是为中宗，居庇。
2.3.14祖辛
2.3.15开甲
2.3.15.1帝开甲踰即位，居庇。
2.3.16祖丁
2.3.16.1祖丁即位，居庇。
2.3.17南庚
2.3.17.1南庚更自庇迁于奄。
2.3.18阳甲
2.3.18.1阳甲即位，居奄。
2.3.18.2和甲西征，得一丹山。
2.3.19盘庚
2.3.19.1盘庚旬即位，自奄迁于北蒙，曰殷。
2.3.19.2殷在邺南三十里。
2.3.19.3自盘庚徙殷，至纣之灭，二百七十三年，更不徙都。纣时稍大其邑，南距朝歌，北据邯郸皆为离宫别馆。
2.3.20小辛
2.3.20.1小辛颂即位，居殷。
2.3.21小乙
2.3.21.1小乙敛居殷。
2.3.22武丁
2.3.23祖庚
2.3.23.1祖庚曜居殷。
2.3.24祖甲
2.3.24.1帝祖甲载居殷。
2.3.24.2〔和甲西征〕，〔得一丹山〕。
2.3.25冯辛
2.3.25.1冯辛先居殷。
2.3.26庚丁
2.3.26.1庚丁居殷。
2.3.27武乙
2.3.27.1武乙即位，居殷。
2.3.27.2三十四年，周王季历来朝。王赐地三十里，玉十，马八匹。
2.3.27.3三十五年，周王季历伐西落鬼戎，俘二十翟王。
2.3.28太丁
2.3.28.1太丁二年，周人伐燕京之戎，周师大败。
2.3.28.2三年，洹水一日三绝。
2.3.28.3四年，周人伐余无之戎，克之。周王季命为殷牧师。
2.3.28.4七年，周人伐始呼之戎，克之。
2.3.28.5十一年，周人伐翳徒之戎，捷其三大夫。
2.3.28.6文丁杀季历。
2.3.29帝乙
2.3.29.1帝乙居殷。
2.3.29.2二年，周人伐商。
2.3.30帝辛
2.3.30.1帝辛受居殷。
2.3.30.2周大曀。
2.3.30.3〔六年〕，周文王初禴于毕。
2.3.30.4毕西于丰三十里。
2.3.30.5〔殷纣〕作琼室，立玉门。〔天大曀〕。
2.3.30.6自成汤灭夏以至于受，二十九王，用岁四百九十六年。
2.4周
2.4.1武王
2.4.1.1十一年庚寅，周始伐殷。
2.4.1.2王率西夷诸侯伐殷，败之于坶野。王亲禽帝受于南单之台，遂分天之明。
2.4.1.3王陟，年五十四。
2.4.2成王
2.4.3康王
2.4.3.1〔康王〕六年，齐大公望卒。
2.4.3.2晋侯筑宫而美，康王使让之。
2.4.3.3成、康之际，天下安宁，刑错四十余年不用。
2.4.4昭王
2.4.4.1〔昭王〕十六年，伐楚荆，涉汉，遇大兕。
2.4.4.2昭王末年，夜清五色光贯紫微。其年，王南巡不返。
2.4.4.3十九年，天大曀，雉、兔皆震，丧六师于汉。
2.4.5穆王
2.4.5.1〔穆王〕元年，筑祇宫于南郑。
2.4.5.2自周受命至穆王享国百年。
2.4.5.3穆王以下都于西郑。
2.4.5.4北唐之君来见，献一骊马，是生騄耳。
2.4.5.5〔穆王所居〕郑宫、春宫。
2.4.5.6〔穆〕王北征，行流沙千里，积羽千里。
2.4.5.7〔西〕征犬戎，取其五王以东。〔王遂迁戎于太原〕。
2.4.5.8十三年，西征，至于青鸟之所憩。
2.4.5.9十七年，王西征昆仑邱，见西王母。西王母止之曰：「有鳥?人。」
2.4.5.10西王母来见，宾于昭宫。
2.4.5.11穆王西征还里天下亿有九万里，东征二亿二千五百里，南征亿有七百三里，北征二亿七里。
2.4.5.12留昆氏来宾。
2.4.5.13三十七年，大起九师伐纡，东至于九江，叱鼋鼍以为梁。
2.4.6共王
2.4.7懿王
2.4.7.1〔懿王〕元年，天再旦于郑。
2.4.8孝王
2.4.8.1〔孝王〕七年，厉王生。冬大雨雹，牛马死，江、汉俱冻。
2.4.9夷王
2.4.9.1〔夷王〕二年，蜀人、吕人来献琼玉，宾于河，用介珪。
2.4.9.2三年，王致诸侯，烹齐哀公于鼎。
2.4.9.3猎于桂林，得一犀牛。
2.4.9.4命虢公帅六师，伐太原之戎，至于俞泉，获马千匹。
2.4.9.5七年，冬雨雹，大如砺。
2.4.10厉王
2.4.10.1〔淮夷入寇〕，〔王命虢仲征之〕，〔不克〕。
2.4.10.2共伯和干王位。
2.4.10.3共和十四年，大旱，火焚其屋。〔伯和篡位〕，〔立〕秋又大旱。其年周厉王死，立宣王。
2.4.11宣王
2.4.11.1四年，使秦仲伐西戎，为戎所杀。
2.4.11.2秦无历数。周世陪臣自秦仲之前，本无年世之纪。
2.4.11.3王召秦仲子庄公，与兵七千人伐戎，破之。
2.4.11.4三十年，有兔舞于镐京。
2.4.11.5三十一年，王师伐太原之戎，不克。
2.4.11.6三十三年，有马化为狐。
2.4.11.7三十六年，王伐条戎、奔戎，王师败绩。
2.4.11.8三十八年，晋人败北戎于汾隰。
2.4.11.9戎人灭姜侯之邑。
2.4.11.10三十九年，王征申戎，破之。
2.4.11.11自武王灭殷以至幽王，凡二百五十七年。
2.5晋
2.5.1殇叔
2.5.1.1四年。
2.5.2文侯
2.5.2.1元年，周幽王命伯士帅师伐六济之戎，军败，伯士死焉。
2.5.2.2二年，周厉王子多父伐鄫，克之。乃居郑父之邱，名之曰郑，是曰桓公。
2.5.2.3七年，幽王立褒姒之子，曰伯服，〔以〕为太子。
2.5.2.4平王奔西申。
2.5.2.5〔九年〕，〔幽王十年九月〕，〔桃杏实〕。
2.5.2.6十年，申侯、鲁侯及许文公立平王于申，以本太子，故称天王。伯盘与幽王俱死于戏，虢公翰立王子余臣于携。周二王并立。
2.5.2.7三十一年，文侯杀王子余臣于携。
2.5.2.8三十五年。
2.5.3昭侯
2.5.3.1元年。
2.5.3.2七年。
2.5.4孝侯
2.5.4.1元年。
2.5.4.2六年。
2.5.5曲沃庄伯
2.5.5.1〔晋庄伯〕元年，不雨雪。
2.5.5.2二年，翟人〔俄〕伐翼至于晋郊。
2.5.5.3八年，无云而雷。十月，庄伯以曲沃叛。〔庄伯以曲沃叛〕伐翼，公子万救翼，荀叔轸追之，至于家谷。
2.5.5.4十年。
2.5.5.5十一年。
2.5.5.6十二年正月，鲁隐公及邾庄公盟于姑蔑。翼侯焚曲沃之禾而还。
2.5.5.7十四年。
2.5.5.8十六年。
2.5.5.9十八年。
2.5.6武公
2.5.6.1〔晋武公〕元年，尚一军，芮人乘京、荀人董伯皆叛。
2.5.6.2翼侯伐曲沃，大捷。武公请成于翼，至桐〔庭〕乃返。
2.5.6.3六年。
2.5.6.4七年，芮伯万之母芮姜逐万，万出奔魏。
2.5.6.5八年秋，秦侵芮。冬，周师、虢师围魏，取芮伯万而东之。
2.5.6.6九年，戎人逆芮伯万于郊。
2.5.6.7武公灭荀以赐大夫原氏黯，是为荀叔。
2.5.6.8十一年。
2.5.6.9十三年，楚及巴伐邓。
2.5.6.10十九年。
2.5.6.11二十三年，齐襄公灭纪郱、鄑、郚。
2.5.6.12三十四年。
2.5.6.13三十七年。
2.5.6.14三十八年。
2.5.6.15三十九年，齐人歼于遂。
2.5.7献公
2.5.7.1元年。
2.5.7.2二年春，王子颓乱，周惠王居于郑。郑人入王府，多取玉焉。玉化为蜮，射人。
2.5.7.3十七年，郑弃其师。卫懿公及赤狄战于洞泽。
2.5.7.4十九年，献公会虞师伐虢，灭下阳。
2.5.7.5二十一年，重耳出奔。
2.5.7.6二十二年，虢公丑奔卫。献公命瑕父吕甥邑于虢都。
2.5.7.7二十五年正月，狄人伐晋，周阳有白兔舞于市。
2.5.7.8二十六年。
2.5.8惠公
2.5.8.1元年。
2.5.8.2二年，秦穆公取灵邱。雨金。
2.5.8.3六年，秦穆公涉河伐晋。惠公见获。
2.5.8.4十一月，陨石于宋五。
2.5.8.5十四年，秦穆公帅师送公子重耳，涉自河曲。围令狐、桑泉、臼衰，皆降于秦师。狐毛与先轸御秦，至于庐柳，乃谓秦穆公使公子絷来与师言，退舍，次于郇，盟于军。
2.5.9文公
2.5.9.1元年。
2.5.9.2五年，周襄王会诸侯于河阳。
2.5.9.3文公城荀。
2.5.9.4齐师逐郑大子齿奔张城南郑。
2.5.9.5九年。
2.5.10襄公
2.5.10.1元年。
2.5.10.2〔晋襄公〕六年，洛绝于泂。
2.5.10.3七年。
2.5.11灵公
2.5.11.1元年。
2.5.11.2十四年。
2.5.12成公
2.5.12.1元年。
2.5.12.2七年。
2.5.13景公
2.5.13.1元年。
2.5.13.2十一年，齐国佐来献玉磬，纪公之甗。
2.5.13.3十九年。
2.5.14厉公
2.5.14.1元年。
2.5.14.2楚共王会宋平公于湖阳。
2.5.14.3七年。
2.5.15悼公
2.5.15.1元年。
2.5.15.2十六年。
2.5.16平公
2.5.16.1元年。
2.5.16.2六年，有五黑气如日。
2.5.16.3七年。
2.5.16.4二十六年。
2.5.17昭公
2.5.17.1〔晋昭公〕元年，河水赤于龙门三里。
2.5.17.2六年十二月，桃杏花。
2.5.18顷公
2.5.18.1元年。
2.5.18.2十四年。
2.5.19定公
2.5.19.1元年。
2.5.19.2〔晋定公〕六年，汉不见于天。
2.5.19.3十八年，青虹见。淇绝于旧卫。
2.5.19.4二十年，洛绝于周。
2.5.19.5二十五年，西山女子化为丈夫，与之妻，能生子。其年，郑一女生四十人，二十死。
2.5.19.6三十一年，城顿邱。
2.5.19.7三十三年。
2.5.19.8〔三十五年〕，宋杀其大夫皇瑗于丹水之上。宋大水，丹水壅不流。
2.5.19.9三十七年。
2.5.20出公
2.5.20.1元年。
2.5.20.2〔晋出公〕五年，浍绝于梁。丹水三日绝，不流。
2.5.20.3六年，齐、郑伐卫。荀瑶城宅阳。宅阳一名北宅。
2.5.20.4十年十一月，于越子句践卒，是为菼执，次鹿郢立。
2.5.20.5卫悼公卒于越。
2.5.20.6十二年，河绝于扈。
2.5.20.7十三年，智伯瑶城高梁。
2.5.20.8十六年，于越子鹿郢卒，次不寿立。
2.5.20.9荀瑶伐中山，取穷鱼之邱。
2.5.20.10十九年，〔晋〕韩龙取卢氏城。
2.5.20.11二十年，燕成侯载立。
2.5.20.12二十二年，魏桓子、韩康子、赵襄子共杀智伯，并其地。
2.5.20.13二十三年，出公出奔楚，乃立昭公之孙，是为敬公。
2.5.21敬公
2.5.21.1元年。
2.5.21.2三年，于越子不寿见杀，是为盲姑，次朱句立。
2.5.21.3十一年，田庄子卒。
2.5.21.4十二年，田悼子立。
2.5.21.5燕成公卒，燕文公立。
2.5.21.6十八年，魏文侯初立。
2.5.21.7二十二年。
2.5.22幽公
2.5.22.1元年。
2.5.22.2〔幽公〕三年，鲁季孙会晋幽公于楚邱，取葭密，遂城之。
2.5.22.3七年，晋大旱，地生盐。
2.5.22.4阴司马败燕公子翌于武垣。
2.5.22.5九年，丹水出相反击。
2.5.22.6十年九月，桃杏实。
2.5.22.7十二年，无云而雷。
2.5.22.8十四年，于越子朱句灭滕。
2.5.22.9燕文公卒，简公立。
2.5.22.10十五年，于越子朱句灭郯，以郯子鸪归。
2.5.22.11秦灵公卒。
2.5.22.12十七年，于越子朱句卒。
2.5.22.13十八年，晋夫人秦嬴贼公于高寝之上。
2.5.23烈公
2.5.23.1〔晋烈公〕元年，赵献子城泫氏。韩武子都平阳。
2.5.23.2二年，赵城平邑。
2.5.23.3三年，楚人伐我南鄙，至于上洛。
2.5.23.4五年，田公子居思伐邯郸，围平邑。
2.5.23.5六年，秦简公卒，次敬公立。
2.5.23.6七年，田悼子卒，次田和立。田布杀其大夫公孙孙，公孙会以廪邱叛于赵。田布围廪邱，翟角、赵孔屑、韩师救廪邱，及田布战于龙泽，田师败逋。十二月，齐宣公薨。
2.5.23.7九年，三晋命邑为诸侯。
2.5.23.8〔十年〕，〔齐田?及邯郸韩举战于平邑〕，〔邯郸之师败逋〕，〔获韩举〕，〔取平邑、新城〕。
2.5.23.9十二年，王命韩景子、赵烈子、翟员师伐齐，入长城。
2.5.23.10景子名虔。
2.5.23.11田侯午生。
2.5.23.12国大风，昼昏，自旦至中。明年，太子喜出奔。
2.5.23.13十五年，魏文侯卒。
2.6魏
2.6.1武侯
2.6.1.1元年，封公子缓。
2.6.1.2三年，秦敬公卒，乃立惠公。
2.6.1.3七年，晋烈公卒，次桓公立。
2.6.1.4〔武侯〕十一年，城洛阳及安邑王垣。
2.6.1.5宋悼公卒。
2.6.1.6十四年，田侯剡立。
2.6.1.7十七年，于越子翳迁于吴。
2.6.1.8二十年，赵与中山公战于访子。七月，于越大子诸咎弒其君翳。十月，越杀诸咎，越滑吴人立（孚）〔子〕错枝为君。
2.6.1.9二十一年，〔于〕越大夫寺区定越乱，立初无余之。
2.6.1.10齐康公卒，次幽公立。
2.6.1.11二十二年，韩灭郑，哀侯入于郑。齐田午弒其君，及孺子喜而为公。
2.6.1.12二十三年，晋桓公邑哀侯于郑。韩山坚贼其君哀侯，而韩若山立。
2.6.1.13赵敬侯卒。
2.6.1.14二十四年，宋桓侯壁兵立。
2.6.1.15二十五年。
2.6.1.16二十六年，武侯卒。燕简公卒。
2.6.2梁惠成王
2.6.2.1元年，韩共侯、赵成侯迁晋桓公于屯留。昼晦。赵成侯偃韩懿侯若伐我葵。惠成王伐赵，围浊阳。邺师败邯郸之师于平阳。
2.6.2.2二年，齐田寿帅师伐我，围观，观降。〔魏〕大夫王错出奔韩。
2.6.2.3三年，郑城邢邱。秦子向命为蓝君。
2.6.2.4四年，河水赤于龙门三日。
2.6.2.5五年，公子景贾帅师伐郑，韩明战于阳，我师败逋。
2.6.2.6六年四月甲寅，徙都于大梁。王发蓬忌之薮以赐民。于越寺区弟思弒其君莽安，次无颛立。
2.6.2.7七年，雨碧于郢。地忽长十丈有余，高尺半。公子缓如邯郸以作难。齐桓公弒其君母。
2.6.2.8八年，〔惠成王〕伐邯郸，取列人。伐邯郸，取肥。雨黍于齐。雨骨于赤髀。
2.6.2.9九年，与邯郸榆次、阳邑。晋取泫氏。王会郑厘侯于巫沙。
2.6.2.10十年，入河水于甫田，又为大沟而引甫水。瑕阳人自秦道岷山青衣水来归。
2.6.2.11十一年，郑厘侯使许息来致地：平邱、户牖、首垣诸邑及郑驰道。我取轵道与郑鹿。东周惠公杰薨。秦师伐郑次于怀。城殷。
2.6.2.12十二年，龙贾帅师筑长城于西边。楚师出河水以水长垣之外。郑取屯留尚子涅。
2.6.2.13十三年，王及郑厘侯盟于巫沙以释宅阳之围，归厘于郑。齐桓公卒，次威王立。
2.6.2.14十四年，鲁恭侯、宋桓侯、卫成侯、郑厘侯来朝。于越子无颛卒，是为菼蠋卯。
2.6.2.15十五年，遣将龙贾筑阳池以备秦。郑筑长城自亥谷以南。鲁恭侯来朝。邯郸成侯会燕成侯于安邑。
2.6.2.16十六年，秦公孙壮帅师伐郑，围焦城，不克。秦公孙壮帅师城上，枳安陵山民。邯郸伐卫，取漆富邱城之。齐师及燕师战于泃水，齐师遁。邯郸四曀，室多坏，民多死。
2.6.2.17十七年，韩姬弒其君悼公。东周与郑高都利。宋剔成肝废其君壁而自立。郑厘侯来朝中阳。齐田期伐我东鄙，战于桂阳，我师败逋。宋景缮、卫公孙仓会齐师，围我襄陵。徐州子期。
2.6.2.18十八年，王以韩师败诸侯师于襄陵。齐侯使楚景舍来求成。王会齐、宋之围。败韩于马陵。邯郸之师败我师于桂陵。
2.6.2.19十九年，晋取元武濩泽。
2.6.2.20二十年，齐筑防以为长城。
2.6.2.21卫将军文子为子南弥牟后，有子南劲，朝于魏惠成王如，卫命子南为侯。
2.6.2.22魏殷臣赵公孙裒伐燕，还取夏屋城、曲逆、壬寅，孙何侵楚，入三户郛。
2.6.2.23二十四年，楚伐徐州。魏章帅师及郑师伐楚，取上蔡。孙何取阳。
2.6.2.24二十五年，绛中地坼，西绝于汾。
2.6.2.25〔二十六年〕，〔败韩马陵〕。
2.6.2.26二十七年十二月，齐田伐我。
2.6.2.27二十八年，与齐田战于马陵，我师败逋。穰疵帅师及郑孔夜战于梁赫，郑师败逋。
2.6.2.28二十九年，秦孝公会诸侯于蓬泽。五月，齐田及宋人伐我东鄙，围平阳。九月，秦卫鞅伐我西鄙。十月，邯郸伐我北鄙。王攻卫鞅，我师败绩。
2.6.2.29三十年，城泲阳。秦封卫鞅于邬，改名曰商。
2.6.2.30三十一年三月，为大沟于北郛，以行圃田之水。邳迁于薛，改名徐州。
2.6.2.31三十二年，与秦战岸门。秦苏胡帅师伐郑，韩襄败秦苏胡于酸水。
2.6.2.32三十六年。
2.6.2.33一年。
2.6.2.34二年，郑昭侯武薨，次威侯立。
2.6.2.35三年，齐师伐赵东鄙，围中牟。
2.6.2.36九年，郑威侯与邯郸围襄陵。五月，〔梁惠〕王会威侯于巫沙。十月，郑宣王朝梁。
2.6.2.37十年，齐田及邯郸韩举战于平邑。邯郸之师败逋，获韩举，取平邑、新城。
2.6.2.38十一年，王会韩昭侯、齐宣王于平阿。
2.6.2.39卫平侯卒，子孝襄侯立。
2.6.2.40十三年，王会齐威王于鄄。四月，齐威王封田婴于薛。十月，齐城薛。
2.6.2.41十四年，薛子婴来朝。婴初封彭城。
2.6.2.42十五年，齐威王薨。燕人伐赵围浊鹿。赵武灵王及代人救浊鹿，败燕师于勺梁。
2.6.2.43十六年，惠成王薨。
2.6.3今王
2.6.3.1元年。
2.6.3.2四年，郑侯使韩辰归晋阳及向。二月，城阳、向更名，阳为河雝，向为高平。碧阳君之诸御产二龙。
2.6.3.3五年，燕子之杀公子平。齐人擒子之，醢其身。赵召燕公子职于韩立以为燕王，使乐池送之。
2.6.3.4六年，秦取我焦。齐地暴长，长七丈余，高一尺。
2.6.3.5七年，韩明帅师伐襄邱。秦王来见于蒲阪关。四月，越王使公师隅来献乘舟。始罔及舟三百、箭五百万、犀角、象齿。齐宣王杀其王后。楚景翠围韩雍氏。秦助韩共败楚屈。韩宣王卒。齐、宋围煮枣。
2.6.3.6八年，翟章伐卫。秦楮里疾围蒲，不克。〔而〕秦惠王薨。
2.6.3.7九年，洛入成周，山水大出。五月，张仪卒。楚庶章帅师来会我，次于襄邱。
2.6.3.8十年十月，大霖雨，疾风，河水溢酸枣郛。
2.6.3.9十二年，秦公孙爰帅师伐我，围皮氏，翟章帅师救皮氏，围疾、西风。
2.6.3.10十三年，城皮氏。
2.6.3.11十四年，秦内乱，杀其太后及公子雍、公子壮。
2.6.3.12十五年，楚吾得帅师及秦伐郑，围纶氏。翟章救郑，次于南屈。
2.6.3.13十六年，秦拔我蒲阪、晋阳、封谷。
2.6.3.14十七年，邯郸命吏大夫奴迁于九原。又命将军、大夫、适子戍吏，皆貉服。
2.6.3.15救中山，塞集胥口。
2.6.3.16十九年，薛侯来会王于釜邱。楚入雍氏，楚人败。
2.6.3.17二十年。